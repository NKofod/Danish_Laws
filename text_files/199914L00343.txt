Betænkning afgivet af Erhvervsudvalget  

 den 10. februar 2000 Betænkning over Forslag til lov om  

 ændring af patentloven, varemærkeloven, lov om brugsmodeller  

 m.v., lov om mønstre og lov om plantenyheder (Beskyttelse af bioteknologiske opfindelser, undtagelse fra  

 aktindsigt m.m.) Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
Nogle af udvalgets spørgsmål og  

 ministerens svar herpå er optrykt som bilag 1 til  

 betænkningen.
 En oversigt over lovforslagets bilag er optrykt som bilag  

 2 til denne betænkning.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres og Frihed 2000´s medlemmer af  

 udvalget) lovforslaget til  vedtagelse uændret.
 Et mindretal (Socialistisk Folkepartis medlem af  

 udvalget) vil redegøre for sin stilling til lovforslaget ved 2.  

 behandling.
 Et andet mindretal (Enhedslistens medlem af  

 udvalget) indstiller lovforslaget til forkastelse ved 3.  

 behandling.
 Enhedslisten betragter mulighederne for patentering af liv  

 som en grotesk kommercialisering af fælles menneskelig ejendom.
Patentering af liv vil i de kommende år bl.a. vise  

 sig at have en social slagside.
I fokus er i dette tilfælde især  

 konsekvenserne for små landbrugere, u-landes muligheder for at drage  

 den fulde nytte af deres naturressourcer samt oprindelige folks  

 rettigheder.
Enhedslisten har til L 66 bedt om at få uddybet,  

 hvordan lovforslaget tager højde for begrebet »Farmers¢  

  Rights«, der er indskrevet i Agenda 21 fra  

 Rio-topmødet.
Uanset at lovforslaget tilsyneladende tager højde  

 for begrebet for så vidt angår landbrugeres ret til reproduktion  

 og formering på egen bedrift, så lukker lovforslaget til  

 gengæld muligheden for landbrugeres ret til videresalg af f.eks.  

 såsæd.
At åbne for denne mulighed ville næppe have  

 den store betydning i Danmark, men er afgørende andre steder i verden.  

 Alene af hensyn til den præcedens, nærværende lovforslag  

 kan bidrage til i international sammenhæng, burde muligheden for »salg over hegnet« have  

 været en del af lovforslaget.
I Enhedslistens øjne er der i  

 bedste fald tale om en restriktiv læsning af Rio-aftalerne, hvis  

 lovforslaget skal skønnes at være i overensstemmelse med  

 aftalernes ord om landbrugeres rettigheder.
 Hvad angår biodiversitetskonventionen, så har  

 Enhedslisten ved tidligere lejligheder skarpt kritiseret det EU-direktiv, der  

 ligger til grund for lovforslaget, for at åbne mulighed for » biopirateri« i strid med  

 konventionen.
I det notat, erhvervsministeren har udfærdiget efter  

 anmodning fra Enhedslisten, fastslås det, at nævnte direktiv ikke  

 berører medlemsstaternes forpligtelse i henhold til TRIPS-aftalen  

 under WTO og biodiversitetskonventionen.
I betragtning af, at man med  

 lovforslaget netop bevæger sig ind på et område med store  

 potentielle modsætninger mellem de to aftaler, er dette ikke en  

 relevant indvending mod Enhedslistens bekymring.
Enhedslisten har særlig rettet opmærksomheden  

 mod biodiversitetskonventionens bestemmelser om deling af goder ved  

 udnyttelse af opfindelser eller opdagelser, særlig i de tilfælde,  

 hvor opfindelser eller opdagelser er hentet i u-lande eller blandt  

 oprindelige folk.
Muligheden for at bedrive biopirateri - og altså  

 omgå konventionen - øges selvsagt, hvis det ikke er  

 nødvendigt at angive oprindelsessted for et materiale, uanset at  

 patentering kun er det første skridt mod kommerciel udnyttelse.
Dette problem har den danske regering været  

 opmærksom på og har angivelig gjort sit til at løse  

 problemet, men uden held.
I sidste ende lykkedes det kun bl.a. den danske  

 regering at få en uforpligtende bestemmelse ind i direktivet om  

 angivelse af et materiales oprindelse i forbindelse med patentering.
Da lovforslaget tager udgangspunkt i direktivet, er det  

 desværre ikke muligt at lukke hullet.
Biopirateri er med  

 nærværende tekst på vej til at blive legaliseret - i strid  

 med biodiversitetskonventionen.
Ministerens indvending lyder, at det ville være i  

 strid med TRIPS-aftalen, hvis der blev stillet et utvetydigt krav om  

 angivelse af oprindelse i forbindelse med patentering.
Det viser med al  

 ønskelig tydelighed, at lovforslaget skal udvise fuld respekt for  

 TRIPS-aftalen og altså ikke for biodiversitetskonventionen.
 Et tredje mindretal  

 (Kristeligt Folkepartis medlem af udvalget) vil redegøre for sin  

 stilling til lovforslaget ved 2. behandling.
Frode Sørensen (S) nfmd.  

  Ole Vagn Christensen (S)  Claus Larsen-Jensen (S)  

  René Skau Björnsson (S)  

  Bjarne Laustsen (S) Ole Sohn (SF)  

  Sonja Albrink (CD)  Morten Helveg Petersen (RV)  

  Frank Aaen (EL)  Svend Erik Hovmand (V)  

  Pia Larsen (V)  Kim Andersen (V)  

  Lars Lilleholt (V) Pernille Sams (KF)  

  Kirsten Jacobsen (FRI)  Egil Møller (DF)  

  Ole M.
Nielsen (KRF) Bilag 1 Nogle af udvalgets spørgsmål til  

 erhvervsministeren og dennes svar herpå Spørgsmål 2 og 3 og svarene herpå er  

 optrykt efter ønske fra Enhedslisten.
 Spørgsmål 2:
Vil ministeren udarbejde et notat om foreliggende  

 lovforslags overensstemmelse med biodiversitetskonventionen, herunder om  

 lovforslaget giver mulighed for omgåelse af konventionens artikel  

 15? Svar:
 Til besvarelse af spørgsmål 2 henvises til  

 vedlagte notat:
 Besvarelse af spørgsmål 2 vedrørende L 66 stillet  

 af Folketingets Erhvervsudvalg den 14. januar 2000.
1. Indledning Lovforslaget bygger på direktivet om retlig  

 beskyttelse af bioteknologiske opfindelser (98/44/EF). I forbindelse med  

 forhandlingerne om udformningen af direktivet indgik tillige  

 spørgsmålet om direktivets overensstemmelse med blandt andet de  

 bestemmelser, der er fastsat i biodiversitetskonventionen.
Af direktivets  

 artikel 1, stk. 2, fremgår det udtrykkeligt, at direktivet ikke  

 berører medlemsstaternes forpligtelser i henhold til internationale  

 aftaler, navnlig TRIPS-aftalen og biodiversitetskonventionen.
2. Biodiversitetskonventionen Biodiversitetskonventionen blev en realitet i 1992 og er  

 ratificeret af EU og alle medlemslandene.
Konventionen indeholder  

 bestemmelser, som skal sikre, at verdens ressourcer kan udnyttes på en  

 forsvarlig måde.
Konventionen er en rammekonvention, der  

 fastsætter en række principper inden for dette område.
Artikel 15 omhandler blandt andet et lands ret til at  

 råde over dets genetiske ressourcer.
Adgangen til genetiske ressourcer  

 skal ske på baggrund af en fælles overenskomst mellem de  

 involverede lande samt under forudsætning af oprindelseslandets accept.  

 Endelig fremhæver artikel 15, at der skal ske et udvidet samarbejde om  

 udforskning af genetiske ressourcer, og at de enkelte lande nationalt tager  

 administrative og lovmæssige skridt til at sikre, at der sker en  

 retfærdig og ligelig deling af de gensidige fordele (benefits), som en  

 kommerciel udnyttelse af de genetiske ressourcer måtte afstedkomme.
3. Lovforslaget i forhold til biodiversitetskonventionen Lovforslaget er et teknisk betonet lovforslag, der  

 sætter rammer for, hvilke opfindelser der kan patenteres inden for det  

 bioteknologiske område.
Lovforslaget regulerer således ikke den  

 efterfølgende ret til at udnytte opfindelsen kommercielt.  

 Restriktioner i en sådan efterfølgende udnyttelse kan ligge i  

 anden lovgivning, hvilket allerede kendes i dag vedrørende godkendelse  

 af lægemidler m.v.
Det, at der er meddelt patent på en  

 opfindelse, giver således ikke automatisk en ret til at udnytte  

 opfindelsen og derved opnå økonomiske fordele ved patentet.
På baggrund heraf anses lovforslaget for at  

 være i overensstemmelse med biodiversitetskonventionen, og lovforslaget  

 anses ikke for at give mulighed for omgåelse af konventionens artikel  

 15, idet lovforslaget som nævnt ikke regulerer udnyttelsen, hvilket  

 netop er kernen i artikel 15. Det kan tilføjes, at man fra dansk side  

 under forhandlingerne om direktivet, der ligger til grund for lovforslaget,  

 forsøgte at få indføjet en bestemmelse i selve  

 direktivteksten, der havde relation til biodiversitetskonventionen.
Fra dansk  

 side ønskede vi, at der skulle ske en angivelse af oprindelsesland i  

 forbindelse med ansøgning om patent, såfremt en ansøgning  

 omfattede biologisk materiale.
Dette var dog ikke muligt.
Det lykkedes i  

 stedet at få indsat en betragtning i direktivet om dette forhold.
Som  

 anført i lovforslagets bemærkninger vil der blive optaget  

 bestemmelser om dette i bekendtgørelsen om patenter og supplerende  

 beskyttelsescertifikater.
Det skal her bemærkes, at det dog ikke kan  

 blive en betingelse for patenterbarheden af opfindelsen, at disse oplysninger  

 er afgivet.
Dette er en følge af de internationale forpligtelser, der  

 påhviler Danmark og EU i henhold til TRIPS-aftalen under WTO, hvorefter  

 der ikke kan indføres nye patenterbarhedskriterier.
Dette ville  

 være tilfældet, såfremt der ved ansøgning om patent  

 bliver stillet yderligere krav til de oplysninger, der skal afgives ved  

 ansøgning om patent.
 Spørgsmål 3:
Vil ministeren redegøre for, hvordan lovforslaget  

 tager højde for begrebet »Farmers¢  

  Rights«, der anvendes i bl.a.
Agenda 21 fra  

 Rio-topmødet? Svar:
Begrebet »Farmers¢  

  Rights« er ikke entydigt defineret som begreb,  

 men anvendes i forbindelse med internationale forhandlinger om biodiversitet  

 og genetiske ressourcer.
Begrebet »Farmers¢   

  Rights« kan opfattes som en række basale  

 rettigheder for jordbrugere og tager sit udgangspunkt i, at jordbrugere  

 bidrager, bevarer og giver adgang til plantegenetiske ressourcer.
Disse  

 rettigheder kan for eksempel omfatte beskyttelse af traditionel viden  

 relevant ved udnyttelse af plantegenetiske ressourcer, ligelig del i benefit  

 sharing fra udnyttelsen af plantegenetiske ressourcer m.v.
Desuden kan det  

 dreje sig om landmandens ret til at opretholde hidtidige rettigheder til at  

 anvende, gemme, udveksle og sælge egen udsæd.
Begrebet »Farmers¢  

  Rights« har specielt været inddraget i  

 forbindelse med aftaler vedrørende genetiske ressourcer.
Fra flere sider, herunder fra dansk side, anerkendes  

 begrebet som et socioøkonomisk begreb. »Farmers¢  

  Rights« anerkendes på internationalt plan  

 som den store indsats, landmænd og oprindelige lokale landmænd  

 har gjort for at bevare og udnytte plantegenetiske ressourcer.
En  

 udmøntning af »Farmers¢  

  Rights« skal ske på nationalt plan, hvor  

 der bl.a. kan etableres beskyttelse af traditionel viden.
 Lovforslaget implementerer som bekendt reglerne i  

 direktivet om retlig beskyttelse af bioteknologiske opfindelser, der bl.a.  

 regulerer omfanget af patentbeskyttelsen af en bioteknologisk opfindelse,  

 herunder landmandens ret til at udnytte opfindelsen (Farmers  Privilege). Det  

 fremgår af lovforslaget, at patenthaveren skal tillade, at  

 beskyttede planter og dyr kan anvendes af landbrugere til reproduktion eller  

 formering på egen bedrift, uden at der skal betales sædvanlig  

 licensafgift.
 Lovforslaget tager således højde for  

 grundlæggende principper om »Farmers¢  

  Rights« ved at tilgodese hensynet til  

 landmændenes ret til at udnytte egen såsæd m.v. på  

 egen bedrift.
