 I tilslutning til udenrigsministeriets bekendtgørelse nr. 26 af 11. april  

 1950, Lovtidende C, bringes det herved til almindelig kundskab, at Danmark  

 har tiltrådt de i det følgende omhandlede tillæg II, VII, IX, XI, XII, XIII  

 og XIV til den af De Forenede Nationers plenarforsamling den 21. november  

 1947 godkendte konvention om rettigheder og immuniteter for  

 særorganisationerne.
 Den 26. december 1960 har Danmark tiltrådt den af De Forenede Nationers  

 Levnedsmiddel- og Landbrugsorganisation (FAO) på dens 10. forsamling i  

 november 1959 vedtagne ændrede ordlyd af tillæg II til konventionen af 21.  

 november 1947 om rettigheder og immuniteter for særorganisationerne, der  

 herefter har følgende ordlyd:
 Tillæg II.
 De Forende Nationers Levnedsmiddel- og Landbrugsorganisation.
 Ved anvendelse på De Forenede Nationers Levnedsmiddel- og  

 Landbrugsorganisation (i det følgende kaldet »organisationen«) skal  

 standardklausulerne gælde med følgende begrænsninger:
 1. Artikel V samt artikel VII, stk. 25, pkt. 1 og 2  

 (I) skal tillige omfatte formanden for organisationens råd og repræsentanter  

 fra associerede medlemslande med den undtagelse, at et eventuelt afkald på  

 formandens immunitet i henhold til stk. 16 skal gives af organisationens råd.
 2. (i) Der skal tilstås sagkyndige (med undtagelse af  

 embedsmænd, der falder inden for artikel VI' rammer), der forretter tjeneste  

 i organisationens udvalg eller udfører særlige hverv for denne, følgende  

 rettigheder og immuniteter, for så vidt det er nødvendigt for den effektive  

 udøvelse af deres hverv, heri indbefattet den tid, der tilbringes på rejser i  

 forbindelse med tjeneste i sådanne udvalg eller ved udførelsen af sådanne  

 hverv:
 3. De i standardklausulernes stk. 21 omhandlede  

 rettigheder, immuniteter, undtagelser og lettelser skal tillige indrømmes  

 organisationens vicegeneraldirektør.
Den 8. januar 1959 har Danmark tiltrådt den af Verdenssundhedsorganisationen på dens 11. forsamling i juli 1958 vedtagne  

 3. ændrede ordlyd af tillæg VII til konventionen af 21. november 1947 om  

 rettigheder og immuniteter for særorganisationerne, der herefter har følgende  

 ordlyd:
 Tillæg VII.
 Verdenssundhedsorganisationen.
 Ved anvendelse på Verdenssundhedsorganisationen (i det følgende kaldet  

 »organisationen«) skal standardklausulerne gælde med følgende  

 begrænsninger:
 1. Artikel V samt artikel VII, stk. 25, pkt. 1 og 2  

 (I) skal tillige omfatte personer, der er udpeget til at gøre tjeneste i  

 organisationens eksekutivkomite, deres stedfortrædere og rådgivere med den  

 undtagelse, at et eventuelt afkald i henhold til stk. 16 på enhver sådan  

 persons immunitet skal gives af komiteen.
 2. (i) Der skal tilstås sagkyndige (med undtagelse af  

 embedsmænd, der falder inden for artikel VI's rammer), der forretter tjeneste  

 i organisationens udvalg eller udfører særlige hverv for denne, følgende  

 rettigheder og immuniteter, for så vidt det er nødvendigt for den effektive  

 udøvelse af deres hverv, heri indbefattet den tid, der tilbringes på rejser i  

 forbindelse med tjeneste i sådanne udvalg eller ved udførelsen af sådanne  

 hverv:
 3. Artikel V samt artikel VII, stk. 25, pkt. 1 og 2  

 (I) skal tillige omfatte repræsentanter fra associerede medlemslande, der  

 deltager i organisationens arbejde i henhold til statutternes artikel 8 og  

 47.
 4. De i standardklausulernes stk. 21 omhandlede  

 rettigheder, immuniteter, undtagelser og lettelser skal tillige indrømmes  

 enhver vicegeneraldirektør, undergeneraldirektør og regionaldirektør i  

 organisationen.
 Den 19. juli 1951 har Danmark tiltrådt den af Den internationale  

 Telekommunikationsunions administrationsråd på dets 5. møde i oktober 1950  

 vedtagen endelige ordlyd af tillæg IX til konventionen af 21. november 1947  

 om rettigheder og immuniteter for særorganisationerne, der herefter har  

 følgende ordlyd:
 Tillæg IX.
 Den internationale Telekommunikationsunion.
 Standardklausulerne skal gælde uden ændringer bortset fra, at Den  

 internationale Telekommunikationsunion ikke for sit vedkommende vil gøre krav  

 på de i artikel IV, stk. 11, indrømmede rettigheder vedrørende lettelser med  

 hensyn til officielle meddelelser.
 Den 10. marts 1953 har Danmark tiltrådt det af Den meteorologiske  

 Verdensorganisation på dens første forsamling i marts/april 1951 vedtagne  

 tillæg XI til konventionen af 21. november 1947 om rettigheder og immuniteter  

 for særorganisationerne, der har følgende ordlyd:
 Tillæg XI.
 Den meteorologiske Verdensorganisation.
 Standardklausulerne skal gælde uden ændringer.
 Den 20. maj 1960 har Danmark tiltrådt det af Den internationale rådgivende  

 Søfartsorganisation på dens første forsamling i januar 1959 vedtagne tillæg  

 XII til konventionen af 21. november 1947 om rettigheder og immuniteter for  

 særorganisationerne, der har følgende ordlyd:
 Tillæg XII.
 Den internationale rådgivende Søfartsorganisation.
1. De i standardklausulernes artikel VI, stk. 21  

 omhandlede rettigheder og immuniteter, undtagelser og lettelser skal  

 indrømmes organisationens generalsekretær og sekretæren for Den maritime  

 Sikkerhedskomite.
Bestemmelserne i dette stykke skal dog ikke medføre, at det  

 medlemsland, på hvis territorium organisationen har sit hovedkvarter, skal  

 bringe standardklausulernes artikel VI, stk. 21, i anvendelse på nogen  

 person, som er statsborger i det pågældende land.
 2. (a) Der skal tilstås sagkyndige (med undtagelse af  

 embedsmænd, der falder inden for artikel VI's rammer), der forretter tjeneste  

 i organisationens udvalg eller udfører særlige hverv for denne, følgende  

 rettigheder og immuniteter, for så vidt dette er nødvendigt for den effektive  

 udøvelse af deres hverv, heri indbefattet den tid, der tilbringes på rejser i  

 forbindelse med tjeneste i sådanne udvalg eller ved udøvelsen af sådanne  

 hverv:
 I forbindelse med ovenstående stk. 2 (a), (iv) og (v) skal det i sidste  

 sætning af standardklausulernes stk. 12 indeholdte princip komme til  

 anvendelse.
 Den 19. juli 1961 har Danmark tiltrådt det af Det internationale  

 Finansieringsinstitut på dets bestyrelsesmøde i april 1959 vedtagne tillæg  

 XIII til konventionen af 21. november 1947 om rettigheder og immuniteter for  

 særorganisationerne, der har følgende ordlyd:
 Tillæg XIII.
 Det internationale Finansieringsinstitut.
 Ved anvendelse på Det internationale Finansieringsinstitut (herefter  

 kaldet »instituttet«) skal konventionen (samt dette tillæg) gælde  

 med følgende begrænsninger:
 1. Stk. 4 erstattes med følgende:
»Retssager kan kun anlægges mod instituttet ved en kompetent domstol  

 inden for et medlemslands territorium, hvor instituttet har et kontor, har  

 udnævnt en befuldmægtiget til at modtage stævning eller varsel om sagsanlæg,  

 eller har udstedt eller garanteret værdipapirer.
Ingen sag kan dog anlægges  

 af medlemmer eller af personer, der optræder på medlemmers vegne, eller hvis  

 fordringer hidrører fra medlemmer.
Instituttets ejendom og aktiver skal, hvor  

 de end beror, og i hvis besiddelse de end er, være fritaget for enhver form  

 for beslaglæggelse, arrest eller eksekution, før en endelig dom er afsagt  

 over instituttet.« 2. Standardklausulernes stk. 7, pkt. (b) skal finde  

 anvendelse på instituttet med forbehold af artikel III, stk. 5, i dettes  

 statutter.
 3. Instituttet kan i det omfang og på de betingelser,  

 som det selv måtte bestemme, efter eget skøn frafalde enhver af de  

 rettigheder og immuniteter, som er tilstået de i medfør af statutternes  

 artikel VI.
 4. Standardklausulernes stk. 32 skal kun komme til  

 anvendelse på uoverensstemmelser, der skyldes fortolkningen eller anvendelsen  

 af rettigheder og immuniteter, som instituttet nyder i henhold til denne  

 konvention, og som ikke omfattes af dem, det kan gøre fordring på i henhold  

 til dets statutter eller på anden måde.
 5. Konventionens bestemmelser (herunder dette tillæg)  

 begrænser eller ændrer ikke, eller kræver ingen begrænsninger eller ændringer  

 i instituttets statutter; ej heller medfører de nogen svækkelse af eller  

 indskrænkning i rettigheder, immuniteter, privilegier eller undtagelser, som  

 er tilstået instituttet eller noget medlemsland, dets styrelse,  

 administrerende direktører, stedfortrædere, embedsmænd og funktionærer i  

 henhold til instituttets statutter eller i henhold til love, forordninger  

 eller bestemmelser udstedt af et af instituttets medlemslande, af et  

 medlemslands politiske underafdelinger eller af andre.
 Den 3. august 1962 har Danmark tiltrådt det af Den internationale  

 sammenslutning for økonomisk Udvikling på dens bestyrelsesmøde i februar 1962  

 vedtagne tillæg XIV til konventionen af 21. november 1947 om rettigheder og  

 immuniteter for særorganisationerne, der har følgende ordlyd:
 Tillæg XIV.
 Den internationale sammenslutning for økonomisk Udvikling.
 Ved anvendelse på Den internationale sammenslutning for økonomisk  

 Udvikling (herefter kaldet »sammenslutningen«) skal konventionen,  

 samt dette tillæg, gælde med følgende begrænsninger:
 1. Stk. 4 erstattes med følgende:
»Retssager kan kun anlægges mod sammenslutningen ved en kompetent  

 domstol inden for et medlemsland territorium, hvor sammenslutningen har et  

 kontor, har udnævnt en befuldmægtiget til at modtage stævning eller varsel om  

 sagsanlæg, eller har udstedt eller garanteret værdipapirer.
Ingen sag kan dog  

 anlægges af medlemmer eller af personer, der optræder på medlemmers vegne,  

 eller hvis fordringer hidrører fra medlemmer.
Sammenslutningens ejendom og  

 aktiver skal, hvor de end beror, og i hvis besiddelse de end er, være  

 fritaget for enhver form for beslaglæggelse, arrest eller eksekution, før en  

 endelig dom er afsagt over sammenslutningen.« 2. Standardklausulernes stk. 32 skal kun komme til  

 anvendelse på uoverensstemmelser, der skyldes fortolkningen eller anvendelsen  

 af rettigheder og immuniteter, som sammenslutningen nyder i henhold til denne  

 konvention, og som ikke omfattes af dem, den kan gøre fordring på i henhold  

 til dens statutter eller på anden måde.
 3. Konventionens bestemmelser (herunder dette tillæg)  

 begrænset eller ændrer ikke, eller kræver ingen begrænsninger eller ændringer  

 i sammenslutningens statutter; ej heller medfører de nogen svækkelse af eller  

 indskrænkning i rettigheder, immuniteter, privilegier eller undtagelser, som  

 er tilstået sammenslutningen eller noget medlemsland, dets styrelse,  

 administrerende direktører, stedfortrædere, embedsmænd eller funktionærer i  

 henhold til sammenslutningens statutter eller i henhold til love,  

 forordninger eller bestemmelser udstedt af et af sammenslutningens  

 medlemslande, af et medlemslands politiske underafdelinger eller af andre.
 Udenrigsministeriet, den 7. december  

 1962.
 F.M.
 Paul Fischer.
