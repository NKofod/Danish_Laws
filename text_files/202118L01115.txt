Ændringsforslag stillet den 7. juni 2022 Ændringsforslag til 3. behandling af Forslag til lov om ændring af udlændingeloven og lov om danskuddannelse til voksne udlændinge m.fl.
(Hurtig jobstart for kandidatdimittender, optimering af Startup Denmark og afskaffelse af klippekortet for selvforsørgede kursister) [af udlændinge- og integrationsministeren (Mattias Tesfaye)]:
Til § 1 Af udlændinge- og integrationsministeren:
 1) Indledningen affattes således:
 »I udlændingeloven, jf. lovbekendtgørelse nr. 1910 af 26. september 2021, som ændret bl.a. ved lov nr. 2195 af 29. december 2020, § 20 i lov nr. 2055 af 16. november 2021 og § 33 i lov nr. 324 af 16. marts 2022 og senest ved § 3 i lov nr. 696 af 24. maj 2022, og som ændres ved det af Folketinget den 8. juni 2022 vedtagne forslag til lov om ændring af udlændingeloven (Styrkelse af praktikantordningens uddannelsesmæssige sigte på landbrugs-, jordbrugs-, veterinær-, skovbrugs- og gartneriområdet), foretages følgende ændringer:«.
[Konsekvens af vedtagelsen af lovforslag nr.
L 187] 2) I nr. 7 ændres i den indledende tekst »stk. 25« til: »stk. 26«, og det foreslåede nye stykke betegnes stk. 26.
[Konsekvens af vedtagelsen af L 187] Bemærkninger Til nr. 1 og 2 Ændringsforslagene er en konsekvens af vedtagelsen af lovforslag nr. 187 af 28. april 2022 om ændring af udlændingeloven (Styrkelse af praktikantordningens uddannelsesmæssige sigte på landbrugs-, jordbrugs-, veterinær-, skovbrugs- og gartneriområdet).
