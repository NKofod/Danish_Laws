 I henhold til § 5, stk. 2, i lov om frikommuner, jf.
 lovbekendtgørelse nr. 316 af 15. juni 1988 meddeles:
 § 1.  Socialministeriet har den 14. oktober 1988  

 godkendt frikommuneregulativ nr. 21 for Værløse Kommune om fritagelse af en  

 vis indtægt fra fradrag for arbejdsindtægter ved udbetaling af kontanthjælp,  

 jf. § 33 i lov om frikommuner.
 § 2.  Det i § 1 nævnte frikommuneregulativ indebærer,  

 at følgende bestemmelse for så vidt angår indtægter omfattet af regulativet  

 ikke gælder i Værløse Kommune:
 Bestemmelsen om fuldt fradrag for arbejdsindtægter i kontanthjælpen i §  

 38, stk. 1, i lov om social bistand, jf. lovbekendtgørelse nr. 171 af 25.  

 marts 1987, som ændret senest ved § 2 i lov nr. 353 af 1. juli 1988.
 § 3.  Det i § 1 nævnte frikommuneregulativ træder i  

 kraft den 1. november 1988. Frikommuneregulativet gælder til og med den 31.  

 december 1993.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
Socialministeriet, den 15. november 1988 P.M.V.
