 Ankenævn afgjort, at fradrag vedr. fremleje beregnes i forhold til den  

 reducerede bolig-udgift, efter at der er foretaget fradrag for unormal leje.
 Ankeafdelingen har den 12. februar 1990 fra social- og  

 sundhedsforvaltningen i Ry kommune, boligstøttekontoret, modtaget Deres klage  

 over, at forvaltningen ved beregning af Deres boligstøtte har fratrukket 1/3  

 af huslejen, idet De har fremlejet et værelse i Deres 3-værelses lejlighed.
I klagen anfører De, at De har udlejet et værelse på 6 1/2 m2 til kr.  

 500,00 månedligt.
De finder det urimeligt set i forhold til  

 værelsesstørrelsen, at der fratrækkes 1/3 af hele lejlighedens boligudgift,  

 hvilket langt overstiger den fremlejeindtægt De har.
Af forvaltningens medsendte redegørelse fremgår, at De bor i en lejet  

 bolig på 80 m2. Der er 3 værelser.
Huslejen andrager kr. 36.000,00 årligt.  

 Forvaltningen har accepteret en husleje på kr. 28.200,00, d.v.s. man  

 foretager fradrag for urimelig husleje, kr. 7.800,00 årligt.
 Ved beregning af boligstøtte har forvaltningen beregnet fradrag for  

 værelse i henhold til boligstøttelovens § 9, stk. 2, hvoraf fremgår, at man  

 skal beregne udfra hvad der svarer til den forholdsmæssige del af lejen efter  

 antallet af værelser i lejligheden.
 Forvaltningen har opstillet følgende beregning af den husleje, der kan  

 ydes boligstøtte til.
 De har modtaget kopi af forvaltningens redegørelse for sagen, men er ikke  

 fremkommet med yderligere oplysninger.
 Deres klage har været behandlet i ankenævnets møde 5. sep. 1990.
 Det fremgår af boligstøttelovens § 9, stk. 2, at ved fremleje, fremlån  

 eller udlejning af en del af lejligheden fradrages der ved beregningen et  

 beløb i lejen, der mindst skal svare til den forholdsmæssige del af lejen  

 efter antallet af værelser i lejligheden.
 Af boligstøttelovens § 11, stk. 5 fremgår, at der kan foretages fradrag i  

 lejen, hvis denne i væsentlig grad overstiger den normale leje for sædvanlige  

 lejligheder af tilsvarende art.
Af boligstyrelsens vejledning af 22. oktober 1987 om individuel  

 boligstøtte fremgår, at ved fremleje af et værelse skal fradraget i  

 boligudgiften mindst svare til et forholdsmæssigt beløb i forhold til  

 antallet af værelser.
Som eksempel angives, at hvis lejen for en 3-værelses  

 lejlighed er kr. 6.000,00 månedligt og der fremlejes 1 værelse, skal der  

 således mindst fradrages kr. 2.000,00.
Boligstyrelsen har den 24. august 1990 telefonisk udtalt, at reglerne for  

 fradrag i lejen, jfr. boligstøttelovens § 11, stk. 5, skal forstås således,  

 at når der er foretaget fradrag i den faktiske leje, anvendes den således  

 regulerede leje herefter i alle beregningerne vedr. det pågældende lejemål.  

 Dette medfører, at fradrag for fremleje skal beregnes i forhold til den  

 reducerede boligudgift og ikke i forhold til den oprindelige boligudgift, der  

 jo ikke indgår i beregningerne.
A F G Ø R E L S E Det sociale Ankenævn ændrer socialforvaltningens afgørelse.
 Ankenævnet skal indledningsvis udtale, at det princip vedr. fradrag i  

 forbindelse med fremleje, som forvaltningen har anvendt i Deres situation er  

 korrekt, idet fradraget mindst skal svare til 1/3 af boligudgiften, såfremt  

 der fremlejes 1 værelse i en 3-værelses lejlighed.
Efter ankenævnets opfattelse er den boligudgift, der indgår i  

 boligstøtteberegningen, den reducerede boligudgift efter der er foretaget  

 fradrag for unormal leje.
Fradraget vedr. fremleje skal således beregnes i  

 forhold til denne reducerede boligudgift.
Ankenævnet pålægger derfor  

 forvaltningen at foretage en fornyet beregning af, hvilken beregningsmæssig  

 boligudgift, der indgår i den videre boligstøtteberegning, når ovenstående  

 princip følges.
Såfremt en beregning af boligstøtte på baggrund af den  

 således ændrede boligudgift medfører en højere boligstøtte end der hidtil er  

 udbetalt Dem, har De krav på at få udbetalt forskelsbeløbet.
 Social- og sundhedsforvaltningen, hvortil De kan rette henvendelse, er  

 underrettet om ovenstående.
 Ankevejledning er vedlagt.
