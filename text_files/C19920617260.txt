FINANSMINISTERIET VEJLEDNING OM DECENTRALE KLASSIFICERINGER INDHOLDSFORTEGNELSE FORORD ved departementschef Søren Christensen KAPITEL 1 Større dispositionsfrihed  Lønramme 35 og 36  

 decentraliseret Øget lokalt ansvar Vejledningen KAPITEL 2 De nye muligheder  Klassificering af nye stillinger Nye  

 enkeltstillinger Særligt om lønramme 35 og 36 Omklassificering til lønramme  

 35 og 36 Smidigere ansættelsesform KAPITEL 3 Lønramme 35 eller 36?  Specialister Chefer KAPITEL 4 Omklassificering  Klassificering eller omklassificering  

 Forhandling og aftale Udgiftsberegning KAPITEL 5 Ændringer i lokalløn og chefløn KAPITEL 6 Konsulentbistand BILAG A Eksempler på stillinger klassificeret i lønramme 35 og 36 BILAG B Cirkulære om klassificering af nyoprettede stillinger FORORD Den offentlige leders opgaver er ændret gennem de senere år.
Nye krav til  

 opgaveløsningen og en aktiv lokal personalepolitik udgør en større del af  

 lederens hverdag.
I de senere år er der sket en øget decentralisering af kompetencen til at  

 indgå aftaler på løn- og ansættelsesområdet.
Den lokale ledelse, der har det  

 bedste kendskab til, hvordan problemerne bør løses, skal i højere grad selv  

 have mulighed for at træffe de nødvendige beslutninger.
 Kravet om ressourcestyring og optimal tilpasning til nye opgaver gør det  

 samtidig nødvendigt, at lederen i ministerier og institutioner, ligesom  

 lederen i den private sektor, hurtigt kan foretage de nødvendige tilpasninger  

 i personalesammensætning og organisationsstruktur.
 En moderne løn- og personalepolitik må bygge på disse forudsætninger, hvis  

 den skal virke som et effektivt styringsinstrument.
 I Finansministeriet har vi med delegation af lønfastsættelsen for alle  

 enkeltstillinger under lønramme 37 skabt grundlaget for en øget lokal styring  

 af stillingsoprettelse og lønfastsættelse.
De større frihedsgrader giver imidlertid også større ansvar.
Af hensyn til  

 den overordnede lønstyring er det vigtigt, at den lokale lønfastsættelse ikke  

 resulterer i en utilsigtet lønglidning og dermed til generelt højere  

 lønudgifter for staten.
 Dette synspunkt gør sig specielt gældende i forbindelse med  

 lønfastsættelsen for lønramme 35 og 36, men jeg er overbevist om, at statens  

 ledere kan leve op til det nye ansvar.
 Det er mit håb, at vejledningen vil være et nyttigt hjælpemiddel for  

 ministerier og styrelser.
Større dispositionsfrihed Omstillingen af den offentlige sektor har sat fokus på den offentlige  

 leder og den lokale beslutningskompetence.
 Skal ressourcerne anvendes optimalt, må såvel de drifts- som  

 personalemæssige beslutninger i større omfang end hidtil kunne træffes af den  

 lokale ledelse.
Produktiviteten skal forøges og statens produktion i højere grad tilpasses  

 ændringer i borgernes ønsker og behov for ydelser.
Den lokale leder har netop  

 den viden, der er en forudsætning herfor.
 Det er derfor helt afgørende, at budgetmæssige frihedsgrader følges op af  

 tilsvarende frihedsgrader på det løn- og personalepolitiske område.
Siden midten af 80'erne har Finansministeriet trinvist gennemført en  

 liberalisering og decentralisering af lønfastsættelsen.
Målet er, at  

 stillingsoprettelse og lønfastsættelse af enkeltstillinger i videst muligt  

 omfang skal ske lokalt, således at der kan ske optimal tilpasning til de  

 lokale forhold.
LØNRAMME 35 OG 36 DECENTRALISERET Finansministeriet har besluttet at decentralisere oprettelsen af  

 stillinger i bevillingslønrammerne 35 og 36 (herefter alene benævnt lønramme  

 35 og 36). Det betyder, at den centrale stillingskontrol med virkning fra 1.  

 januar 1992 er ændret for disse lønrammer, jf.
Budgetvejledning 1992.
Samtidig har Finansministeriet delegeret kompetencen til at indgå aftale  

 om klassificering af stillinger i lønramme 35 og 36 til de enkelte  

 ministerier.
Disse skal således selv indgå aftale med centralorganisationerne  

 om, i hvilken af de to lønrammer den enkelte stilling skal klassificeres.
Endvidere er lokalløns- og cheflønsordningen udvidet, således at der  

 lokalt kan indgås aftale om varig personlig eller stillingsmæssig  

 omklassificering til lønramme 35 eller 36 fra lavere lønramme.
Dette gælder,  

 uanset om stillingerne er besat på tjenestemands-, tjenestemandslignende  

 eller overenskomstvilkår.
 Det følger heraf, at aftale om omklassificering af stillinger fra lønramme  

 35 til 36 inden for cheflønssystemet nu skal indgås lokalt og ikke længere  

 forelægges Finansministeriet.
 Udgiften til omklassificering af eksisterende stillinger til en højere  

 lønramme skal altid afholdes af puljemidler.
Delegation og øget lokalt ansvar betyder, at den enkelte institution også  

 får større frihedsgrader til selv at sammensætte sin personalestruktur,  

 således at der lettere kan ske tilpasning til ændringer i ministeriernes og  

 institutionernes ressourceanvendelse og opgavetilrettelæggelse.  

 Finansministeriet har derfor endvidere bemyndiget ministerierne til selv at  

 indgå aftale om klassificering af alle nyoprettede enkeltstillinger under  

 lønramme 35, som ikke er optaget på friliste, jf.
Finansministeriets  

 cirkulære om klassificering af nyoprettede stillinger.
 Dette betyder, at klassificering og omklassificering af  

enkeltstillinger  under lønramme 37 ikke længere skal forelægges  

 Finansministeriet.
Hensynet til den overordnede og tværgående lønstyring betyder, at  

 klassificering og omklassificering af stillingsgrupper fortsat skal  

 forelægges Finansministeriet.
Der kan derfor ikke lokalt indgås aftale om  

 klassificering eller omklassificering af stillingsgrupper.
 På delegationsområderne - DSB, P&T, Politiet, Kriminalforsorgen, Told-  

 og Skattestyrelsen samt Forsvaret - kan der dog fortsat i mindre omfang  

 aftales gruppevise omklassificeringer, forudsat at omklassificeringerne  

 omfatter personalegrupper, der kun findes inden for den pågældende styrelses  

 område.
Oprettelse af nye stillinger i lønramme 37 og derover kræver ikke længere  

 forelæggelse for Lønningsrådet, men skal fra 1. januar 1992 fremsendes  

 direkte til Finansministeriet, Budgetdepartementet, jf.
Budgetvejledning 92.
 Når oprettelsen af stillinger i lønramme 37 og derover er godkendt, skal  

 de som hidtil klassificeres af Finansministeriet, Administrations- og  

 Personaledepartementet.
ØGET LOKALT ANSVAR Ophævelsen af stillingskontrollen har til formål at forenkle proceduren  

 for oprettelse og klassificering af stillinger i lønramme 35 og 36.
Der har af styringsmæssige grunde hidtil været ført en tilbageholdende  

 linie med oprettelse af stillinger i lønramme 35 og 36. Denne linie er ikke  

 tilsigtet ændret med decentralisering af stillingsoprettelsen.
I kapitel 3 er  

 beskrevet de kriterier, som Finansministeriet hidtil har lagt vægt på ved  

 klassificeringen.
Den lønpolitiske styring af alle enkeltstillinger under bevillingslønramme  

 37 er nu de enkelte ministeriers ansvar.
Det betyder, at ministerier og  

 institutioner samtidig får bedre mulighed for selv at justere og tilpasse  

 personalestrukturen til det lokale behov.
Der skabes kort sagt større  

 muligheder for en lokal helhedsorienteret lønpolitik samt et bedre grundlag  

 for den lokale ressourcestyring, opgaveprioritering og omstilling.
Af hensyn til den overordnede lønstyring er det vigtigt, at de større  

 frihedsgrader ikke resulterer i en utilsigtet lønglidning og dermed til  

 højere lønudgifter for staten.
Finansministeriet vil derfor følge  

 lønudviklingen på de enkelte områder.
VEJLEDNINGEN Vejledningen skal både være en inspirationskilde og et praktisk  

 hjælpemiddel for ministerier og institutioner.
 I kapitel 2 gennemgås de nye regler om stillingsoprettelse, klassificering  

 og omklassificering.
 I kapitel 3 beskrives Finansministeriets praksis for klassificering af  

 stillinger i lønramme 35 og 36, herunder de kriterier, der har været lagt til  

 grund for indplacering i den enkelte lønramme.
 I kapitel 4 beskrives forskellen mellem stillingsoprettelse og  

 omklassificering samt udgiftsberegningen.
 Kapitel 5 og 6 omhandler ændringer i cirkulæret om lokalløn og chefløn  

 samt konsulentbistand fra Administrations- og Personaledepartementet i  

 forbindelse med klassificering.
 Som bilag A er optaget eksempler på stillinger, der er klassificeret i  

 lønramme 35 og 36.
 Som bilag B er optaget cirkulære om klassificering af nyoprettede  

 stillinger.
De nye muligheder KLASSIFICERING AF NYE STILLINGER Oprettes der en ny stilling, sker lønfastsættelsen enten ved en  

 klassificeringsaftale med vedkommende (central)organisation eller ved  

 anvendelse af friliste.
 1. Er stillingen ikke optaget på friliste sker  

 klassificeringen således:
2. Hvis den nyoprettede stilling er optaget på  

 friliste, er lønfastsættelsen foretaget på forhånd.
Lønfastsættelsen sker  

 således: a) Hvis enkeltstillingen ikke er markeret med »»,  

 underrettes (central)organisationen om stillingsoprettelsen.
For stillinger i  

 lønramme 35 og derover underrettes organisationen samtidig om opskrivning af  

 cheflønspuljen. b) Er enkeltstillingen markeret med »», underrettes  

 (central)organisationen om stillingsoprettelsen.
Organisationen kan herefter  

 inden for en frist af 3 uger gøre indsigelse mod anvendelse af frilisten.
For  

 stillinger i lønramme 35 og derover underrettes (central)organisationen  

 samtidig om opskrivning af cheflønspuljen.
NYE ENKELTSTILLINGER Den lokale lønfastsættelse af enkeltstillinger på tjenestemandsvilkår bør  

 ske ud fra en konkret og helhedsorienteret vurdering af stillingens indhold  

 sammenholdt med aflønningen af tilsvarende stillinger og stillinger på såvel  

 højere som lavere niveau.
Dette gælder både stillinger under lønramme 35 og  

 stillinger i lønramme 35 og 36.
Frilisternes stillingbeskrivelser kan være et nyttigt hjælpemiddel i denne  

 proces.
Det kan også være en god ide at undersøge aflønningen inden for andre  

 ministerieområder.
 Klassificering af alle nye enkeltstillinger på tjenestemandsvilkår skal  

 foretages af de enkelte ministerier og sker således:
 Er stillingen opført på friliste, underrettes centralorganisationen om, at  

 der er oprettet en stilling, som er klassificeret i henhold til frilisten.
 Hvis stillingen ikke er opført på friliste, skal der indgås aftale med  

 vedkommende centralorganisation om klassificeringen.
Når ministereriet eller institutionen, jf. ovenfor pkt. 1 a), har  

 besluttet, hvilken lønramme stillingen skal foreslås henført til, fremsendes  

 forslag til den pågældende centralorganisation eller den organisation, som  

 centralorganisationen bemyndiger hertil.
For stillinger under lønramme 35  

 angives tillige eventuelt særligt tillæg.
Såfremt der kan være tvivl om, hvilken centralorganisation, der har  

 forhandlingsretten for stillingen, sendes forslaget tillige til CFU.
Dette  

 gælder f.eks. ved oprettelse af en helt ny stillingskategori.
 Det følger af Finansministeriets aftale med centralorganisationerne om  

 klassificering af nye stillinger, at forslaget anses for godkendt, hvis ingen  

 centralorganisation har reageret inden for 3 uger.
 Det vil ofte fremskynde processen, hvis forslag til  

 centralorganisationerne om klassificering vedlægges stillingsbeskrivelse,  

 organisationsdiagram o.lign.
 Såfremt der er indgået en overenskomst for den pågældende personalegruppe,  

 vil lønfastsættelse af stillinger, der oprettes på overenskomstvilkår,  

 ikke skulle aftales med den forhandlingsberettigede organisation, med mindre  

 der i overenskomsten er fastsat bestemmelser om kvalifikationstillæg mv.
SÆRLIGT OM LØNRAMME 35 OG 36 Ved klassificeringen aftales alene, hvilken lønramme stillingen skal  

 henføres til.
Når der er opnået enighed om klassificeringen, opskrives ministeriets  

 cheflønspulje med 28.000 kr.
Beløbet er imidlertid ikke på forhånd øremærket  

 til stillingen.
 Det vil sige, at den hidtidige puljeopskrivning på 36.500 kr. efter  

 cheflønsordningen nu er ændret til 28.000 kr. for stillinger i lønramme 35 og  

 36. Beløbet for stillinger i lønramme 37-40 er samtidig ændret til 45.000 kr.
 For stillinger i lønramme 35 og derover, som er opført på friliste, skal  

 der ligeledes foretages opskrivning af cheflønspuljen.
 Ydelse af personlige tillæg og eventuel senere omklassificering af  

 stillingen sker fortsat efter reglerne i cheflønsordningen.
Der er fortsat ingen grænse for størrelsen af det personlige tillæg, der  

 kan ydes af cheflønspuljen.
Eksempelvis er der intet til hinder for, at der  

 kan ydes et personligt tillæg til en chef i lønramme 36, der bringer den  

 samlede aflønning op over lønnen i lønramme 37.
 Det følger af cheflønssystemet, at alle stillinger i bevillingslønramme 35  

 og derover skal lønrammeklassificeres, uanset om de besættes på  

 tjenestemands-, tjenestemandslignende eller overenskomstvilkår.
 Det vil sige, at overenskomststillinger i bevillingslønramme 35 og  

 derover, som ikke er klassificeret i en lønramme, fremover kun skal  

 forelægges for Finansministeriet, hvis stillingen ønskes klassificeret i  

 lønramme 37 eller derover, jf. pkt. 4.4 i cirkulære af 18. april 1991 om  

 lokalløn og chefløn.
Bestemmelse om, hvilke stillinger, der skal besættes på åremål, sker  

 fortsat efter indhentet udtalelse fra Lønningsrådet.
Fastsættelse af  

 åremålsvilkårerne sker efter reglerne i Finansministeriets cirkulære af 3.  

 december 1990 om løn- og andre ansættelsesvilkår under åremålsansættelse i  

 staten mv.
OMKLASSIFICERING TIL LØNRAMME 35 og 36 Der kan lokalt aftales varig personlig eller stillingsmæssig  

 omklassificering til lønramme 35 eller 36 fra lavere lønramme, uanset om  

 stillingen er besat på tjenestemands-, tjenestemandslignende eller  

 overenskomstvilkår.
Udgiften til omklassificering til lønramme 35 eller 36 fra lavere  

 lønramme skal altid afholdes af cheflønspuljen.
Der er dog adgang til at  

 overføre midler mellem lokalløns- og cheflønspuljen.
 Ydes der samtidig eller senere et personligt tillæg, afholdes udgiften  

 hertil også af cheflønspuljen.
Ligeledes kan der lokalt indgås aftale om en varig personlig eller  

 stillingsmæssig omklassificering fra lønramme 35 til 36 af cheflønspuljen.  

 Merudgiften til såvel omklassificeringen som eventuelt personligt tillæg  

 afholdes af cheflønspuljen.
Der skal således ikke længere ske forelæggelse  

 for Finansministeriet.
 Varig personlig omklassificering eller varig omklassificering af  

 stillingen aftales altid lokalt.
 I modsætning til nyoprettelse af stillinger, kan der ikke ske  

 opskrivning af cheflønspuljen i forbindelse med omklassificeringer.
 Hvis et ministerområde/institution vælger at overføre midler mellem  

 lokalløns- og cheflønspuljerne skal centralorganisationerne, eller de  

 organisationsled, der er bemyndiget til at indgå aftale, underrettes herom,  

 jf. side 45 i vejledning om lokalløn og chefløn.
Det er forudsat, at cheflønspuljen som hidtil primært anvendes til  

 individuelle lønforbedringer.
Det betyder, at omklassificering fortrinsvis  

 skal ske som en personlig omklassificering og kun i helt særlige tilfælde som  

 stillingsmæssig omklassificering.
Ved ledighed tilbageføres midlerne til cheflønspuljen.
Dette hindrer dog  

 ikke, at midler, der er overført fra lokallønspuljen til cheflønspuljen, kan  

 tilbageføres til lokallønspuljen.
 Udgiften til varig personlig omklassificering af lektorstillinger ved de  

 højere uddannelsesinstitutioner skal som hidtil afholdes af lokallønspuljen,  

 jf. side 29 i vejledning om lokalløn og chefløn.
SMIDIGERE ANSÆTTELSESFORM Finansministeriet finder, at det er hensigtsmæssigt at gøre  

 ansættelsesformen mere fleksibel gennem større valgfrihed for ministerier og  

 institutioner, således at organisationsstrukturen lettere kan tilpasses  

 aktuelle behov.
 Der er i dag mulighed for ansættelse af akademikere på overenskomstvilkår  

 i lønramme-35 stillinger, der forudsætter akademisk uddannelse, jf. § 2 i  

 Akademikeroverenskomsten.
 Denne adgang til at besætte tjenestemandsstillinger på overenskomstvilkår  

 er der enighed mellem Finansministeriet og AC-organisationerne om at udvide  

 til også at gælde stillinger i lønramme 36, der forudsætter akademisk  

 uddannelse.
 Hvor stillingen er klassificeret efter aftale med en anden  

 centralorganisation end Akademikernes Centralorganisation, kan der dog kun  

 foretages overenskomstansættelse efter hidtidig praksis.
 Der skal altid ske lønrammeklassificering af nye stillinger, uanset om de  

 besættes på tjenestemands-, tjenestemandslignende eller overenskomstvilkår,  

 jf. pkt. 4.1 og 4.2 i cirkulære om lokal- og chefløn.
Lønramme 35 eller 36? Ansvaret for klassificeringspolitikken er nu overdraget til de enkelte  

 ministerier for så vidt angår alle enkeltstillinger under lønramme 37,  

 herunder også chef- og specialistlønrammerne 35 og 36. Det betyder, at de  

 overvejelser og vurderinger, som Finansministeriet hidtil har lagt til grund  

 for klassificering af stillinger, fremover er de enkelte ministeriers og  

 institutioners ansvar.
 En effektiv og hensigtsmæssig organisationsstruktur i ministerier og  

 institutioner sikres bedst, hvis der er synlig balance mellem stillingernes  

 indbyrdes lønrammeklassificering og deres indhold, ansvar og placering i  

 organisationen.
Finansministeriet har ved klassificering af stillinger hidtil lagt vægt på  

 at sikre denne balance.
Dette ansvar er nu overdraget til det enkelte  

 ministerium.
 Forskelle i den individuelle opgavevaretagelse bør primært afspejles i  

 størrelsen af det personlige tillæg og ikke i lønrammeindplaceringen.
Finansministeriet har ved behandlingen af indkomne forslag til  

 lønrammeindplaceringer taget hensyn til lokale forhold.
Det overordnede  

 synspunkt har imidlertid været at sikre en ensartet linie i det generelle  

 klassificeringsmønster.
 Til støtte for det enkelte ministeriums valg af det rigtige lønrammeniveau  

 er der som bilag A til vejledningen optaget en række eksempler på stillinger,  

 der er klassificeret i lønramme 35 og 36. Det bliver herved muligt at drage  

 paralleller til sammenlignelige stillinger inden for andre ministerieområder,  

 hvor dette er relevant og naturligt.
Der kan også forekomme chef- og specialiststillinger under lønramme  

 35-niveau.
Der er dog ikke her forsøgt at give nogen beskrivelse af de  

 kriterier, som Finansministeriet har lagt til grund for indplacering af disse  

 stillinger, idet hovedvægten er lagt på klassificering af stillinger i  

 lønramme 35 og 36.
SPECIALISTER Erfaringsmæssigt har lønrammeindplaceringen af specialister altid voldt  

 problemer, bla. fordi det niveaumæssigt kan være vanskeligt at afgrænse  

 specialisten entydigt i forhold til chefgruppen på den ene side og  

 medarbejdergruppen på den anden side.
 Eksempelvis har Finansministeriet ved klassificeringen af stillinger som  

 specialkonsulent lagt vægt på følgende faktorer:
Besiddelse af særlig specialviden på højt fagligt niveau Varetagelse af særlige arbejdsopgaver på højt kvalifikationsniveau Ofte tværgående koordineringsfunktioner f.eks i form af projektledelse Ledelsesvendte opgaver, herunder rådgivning af samt udviklings- og  

 udredningsopgaver for den øverste ledelse.
Ofte ikke direkte personaleansvar Specialiststillinger klassificeres som hovedregel lavere end lønramme 35.  

 Visse specialiststillinger på højt niveau er dog blevet klassificeret højere,  

 f.eks. stillinger som specialkonsulent i lønramme 35.
CHEFER Lønrammeindplaceringen af egentlige chefstillinger er derimod normalt  

 lettere at foretage, bla. fordi indplaceringen kan ske på grundlag af  

 ledelsesopgaver, ansvarsområde og placering i organisationen.
 I forbindelse med klassificeringen efter stillingsvurderingsundersøgelsen  

 af kontorchefer m.fl. i 1989 blev der f.eks. fastlagt nogle vejledende  

 retningslinier som grundlag for klassificering af kontorchefstillinger i  

 lønramme 37.
 Det blev herved lagt til grund, at stillingen normalt skal indeholde  

 arbejdsledelse for mindst 4 fuldtidsansatte sagsbehandlere på  

 akademikerniveau, at stillingsindehaveren typisk har en akademisk uddannelse,  

 en etatsuddannelse eller en kombination af uddannelse og erfaring, der svarer  

 hertil, samt at arbejdsopgaverne indebærer lovforberedelse eller  

 lovfortolkning o.lign.
Tilsvarende kriterier er ikke i samme omfang fastlagt for chefer i  

 lønramme 35 og 36. Typisk kan dog peges på, at der er tale om et »smalt  

 arbejdsområde« og egentlig chefkompetence i mindre omfang, f.eks i  

 forbindelse med ledelse af mindre kontorer, enheder eller sektioner med få  

 medarbejdere på sagsbehandlerniveau.
Endvidere kan der være tale om ledelse  

 af tjenestesteder med relativt mange medarbejdere på teknisk/fagligt eller  

 administrativt niveau.
 Særlige referenceforhold, f.eks til en styrelseschef, eller ledelse for et  

 meget stort antal medarbejdere kan eventuelt påvirke klassificeringsniveauet  

 i opadgående retning.
 Det er imidlertid vigtigt, at der i klassificeringen markeres en klar  

 forskel mellem en chef og dennes overordnede chef.
 Eksempelvis har Finansministeriet normalt fastholdt, at chefer, hvis  

 nærmeste foresatte er i lønramme 37, ikke bør klassificeres højere end  

 lønramme 35.
Omklassificering KLASSIFICERING ELLER OMKLASSIFICERING Erfaringsmæssigt kan det være vanskeligt at afgøre, hvorvidt der er tale  

 om oprettelse af en ny stilling eller varig omklassificering af en  

 eksisterende stilling.
I kapitel 8 i vejledningen om lokalløn og chefløn er  

 dette forhold nærmere beskrevet.
 Oprettelse af nye stillinger i situationer, hvor der egentlig burde  

 aftales en varig omklassificering af stillingen, vil medføre utilsigtet  

 lønglidning og være et brud på de forudsætninger, der er aftalt mellem  

 Finansministeriet og centralorganisationerne om anvendelse af lokalløns- og  

 cheflønspuljer.
 Afgørelsen af, hvorvidt der er tale om stillingsoprettelse eller  

 omklassificering, er nu de enkelte ministeriers og institutioners ansvar.
 En stillingsoprettelse er typisk karakteriseret ved, at stillingen  

 besættes efter eksternt stillingsopslag.
 Det er en forudsætning, at stillingsoprettelsen er begrundet i et af  

 følgende forhold:
 En helt ny arbejdsopgave, eller en omfattende udvidelse af de eksisterende  

 opgaver.
 En organisatorisk ændring, hvor der med henblik på styrings-,  

 koordinerings- eller ledelsesopgaver etableres en ny funktion, som ikke før  

 har eksisteret i institutionen.
 Hvis arbejdsopgaverne derimod tillægges en eksisterende stilling, uden  

 denne samtidig ændres i en så væsentlig grad, at der er tale om en helt ny  

 stilling, vil der typisk være tale om en omklassificering.
Eksempelvis har Finansministeriet generelt fastholdt, at der ikke kan ske  

 oprettelse af en ny stilling som kontorchef i lønramme 37 mod nedlæggelse af  

 en kontorchefstilling i en lavere lønramme.
I dette tilfælde vil der altid  

 være tale om en omklassificering og sagen skal forelægges for  

 Finansministeriet, jf. bestemmelsen i pkt. 4.3 i cirkulære af 18. april 1991  

 om lokalløn og chefløn.
FORHANDLING OG AFTALE Ved omklassificeringer skal følges de samme regler og procedurer for  

 forhandling og indgåelse af aftaler, som er beskrevet i vejledningen om  

 lokalløn og chefløn.
Det nye er, at i de tilfælde, hvor klassificeringen er decentraliseret,  

 skal aftale nu indgås mellem ansættelsesmyndigheden og vedkommende  

 forhandlingsberettigede centralorganisation eller den organisation, der er  

 bemyndiget hertil.
Aftalen skal altså ikke længere indgås af  

 Finansministeriet.
 De lønkoder til SCL, der er anvist i vejledning om lokalløn og chefløn,  

 skal anvendes som hidtil.
UDGIFTSBEREGNING Udgiften til omklassificering til lønramme 35 eller 36 skal altid afholdes  

 af cheflønspuljen.
I modsætning til omklassificeringer inden for lønrammerne 35-40 efter  

 cheflønssystemet skal cheflønspuljen ved omklassificering af  

 overenskomstansatte til lønramme 35 eller 36 fra en lavere lønramme, altid  

 belastes med merudgiften til eget-pensionsbidraget (5 pct.) af  

 udligningstillægget mellem sluttrinnet (netto) efter overenskomstens lønskala  

 og tjenestemandens lønrammeløn.
For tjenestemænd skal udgiften derimod ikke  

 medregnes.
Ved omklassificering af tjenestemandsstillinger, uanset om oprykning sker  

 til lønramme 35-36 eller til lavere lønramme, beregnes puljebelastningen som  

 slutlønsforskellen mellem de to lønrammer.
Der henvises til kapitel 6 i  

 vejledning om lokalløn og chefløn.
 Ved omklassificering fra lønramme 35 til 36 af stillinger, der er oprettet  

 i lønramme 35 - dvs. ikke tidligere omklassificeret til lønramme 35 fra  

 lavere lønramme - skal udgiftsberegning foretages efter de regler, der er  

 beskrevet i vejledningen om lokalløn og chefløn.
 Ved omklassificering af akademikerstillinger, der er besat på  

 overenskomstvilkår, beregnes udgiften altid som forskellen mellem lønnen i  

 lønramme 35 eller 36 incl. eventuelt personligt tillæg og den samlede løn i  

 overenskomststillingen på lønskalaens sluttrin.
Ændringer i lokalløn og chefløn Delegationen af lønramme 35 og 36 har medført, at der er sket følgende  

 ændringer i cirkulære af 18. april 1991 om lokalløn og chefløn:
 Indgåelse af aftaler om lønrammeklassificering af nyoprettede stillinger i  

 lønramme 35 og 36 er delegeret til ministerierne og skal ikke længere  

 forelægges Finansministeriet, (pkt. 4.1 og 4.2 i cirkulæret).
Opskrivning af cheflønspuljen i forbindelse med klassificering af  

 nyoprettede stillinger, (pkt. 4.2 i cirkulæret), er ændret til: Lønramme 35  

 og 36 28.000 kr.
Lønramme 37 - 40 45.000 kr.
 Der kan lokalt aftales personlig og stillingsmæssig omklassificering fra  

 lønramme 35 til 36, (pkt. 4.3 i cirkulæret).
 Der kan lokalt aftales varig personlig og stillingsmæssig omklassificering  

 af cheflønspulje til lønramme 35 og 36 fra lavere lønramme (pkt. 3.1 i  

 cirkulæret).
Konsulentbistand Der kan opstå situationer, hvor det kan være vanskeligt at vurdere, om der  

 foreligger en omklassificeringssituation eller en stillingsoprettelse.
Der  

 kan også være behov for bistand i forbindelse med indplacering af stillinger  

 mv.
 Ministerier og institutioner kan ringe til deres kontaktpersoner i det  

 pågældende sektorkontor i Administrations- og Personaledepartementet og få  

 råd og vejledning om disse og andre problemer, der måtte opstå - telefon  

 33-923344.
BILAG A Eksempler på stillinger klassificeret i lønramme 35 og 36 Eksempel 1- 6 omhandler stillinger i lønramme 35 Eksempel 7-12 omhandler stillinger i lønramme 36 BILAG B Cirkulære om klassificering af nyoprettede stillinger Er udeladt her - se FCIR EKSEMPEL NR. 1 KONKRET STILLING:  Forstander , lr. 35,  

 Specialarbejderskole NÆRMESTE FORESATTE: Bestyrelse MEDARBEJDERE: 1 inspektør, 1 maskininspektør, 1 kt.leder, 3 ledende faglærere, 1 værkstedsleder, 2 formænd, 1 pedel, 1 økonoma, ca. 50 øvrige (herunder 30 fag- og timelærere) ARBEJDSOPGAVER Tilrettelæggelse af skolens drift.
Udarbejdelse af hoved- og detailplaner,  

 møder med brancheudvalg.
Fastlæggelse af retningslinier og procedurer for  

 skolens benyttelse mht. faciliteter, materiel, personel mv.
 Deltagelse sammen med øvrige forstandere i møder i direktoratet til  

 drøftelse af skolernes langtidsplanlægning samt generelle budget- og  

 personaleforhold.
 Udarbejdelse af forslag til driftsbudget.
 Fordeling af midler til aktiviteter og kontrol af forbrug.
 Indkøb af udstyr og materiel mv.
 Udarbejdelse af kursusprogrammer og -planer med angivelse af  

 kapacitetsanvendelse mht. lokaler, personel og økonomiske ressourcer mv.
 Tilsyn med undervisningens faglige og pædagogiske niveau samt med  

 overholdelse af kursusplaner mv.
Ledelse af drift på produktionsarealer.
Fastlæggelse af driftsplaner.  

 Indkøb og salg af produkter samt økonomistyring.
Tilsyn med bygninger.
Deltagelse i bygningssyn.
Indstilling om ny- og  

 ombygninger mv. indeholdende brugerkrav.
Varetagelse af løbende  

 vedligeholdelse og bygningsadministration.
 Ledelse af kostskolefunktion mht. drift, økonomi, benyttelse,  

 værelsesfordeling, forplejning mv.
EKSEMPEL NR. 2 KONKRET STILLING:  Forsøgsleder , lr. 35, forsøgscenter NÆRMESTE FORESATTE: Forstander MEDARBEJDERE: 2 videnskabelige assistenter, 3 for- søgsteknikere,  

 1 sekretær ARBEJDSOPGAVER Planlægning af afdelingens forsøgsvirksomhed ved udarbejdelse af  

 indstilling til instituttets ledelse om rammeplaner mv. vedr. såvel det  

 faglige som det økonomiske forløb af forsøgsprojekter.
Prioritering og ledelse af de enkelte projekter mht. delresultater og  

 forløb mv.
Ansøgning om forskningsmidler fra forskningsråd og fonde.  

 Varetagelse af budgetkontrol.
 Gennemførelse af egne forsøgs- og forskningsprojekter.
 Analyse og udformning af konklusion på grundlag af opnåede resultater.
 Beskrivelse og publicering af forskningsresultater i meddelelser og  

 beretninger fra institutionen, samt via tidsskrifter mv.
 Besvarelse af henvendelser af principiel karakter fra  

 erhvervsorganisationer og virksomheder.
 Medvirken i institutionelt udvalg vedr. udformning af lovtekster,  

 cirkulærer mv.
 Deltagelse i udvalgsarbejde vedrørende visse kontrolforanstaltninger.
 Deltagelse i internationalt samarbejde på kongresser, seminarer mv.,  

 herunder afholdelse af forelæsninger.
EKSEMPEL NR. 3 KONKRET STILLING: Forvaltningsinspektør , lr. 35,  

 styrelse NÆRMESTE FORESATTE: Forvaltningschef MEDARBEJDERE: 1 akadem.sagsbeh., 3 inspektører 1 sektionsleder, 1 bogholder, 11 kt.medarb.
ARBEJDSOPGAVER Ledelse af styrelsens økonomi- og personaleforvaltning.
Fastlæggelse af  

 retningslinier for sagsfordeling og -behandling.
Afgørelse af principielle  

 sager.
Forelæggelse af særligt vidtrækkende sager.
Medvirken i ledelse af kontoret.
Udarbejdelse af forslag som prioritering  

 af opgavefordeling og ressourceanvendelse og personalemæssige ressourcer.  

 Forelæggelse af udkast til besvarelse af spørgsmål fra minister eller  

 departement.
 Udarbejdelse af budgetforslag for hele styrelsen.
Tilrettelægger beregningsforudsætninger og sikrer overensstemmelse med  

 planlagte aktiviteter.
Afgør fordeling af midler.
Deltager i budgetmøder i  

 ministeriet.
Udarbejdelse af oplæg om bevillinger til de decentrale myndigheder.  

 Forhandling med øvrige fagkontorer herom.
Fastlæggelse af retningslinier for  

 intern bevillingskontrol.
Afgørelse af justeringer, evt. efter forelæggelse.
Udarbejdelse af retningslinier for regnskabsføring, samt afgørelse af  

 fuldmagtsbeføjelser.
Udarbejdelse af oplæg vedr. udnævnelse, forfremmelse og  

 afskedigelse mv.
Godkendelse af sagsbehandling vedr. ansøgninger.
Deltagelse  

 i eller ledelse af forhandlinger med personaleorganisationer om løn og  

 ansættelsesforhold.
Varetagelse af sekretæropgaver i styrelsens  

 personalenævn.
 Formand for arbejdsgruppe vedr. konsekvenser ved nedsættelse af  

 afgangsalder.
EKSEMPEL NR. 4 KONKRET STILLING:  Sektionsleder, lr. 35, institution NÆRMESTE FORESATTE: Kontorchef MEDARBEJDERE: 1 akadem. sagsbeh., 1 kostkonsulent, 1 kt.medarb.
ARBEJDSOPGAVER Ledelse af informationsenhed.
Tilrettelæggelse af ernæringsfaglig  

 oplysningsvirksomhed over for borgere, erhvervsvirksomheder, kommuner og  

 særlige målgrupper.
Medlem af institutionens ledelsesgruppe.
Planlægning og gennemførelse af indsatsen, såvel generelt som i  

 forbindelse med konkrete projekter.
Herunder samarbejde med ministeriets  

 øvrige forebyggelsesorganer, branche- og private organisationer,  

 institutionsledere, journalister mv.
Vejledning af virksomheder og kommuner om disses forpligtelser i henhold  

 til lovgivningen.
Vejledning af borgerne, generelt, om bedre kostvaner og  

 allergi- og overvægtsproblemer samt af særlige grupper, f.eks. børn, gravide  

 og ældre.
 Varetagelse af institutionens øvrige informations- og formidlingsopgaver,  

 herunder udgivelse af periodiske tidsskrifter, pressemeddelelser og  

 publikationer mv.
EKSEMPEL NR. 5 KONKRET STILLING:  (Special)konsulent , lr. 35,  

 departement NÆRMESTE FORESATTE: Direktør MEDARBEJDERE: Ingen ARBEJDSOPGAVER Varetagelse af det generelle internationale samarbejde på  

 grunduddannelsesområdet.
 Opfølgning vedr. det fagspecifikke internationale samarbejde og  

 koordinering af afdelingens indsats på området.
 Opfølgning vedr. den internationale udvikling på grunduddannelsesområdet  

 og formidling af erfaringerne herfra til brug i arbejdet med dansk  

 skoleudvikling.
Deltagelse i arbejdet i internationale organisationer samt ARBEJDSOPGAVER Varetagelse af det generelle internationale samarbejde på  

 grunduddannelsesområdet.
 Opfølgning vedr. det fagspecifikke internationale samarbejde og  

 koordinering af afdelingens indsats på området.
 Opfølgning vedr. den internationale udvikling på grunduddannelsesområdet  

 og formidling af erfaringerne herfra til brug i arbejdet med dansk  

 skoleudvikling.
Deltagelse i arbejdet i internationale organisationer samt i bilateralt  

 samarbejde med andre lande.
Repræsentation af afdelingen i ministeriets  

 arbejde med internationale uddannelsespolitiske spørgsmål.
Opfølgning af  

 projekt vedr. undervisning af danske børn i udlandet.
 Behandling af henvendelser fra internationale organisationer og udlandet  

 gennem udarbejdelse af svar, notater og udredninger mv.
 Koordinering og deltagelse i udarbejdelse af informationsmateriale om  

 grunduddannelse i Danmark til brug i international sammenhæng.
 Ministeriets repræsentant i DANIDAs Oplysningsudvalg og Udvalget for  

 kulturelt samarbejde med udviklingslandene.
EKSEMPEL NR. 6 KONKRET STILLING:   Teknisk chef , lr. 35, direktorat NÆRMESTE FORESATTE: Underdirektør MEDARBEJDERE: 1 akadem.sagsbeh., 1 datalog, 1 program- mør, 4 edb-assistenter ARBEJDSOPGAVER Ledelse af edb-funktion.
Udarbejdelse og forelæggelse af mål og planer.  

 Fordeling af ressourcer og prioritering af arbejdsopgaver.
Kortlægning af  

 uddannelsesbehov.
Stillingtagen til enkeltsager og tvivlsspørgsmål.
Formand for direktoratets edb-koordineringsgruppe.
Medlem af  

 edb-ledelsesgruppe samt direktoratets ledelsesgruppe vedr. strategisk  

 planlægning.
Udarbejdelse af strategi oplæg til direktoratets  

 edb-langtidsplanlægning.
Opfølgning i forbindelse med udviklingen på maskinelområdet.
Udarbejdelse  

 af oplæg om større maskinelanskaffelser.
Gennemfører selv mindre  

 anskaffelser.
 Opfølgning af udviklingen inden for programmelområdet.
 Koordinering af vedligeholdelse og nyudvikling af specialprogrammel.
Udarbejdelse af budgetoplæg vedr. drift og vedligeholdelse af edb-systemer  

 samt totaløkonomiske oplæg ved større investeringer.
Budgetopfølgning og  

 -kontrol vedr. drift og vedligeholdelse af edb-systemer.
Deltagelse i planlægning og opfølgning vedr. eksterne brugeres adgang til  

 direktoratets databaser.
Udarbejdelse af oplæg med henblik på udnyttelse af  

 ressourcer til edb-kommunikation.
 Planlægning og gennemførelse af edb-uddannelse af medarbejdere.
Koordinering af kontakt til leverandører.
Udarbejdelse af oplæg til  

 tilbudsindhentning samt kontraktoplæg.
Forhandling med leverandører.
EKSEMPEL NR:7 KONKRET STILLING:  Administrator , lr. 36,  

 udd.institution NÆRMESTE FORESATTE: Rektor MEDARBEJDERE: 2 sagsbehandlere (kt.udd.), 1 bygn.kon- struktør, 3 o.ass., 1 betj.formand, 6 ass., 2 betj., 3 hvk., 1 offsettrykker, 30 timelønn. (reng.) ARBEJDSOPGAVER Ledelse af institutionens administration.
Fordeling af arbejdsopgaver.  

 Beslutning om anvendelse af områdets delbevillinger til administrative  

 formål.
Bistand til rektor, bestyrelse og de styrende organer mht.  

 sagsbehandling og mødeforberedelse.
Deltagelse i møder i bestyrelse og  

 styrelsesråd.
Ledelse af studiekontor (dagl.leder: fuldmægtig) mht. studentermatrikel,  

 koordineret tilmelding, stipendier og lån mv.
Iværksættelse af ændringer i  

 arbejdsgange mv.
Ledelse af bygningsforvaltning og eksamenskontor (dagl.leder:  

 teknikumingeniør), herunder bygnings- og lokalevedligeholdelse og -rengøring,  

 inventarindkøb, eksamenstilrettelæggelse mv.
Repræsenterer institutionen over  

 for entreprenører, rengøringsselskab mv.
Ledelse af personalekontor (daglig leder: fuldmægtig), herunder  

 personaleadministrative rutiner vedr.
SCL-systemet, skattemyndigheder,  

 årsværkskontrol, personalebudget mv.
Ledelse af kasse- og regnskabsvæsen (daglig leder: o.ass.), herunder  

 indstilling til styrelsesrådet om budget og bevillinger.
Varetagelse af  

 løbende budgetkontrol, legalitetskontrol, udarbejdelse af årsregnskaber og  

 instrukser, forvaltning af fonds- og tilskudsmidler.
 Ledelse af sekretariat for rektor og de styrende organer samt  

 pedeltjeneste og offsettrykkeri.
EKSEMPEL NR. 8 KONKRET STILLING:  Afdelingsingeniør , lr. 36, region NÆRMESTE FORESATTE: Regionschef MEDARBEJDERE: Ca. 200 (mestre, mekanikere, montører, tegnere, assistenter, kontorpersonale og ufaglærte) ARBEJDSOPGAVER Ledelse og koordinering af arbejdet inden for regionens tekniske område.  

 Afgørelse af principielle spørgsmål.
Ledelse af beslutningsgruppe vedrørende planlægning og budget.
Ledelse af  

 projektgruppe vedrørende udbygning af faciliteter.
 Medvirken ved ledelsen af regionen ved deltagelse i faste eller ad  

 hoc-møder i ledelsesgruppen og ved deltagelse i møder med regionschefen og  

 organisationsrepræsentanter.
Disponering af personaleressourcer.
Ansættelse af teknisk personale.  

 Afgørelse af specielle personalespørgsmål.
 Fastlæggelse af vedligeholdelsesniveau for bygninger og tekniske anlæg.  

 Medvirken ved opstilling af brugerkrav mv. til nybygninger.
 Opstilling og revision af regionens bidrag til styrelsens  

 langtidsplanlægning vedr. udbygning og vedligeholdelse af tekniske anlæg.
 Udarbejdelse af budgetforslag vedrørende anlæg og drift.
 Fremsættelse af indstilling herom.
 Budgetkontrol vedrørende personel og materiel inden for området.  

 Godkendelse af omdisponeringer vedr. driftssiden.
 Indstilling vedr. anlægssiden.
EKSEMPEL NR. 9 KONKRET STILLING:  Konsulent , lr. 36, direktorat NÆRMESTE FORESATTE: Direktør MEDARBEJDERE: 2 kt.medarb.
ARBEJDSOPGAVER Indstillinger vedr. direktoratets holdning til den statslige  

 byggevirksomhed i tværgående gruppe sammensat af repræsentanter fra de  

 statslige byggeadministrationer.
 Indstillinger vedr. generelle spørgsmål om direktoratets opgaver som  

 bygherre og byggeadministrator i forhold til de tekniske rådgivere og  

 entreprenørvirksomheder.
 Ledelse af opgaver vedr. generelle spørgsmål i forbindelse med  

 direktoratets struktur, udvikling og opgavefordeling.
 Forhandling og indgåelse af aftaler med rådgivnings- og  

 entreprenørvirksomheder om større kontrakter og leverancer mv.
Vejledning af de tekniske afdelinger om rådgivnings- og  

 entreprenørkontrakter, bygningspleje mv.
Udarbejdelse og revision af  

 standarddokumenter.
Udarbejdelse af statistikker.
Juridisk konsulentbistand til afdelingerne om besvarelse af  

 folketingsspørgsmål, leverance- og entrepriseaftaler mv.
Behandling og  

 afgørelse af erstatningssager.
Suppleant for direktøren i Koordineringsudvalget for Statsbyggeri.
Medlem  

 af arbejdsgruppe under udvalget om revision af Almindelige betingelser for  

 Arbejder og Leverancer.
Formand og hovedforhandler i arbejdsgrupper vedr.  

 konkrete projekter, produktudvikling samt miljøspørgsmål.
EKSEMPEL NR. 10 KONKRET STILLING:  Kontorchef , lr. 36, styrelse NÆRMESTE FORESATTE: Afdelingschef MEDARBEJDERE: 3 sagsbehandlere (AC, sekretær, revisor) 8 kt.medarbejdere ARBEJDSOPGAVER Tilrettelæggelse og ledelse af kontorets opgaver, herunder revisions- og  

 beregningsopgaver, udarbejdelse af revisionsprogrammer og ledelse af kontrol  

 af anvisninger via edb.
 Udarbejdelse af retningslinier for revision af specielle områder samt  

 iværksættelse og gennemførelse af pensionsretlige undersøgelser.
Koordinering og kontrol vedrørende udførelse og afvikling af kontorets  

 revisionsopgaver.
Instruktion og vejledning af medarbejderne.
Afgørelse af  

 forelagte referater og indstillinger.
Forelæggelse for foresatte af spørgsmål  

 af særlig principiel eller vidtrækkende betydning.
 Ledelse af udarbejdelse af revisionsberetninger til statsrevisorerne.
 Deltagelse i styrelsens chefmøder samt i arbejdsgrupper vedrørende  

 udformning og administration af pensionsregler.
 Møder med amtskommuner vedrørende tilsyn med beregning og udbetaling af  

 pensioner til folkeskolelærere.
EKSEMPEL NR. 11 KONKRET STILLING:  Kontorchef , lr. 36, departement NÆRMESTE FORESATTE: Administrationschef MEDARBEJDERE: 2 akadem. sagsbehandlere 8 kontormedarb.
ARBEJDSOPGAVER Ledelse af departementets personaleadministration mht. ansættelse,  

 afskedigelse, rokering, tillægsfastsættelse, omklassificeringer mv.
Træffer  

 afgørelse herom eller indstiller til nærmeste foresatte.
Forestår opgavefordeling, instruerer om sagsbehandling og -ekspedition.  

 Deltager i behandlingen af væsentlige og principielle sager.
Leder eller  

 deltager i forhandlinger med organisationer og andre ministerier.
Behandling af personaleadministrative sager for hele ministerområdet, for  

 så vidt disse ikke er delegeret til den enkelte styrelse (ansættelse og  

 afskedigelse over lr. 34), lønjusteringer og behandling af principielle  

 sager.
Afgør sagerne eller indstiller til nærmeste foresatte.
Administration af ministeriets statskonsulenttjeneste, herunder spørgsmål  

 vedr. udstationering, hjemkaldelse, refusion af udgifter mv.
Afgør sagerne  

 evt. efter indhentet sagkyndig udtalelse, eller indstiller til nærmeste  

 foresatte.
 Rådgivning af ministeriets institutioner om personaleadministrative  

 spørgsmål, evt. ved udarbejdelse af vejledninger.
Udarbejdelse af indstillinger vedr. tilpasning af målsætningen for  

 ministeriets personalepolitik.
Påser at denne udmøntes i administrative  

 retningslinier.
STILLINGSEKSEMPEL NR. 12 KONKRET STILLING:   Sekretariatschef, lr. 36, forebyggelsesråd NÆRMESTE FORESATTE: Rådsformanden MEDARBEJDERE: 2 akadem.sagsbeh., 1 kt.medarb.
ARBEJDSOPGAVER Ledelse af sekretariatets opgaver.
Fordeling af sager.
Fastlæggelse af retningslinier for sagsbehandlingen.
Afgør sagerne eller  

 forelægger særlige vidtrækkende sager for rådsmanden.
Varetagelse af  

 administrative opgaver, herunder journalisering, kontoranskaffelser, indkøb  

 af materiel.
Ledelse af opgaver i relation til rådet.
Forberedelse af møder,  

 udarbejdelse af indstillinger, bl.a. om nye initiativer.
Indgåelse af aftaler  

 om medvirken af eksterne specialister.
 Varetagelse af bevillings- og regnskabskontrol mv. for rådets medlemmer.  

 Repræsentation af rådet i internationale organer.
Ledelse af opgaver i relation til departementet, herunder deltagelse i  

 ministeriets planlægningsgruppe, udarbejdelse af oplæg til  

 forebyggelsesprogrammer.
Udformning af sagkyndige udtalelser vedr.  

 forebyggelsespolitikker, f.eks. i EF-sammenhæng, eller i forbindelse med  

 spørgsmål om reklamer, mærkning af varer mv.
Indstilling om ansættelse og  

 afskedigelse af sekretariatsmedarbejdere.
 Ledelse af rådets informationskampagner og andre former for  

 projektaktiviteter, herunder publikationsvirksomhed,  

 spørgeskemaundersøgelser, oplysningskampagner mv.
 Koordinering mellem sekretariatet, rådet og dets underudvalg i forbindelse  

 med projektstyring.
