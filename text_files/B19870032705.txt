 I henhold til § 2, stk. 3, nr. 1, og § 35 a, i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 samt til § 1, stk. 1, og § 3 a, i lov om adgangsregulering ved videregående  

 uddannelser, jf. lovbekendtgørelse nr. 742 af 31. oktober 1986, fastsættes:
 Kapitel 1. Adgangsgrundlag (betingelser med hensyn til eksamen m.v.).
 Kapitel 2. Optagelsesområder.
 Kapitel 3. Særlige bestemmelser om optagelse under adgangsbegrænsning.
 Kapitel 4. Fremgangsmåden ved ansøgning og optagelse.
 Kapitel 5. Klage, dispensation m.v.
 Kapitel 6. Ikrafttræden m.v.
Adgangsgrundlag (betingelser med hensyn til eksamen m.v.) § 1.  Ved de enkelte uddannelser på Den Kgl.  

 Veterinær- og Landbohøjskole optages ansøgere, som har bestået en af følgende  

 eksaminer m.v.
A.
Veterinæruddannelsen:
 1. Studentereksamen (herunder færøsk  

 studentereksamen).
 2. Højere forberedelseseksamen (herunder færøsk og  

 grønlandsk højere forberedelseseksamen) med tilvalg i fagene matematik, fysik  

 og kemi.
 3. Højere handelseksamen med tillæg af prøver i fagene  

 matematik, fysik og kemi på niveau svarende til hf-tilvalg samt i faget  

 biologi på niveau svarende til hf-fællesfag i det omfang fagene ikke eller  

 kun delvis er dækket af den forudgående eksamen.
 4. Folkeskolens udvidede afgangsprøve i dansk,  

 regning/matematik, fysik/kemi og folkeskolens afgangsprøve i tysk og engelsk,  

 eller tilsvarende uddannelsesbaggrund med tillæg af prøver i fagene  

 matematik, fysik, kemi, biologi og geografi som ved matematisk  

 studentereksamen.
 5. Kandidateksamen eller magisterkonferens fra en  

 dansk højere uddannelsesinstitution.
6. Eksamen m.v. fra et fremmed land, som Danmark har  

 truffet aftale med om gensidig anerkendelse af eksaminer m.v., der a. er sammenlignelige med en dansk adgangsgivende eksamen, jf. nr. 1-3, b. er ligestillet med en dansk adgangsgivende eksamen, jf. nr. 1-3.
 7. Udenlandsk eksamen, som Danmark i øvrigt har  

 anerkendt som ligestillet med en dansk adgangsgivende eksamen, jf. nr. 1-3.
B.
Landbrugsuddannelsen, havebrugsuddannelsen, skovbrugsuddannelsen,  

 mejeribrugsuddannelsen og levnedsmiddeluddannelsen:
 1. Matematisk studentereksamen (herunder tilsvarende  

 færøsk studentereksamen).
 2. Højere forberedelseseksamen (herunder færøsk og  

 grønlandsk højere forberedelseseksamen) med tilvalg i fagene matematik, fysik  

 og kemi.
 3. Følgende eksaminer med tillæg af prøver i fagene  

 matematik, fysik og kemi som ved højere forberedelseseksamen på niveau  

 svarende til hf-tilvalg samt i faget biologi på niveau svarende til  

 hf-fællesfag i det omfang, fagene ikke eller kun delvis er dækket af den  

 forudgående eksamen:
a.
Sproglig studentereksamen.
b.
Højere handelseksamen.
 4. Folkeskolens udvidede afgangsprøver i dansk,  

 regning/matematik, fysik/kemi og folkeskolens afgangsprøver i tysk og  

 engelsk, eller tilsvarende uddannelsesbaggrund med tillæg af prøver i fagene  

 matematik, fysik, kemi, biologi og geografi som ved matematisk  

 studentereksamen.
 5. Kandidateksamen eller magisterkonferens fra en  

 dansk højere uddannelsesinstitution.
6. Eksamen m.v. fra et fremmed land, som Danmark har  

 truffet aftale med om gensidig anerkendelse af eksaminer m.v., der, a. enten er sammenlignelige med en dansk adgangsgivende eksamen, jf. nr.  

 1-3, b. eller er ligestillet med en dansk adgangsgivende eksamen, jf. nr. 1-3.
 7. Udenlandsk eksamen, som Danmark i øvrigt har  

 anerkendt som ligestillet med en dansk adgangsgivende eksamen, jf. nr. 1-3.
 8. Ansøgere, som har bestået en godkendt  

 teknikereksamen inden for vedkommende fagområder, forudsat at de kan  

 dokumentere kundskab i fagene matematik, fysik og kemi i et omfang, som  

 mindst svarer til kravene ved højere forberedelseseksamen med tilvalg i de  

 nævnte fag.
Stk. 2.  Ved veterinæruddannelsen  kræves af  

 studerende med sproglig studentereksamen, at de inden 1 år efter optagelsen  

 har bestået en prøve i fysik i samme omfang som ved matematisk  

 studentereksamen.
Højskolen kan dog i særlige tilfælde dispensere fra  

 tidsfristen.
Stk. 3.  Ved veterinæruddannelsen  kræves af  

 studerende, som ikke inden optagelsen har bestået prøven i latin 1, at de  

 inden 1 år efter optagelsen har bestået denne prøve eller har dokumenteret  

 tilsvarende kundskaber.
Højskolen kan dog i særlige tilfælde dispensere fra  

 tidsfristen.
Stk. 4.  Ved optagelse på grundlag af stk. 1, A, nr. 6  

 og 7, og B, nr. 6 og 7, kan højskolen kræve en prøve i dansk bestået inden  

 optagelsen.
Ved optagelse på grundlag af stk. 1, A, nr. 6 og 7, og B, nr. 6  

 og 7, kan højskolen stille krav om supplerende prøver som nævnt i stk. 1, A,  

 nr. 3, og B, nr. 3, i det omfang, fagene ikke eller kun delvis er dækket af  

 den forudgående danske eller anerkendte udenlandske uddannelse.
 § 2.  Højskolen kan ved særlig tilladelse give adgang  

 for ansøgere, som ikke har det adgangsgrundlag, der er anført i § 1, men som  

 skønnes at have de nødvendige forudsætninger for at gennemføre den søgte  

 uddannelse, jf. dog kapitel 3 om optagelse under adgangsbegrænsning.
 Stk. 2.  Tilladelse efter stk. 1 kan betinges af, at  

 ansøgerne før optagelsen - eller inden en vis tid - består en eller flere  

 supplerende prøver.
Optagelsesområder § 3.  Højskolen er et optagelsesområde.
Direktoratet  

 fordeler hvert år uddannelserne på deloptagelsesområder.
 § 4.  Undervisningsministeren fastsætter hvert år  

 antallet af optagelsespladser ved hvert deloptagelsesområde på grundlag af,  

 dels udtalelser fra højskolen og fra de faglige landsudvalg for henholdsvis  

 sundhedsuddannelserne og de naturvidenskabelige uddannelser, dels  

 foreliggende arbejdsmarkedsprognoser for langvarigt uddannede.
 Stk. 2.  Direktoratet kan efter forhandling med  

 højskolen fastsætte, at to eller flere af de deloptagelsesområder, der er  

 angivet i § 3, slås sammen til eet deloptagelsesområde.
 § 5.  Optagelse sker ved hvert deloptagelsesområde for  

 sig.
Særlige bestemmelser om optagelse under  

 adgangsbegrænsning § 6.  Hvis antallet af ansøgere, der kan optages efter  

 kapitel 1, overstiger antallet af optagelsespladser ved et optagelsesområde,  

 opdeles pladserne i 3 grupper for de ansøgerkategorier, der er angivet i §§  

 7, 8 og 11. Undervisningsministeren fastsætter hvert år gruppernes størrelse.
 Stk. 2.  Hvis antallet af optagelsespladser i gruppe II  

 eller III ikke kan besættes fuldt ud med ansøgere i vedkommende  

 ansøgerkategori, flyttes de overskydende optagelsespladser til gruppe I.
 § 7.  Optagelsespladserne i gruppe I  tildeles  

 efter faldende optagelseskvotient:
a.
Ansøgere med de eksaminer, der er nævnt i § 1, stk. 1, A, nr. 1-4,  

 henholdsvis B, nr. 1-4, der ikke har kandidateksamen eller magisterkonferens  

 fra en højere uddannelsesinstitution, jf. § 11.
b.
Ansøgere med udenlandske eksaminer, jf. § 1, stk. 1, A, nr. 6 b og 7,  

 henholdsvis B, nr. 6 b og 7, der ikke har kandidateksamen fra en højere  

 uddannelsesinstitution.
 Om ansøgere, der ikke er danske statsborgere, henvises til § 12.
Stk. 2.  Optagelseskvotienten er gennemsnittet af de  

 karakterer, der medregnes ved afgørelsen af, om den adgangsgivende eksamen er  

 bestået, jf. dog stk. 3-5. For at eksamensgennemsnittet skal kunne anvendes  

 som optagelseskvotient, må der normalt ikke være overført mere end 3 fag fra  

 anden uddannelse uden karakterer på eksamensbeviset.
Gennemsnittet beregnes  

 med 1 decimal.
Ansøgere med en udenlandsk eksamen indplaceres i  

 kvotientrækkefølgen efter en vurdering af resultatet ved den adgangsgivende  

 eksamen, jf. § 13.
 Stk. 3.  Ved en adgangsgivende eksamen efter § 1, stk.  

 1, A, nr. 2, og B, nr. 2, beregnes optagelseskvotienten som efter stk. 2, dog  

 således at karaktererne i de krævede fag på hf-tilvalgsniveau træder i stedet  

 for karaktererne i de tilsvarende fag på hf-fællesfagsniveau.
 Stk. 4.  For en ansøger, der har aflagt supplerende  

 prøver, som er nødvendige til supplering af eksamen efter § 1, stk. 1 A, nr.  

 3, og B, nr. 3, er optagelseskvotienten gennemsnittet af alle karakterer ved  

 den pågældende eksamen og karaktererne ved de supplerende prøver.
 Stk. 5.  I de tilfælde, der er nævnt i § 1, stk. 1, A,  

 nr. 4, henholdsvis B, nr. 4, beregnes optagelseskvotienten som et gennemsnit  

 af karaktererne ved de aflagte prøver/eksaminer og et gennemsnit af  

 karaktererne ved suppleringskurserne.
§ 8.  Optagelsespladserne i gruppe II  tildeles  

 ansøgere, som har det adgangsgrundlag, der er nævnt i § 7, stk. 1, uden at  

 være optaget gennem gruppe I, og som desuden har fået godkendt mindst 9  

 måneders alment erhvervsarbejde efter reglerne i denne paragraf og i § 16.  

 Tildeling sker efter faldende optagelseskvotient, jf. dog stk. 8 om fortrin  

 for særlige ansøgere.
Om studierelevant erhvervsarbejde inden for  

 landbrugsstudiet henvises til stk. 9.
 Stk. 2.  Optagelseskvotienten er gennemsnittet af  

 karaktererne ved den adgangsgivende eksamen m.v., jf. § 7, stk. 2-5  

 multipliceret med en faktor efter følgende skala:
 Godkendt erhvervsarbejde, jf. stk. 3:
Optagelseskvotienten beregnes med 3 decimaler.
Om studierelevant  

 erhvervsarbejde henvises til stk. 9.
 Stk. 3.  Erhvervsarbejdet godkendes således:
a.
Erhvervsarbejde i mindst 30 timer om ugen godkendes med det antal  

 måneder, som erhvervsarbejdet har varet.
b.
Erhvervsarbejde fra 15 til 29 timer om ugen godkendes med halvdelen af  

 det antal måneder, som erhvervsarbejdet har varet under forudsætning af, at  

 der indgår en arbejdsperiode på mindst 12 sammenhængende måneder.
 Timetallet kan beregnes som et gennemsnit over en periode på indtil 4  

 uger.
 Stk. 4.  Det almene erhvervsarbejde skal i øvrigt  

 opfylde følgende betingelser:
 Stk. 5.  I erhvervsarbejdet kan indgå:
 Stk. 6.  Erhvervsarbejde som led i et formaliseret  

 uddannelsesforløb kan ikke godkendes, jf. dog stk. 8.
Stk. 7.  Ansøgere kan ikke få godkendt erhvervsarbejde,  

 som de har haft samtidig med, at de kvalificerede sig til den adgangsgivende  

 eksamen, medmindre de var fyldt 20 år på arbejdstidspunktet.
Dette gælder dog  

 ikke deltagere i aftenstudenterkurser, enkeltfagskurser til højere  

 forberedelseseksamen, handelsskolernes statskontrollerede enkeltfagskurser og  

 lignende.
Stk. 8.  Ved landbrugsuddannelsen, havebrugsuddannelsen,  

 skovbrugsuddannelsen, mejeribrugsuddannelsen og levnedsmiddeluddannelsen  

 tildeles optagelsespladserne i gruppe II  først  ansøgere, der har  

 adgangsgrundlag efter § 7, stk. 1, uden at være optaget gennem gruppe I, og  

 som har en afsluttet praktisk formaliseret uddannelse inden for det  

 pågældende fagområde.
Optagelsespladserne i gruppe II kan også tildeles  

 ansøgere, der har adgangsgrundlag efter § 7, stk. 1, uden at være optaget  

 gennem gruppe I, og som har erhvervspraktik som led i et formaliseret  

 uddannelsesforløb inden for de pågældende fagområder (uanset om der er ydet  

 vederlag for praktikperioden), hvis det godkendte ehvervsarbejde er 18  

 måneder eller derover.
Ved beregning af optagelseskvotienten er  

 multipliceringsfaktoren 1.18, jf. stk. 2.
 Stk. 9.  Ved landbrugsuddannelsen godkendes arbejde  

 inden for landbrugserhvervet som studierelevant erhvervsarbejde med følgende  

 multipliceringsfaktor:
Højskolen fastsætter, hvilken art beskæftigelse inden for  

 landbrugserhvervet, der betragtes som studierelevant.
Om studierelevant  

 erhvervsarbejde gælder i øvrigt bestemmelserne i stk. 3-7, bortset fra  

 bestemmelsen om optjent værnepligt i stk. 5, nr. 1.
 § 9.  Direktoratet kan fastsætte regler om, at  

 ansøgere, der ikke er blevet optaget på deres først prioriterede  

 optagelsesområde, kan få tilsagn om at blive optaget ved dette  

 optagelsesområde det følgende optagelsesår gennem gruppe II, jf. § 8.
 § 10.  Hvis flere ansøgere har samme  

 optagelseskvotient, og de ikke alle kan optages inden for antallet af  

 optagelsespladser i gruppe I eller II, optages en ældre ansøger før en yngre.
 § 11.  Optagelsespladserne i gruppe III  

 tildeles følgende ansøgere:
 1. Veterinæruddannelsen:
a.
Ansøgere, der har fået særlig tilladelse efter § 2 (dispensater).
b.
Ansøgere med kandidateksamen eller magisterkonferens fra en højere  

 uddannelsesinstitution.
c.
Ansøgere med udenlandsk eksamen efter § 1, stk. 1, A, nr. 6 a.
d.
Ansøgere af den kategori, der er angivet i § 7, stk. 1, som ikke er  

 optaget gennem gruppe I eller II, og som vil være fyldt 25 år inden den 1.  

 september i det år, hvor optagelse søges, hvis de efter højskolens vurdering  

 har kvalificeret sig ved aktiviteter ud over den adgangsgivende eksamen.
 Højskolens øvrige uddannelser:
a.
Ansøgere, der har fået særlig tilladelse efter § 2 (dispensater).
b.
Ansøgere med godkendt teknikereksamen inden for vedkommende fagområde  

 under de forudsætninger, der er nævnt i § 1, stk. 1, B, nr. 8, som ikke  

 samtidig har en af de eksaminer, der er nævnt i § 1, stk. 1, B, nr. 1-4.
c.
Ansøgere med kandidateksamen eller magisterkonferens fra en højere  

 uddannelsesinstitution.
d.
Ansøgere med udenlandsk eksamen efter § 1, stk. 1, B, nr. 6 a.
e.
Ansøgere af den kategori, der er angivet i § 7, stk. 1, som ikke er  

 optaget gennem gruppe I eller II, og som vil være fyldt 25 år inden den 1.  

 september i det år, hvor optagelse søges, hvis de efter højskolens vurdering  

 har kvalificeret sig ved aktiviteter ud over den adgangsgivende eksamen.
 Om ansøgere, der ikke er danske statsborgere, henvises til § 12.
 Stk. 2.  Hvis antallet af ansøgere, der kan optages  

 efter stk. 1, overstiger antallet af optagelsespladser i gruppe II, optages  

 der blandt ansøgerne efter højskolens bestemmelse.
 Stk. 3.  Selv om antallet af ansøgere, der kan optages  

 efter stk. 1, ikke overstiger antallet af optagelsespladser i gruppe III,  

 optages de ansøgere, der er nævnt i stk. 1, nr. 1, litra b og c, og nr. 2,  

 litra c og d, efter højskolens bestemmelse.
 § 12.  Ansøgere, der ikke er danske statsborgere, kan  

 kun optages, hvis de i henhold til traktat har ret til at blive optaget på  

 lige fod med danske statsborgere (visse EF-statsborgere under nærmere  

 betingelser) eller har en særlig tilknytning til Danmark (ud over eventuelt  

 ophold for at tage dansk adgangsgivende eksamen), jf. nærmere § 13. De  

 optages sådan:
 1. Gruppe I-II:
a.
Ansøgere med dansk eksamen efter § 1, stk. 1, A, nr. 1-4, henholdsvis  

 B, nr. 1-4.
b.
Ansøgere med udenlandsk eksamen efter § 1, stk. 1, A, nr. 6 b og 7,  

 henholdsvis B, nr. 6 b og 7, hvis deres lands statsborgere i henhold til  

 traktat er ligestillet med danske (visse EF-statsborgere).
 Har ansøgerne også kandidateksamen eller magisterkonferens fra en højere  

 uddannelsesinstitution, optages de dog gennem gruppe III.
 2. Gruppe III:
 Øvrige adgangsberettigede ansøgere.
Stk. 2.  Selv om der er ubesatte optagelsespladser i  

 gruppe III, kan der (under adgangsbegrænsning) kun optages et samlet antal  

 ansøgere uden dansk statsborgerskab i grupperne I, II og III, der ikke  

 overstiger 10 pct. af det samlede antal optagelsespladser.
De ansøgere, der  

 er nævnt i stk. 1, nr. 1, litra b, (visse EF-statsborgere) og ansøgere, som  

 er omfattet af §§ 7 og 8 i udlændingeloven (flygtninge), medregnes ikke i de  

 10 pct.
§ 13.  Højskolen nedsætter sammen med de andre  

 institutioner under den koordinerede tilmelding, der har tilsvarende  

 bestemmelser, et fælles nævn.
Nævnet bedømmer udenlandske eksaminer,  

 indplacerer udenlandske eksaminer efter § 1, stk. 1, A, nr. 6 b og 7 og B,  

 nr. 6 b og 7 og vurderer ikke-danske ansøgeres tilknytning til Danmark.
Fremgangsmåden ved ansøgning og optagelse § 14.  Der optages studerende ved højskolen een gang  

 om året pr. 1. september.
Direktoratet kan tillade, at der optages studerende  

 to gange om året, pr. 1. september og 1. februar.
Direktoratet kan bestemme,  

 at de optagne fordeles på flere studiestarttidspunkter.
Direktoratet  

 fastsætter nærmere regler om denne fordeling.
Stk. 2.  Der foretages en koordinering af tilmeldings-  

 og optagelsesproceduren ved højskolen og andre videregående  

 uddannelsesinstitutioner.
Direktoratet fastsætter særlige regler herom.
Særlige ansøgnings- og svarfrister § 15.  Følgende ansøgere skal inden den 15.  

 marts  i det år, hvor optagelse søges, indsende en foreløbig ansøgning  

 til højskolen med redegørelse og dokumentation for deres kvalifikationer:
a.
Ansøgere, der søger om adgang ved særlig tilladelse efter § 2  

 (dispensater).
b.
Ansøgere med udenlandsk eksamen efter § 1, stk. 1, A, nr. 6 og 7,  

 henholdsvis B, nr. 6 og 7.
c.
Ansøgere, som har dansk adgangsgrundlag efter § 1, stk. 1, A, nr. 1-5,  

 henholdsvis B, nr. 1-5, og 8, men som ikke har dansk statsborgerskab eller er  

 ligestillede med danske statsborgere, jf. § 12.
 Stk. 2.  Inden udgangen af maj giver højskolen ansøgerne  

 meddelelse om, enten at de ikke kan optages på det foreliggende grundlag,  

 eller at de anses for kvalificerede (har adgangsgrundlag) til den pågældende  

 uddannelse, men at optagelse afhænger af de særlige regler, der gælder om  

 optagelse, når der er flere ansøgere end optagelsespladser, jf. kapitel 3.
 Forhåndsgodkendelse af erhvervsarbejde m.v.
§ 16.  Ansøgerne skal have erhvervsarbejde og  

 eventuelt højskoleophold m.v. godkendt, inden ansøgning om optagelse sendes  

 til højskolen.
Ansøgnig om godkendelse skal indsendes til Københavns, Aarhus  

 eller Odense Universitet eller til Aalborg Universitetscenter.
Fristen for  

 ansøgning om forhåndsgodkendelse er 1. juni, men når der foreligger særlige  

 forhold i forbindelse med en overskridelse af fristen, kan  

 godkendelsesinstitutionerne behandle en anmodning om godkendelse efter denne  

 frist.
Godkendelse gives ved en godkendelsesattest, der også omfatter  

 eventuelt tidligere godkendt erhvervsarbejde og eventuelt højskoleophold.  

 Institutionen afgiver svar senest den 22. juni.
Stk. 2.  Erhvervsarbejde og eventuelt højskoleophold  

 m.v. skal dokumenteres over for universitetet/centret som angivet i § 8, stk.  

 4, nr. 3 og stk. 5, nr. 3. Eventuelle tidligere udstedte godkendelsesattester  

 vedlægges.
Godkendelse for arbejde m.v. i juni måned skal ske på grundlag af  

 en foreløbig dokumentation.
Endelig dokumentation kan kræves fremlagt senere.
 Stk. 3.  Når erhvervsarbejde og eventuelt højskoleophold  

 m.v. een gang er godkendt, kan godkendelsesattesten anvendes ved ansøgning om  

 optagelse de følgende år ved institutioner under den koordinerede tilmelding.
 Stk. 4.  Anmodning om godkendelse af erhvervsarbejde  

 efter § 8, stk. 8 og 9, indsendes dog til højskolen sammen med ansøgningen om  

 optagelse, jf. § 17.
Almindelig ansøgningsfrist § 17.  Ansøgere skal i det år, hvor optagelse søges,  

 indsende et særligt ansøgningsskema  til højskolen.
Ansøgningsskemaet  

 skal være højskolen i hænde inden den 1. juli kl. 12.00. Søges der  

 optagelse ved flere deloptagelsesområder på højskolen, skal der angives en  

 prioritering af ønskerne på ansøgningsskemaet.
Ansøgere, der søger optagelse  

 både ved højskolen og ved andre uddannelsesinstitutioner under den  

 koordinerede tilmelding, skal indsende et ansøgningsskema til hver af de  

 pågældende uddannelsesinstitutioner.
Der skal på hvert ansøgningsskema  

 angives en prioritering af alle de ønskede  

 optagelsesområder/deloptagelsesområder m.v. ved de søgte institutioner.
Det  

 højeste antal optagelsesområ der/deloptagelsesområder, der kan søges af den  

 enkelte ansøger, skal fremgå af skemaerne.
 Stk. 2.  Med ansøgningsskemaet indsendes dels  

 dokumentation for adgangsgrundlaget (særlig tilladelse efter § 2,  

 eksamensbeviser m.v.), dels et eksemplar af godkendelsesattesten efter § 16  

 eller dokumentation for eventuelt studierelevant erhvervsarbejde i  

 overensstemmelse med § 8, stk. 9, eller for en uddannelse efter § 8, stk. 8.  

 Der må kun medsendes een godkendelsesattest, jf. § 16, stk. 1.
Stk. 3.  Dokumentationen for adgangsgrundlaget indsendes  

 i kopi.
Hvis optagelse søges flere steder, skal dokumentation sendes til alle  

 institutionerne.
Original dokumentation kan kræves forevist efter optagelsen.
Stk. 4.  Sammen med ansøgningsskema og dokumentation  

 indsendes et særskilt prioriteringsskema  til den højest prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder og institutioner som  

 ansøgningsskemaet, jf. stk. 1. Prioriteringsskemaet skal indsendes, selv om  

 ansøgeren kun søger optagelse ved een uddannelsesinstitution.
 Stk. 5.  Ansøgningsskemaer, prioriteringsskemaer og  

 vejledningsmateriale udleveres af uddannelsesinstitutionerne.
Svarfrist § 18.  Senest den 28. juli giver højskolen meddelelse  

 til de ansøgere, der optages ved denne.
 Stk. 2.  Til de ansøgere, der ikke kan optages ved nogen  

 af de søgte optagelsesområder, sender sekretariatet for den koordinerede  

 tilmelding (Tilmeldingssekretariatet) meddelelse herom.
 Sygeeksamen m.v.
§ 19.  Ansøgere, der skal til sygeeksamen,  

 eller ansøgere, der afslutter eksamen i eksamensterminen ved optagelsen, men  

 som ikke ved ansøgningsfristens udløb har modtaget deres endelige  

 eksamensbevis, skal indsende ansøgnings- og prioriteringsskemaer inden for  

 fristen i § 17, stk. 1, med en foreløbigt beregnet eksamenskvotient.
Sådanne  

 ansøgere får ikke svar inden for fristen i § 18, men skal snarest efter  

 sygeeksamen m.v. indsende eksmensbeviset til den eller de søgte  

 institutioner.
Ansøgerne optages derefter på det højest prioriterede  

 optagelsesområde m.v., hvor ansøgere med tilsvarende optagelseskvotient og  

 alder har kunnet optages.
Sådanne ansøgere kan optages uden for det fastsatte  

 antal optagelsespladser.
Optagelse på ledige pladser § 20.  Optagelsespladser, der er ledige pr. 28. juli,  

 kan søges indtil 15. august uanset ansøgningsfrister.
Højskolen er berettiget  

 til at lukke for yderligere optagelse efter 15. august.
Stk. 2.  Ansøgere optages i den rækkefølge, hvori  

 ansøgningerne modtages.
Dog betragtes alle ansøgninger, der er modtaget  

 senest 8. august, som modtaget samme dag.
 Stk. 3.  Kan ikke alle ansøgere optages, og er  

 ansøgningerne indkommet samme dag, optages en ældre ansøger før en yngre.
 Stk. 4.  Fra 15. august til 1. september kan højskolen  

 optage ansøgere på ledige pladser, hvis det er foreneligt med den planlagte  

 undervisning m.v.
 Stk. 5.  Efter 1. september bør højskolen kun optage  

 ansøgere på ledige pladser, hvis det skønnes, at ansøgeren kan følge  

 undervisningsplanen inden for normale tidsrammer.
 Klage, dispensation m.v.
§ 21.  Klager over højskolens afgørelser i henhold til  

 denne bekendtgørelse indgives til højskolen.
Hvis en klage ikke tages til  

 følge, og klageren fastholder klagen, videresender højskolen klagen - bilagt  

 en udtalelse - til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
§ 22.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge en indstilling fra højskolen, inden  

 der træffes afgørelse.
 Stk. 2.  Ansøgninger om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade højskolen at  

 dispensere fra bekendtgørelsens bestemmelser inden for nærmere angivne  

 rammer.
 § 23.  Direktoratet kan som led i forsøg fravige denne  

 bekendtgørelse.
 § 24.  Direktoratets afgørelser kan ikke indbringes  

 for højere administrativ myndighed.
 Ikrafttræden m.v.
 § 25.  Bekendtgørelsen træder i kraft ved  

 bekendtgørelsen i Lovtidende og har virkning fra sommer optagelsen 1987.
 Stk. 2.  Følgende bekendtgørelser ophæves:
1. Bekendtgørelse nr. 447 af 29. august 1969 om en  

 særlig prøve som grundlag for dispensation fra uddannelskravene ved optagelse  

 til visse studier ved Den kgl.
Veterinær- og Landbohøjskole.
2. Bekendtgørelse nr. 376 af 29. juli 1983 om  

 optagelse ved uddannelserne på Den kgl.
Veterinær- og Landbohøjskole.
