Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 67 af 28. januar 2015 om tilskud til pleje af græs- og naturarealer, som ændret ved bekendtgørelse nr. 543 af 31. maj 2016, bekendtgørelse nr. 1336 af 18. november 2016, bekendtgørelse nr. 1339 af 29. november 2017, bekendtgørelse nr. 1418 af 30. november 2018, bekendtgørelse nr. 1283 af 3. december 2019 og bekendtgørelse nr. 56 af 23. januar 2020, foretages følgende ændringer:
 1. I indledningen ændres »jf. lovbekendtgørelse nr. 1375 af 10. december 2019« til: »jf. lovbekendtgørelse nr. 114 af 6. februar 2020«.
 2. Overalt i bekendtgørelsen ændres »Miljø- og Fødevareministeriets« til: »ministeriets«.
 3. § 14 d affattes således:
»§ 14 d.
De områder, der på den pågældende mark er omfattet af § 14 a, § 14 b eller § 14 c, må samlet maksimalt udgøre 10 pct. af marken.
Ved opgørelse af omfanget af de i § 14 a omhandlede områder medregnes ikke de i § 11, stk. 1, 4. pkt., anførte områder.
 Stk. 2. De i stk. 1 nævnte 10 pct. beregnes på grundlag af den i Fællesskema anførte markstørrelse fratrukket følgende arealer:
 1) Arealer, der ikke er omfattet af tilsagn om tilskud.
2) Arealer, for hvilke et eller flere kriterier for støtteberettigelse, jf. kapitel 4, er overtrådt.« § 2 Stk. 1. Bekendtgørelsen træder i kraft den 1. januar 2021.
 Stk. 2. § 14 d i bekendtgørelse nr. 67 af 28. januar 2015 om tilskud til pleje af græs- og naturarealer, med den affattelse, der var gældende den 31. december 2020, finder fortsat anvendelse for tilsagnsår, der begynder den 1. september 2018, og § 14 d, stk. 1 og 2, i den nævnte bekendtgørelse med den nævnte affattelse finder fortsat anvendelse for tilsagnsår, der begynder den 1. september 2019.
 Stk. 3. § 14 d, stk. 1, som affattet i nærværende bekendtgørelses § 1, nr. 3, finder ikke anvendelse for tilsagnsår, der begynder den 1. september 2019. § 14 d, stk. 2, som affattet i nærværende bekendtgørelses § 1, nr. 3, finder anvendelse for tilsagnsår, der begynder den 1. september 2019.
