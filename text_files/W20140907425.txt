Pressenævnets kendelse i sag nr. 14-70-00610 Resumé Børsen skrev i lederartiklen Vi dansker kan alt  hvis vi vil blandt andet overførsler til 2,1 mio. danskere, hvoraf halvdelen er pensionister.
Klager føler sig hængt ud, fordi han er blandt pensionisterne, men da han ikke er direkte nævnt i artiklen, er han ikke berettiget til at klage.
Pressenævnet afviser derfor klagen.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte nævnt i artiklen, har han ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2. Det forhold, at han som pensionist er en person i den omtalte kreds på 2,1 mio. danskere, hvoraf halvdelen er pensionister kan i dette tilfælde ikke føre til et andet resultat.
Der er lagt vægt på, at der er tale om en større personkreds.
 Klagen afvises.
 [Klager] har klaget til Pressenævnet over lederartiklen Vi danskere kan alt  hvis vi vil i Dagbladet Børsen den 17. januar 2014, idet han mener, at god presseskik er tilsidesat.
 Af lederartiklen fremgår bl.a. følgende:
Dengang [i 1970erne] var 2 mio. danskere på det private arbejdsmarked.
De finansierede godt 400.000 offentligt ansatte og 800.000 pensionister og andre på overførselsindkomst.
I dag arbejder kun 1,9 mio. danskere i den private sektor.
De betaler verdens højeste skattetryk, betaler for 800.000 offentligt ansatte og overførsler til 2,1 mio. danskere, hvoraf halvdelen er pensionister, mens resten er i den arbejdsdygtige alder.
Omfanget er tosset. [Klager] har til støtte for klagen blandt andet anført, at han føler sig hængt ud i artiklen, da han som folkepensionist modtager et beløb hver måned, og derved ifølge Dagbladet Børsen er på overførselsindkomst.
Omtalen rammer ifølge klager ham direkte.
Han betaler 313.000 kroner netto til stat og kommune.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er direkte nævnt i artiklen, har han ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2. Det forhold, at han som pensionist er en person i den omtalte kreds på 2,1 mio. danskere, hvoraf halvdelen er pensionister kan i dette tilfælde ikke føre til et andet resultat.
Der er lagt vægt på, at der er tale om en større personkreds.
 Klagen afvises.
