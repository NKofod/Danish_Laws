 I henhold til kgl. resolution af 21. december 1993 har Danmark ratificeret  

 en i Rio de Janeiro den 9. juni 1992 underskrevet konvention om  

 klimaændringer.
 Konventionen har følgende ordlyd:
DE FORENEDE NATIONERS RAMMEKONVENTION OM KLIMAÆNDRINGER
Parterne i denne konvention, Som erkender, at ændringer i jordens klima og de skadelige  

 virkninger heraf er et problem for hele menneskeheden, som er betænkelige ved, at menneskelige aktiviteter har medført en  

 væsentlig stigning i atmosfærens koncentrationer af drivhusgasser, at disse  

 stigende koncentrationer forstærker den naturlige drivhuseffekt, og at dette  

 i gennemsnit vil medføre en yderligere opvarmning af jordens overflade og  

 atmosfære, hvilket kan få negative følger for de naturlige økosystemer og  

 menneskeheden, som mærker sig, at størstedelen af de fortidige og de nuværende  

 globale emissioner af drivhusgasser stammer fra industrilande, at  

 emissionerne pr. indbygger i udviklingslandene stadig er relativt lave, og at  

 udviklingslandenes andel i de globale emissioner vil vokse som følge af deres  

 stræben efter at opfylde deres sociale og udviklingsmæssige behov, som er klare over, hvilken rolle og betydning dræn og reservoirer  

 for drivhusgasser har i de terrestriske og marine økosystemer, som mærker sig, at prognoser for klimaændringer er behæftet med  

 mange usikkerhedsmomenter, navnlig med hensyn til hvornår de kan indtræde, og  

 deres omfang og regionale fordeling, som erkender, at der som følge af klimaændringernes globale  

 karakter er behov for, at alle landene samarbejder videst muligt og deltager  

 i en effektiv og hensigtsmæssig international indsats, i overensstemmelse med  

 deres fælles, men differentierede ansvar, deres respektive muligheder samt  

 deres sociale og økonomiske vilkår, der minder om de relevante bestemmelser i erklæringen fra De  

 Forenede Nationers Konference om det menneskelige miljø, vedtaget i Stockholm  

 den 16. juni 1972, som endvidere minder om, at landene, i overensstemmelse med De  

 Forenede Nationers Pagt og principperne i international ret, har suveræn ret  

 til at udnytte deres egne ressourcer i henhold til deres egen miljø- og  

 udviklingspolitik og pligt til at sikre, at aktiviteter, der hører under  

 deres jurisdiktion eller kontrol, ikke forårsager miljøskader i andre lande  

 eller områder uden for grænserne for deres nationale jurisdiktion, som på ny bekræfter princippet om landenes suverænitet i  

 internationalt samarbejde om imødegåelse af klimaændringer, som erkender, at landene bør vedtage effektive miljølove, at  

 standarder, forvaltningsmålsætninger og prioriteringer på miljøområdet bør  

 afspejle de miljø- og udviklingsforhold, de gælder for, og at de standarder,  

 der anvendes af nogle lande, kan være uhensigtsmæssige og behæftet med  

 urimelige økonomiske og sociale omkostninger for andre lande, navnlig  

 udviklingslandene, som minder om bestemmelserne i Generalforsamlingens resolution  

 44/228 af 22. december 1989 om De Forenede Nationers Konference om Miljø og  

 Udvikling og resolution 43/53 af 6. december 1988, 44/207 af 22. december  

 1989, 45/212 af 21. december 1990 og 46/169 af 19. december 1991 om  

 beskyttelse af det globale klima for de nuværende og kommende generationer, som ligeledes minder om bestemmelserne i Generalforsamlingens  

 resolution 44/206 af 22. december 1989 om de mulige negative virkninger, som  

 en stigning i havenes vandstand vil kunne få på øer og kystområder, navnlig  

 lavtliggende kystområder, samt om de relevante bestemmelser i  

 Generalforsamlingens resolution 44/172 af 19. december 1989 om gennemførelse  

 af handlingsplanen til bekæmpelse af ørkendannelse, som endvidere minder om Wienerkonventionen om beskyttelse af  

 ozonlaget, 1985, og Montreal-protokollen af 1987 om stoffer, der nedbryder  

 ozonlaget, tilpasset og ændret den 29. juni 1990, som mærker sig ministererklæringen fra den anden  

 verdensklimakonference, vedtaget den 7. november 1990, som er klare over det værdifulde analysearbejde vedrørende  

 klimaændringer, som mange lande er i færd med at gennemføre, og de vigtige  

 bidrag med hensyn til udveksling af forskningsresultater og samordning af  

 forskningsarbejdet, som ydes af Den Meteorologiske Verdensorganisation, De  

 Forenede Nationers Miljøprogram samt andre organer, organisationer og  

 instanser under De Forenede Nationer såvel som andre internationale og  

 mellemstatsligeorganer, som erkender, at foranstaltninger til at forstå og imødegå  

 klimaændringer vil få størst virkning i miljømæssig, social og økonomisk  

 henseende, hvis de bygger på relevante videnskabelige, tekniske og økonomiske  

 overvejelser og løbende tages op til genvurdering i lyset af nye resultater  

 på disse områder, som erkender, at visse foranstaltninger til at imødegå  

 klimaændringer kan være økonomisk berettigede i sig selv, og at de også kan  

 bidrage til at løse andre miljøproblemer, som tillige erkender, at industrilandene bør træffe øjeblikkelige  

 foranstaltninger, der er tilpasset forholdene og baseret på klart opstillede  

 prioriteringer, som et første skridt henimod samlede strategier på globalt,  

 nationalt og, hvor aftalt, regionalt plan, hvori der tages hensyn til  

 samtlige drivhusgasser og deres respektive andel i forøgelsen af  

 drivhuseffekten, som endvidere erkender, at lavtliggende lande og små øriger, lande  

 med lavtliggende kystområder, aride og semi-aride områder og områder, der  

 trues af oversvømmelser, tørke og ørkendannelse, samt udviklingslande med  

 følsomme bjergøkosystemer er særligt sårbare over for de skadelige virkninger  

 af klimaændringer, som erkender de særlige vanskeligheder, som foranstaltninger til  

 begrænsning af drivhusgasemissionerne vil medføre for de lande, herunder  

 navnlig udviklingslande, hvis økonomi i særlig høj grad afhænger af  

 fremstilling, anvendelse og eksport af fossilt brændsel, som bekræfter, at indgreb mod klimaændringer på integreret vis bør  

 samordnes med den sociale og økonomiske udvikling for at undgå negative  

 konsekvenser for denne udvikling, idet der fuldt ud tages hensyn til  

 udviklingslandenes legitime prioriterede behov for at realisere en bæredygtig  

 økonomisk vækst og bekæmpe fattigdommen, som erkender, at alle lande, herunder navnlig udviklingslandene,  

 må have adgang til de ressourcer, der kræves til en bæredygtig social og  

 økonomisk udvikling, og at udviklingslandenes energiforbrug nødvendigvis må  

 stige, hvis dette mål skal nås, idet der samtidig tages hensyn til  

 mulighederne for at øge energieffektiviteten og bekæmpe  

 drivhusgasemissionerne generelt, bl.a. ved at anvende ny teknologi på vilkår,  

 som gør en sådan anvendelse fordelagtig i økonomisk og social henseende, som er fast besluttet på at beskytte klimasystemet for de  

 nuværende og kommende generationer - er blevet enige om følgende:
Artikel 1 Definitioner (* 1) I denne konvention forstås ved:
 1. Skadelige virkninger af klimaændringer': ændringer  

 i det fysiske miljø eller i biota, der skyldes klimaændringer, og som har  

 betydelige skadelige virkninger på naturlige og forvaltede økosystemers  

 sammensætning, modstandsdygtighed eller produktivitet, på de socioøkonomiske  

 systemers levedygtighed eller på menneskers sundhed og velfærd.
 2. Klimaændringer': klimaændringer, som ikke kan  

 tilskrives naturlige klimavariationer iagttaget gennem sammenlignelige  

 tidsrum, og som direkte eller indirekte kan tilskrives menneskelige  

 aktiviteter, der ændrer sammensætningen i jordens atmosfære.
 3. Klimasystem': atmosfæren, hydrosfæren, biosfæren og  

 geosfæren samt vekselvirkningerne mellem disse.
 4. Emissioner': udslip i atmosfæren af drivhusgasser  

 og/eller forløbere for disse gasser i et givet geografisk område og i et  

 givet tidsrum.
 5. Drivhusgasser': de, både naturlige og  

 menneskeskabte, gasformige bestanddele af atmosfæren, som absorberer og  

 genudsender infrarød stråling.
 6. Regional organisation for økonomisk integration':  

 en organisation oprettet af suveræne stater i et givet område, som har  

 kompetence på de af konventionen eller dennes protokoller omfattede områder,  

 og som, efter organisationens egne bestemmelser, er behørigt bemyndiget til  

 at undertegne, ratificere, acceptere, godkende eller tiltræde konventionen  

 eller protokollerne hertil.
 7. Reservoir': en eller flere dele af klimasystemet,  

 hvor en drivhusgas eller en forløber for en drivhusgas findes ophobet.
 8. Dræn': enhver proces, aktivitet eller mekanisme,  

 hvorved en drivhusgas, en aerosol eller en forløber for en drivhusgas fjernes  

 fra atmosfæren.
----------------------------- 9. Kilde': enhver proces eller aktivitet, hvorved en  

 drivhusgas, en aerosol eller en forløber for en drivhusgas frigives i  

 atmosfæren.
Artikel 2 Formål Endemålet med denne konvention og alle hertil knyttede retlige  

 instrumenter, som parternes konference måtte vedtage, er, i overensstemmelse  

 med de relevante bestemmelser i konventionen, at opnå en stabilisering af  

 koncentrationerne af drivhusgasser i atmosfæren på et niveau, som kan  

 forhindre farlig antropo gen indvirkning på klimasystemet.
Dette niveau bør  

 realiseres inden for en tidsramme, der er tilstrækkelig til at sikre, at  

 økosystemerne kan tilpasse sig naturligt til klimaændringerne, til at  

 fødevareproduktionen ikke trues, og til at den økonomiske udvikling kan  

 fortsætte på et bæredygtigt grundlag.
Artikel 3 Principper Parterne følger bl.a. nedenstående principper i deres foranstaltninger til  

 at opfylde konventionens mål og gennemføre dens bestemmelser:
1. Parterne bør - på et retfærdigt grundlag og i  

 overensstemmelse med deres fælles, men differentierede ansvar og respektive  

 muligheder - beskytte klimasystemet af hensyn til menneskehedens nuværende og  

 kommende generationer.
Industrilandsparterne bør derfor tage føringen i  

 bekæmpelsen af klimaændringer og de skadelige virkninger heraf.
 2. Der bør tages fuldt hensyn til de særlige behov og  

 vilkår, der gør sig gældende for udviklingslandsparterne, herunder navnlig  

 dem, som er særlig sårbare over for de skadelige virkninger af  

 klimaændringer, og for de parter, herunder navnlig udviklingslandsparter, for  

 hvilke konventionen vil indebære en urimelig eller unormal byrde.
3. Parterne bør træffe forsigtighedsforanstaltninger  

 til at foregribe, forhindre eller mind ske årsagerne til klimaændringer og  

 afbøde de skadelige virkninger heraf.
Er der risiko for alvorlige eller  

 uoprettelige skader, bør mangel på videnskabeligt baseret sikkerhed ikke  

 bruges som et påskud til at udsætte sådanne foranstalt ninger, da politikker  

 og foranstaltninger til imødegåelse af klimaændringer bør være om  

 kostningseffektive, så de kan medføre globale fordele til de lavest mulige  

 omkostninger.
I det te øjemed bør der i disse politikker og foranstaltninger  

 tages hensyn til de forskellige socioøkonomiske forhold, de bør være  

 omfattende, dække alle relevante kilder, dræn og reservoirer for  

 drivhusgasser samt omfatte tilpasningstiltag og tage sigte på alle  

 samfundssektorer.
 Parterne kan samarbejde i deres bestræbelserpå at imødegå klimaændringer.
 4. Parterne har ret til og bør fremme bæredygtig  

 udvikling.
Politikker og foranstaltninger til at beskytte klimasystemet mod menneskeskabte ændringer bør være tilpasset de enkelte parters særlige omstændigheder og bør være integreret i de nationale udviklingsprogram mer, da økonomisk udvikling er en væsentlig forudsætning for, at der kan træffes foranstaltninger til imødegåelse af klimaændringer.
5. Parterne bør samarbejde om at fremme et gensidigt  

 støttende og åbent internationalt økonomisk system, der kan føre til  

 bæredygtig økonomisk vækst og udvikling for alle parterne, herunder navnlig  

 udviklingslandsparterne, hvorved de vil være i stand til bedre at løse pro  

 blemerne i forbindelse med klimaændringer.
Foranstaltninger til at bekæmpe  

 klimaændrin ger, herunder unilaterale foranstaltninger, bør ikke være et  

 middel til vilkårlig eller uberettiget forskelsbehandling eller skjult  

 begrænsning af international samhandel.
Artikel 4 Forpligtelser 1. Alle parterne skal, under hensyntagen til deres  

 fælles, men differentierede ansvar og deres særlige nationale og regionale  

 udviklingsprioriteringer, mål og omstændigheder:
 2. Industrilandsparterne og andre parter opført i  

 bilag I indgår nedenstående forpligtelser:
------------------ fremgangsmåder, som fremmer aktiviteter, der yderligere øger niveauerne af drivhusgasser, som ikke er reguleret af Montreal-protokollen.
3. De industrilandsparter og andre industrialiserede  

 parter, der er opført i bilag II, tilvejebringer nye og supplerende  

 finansielle ressourcer til at dække de godkendte samlede omkostninger, som  

 udviklingslandsparterne afholder for at opfylde deres forpligtelser i henhold  

 til artikel 12, stk. 1. De tilvejebringer også de finansielle resourcer,  

 herunder til teknologioverførsel, som udviklingslandsparterne behøver til at  

 dække de godkendte samlede ekstraomkostninger ved gennemførelsen af  

 foranstaltninger, som er omfattet af stk. 1 i denne artikel, og som en  

 udviklingslandspart har aftalt med den de i artikel 11 omhandlede  

 internationale enheder, i overensstemmelse med den nævnte artikel.
Ved  

 opfyldelsen af disse forpligtelser tages der hensyn til, at tilførslen af  

 midler skal være adækvat og forudsigelig, og at byrden bør fordeles passende  

 mellem industrilandsparterne.
 4. Industrilandsparterne og andre industrialiserede  

 parter, der er opført i bilag II, bistår endvidere udviklingslandsparter, der  

 er særligt sårbare over for de skadelige virkninger af klimaændringer, med at  

 dække omkostningerne til deres tilpasning til disse skadelige virkninger.
5. Industrilandsparterne og andre industrialiserede  

 parter opført i bilag II, træffer de videst mulige foranstaltninger til, alt  

 efter omstændighederne, at fremme, lette og finansiere overførsel af eller  

 adgang til miljøvenlig teknologi og know-how til andre parter, herunder  

 navnlig udviklingslandsparter, så de kan gennemføre konventionens  

 bestemmelser.
I denne proces støtter industrilandsparterne udviklingen og  

 udbygningen af udviklingslandsparternes egen kapacitet og teknologi.
Andre  

 parter og organisationer, der er i stand hertil, kan også medvirke til at  

 fremme overførslen af denne teknologi.
 6. Bl.a. hvad angår valget af referenceniveau for  

 antropogene emissioner af drivhusgasser, der ikke er reguleret af  

 Montreal-protokollen, indrømmer parternes konference de parter i bilag I, som  

 befinder sig i overgangen til markedsøkonomi, et vist spillerum i opfyldelsen  

 af deres forpligtelser i henhold til stk. 2 for at give disse parter større  

 mulighed for at imødegå klimaændringer.
 7. Udviklingslandsparternes mulighed for at opfylde  

 deres forpligtelser i henhold til konventionen fyldestgørende vil afhænge af  

 industrilandsparternes opfyldelse af deres forpligtelser i henhold til  

 konventionen for så vidt angår finansielle ressourcer og teknologioverførsel,  

 under fuld hensyntagen til, at udviklingslandsparternes første og  

 væsentligste prioriteringer er økonomisk og social udvikling og bekæmpelse af  

 fattigdommen.
 8. Ved opfyldelsen af forpligtelserne i denne artikel  

 overvejer parterne, hvilke foranstaltninger, herunder finansiering,  

 forsikring og teknologioverførsel, der bør træffes i henhold til  

 konventionen, for at, imødekomme udviklingslandsparternes særlige behov og  

 problemer, som de skadelige virkninger af klimaændringer og/eller  

 konsekvenserne af gennemførelsen af modforanstaltninger vil medføre, navnlig  

 for:
 Parternes konference kan endvidere, alt efter behov, træffe  

 foranstaltninger for så vidt angår dette punkt.
 9. Parterne tager i deres foranstaltninger med hensyn  

 til finansiering og teknologioverførsel fuldt hensyn til de mindst udviklede  

 landes særlige behov og situation.
10. Ved opfyldelsen af konventionens forpligtelser  

 tager parterne, i overenstemmelse med artikel 10, hensyn til situationen for  

 de parter, herunder navnlig udviklingslandsparter, hvis økonomi er sårbar  

 over for de skadelige virkninger af foranstaltninger til imødegåelse af  

 klimaændringer.
Dette gælder bl.a. parter, hvis økonomi er stærkt afhængig af  

 indtægter fra produktion, forarbejdning og eksport og/eller forbrug af  

 fossile brændstoffer og energiintensive produkter og/eller anvendelse af  

 fossile brændstoffer, som disse lande meget vanskeligt kan erstatte med andre  

 energiformer.
Artikel 5 Forskning og systematiske observationer Ved opfyldelsen af deres forpligtelser i medfør af artikel 4, stk. 1 g),  

 skal parterne:
Artikel 6 Undervisning, uddannelse og folkeoplysning Ved opfyldelsen af deres forpligtelser i henhold til artikel 4, stk. 1 i),  

 skal parterne:
1. udvikling og gennemførelse af undervisnings- og  

 oplysningsprogrammer om klimaændringer og virkningerne heraf 2. offentlighedens adgang til oplysninger om  

 klimaændringer og virkningerne heraf 3. offentlighedens medvirken i undersøgelser af  

 klimaændringer og virkningerne heraf og i udvikling af passende  

 forholdsregler 4. uddannelse af videnskabeligt, teknisk og  

 administrativt personale; 1. udvikling og udveksling af undervisnings- og  

 oplysningsmateriale om klimaændringer og virkningerne heraf 2. udvikling og gennemførelse af undervisnings- og  

 uddannelsesprogrammer, herunder udbygning af nationale institutioner og  

 udveksling eller udstationering af personale, som kan uddanne eksperter på  

 dette område, navnlig for udviklingslandene.
Artikel 7 Parternes konference 1. Hermed oprettes en konference for parterne.
2. Parternes konference, som er det øverste organ for  

 denne konvention, gør regelmæssigt status over gennemførelsen af konventionen  

 og eventuelle dertil knyttede retlige instrumenter, som parternes konference  

 måtte vedtage, og træffer, inden for rammerne af sit mandat, de afgørelser,  

 der behøves til at fremme en effektiv gennemførelse af konventionen.
I dette  

 øjemed påtager parternes konference sig følgende:
3. Parternes konference vedtager på sit første møde  

 sin egen forretningsorden såvel som forretningsordnerne for de ved  

 konventionen oprettede hjælpeorganer; de nævnte forretningsordner omfatter  

 beslutningsprocedurer for spørgsmål, der ikke allerede er omfattet af de i  

 konventionen fastsatte beslutningsprocedurer.
Procedurerne kan indeholde  

 bestemmelse om, hvilket flertal der kræves til vedtagelse af be-stemte  

 afgørelser.
4. Den første samling for parternes konference  

 indkaldes af det i artikel 21 omhandlede midlertidige sekretariat og afholdes  

 senest eet år efter datoen for konventionens ikrafttræden.
Derefter afholdes  

 der ordinære samlinger for parternes konference hvert år, medmindre andet  

 fastsættes af parternes konference.
 5. Ekstraordinære samlinger for parternes konference  

 afholdes på et hvilket som helst tidspunkt, som konferencen måtte skønne  

 nødvendigt, eller på skriftlig anmodning af en af parterne, forudsat at denne  

 anmodning, senest seks måneder efter, at parterne er blevet underrettet herom  

 af sekretariatet, støttes af mindst en tredjedel af dem.
6. De Forenede Nationer, FN's særorganisationer og Det  

 Internationale Atomenergiagetur såvel som enhver medlemsstat deraf eller  

 observatører dertil, som ikke er part i denne konvention, kan som  

 observatører være repræsenteret på samlingerne for parternes konference.  

 Ethvert organ eller agentur, det være sig nationalt eller internationalt,  

 statsligt eller ikke-statsligt, som har kompetence på områder, der henhører  

 under konventionen, og som har underrettet sekretariatet om, at det som  

 observatør ønsker at lade sig repræsentere ved en samling for parternes  

 konference, kan få adgang, medmindre mindst en tredjedel af de  

 tilstedeværende parter gør indsigelse herimod.
Observatørers adgang til og  

 deltagelse i samlinger finder sted efter den af parternes konferencevedtagne  

 forretningsorden.
Artikel 8 Sekretariat 1. Der oprettes herved et sekretariat.
 2. Sekretariatets funktioner er følgende:
 3. På den første samling udpeger parternes konference  

 et fast sekretariat og træffer dispositioner for dets arbejde.
Artikel 9 Hjælpeorgan for videnskabelig og teknologisk rådgivning 1. Der oprettes hermed et hjælpeorgan for  

 videnskabelig og teknologisk rådgivning, som skal give parternes konference  

 og i givet fald dennes andre hjælpeorganer passende oplysninger og  

 ekspertudtalelser om videnskabelige og teknologiske spørgsmål i tilknytning  

 til konventionen.
Dette organ, der er åbent for deltagelse fra alle parterne,  

 er tværfagligt.
Det omfatter regeringsrepræsentanter med kompetence på det  

 relevante fagområde.
Det aflægger regelmæssigt rapport for parternes  

 konference om alle aspekterne af sit arbejde.
 2. Dette organ, der sorterer under parternes  

 konference, og som støtter sig til eksisterende kompetente internationale  

 organer, har følgende opgaver:
 3. Dette organs opgaver og kommissorium kan fastlægges  

 nærmere af parternes konference.
Artikel 10 Hjælpeorgan for konventionens gennemførelse 1. Der oprettes hermed et hjælpeorgan for  

 konventionens gennemførelse, som skal bistå parternes konference med at  

 vurdere og undersøge, om konventionen gennemføres korrekt.Dette organ er  

 åbent for deltagelse af alle parterne og omfatter regeringsrepræsentanter,  

 der er eksperter i spørgsmål vedrørende klimaændringer.
Det forelægger  

 regelmæssigt rapport for parternes konference om alle aspekter af sit  

 arbejde.
 2. Dette organ, der sorterer under parternes  

 konference, har følgende opgaver:
Artikel 11 Finansieringsmekanisme 1. Der fastsættes hermed en mekanisme for  

 tilvejebringelse af finansielle ressourcer i form af tilskud eller favorable  

 betingelser, herunder teknologioverførsel.
Den sorterer under parternes  

 konference, som den skal aflægge regnskab for, og som fastsætter dens  

 politik, programprioriteringer og støttekriterier i tilknytning til  

 konventionen.
Mekanismens drift overdrages til en eller flere allerede  

 eksisterende internationale instanser.
 2. I finansieringsmekanismen skal parterne  

 repræsenteres på et rimeligt og afbalanceret grundlag, inden for rammerne af  

 et gennemsigtigt ledelsessystem.
 3. Parternes konference og den eller de instanser, der  

 har fået finansieringsmekanismens drift i opdrag, træffer dispositioner til  

 gennemførelse af de ovenstående punkter, herunder følgende:
 4. Parternes konference træffer dispositioner til at  

 gennemføre de ovennævnte bestemmelser på sin første samling, idet den  

 gennemgår og tager hensyn til de i artikel 21, stk. 3, omhandlede  

 midlertidige arrangementer, og afgør, om disse arrangementer skal bevares.  

 Senest 4 år herefter tager parternes konference finansieringsmekanismen op  

 til revision og træffer passende foranstaltninger.
 5. Industrilandsparterne kan ligeledes tilvejebringe  

 og udviklingslandsparter kan få tildelt finansielle ressourcer til at  

 gennemføre konventionen ad bilaterale, regionale eller andre multilaterale  

 kanaler.
Artikel 12 Meddelelse af oplysninger om gennemførelsen 1. I medfør af artikel 4, stk. 1, meddeler hver part,  

 via sekretariatet, parternes konference følgende oplysninger:
 2. Hver industrilandspart og enhver anden part opført  

 i bilag I meddeler endvidere følgende oplysninger:
 3. Herudover meddeler hver industrilandspart og enhver  

 anden industrialiseret part opført i bilag II oplysninger om foranstaltninger  

 truffet i medfør af artikel 4, stk. 3, 4 og 5.
 4. Udviklingslandsparter kan på frivilligt grundlag  

 foreslå projekter med henblik på finansiering, herunder teknologier,  

 materialer, udstyr, teknikker eller fremgangsmåder, som behøves til at  

 gennemføre sådanne projekter, om muligt ledsaget af et skøn over samtlige  

 ekstraomkostninger, over nedbringelsen af emissioner og forøgelsen af  

 optagelsen af drivhusgasser såvel som et skøn over de heraf følgende fordele.
5. Hver industrilandspart og enhver anden part opført  

 i bilag I fremsender sin første meddelelse senest seks måneder efter  

 konventionens ikrafttræden for den pågældende part.Enhver part, der ikke er  

 opført på denne liste, fremsender sin første meddelelse senest tre år efter  

 konventionens ikrafttræden for den pågældende part eller efter  

 tilrådighedsstillelsen af finansielle ressourcer i overensstemmelse med  

 artikel 4, stk. 3. De mindst udviklede parter kan fremsende deres første  

 meddelse, når de ønsker det.
Parternes konference fastsætter hyppigheden for  

 efterfølgende meddelelser for samtlige parters vedkommende, under hensyntagen  

 til den i dette punkt fastsatte differentierede tidsplan.
6. De oplysninger, parterne fremsender i henhold til  

 denne artikel, videresender sekretariatet hurtigst muligt til parternes  

 konference og til eventuelle berørte hjælpeorganer.
Parternes konference kan  

 om nødvendigt tage procedurene for meddelelse af oplysninger op til revision.
 7. Parternes konference træffer fra sin første samling  

 foranstaltninger til, at udviklingslandsparterne på anmodning gives teknisk  

 og finansiel støtte til at indsamle og meddele oplysninger i henhold til  

 denne artikel såvel som til at beregne, hvilke tekniske og finansielle midler  

 der er behov for til gennemførelse af foreslåede projekter og afbødende  

 foranstaltninger omhandlet i artikel 4. Støtte af denne art kan alt efter  

 omstændighederne ydes af andre parter, af kompetente internationale  

 organisationer og af sekretariatet.
 8. Enhver gruppe af parter kan, i overensstemmelse med  

 retningslinjer fastlagt af parternes konference og efter forudgående  

 meddelelse til parternes konference, opfylde forpligtelserne i denne artikel  

 ved at fremsende en fælles meddelelse, forudsat at den indeholder oplysninger  

 om, hvorledes hver enkelt af disse parter har opfyldt sine forpligtelser i  

 henhold til konventionen.
 9. Modtager sekretariatet oplysninger, som en part  

 angiver som fortrolige i overensstemmelse med kriterier, der skal fastsættes  

 af parternes konference, redigerer sekretariatet disse oplysninger på en  

 sådan måde, at deres fortrolighed beskyttes, inden de stilles til rådighedfor  

 de organer, der er involveret i videreformidling og gennemgang af  

 oplysninger.
 10. Med forbehold af stk. 9 og uden at det berører  

 parternes mulighed for når som helst at offentliggøre deres oplysninger,  

 stiller sekretariatet oplysninger, parterne har meddelt i henhold til denne  

 artikel, til rådighed for offentligheden samtidig med, at de forelægges  

 parternes konference.
Artikel 13 Løsning af spørgsmål vedrørende gennemførelsen Parternes konference undersøger på sin første samling mulighederne for at  

 indføre en multilateral høringsproces, der står til rådighed for parterne på  

 disses anmodning, og som skal anvendes til løsning af spørgsmål i forbindelse  

 med konventionens gennemførelse.
Artikel 14 Bilæggelse af tvister 1. I tilfælde af tvist mellem to eller flere parter  

 vedrørende fortolkningen eller anvendelsen af konventionen søger de berørte  

 parter at bilægge tvisten ved forhandling eller ved enhver anden fredelig  

 fremgangsmåde efter eget valg.
 2. En part, som ikke er en regional organisation for  

 økonomisk integration, kan, når den ratificerer, accepterer, godkender eller  

 tiltræder denne konvention eller når som helst herefter, skriftligt erklære  

 over for depositaren, at den i tilfælde af tvister vedrørende fortolkning  

 eller anvendelse af konventionen, over for enhver part, der accepterer samme  

 forpligtelse, uden videre og uden særlig aftale accepterer følgende krav:
 En part, som er en regional organisation for økonomisk integration, kan  

 fremsætte en erklæring med tilsvarende virkning vedrørende voldgift efter de  

 procedurer, der er omhandlet i pkt. b).
 3. En erklæring fremsat i henhold til stk. 2 forbliver  

 i kraft, indtil den udløber i henhold til de heri fastsatte bestemmelser  

 eller indtil tre måneder efter deponering hos depositaren af et skriftligt  

 varsel om opsigelse af erklæringen.
 4. En ny erklæring, et varsel om opsigelse eller  

 udløbet af en erklæring har ingen indflydelse på sager, der er indbragt for  

 Den Internationale Domstol eller voldgiftsretten, medmindre parterne i  

 tvisten bliver enige om andet.
 5. Med forbehold af stk. 2, og hvis de pågældende  

 parter efter udløbet af en frist på 12 måneder, efter at en af parterne har  

 meddelt en anden part, at der er opstået en tvist mellem dem, ikke har kunnet  

 bilægge deres tvist med de i stk. 1 nævnte midler, underkastes tvisten  

 forligsbehandling på anmodning af en hvilken som helst af tvistens parter.
6. Der oprettes en forligskommission på anmodning af  

 en af tvistens parter.
Kommissionen består af et antal medlemmer, udpeget  

 ligeligt af hver af de berørte parter, og formanden vælges i fællesskab af de  

 således udpegede medlemmer.
Kommissionen afsiger en kendelse, som ikke kan  

 appelleres, og som gælder som en henstilling.
Parterne anlægger et objektivt  

 syn på den.
 7. Parternes konference vedtager snarest muligt  

 yderligere procedurer vedrørende forligsbehandling i et bilag om  

 forligsbehandling.
 8. Bestemmelserne i denne artikel finder anvendelse på  

 ethvert hertil knyttet retligt instrument, som parternes konference måtte  

 vedtage, medmindre instrumentet indeholder andre bestemmelser.
Artikel 15 Ændringer til konventionen 1. Enhver part kan foreslå ændringer til konventionen.
2. Ændringer til konventionen vedtages på en ordinær  

 samling for parternes konference.
Teksten til enhver ændring, der foreslås  

 til denne konvention, meddeles parterne af sekretariatet mindst seks måneder  

 inden den samling, hvor ændringen foreslås vedtaget.
Sekretariatet sender  

 ligeledes de foreslåede ændringer til signatarer af konventionen og, til  

 orientering, til depositaren.
3. Parterne sparer sig ingen anstrengelser for at nå  

 til enighed ved konsensus om enhver foreslået ændring til konventionen.
Hvis  

 alle bestræbelser på at opnå konsensus er udtømt, og der ikke nås til  

 enighed, vedtages ændringen, som en sidste udvej, med et fletal på tre  

 fjerdedele af de parter, der er til stede på mødet, og som har afgivet  

 stemme.
Sekretariatet sender den vedtagne ændring til depositaren, som  

 rundsender den til samtlige parter med henblik på disses accept.
4. Instrumenter for accept af en ændring deponeres hos  

 depositaren.
En ændring, der vedtages i overensstemmelse med stk. 3, træder i  

 kraft for de parter, der har accepteret den, på den 90. dag efter datoen for  

 depositarens modtagelse af et acceptinstrument fra mindst tre fjerdedele af  

 konventionens parter.
 5. Ændringen træder i kraft for enhver anden part på  

 den 90. dag efter den pågældende parts deponering hos depositaren af sit  

 instrument for accept af den pågældende ændring.
 6. I denne artikel forstås ved udtrykket »parter,  

 der er til stede på mødet, og som har afgivet stemme«, de parter, der er  

 til stede på mødet og som har stemt ja eller nej.
Artikel 16 Vedtagelse af bilag til konventionen og ændringer til disse bilag 1. Bilag til konventionen er en integrerende del  

 heraf, og medmindre andet er udtrykkeligt anført, er enhver henvisning til  

 konventionen ligeledes en henvisning til bilagene hertil.
Med forbehold af  

 artikel 14, stk. 2b), og stk. 7, begrænses disse bilag til lister, formularer  

 og andet beskrivende materiale af videnskabelig, teknisk, proceduremæssig  

 eller administrativ art.
 2. Bilag til konventionen foreslås og vedtages efter  

 proceduren i artikel 15, stk. 2, 3 og 4.
3. Et bilag, der er vedtaget i overensstemmelse med  

 stk. 2, træder i kraft for alle parterne i konventionen seks måneder efter,  

 at depositaren har underrettet parterne om bilagets vedtagelse, dog ikke for  

 parter, som inden for den nævnte frist skriftligt har underrettet depositaren  

 om, at de ikke godkender bilaget.
Bilaget træder i kraft for parter, som  

 trækker deres meddelelse om ikke-godkendelse tilbage, på den 90. dag efter  

 datoen for depositarens modtagelse af tilbagetrækningen af meddelelsen om  

 ikke-godkendelse.
 4. Fremsættelse af forslag til og vedtagelse af  

 ændringer til bilagene til denne konvention og disses ikrafttræden finder  

 sted efter den samme procedure som for forslag til og vedtagelse af bilagene  

 til konventionen og disses ikrafttræden i overensstemmelse med stk. 2 og 3.
 5. Hvis vedtagelse af bilag eller en ændring til et  

 bilag indebærer en ændring af konventionen, træder bilaget eller ændringen  

 til et bilag først i kraft, når ændringen til konventionen selv træder i  

 kraft.
Artikel 17 Protokoller 1. Parternes konference kan på en hvilken som helst  

 ordinær samling vedtage protokoller til konventionen.
 2. Teksten til enhver foreslået protokol meddeles  

 parterne af sekretariatet mindst seks måneder inden den nævnte samling.
 3. Kravene med hensyn til en protokols ikrafttræden  

 fastsættes i protokollen selv.
 4. Kun parter i konventionen kan være parter i en  

 protokol.
 5. Beslutninger i medfør af en protokol kan kun  

 træffes af parterne i den pågældende protokol.
Artikel 18 Stemmeret 1. Hver part i konventionen har een stemme, jf. dog  

 stk. 2.
2. Regionale organisationer for økonomisk integration  

 tildeles, til udøvelse af deres stemmeret på områder, der henhører under  

 deres kompetence, et antal stemmer svarende til antallet af de af deres  

 medlemsstater, der er parter i konventionen.
Disse organisationer anvender  

 ikke deres stemmeret, såfremt deres medlemsstater anvender deres stemmeret,  

 og vice versa.
Artikel 19 Depositar Generalsekretæren for De Forenede Nationer er depositar for konventionen  

 og for protokoller hertil vedtaget i overensstemmelse med artikel 17.
Undertegnelse Denne konvention er åben for undertegnelse for medlemsstater af De  

 Forenede Nationer eller af en hvilken som helst af dens særorganisationer,  

 eller for parter i Den Internationale Domstols Statut samt for regionale  

 organisationer for økonomisk integration, i Rio de Janeiro under De Forenede  

 Nationers Konference om Miljø og Udvikling og derefter i De Forenede  

 Nationers hovedkvarter i New York fra den 20. juni 1992 til den 19. juni  

 1993.
Artikel 21 Midlertidige arrangementer 1. De i artikel 8 omhandlede sekretariatsopgaver  

 udføres midlertidigt af det sekretariat, der er oprettet af  

 generalforsamlingen for De Forenede Nationer i resolution 45/212 af 21.  

 december 1990, indtil afslutningen af den første samling for parternes  

 konference.
2. Ledelsen af det i stk. 1 omhandlede midlertidige  

 sekretariat samarbejder snævert med Det Mellemstatslige Panel for  

 Klimaændringer (IPCC) for at sikre, at panelet kan imødekomme behovet for  

 objektiv videnskabelig og teknisk rådgivning.
Også andre relevante  

 videnskabelige organer kan bliver hørt.
3. Den Globale Miljøfacilitet (GEF) under De Forenede  

 Nationers Udviklingsprogram, De Forenede Nationers Miljøprogram og Den  

 Internationale Bank for Genopbygning og Ud vikling udgør den internationale  

 instans, der midlertidigt overdrages driften af den artikel 11 omhandlede  

 finansieringsmekanisme.
I denne forbindelse bør Den Globale Miljøfacilitet  

 gennemgå en passende omstrukturering, og medlemsskab heraf bør være åbent for  

 alle parter, så den kan opfylde kravene i artikel 11.
Artikel 22 Ratifikation, accept, godkendelse og tiltrædelse 1. Konventionen forelægges til ratifikation, accept,  

 godkendelse og tiltrædelse for stater og for regionale organisationer for  

 økonomisk integration.
Den er åben for tiltrædelse fra dagen efter den dato,  

 hvor konventionen lukkes for undertegnelse.
Ratifikations-, accept-,  

 godkendelses- eller tiltrædelsesinstrumenterne deponeres hos depositaren.
2. Enhver regional organisation for økonomisk  

 integration, som bliver part i konventionen, uden at nogen af den pågældende  

 organisations medlemsstater selv er part i konventio nen, er bundet af alle  

 de i konventionen fastsatte forpligtelser.
Hvis en eller flere medlemsstater  

 af en sådan organisation er part i konventionen, afgør organisationen og dens  

 medlemsstater fordelingen af deres respektive arbejdsområder, for så vidt  

 angår opfyldelsen af deres forpligtelser i medfør af konventionen.
I tilfælde  

 af denne art er organisationen eller medlemsstaterne ikke berettiget til at  

 udøve deres rettigheder i medfør af konventionen samtidigt.
3. Regionale organisationer for økonomisk integration  

 angiver i deres ratifikations-, accept-, godkendelses- eller  

 tiltrædelsesinstrumenter omfanget af deres kompetence på de områder, der  

 omfattes af konventionen.
Disse organisationer meddeler ligeledes  

 depositaren, som derefter meddeler parterne, enhver væsentlig ændring i  

 omfanget af deres kompetenpetence.
Artikel 23 Ikrafttræden 1. Konventionen træder i kraft på den 90. dag efter  

 datoen for deponering af det 50. ratifikations-, accept-, godkendelses- eller  

 tiltrædelsesinstrument.
 2. For hver stat eller regional organisation for  

 økonomisk integration, som ratificerer, accepterer, godkender eller tiltræder  

 konventionen efter deponeringen af det 50. ratifikations-, godkendelses-  

 eller tiltrædelsesinstrument, træder konventionen i kraft på den 90. dag  

 efter den dato, hvor den nævnte stat eller regionale organisation for  

 økonomisk integration har deponeret sit ratifikations-, accept-,  

 godkendelses- eller tiltrædelsesinstrument.
 3. Med hensyn til stk. 1 og 2 kan intet instrument,  

 der deponeres af en regional organisation for økonomisk integration, føjes  

 til de instrumenter, som medlemsstater af den nævnte organisation allerede  

 har deponeret.
Artikel 24 Forbehold Der må ikke tages forbehold over for denne konvention.
Artikel 25 Opsigelse 1. Efter udløbet af en frist på tre år at regne fra  

 datoen for konventionens ikrafttræden for en part kan den pågældende part når  

 som helst opsige konventionen ved skriftlig meddelelse til depositaren.
 2. Enhver opsigelse får virkning efter udløbet af en  

 frist på et år efter datoen for depositarens modtagelse heraf eller på en  

 hvilken som helst anden senere dato, som måtte være anført i  

 opsigelsesmeddelelsen.
 3. Enhver part, som har opsagt konventionen, vil  

 ligeledes blive betragtet som havende opsagt de protokoller, hvori den er  

 part.
Artikel 26 Autentiske tekster Originaleksemplaret af denne konvention, hvis arabiske, engelske, franske,  

 kinesiske, russiske og spanske versioner er lige autentiske, deponeres hos De  

 Forenede Nationers generalsekretær.
 TIL BEKRÆFTELSE HERAF har undertegnede, som er behørigt bemyndiget hertil,  

 undertegnet denne konvention.
 UDFÆRDIGET i New York, den 9. maj 1992.
Bilag I Amerikas Forenede Stater Australien Belgien Canada Danmark Det Europæiske Økonomiske Fællesskab Det Forenede Kongerige Storbritannien og Nordirland Finland Frankrig Grækenland Irland Island Italien Japan Luxembourg Nederlandene New Zealand Norge Portugal Den Russiske Føderation*) Spanien Sverige Schweiz Tyrkiet Tyskland Østrig ----------------------------------------- Bilag II Amerikas Forenede Stater Australien Belgien Canada Danmark Det Europæiske Økonomiske Fællesskab Det Forenede Kongerige Storbritannien og Nordirland Finland Frankrig Grækenland Irland Island Italien Japan Luxembourg Nederlandene New Zealand Norge Portugal Spanien Sverige Schweiz Tyrkiet Tyskland Østrig Danmarks ratifikationsinstrument deponeredes den 21. december 1993 hos De  

 Forenede Nationers generalsekretær.
 I medfør af artikel 23, stk. 1, trådte konventionen i kraft den 21. marts  

 1994 for følgende lande:
 Algeriet, Amerikas Forenede Stater, Antigua og Barbuda, Armenien,  

 Australien, Burkina Faso, Canada, Cook Øerne, Danmark, Det Europæiske  

 Økonomiske Fællesskab (erklæring, se nedenfor), Dominica, Ecuador, Fiji,  

 Guinea, Indien, Island, Japan, Jordan, Kina, Korea, Maldiverne, Marshall  

 Øerne, Mauritius, Mexico, Mikronesien, Monaco, Mongoliet, Nauru, Nederlandene  

 (for kongeriget i Europa), New Zealand, Norge, Papua New Guinea, Peru,  

 Portugal, Saint Kitts-Nevis, Saint Lucia, Schweiz, Seychellerne, Spanien, Sri  

 Lanka, Forenede Kongerige Storbritannien og Nordirland, Sudan, Sverige, Den  

 Tjekkiske Republik, Tyskland, Tunesien, Tuvalu, Uganda, Uzbekistan, Vanuatu,  

 Zambia og Zimbabwe.
Erklæring om Det Europæiske Økonomiske Fællesskabs gennemførelse af De  

 Forenede Nationers rammekonvention om klimaændringer Det Europæiske Økonomiske Fællesskab og dets medlemsstater erklærer, at  

 den forpligtelse til at begrænse de menneskeskabte CO2-emissioner, der er  

 nævnt i konventionens artikel 4, stk. 2, vil blive opfyldt af Fællesskabet  

 som helhed gennem aktioner, der gennemføres af Fællesskabet og dets  

 medlemsstater hver for sig inden for deres respektive beføjelser.
 Fællesskabet og dets medlemsstater bekræfter i denne forbindelse Rådets  

 konklusioner af 29. oktober 1990, og navnlig det mål, der består i at  

 stabilisere CO2-emissionerne på 1990-niveau i Fællesskabet som helhed inden  

 år 2000.
 Fællesskabet og dets medlemsstater er ved at udarbejde en overordnet  

 strategi for at nå dette mål.
