 I medfør af bestemmelsen i § 5, stk. 5, i lov nr. 456 af 30. juni 1993 om  

 tilskud til iværksættere fastsættes:
 § 1.  Der nedsættes et klagenævn til varetagelse af de  

 i § 5 i ovennævnte lov omhandlede opgaver.
 § 2.  Klagenævnet består af en formand og 4 medlemmer,  

 der udpeges af industriministeren efter samråd med arbejdsministeren.
 Stk. 2.  Formanden og medlemmerne udpeges for to år.  

 Genudnævnelse kan finde sted.
 Stk. 3.  Ingen, som er fyldt 67 år, kan udnævnes eller  

 genudnævnes.
 § 3.  Klagenævnet afholder møde på de af Nævnet  

 vedtagne faste mødedage, og iøvrigt så ofte formanden finder anledning  

 dertil.
 Stk. 2.  Medlemmerne indkaldes med et varsel på mindst 5  

 hverdage.
 Stk. 3.  Hvis sager, der skal behandles af klagenævnet,  

 ikke er udsendt til medlemmerne senest 3 hverdage før det pågældende møde,  

 kan behandlingen kun finde sted, såfremt samtlige i mødet deltagende  

 medlemmer samtykker heri.
Stk. 4.  Nævnet kan træffe afgørelse, når mindst 3  

 medlemmer er til stede.
Afgørelse træffes ved almindelig stemmeflerhed.
Hvert  

 medlem har en stemme.
I tilfælde af stemmelighed er formandens stemme  

 afgørende.
Når forholdene taler derfor, kan formanden bestemme, at sager  

 behandles ved skriftlig procedure.
 Stk. 5.  Klagenævnets afgørelser er endelige og kan ikke  

 indbringes for anden administrativ myndighed.
 Stk. 6.  Klagenævnets afgørelse meddeles iværksætteren  

 og etableringsvejlederen af sekretariatet, senest 1 uge efter afgørelsen  

 foreligger.
 § 4.  Erhvervsfremme Styrelsen er sekretariat for  

 klagenævnet.
 Stk. 2.  Sekretariatet deltager i Nævnets møder.
 Stk. 3.  Forberedelse af klagenævnets møder, herunder  

 fastsættelse af dagsorden, varetages af sekretariatet efter aftale med  

 formanden.
 § 5.  Klagenævnet har til opgave at træffe afgørelser  

 i klagesager, hvor en iværksætters forretningsplan er afslået.
 Stk. 2.  Klagenævnets afgørelser sker på baggrund af  

 indstilling fra klagenævnets sekretariat.
Stk. 3.  Der udarbejdes et kort referat af Nævnets møder  

 med angivelse af trufne beslutninger samt hovedpunkterne i drøftelserne.
I  

 tilfælde af afstemning angives resultatet heraf.
Referatet underskrives af  

 formanden.
 § 6.  Alle, der deltager i klagenævnets arbejde, er  

 underkastet forvaltningsloven, herunder bestemmelserne om tavshedspligt og  

 inhabilitet.
 § 7.  Vederlag til klagenævnets medlemmer fastsættes  

 af Finansministeriet efter indstilling fra Industriministeriet.
 § 8.  Klagenævnet afgiver årligt en beretning om sin  

 virksomhed i det foregående finansår til industriministeren.
 § 9.  Forretningsordenen træder i kraft 1. januar  

 1994.
