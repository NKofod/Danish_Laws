 I medfør af § 14 i militær straffelov, jf. lovbekendtgørelse nr. 642 af  

 30. september 1987, og § 4 i lov om forsvarets personel, jf.  

 lovbekendtgørelse nr. 822 af 8. december 1986, fastsættes:
§ 1.  Har en værnepligtig under den første samlede  

 tjeneste for menige været ulovligt fraværende i tilsammen mindst 15 dage,  

 pålægger den personelforvaltende myndighed ham eftertjeneste af samme  

 varighed som fraværet.
Med ulovligt fravær sidestilles her og i det følgende  

 strafafsoning, herunder varetægtsfængsel, der anses som udstået i straffen.
 § 2.  Den personelforvaltende myndighed kan hjemsende  

 en værnepligtig, der:
 Stk. 2.  Hjemsendelse i henhold til stk. 1 kan kun ske  

 een gang.
§ 3.  En værnepligtig, der er hjemsendt i henhold til  

 § 2, indkaldes igen med mindst 4 ugers varsel.
Som tjenestetid medregnes det  

 antal dage, den pågældende har gjort tjeneste under den tidligere  

 indkaldelse, bortset fra dage, hvor han har været ulovligt fraværende.
Mindre  

 end 30 tjenestedage medregnes dog ikke under den fornyede indkaldelse.
 § 4.  Forsvarskommandoen eller den, Forsvarskommandoen  

 bemyndiger dertil, kan fritage en værnepligtig for eftertjeneste og fornyet  

 indkaldelse, jf. §§ 1 og 3.
 § 5.  En værnepligtig, der af en bedømmelseskommission  

 er erklæret for varigt uegnet eller for tiden uegnet til værnepligtstjeneste,  

 hjemsendes.
 Stk. 2.  En værnepligtig, der af en  

 bedømmelseskommission er erklæret for begrænset egnet til garnisonstjeneste,  

 hjemsendes, medmindre han ønsker at forblive til garnisonstjeneste.
Stk. 3.  En værnepligtig, der er erklæret for tiden  

 uegnet, og som ved en senere sessionsbedømmelse erklæres for egnet, begrænset  

 egnet eller begrænset egnet til garnisonstjeneste, kan efter  

 Forsvarskommandoens bestemmelse anvendes i mobiliseringsstyrken og herunder  

 indkaldes til efteruddannelse eller overføres til hjemmeværnet.
Det samme  

 gælder værnepligtige nævnt i stk. 2.
 § 6.  Afgørelser, der er truffet i henhold til §§ 1-5,  

 kan indbringes for Forsvarskommandoen og derefter for Forsvarsministeriet.
 § 7.  Bekendtgørelsen træder i kraft den 1. juli 1988.
 Stk. 2.  Samtidig ophæves bekendtgørelse nr. 35 af 5.  

 februar 1982 om eftertjeneste og hjemsendelse af værnepligtige i forsvaret.
