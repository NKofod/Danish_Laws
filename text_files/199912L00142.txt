Fremsat den 7. december 1999 af Ivar Hansen (V), Ole  

 Løvig Simonsen (S), Henning Grove (KF) og Margrete Auken (SF) Forslag til Lov om ændring af lov om valg til  

 Folketinget (Ændring af folketingsvederlaget m.v.) § 1 I lov om valg til Folketinget, jf.  

 lovbekendtgørelse nr. 488 af 11. juni 1997, som ændret ved lov  

 nr. 255 af 4. maj 1998 og lov nr. 356 af 2. juni 1999, foretages  

 følgende ændringer:
 1. § 108 affattes således:
» Stk. 2. Grundvederlaget udgør samme beløb  

 som den til enhver tid gældende løn på skalatrin 51  

 (lønskalaen for statstjenestemænd).
 Stk. 3. Omkostningstillægget udgør kr.  

 45.000 årligt for medlemmer valgt i Danmark og kr. 60.000 årligt  

 for medlemmer valgt i Grønland og på Færøerne.
Stk. 4. Til et ordinært medlem med fast supplerende  

 bolig i Københavnsområdet kan der ydes godtgørelse for  

 boligudgifter m.v., såfremt afstanden og den samlede daglige rejsetid  

 med offentlige transportmidler mellem bopælen og Folketinget gør  

 det rimeligt, at medlemmet vil kunne overnatte i København.  

 Godtgørelsen udgør op til kr. 70.000 pr. år, hvoraf  op  

 til kr. 50.000 mod dokumentation udbetales til dækning af egentlige  

 boligudgifter.
Uden dokumentation kan der til et sådant medlem  

 udbetales kr. 20.000 til dækning af udgifter i forbindelse med dobbelt  

 husførelse.
Til medlemmer, for hvem der vederlagsfrit af Folketinget  

 stilles bolig til rådighed, og som opfylder betingelserne for at  

 få godtgørelse for boligudgifter, udbetales alene kr. 20.000  

 årligt.
Godtgørelse for egentlige boligudgifter efter 2. pkt.  

 kan ydes i op til 3 måneder efter medlemskabets ophør.
Stk. 5. Omkostningstillægget efter stk. 3 og  

 godtgørelsen for boligudgifter m.v. efter stk. 4 medregnes ikke i den  

 skattepligtige indkomst.
Der kan ikke foretages fradrag i den skattepligtige  

 indkomst for de udgifter, der er forbundet med folketingsarbejdet, herunder  

 boligudgifter m.v.
Værdien af fri bolig, der stilles til rådighed  

 af Folketinget for dettes medlemmer, jf. stk. 4, 4. pkt., medregnes ikke i  

 den skattepligtige indkomst.
Stk. 6. Omkostningstillægget efter stk. 3 og  

 godtgørelsen for boligudgifter m.v. efter stk. 4 er angivet i oktober  

 1999-niveau.
Beløbene reguleres med samme procentvise ændring (1  

 decimal) som den procentvise ændring i det samlede forbrugerprisindeks  

 henholdsvis forbrugerprisindeksets boligpost i forhold til juli 1999. Det  

 regulerede beløb afrundes til hele kroner.
Reguleringer sker på  

 grundlag af indeks for januar og juli for tidsrummene 1. april 30. september  

 og 1. oktober 31. marts.
Første regulering foretages pr. 1. april  

 2000.
 Stk. 7. Medlemmer, der ikke får godtgørelse  

 for boligudgifter m.v. efter stk. 4, kan i nærmere bestemt omfang  

 få dækket udgifter til hotelovernatning i  

 Københavnsområdet i forbindelse med møder som led i  

 folketingsarbejdet.
Stk. 8. Udvalget for Forretningsordenen fastsætter  

 nærmere regler om medlemmers ret til at modtage godtgørelse for  

 boligudgifter m.v. efter stk. 4, retningslinjer for krav til dokumentation  

 for egentlige boligudgifter og beregning af godtgørelse for udgifter  

 til ejerbolig og lign., jf. stk. 4, 2. pkt., regler om godtgørelse for  

 egentlige boligudgifter efter medlemskabets ophør efter stk. 4, sidste  

 pkt., samt nærmere regler om dækning af medlemmernes udgifter til  

 hotelovernatning i Københavnsområdet efter stk. 7.« 2. § 109, stk. 2, ophæves, og i stedet  

 indsættes:
 »Stk. 2.
 Stk. 3. I eftervederlaget efter stk. 2 modregnes for  

 medlemmer fra og med den 13. måned for følgende  

 indtægter:
1)	Løn, rådighedsløn, ventepenge eller pension som  

 tjenestemand, 2)	løn fra ansættelse på andre vilkår end  

 tjenestemandsvilkår inden for staten, folkeskolen, folkekirken,  

 Folketinget, under Københavns Kommunes skolevæsen,  

 Færøernes landsstyre, Grønlands hjemmestyre, i en  

 kommune, et koncessioneret selskab eller en stats- eller kommunegaranteret  

 virksomhed, 3)	løn fra ansættelse i et aktieselskab, som efter en  

 opgaveomlægning varetager de arbejdsopgaver, inden for hvilke den  

 pågældende var beskæftiget som ansat i staten eller  

 folkekirken, og hvori staten ejer mere end 50 pct. af aktierne, 4)	grundvederlag, eftervederlag eller pension som statsrevisor,  

 borgmester eller rådmand, 5)	pension efter lov om vederlag og pension m.v. for ministre, 6)	løn, vederlag, eftervederlag eller pension fra medlemskab af  

 Europa-Parlamentet og Kommissionen samt fra hverv i internationale  

 organisationer, hvortil udpegning sker efter indstilling af den danske  

 stat, 7)	løn for personligt arbejde i ansættelsesforhold, som  

 ikke er omfattet af nr. 1-3 eller 6, 8)	indkomst fra selvstændig erhvervsvirksomhed svarende til  

 bidragsgrundlaget efter arbejdsmarkedsfondslovens § 10, stk. 1 eller 2, 9)	fratrædelsesgodtgørelser, efterbetalinger,  

 efterløns- og pensionslignende ydelser, når disse har  

 sammenhæng med et tidligere ansættelsesforhold eller  

 erhvervsforhold, i det omfang de nævnte indkomster ikke er omfattet af  

 nr. 1 eller 6, 10)	udbetalinger fra pensionsordninger med løbende udbetalinger  

 og ratepensionsordninger omfattet af afsnit I i pensionsbeskatningsloven samt  

 udbetalinger fra tilsvarende udenlandske pensionsordninger, når disse  

 har sammenhæng med et tidligere ansættelsesforhold, dog ikke  

 pensioner omfattet af pensionsbeskatningslovens § 2, nr. 3, og nr. 4, litra  

 c-e, samt opsparing fra Lønmodtagernes Dyrtidsfond.
 Stk. 4. Stk. 3 gælder ikke, i det omfang der  

 udbetales vederlag og eftervederlag i henhold til lov om vederlag og pension  

 m.v. for ministre.
 Stk. 5. I ganske særlige tilfælde, hvor den  

 pågældendes helbredsmæssige, økonomiske eller  

 sociale forhold taler derfor, kan der ved beslutning af Folketingets formand  

 efter forhandling med næstformændene bevilges eftervederlag i  

 yderligere indtil 12 måneder.
Stk. 6. Udvalget for Forretningsordenen fastsætter  

 de nærmere retningslinjer for beregning af eftervederlagsperioden efter  

 stk. 2 samt bestemmelserne om modregning efter stk. 3.« Stk. 3-10 bliver herefter stk. 7-14.
 3. I § 109, stk. 8, der bliver stk. 12, ændres »stk. 3-7« til: »stk. 7-11«.
 4. I § 109, stk. 9, der bliver stk. 13,  

 indsættes efter »vederlag«: », jf. § 108, stk. 1-3,«, og som 2. pkt. indsættes:
»Et midlertidigt medlem modtager endvidere  

 godtgørelse til egentlige boligudgifter og udgifter til dobbelt  

 husførelse efter regler fastsat af Udvalget for  

 Forretningsordenen.« 5. I § 115 ændres »§ 108,  

 stk. 1, 2. pkt.,« til: »§ 108, stk. 2,«.
 6. § 120 affattes således:
»§ 120. Der  

 tilkommer Folketingets formand et grundvederlag svarende til 125 pct. af  

 grundvederlaget til ministre, jf. lov om vederlag og pension m.v. for  

 ministre.
Til Folketingets formand ydes endvidere omkostningstillæg  

 efter reglerne i § 108, stk. 3. Folketingets formand modtager ikke  

 godtgørelse for boligudgifter m.v. efter reglerne i § 108, stk. 4.
Stk. 2. Vederlaget kan ikke oppebæres samtidig med  

 eftervederlag eller pension i henhold til lov om vederlag og pension m.v. for  

 ministre.« 7. § 121 affattes således:
» Stk. 2. Eftervederlag kan ikke oppebæres samtidig  

 med vederlag, eftervederlag eller pension i henhold til lov om vederlag og  

 pension m.v. for ministre.« 8. Efter § 126 f indsættes som ny paragraf:
» § 2 Stk. 1. Loven træder i kraft den 1. januar 2000.  

 Godtgørelsen for boligudgifter m.v. udbetales dog først fra 1.  

 april 2000 med tilbagevirkende kraft fra 1. januar 2000.
Stk. 2. Loven har ikke virkning for de  

 folketingsmedlemmer, hvis hele funktionstid som medlem af eller formand for  

 Folketinget ligger forud for den 1. januar 2000, samt sådanne  

 medlemmers efterladte.
Med hensyn til pensioner på grundlag af  

 medlemskab som nævnt i 1. pkt. finder de hidtil gældende regler  

 fortsat anvendelse.
Bemærkninger til lovforslaget Almindelige bemærkninger Lovforslagets baggrund Folketingets Præsidium har inden for det seneste  

 år drøftet en ændring af medlemmernes vederlagsordning.  

 Udvalget for Forretningsordenen er blevet orienteret om Præsidiets  

 overvejelser, ligesom der har været drøftelser med  

 finansministeren for at koordinere forslagene med regeringens forslag til lov  

 om ændring af lov om vederlag og pension m.v. for ministre.  

 (Ændring vedrørende vederlag, eftervederlag og egenpension m.v.)  

 (L 140). Samtidig med disse 2 forslag fremsættes forslag til  

 folketingsbeslutning om ændring af folketingsbeslutning om  

 statsrevisorernes valg og virksomhed (B 61) samt forslag til lov om  

 ændring af lov om vederlag og pension m.v. for de danske  

 repræsentanter i Europa-Parlamentet (L 141).
Lovforslagets hovedindhold Forslagets væsentligste elementer er følgende:
Hovedbestanddelen af medlemmernes vederlag udgøres af et  

 grundvederlag, der ved den seneste regulering i 1986 svarede til vederlaget  

 for borgmestre i kommuner med 20-25.000 indbyggere.
I 1994 blev vederlaget  

 for borgmestre i byer med 12.501-25.000 indbyggere ændret fra skalatrin  

 49 (lønramme 36) til skalatrin 51 (lønramme 38) i  

 lønskalaen for statstjenestemænd.
Det foreslås på  

 denne baggrund at ændre satsen for folketingsmedlemmernes grundvederlag  

 til skalatrin 51.
Medlemmerne har siden 1954 modtaget et skattefrit  

 omkostningstillæg, der dels skal dække almindelige omkostninger  

 forbundet med folketingshvervet, dels omkostninger i forbindelse med  

 overnatning m.v. i København.
Dets størrelse beror derfor  

 på afstanden mellem bopælen og Christiansborg og dermed  

 på det typiske behov for at have supplerende bolig i  

 Københavnsområdet.
Med medlemmernes adgang til fri indenlandsk  

 transport og de generelt bedre trafikforbindelser, herunder den faste  

 forbindelse over Storebælt, er selv fjernere boende medlemmers behov  

 for supplerende bolig i Københavnsområdet reduceret.
Det  

 foreslås derfor, at der indføres et fælles skattefrit  

 omkostningstillæg til alle medlemmer.
Herudover indføres en godtgørelsesordning, hvorefter  

 der til medlemmer, der har en vis længere afstand og samlet daglig  

 rejsetid mellem bopælen og Christiansborg, gives mulighed for, at der  

 ydes dækning af udgifter til supplerende bolig og dobbelt  

 husførelse.
For øvrige medlemmer gives der mulighed for  

 dækning af overnatningsudgifter ved  møder i  

 Københavnsområdet som led i folketingsarbejdet.
Specielt for privatansatte uden mulighed for orlov er  

 eftervederlagsordningen for folketingsmedlemmerne et væsentligt led i  

 overvejelserne om at opstille til Folketinget.
Der er foreslået en  

 forbedring af denne ordning.
I dag udbetales eftervederlag svarende til  

 grundvederlaget i mellem  6 og 12 måneder afhængig af  

 medlemsperioden.
Det foreslås, at der fremover udbetales eftervederlag  

  i mellem 12 og 24 måneder afhængig af medlemsperioden, dog fra  

 13. måned med reduktion for samtidig modtaget løn, pension,  

 indtægter fra selvstændig erhvervsvirksomhed m.v.
Endvidere  

 foreslås, at midlertidige medlemmer også får ret til  

 eftervederlag, når medlemsperioden sammenhængende har varet  

 mindst 6 måneder.
Økonomiske konsekvenser De årlige merudgifter til folketingsvederlag og  

 -pension er beregnet til 30,3 mio. kr. (oktober 1999-niveau). Desuden  

 nødvendiggør de ændrede regler en udvidelse af  

 normeringen af Folketingets administration med et årsværk  

 svarende til en merudgift på 0,5 mio. kr. årligt, jf. nedenfor om  

 administrative konsekvenser.
 Merudgifterne til folketingsvederlag og -pension fordeler  

 sig på følgende måde på de enkelte dele af  

 forslaget:
 Mio. kr.
Grundvederlag m.v.		16,5 Pension		5,2 Eftervederlag		6,0 Omkostningstillæg		-4,4 Refusion for boligudgifter (max.)		6,4 Hotelovernatning (max.)		0,6 I alt		30,3 Det bemærkes, at pensionsudgiften, der kun kan  

 anslås meget skønsmæssigt, først gradvis vil  

 slå igennem.
Udgifterne til eftervederlag er beregnet som den  

 gennemsnitlige årlige udgift ved valg hvert 3. år.
Ved  

 beregningen er der set bort fra de økonomiske virkninger,  

 forhøjelsen af vederlagssatsen får for udgifterne til de danske  

 medlemmer af Europa-Parlamentet.
Administrative konsekvenser Forslaget indebærer en udvidelse af de  

 administrative opgaver i forbindelse med udbetaling af folketingsvederlag og  

 eftervederlag i forhold til den gældende ordning.
Det vil især  

 være modregningen i eftervederlag for eventuel løn,  

 indtægt ved selvstændig erhvervsvirksomhed,  

 rådighedsløn, ventepenge og pension m.v. og administrationen i  

 forbindelse med udbetaling af refusion af boligudgifter, der vil være  

 et væsentligt merarbejde for administrationen.
Det vil derfor  

 være nødvendigt at udvide personalenormeringen i Folketingets  

 administration.
Bemærkninger til lovforslagets enkelte  

 bestemmelser Til § 1 Til nr. 1 Grundvederlaget.
Det nuværende grundvederlag er senest reguleret i  

 1986. Dengang svarede vederlagets størrelse til vederlaget for  

 borgmestre i kommuner med 20.000 til 25.000 indbyggere, der svarede til  

 skalatrin 49 i lønskalaen for statstjenestemænd.
Beløbet  

 udgør i dag kr. 377.328.
Vederlaget for borgmestre i kommuner med 12.501-25.000  

 indbyggere blev med virkning fra 1. januar 1994 ændret til 465.678 kr.  

 svarende til skalatrin 51 i oktober 1999-niveau.
Det foreslås, at  

 folketingsmedlemmernes grundvederlag reguleres tilsvarende, således at  

 det fremover også svarer til skalatrin 51.
Det bemærkes, at folketingsmedlemmerne ikke siden  

 1986 har haft samme udvikling i vederlagets størrelse som  

 lønudviklingen for sammenlignelige grupper inden for staten.
Med den  

 foreslåede justering af vederlaget bliver der kompenseret herfor.
 Omkostningstillægget.
Ifølge de nugældende regler modtager folketingsmedlemmer et  

 skattefrit omkostningstillæg, som skal kompensere for de særlige  

 udgifter, der er forbundet med hvervet som folketingsmedlem.  

 Omkostningstillægget blev indført i 1954. Det nugældende  

 omkostningstillæg er gradueret efter 3 geografiske zoner baseret  

 på afstanden mellem bopælen og Folketinget.
Dertil kommer et  

 særligt tillæg til medlemmerne valgt i Grønland og  

 på Færøerne.
Det foreslås, at det nugældende  

 omkostningstillæg erstattes med et fælles omkostningstillæg  

 for alle medlemmer på kr. 45.000  årligt.
Dette beløb skal  

 dække de generelle omkostninger, som alle medlemmer har såsom  

 repræsentation, ekstra porto- og telefonudgifter, omkostninger under  

 rejser til møder i valgkredsen samt udgifter i forbindelse med ophold  

 i København under møder.
Det særlige tillæg for  

 medlemmer valgt på Færøerne og i Grønland  

 opretholdes og udgør kr. 15.000 årligt.  

  Omkostningstillægget medregnes fortsat ikke i den skattepligtige  

 indkomst, og der kan fortsat ikke foretages fradrag i den skattepligtige  

 indtægt for de med folketingsarbejdet forbundne omkostninger.
Omkostningstillægget blev indført ved  

 ændringen af valgloven i 1954, idet der var fremkommet kritik af, at  

 halvdelen af medlemmernes vederlag på det tidspunkt var skattefrit.  

 Valglovsændringen i 1954 indebar, at medlemmerne fik et skattepligtigt  

 grundvederlag og et skattefrit omkostningstillæg, hvis størrelse  

 var afhængig af afstanden fra Folketinget til medlemmernes  

 folkeregisteradresse.
Omkostningstillægget skulle dække de  

 omkostninger, der var forbundet med hvervet som folketingsmedlem.
Det  

 fremgår af forhandlingerne under forslagets 1. behandling i Tinget (FT  

 1953-54, sp. 5779-5781), at omkostningstillægget skulle dække  

 almindelige repræsentationsudgifter, som hvervet som medlem af  

 Folketinget medfører, samt udgifter til porto og telefonsamtaler m.v.  

 Dertil kom omkostninger ved rejser til møder i valgkredsen og udgifter  

 i forbindelse med modtagelse af vælgere i København.
Endelig  

 skulle omkostningstillægget også dække udgifter under rejse  

 til og ophold i København under møder i folketingssamlingerne  

 og udgifter i forbindelse med møder i Folketinget uden for  

 folketingssamlingerne, f.eks. møder i stående udvalg og  

 gruppemøder.
Omkostningstillægget blev gjort skattefrit, fordi  

 det dels skulle dække omkostningerne i forbindelse med dobbelt  

 husførelse, og dels fordi det skulle dække  

 repræsentationsudgifter, som for en række andre borgere kunne  

 fradrages i den skattepligtige indkomst, ligesom en række borgere i  

 kraft af deres erhverv   f. eks. journalister, præster,  

 jordemødre, rejsemontører etc.   dengang havde ret til et  

 udokumenteret fradrag.
Størrelsen af omkostningstillæggets  

 grundbeløb er ændret flere gange siden 1954. Det skyldes  

 stærkt forøgede telefonudgifter og øgede udgifter i  

 forbindelse med tiltagende møde- og rejseaktivitet, der bl.a. er  

 blevet muliggjort af flyforbindelserne.
Det foreslåede skattefri omkostningstillæg  

 på kr. 45.000 til alle medlemmer skal sammenholdes med det  

 nuværende omkostningstillæg på kr. 38.029 til medlemmer med  

 bopæl i Københavnsområdet.
Dette beløb har ikke  

 været reguleret siden 1991, og det skønnes ikke at være  

 tilstrækkeligt til at dække de almindelige omkostninger, der er  

 forbundet med folketingsarbejdet i dag.
Det har været overvejet at  

 gøre omkostningstillægget skattepligtigt under  

 forudsætning af, at det beløb, det enkelte medlem modtager,  

 skulle svare til et beløb på ca. 45.000 kr. til alle medlemmer.  

 Det er dog blevet besluttet at foreslå at bibeholde den hidtil  

 gældende ordning med et skattefrit tillæg.
En sådan ordning  

 vil også sikre, at alle medlemmer, der betaler skat i Danmark, vil  

 blive stillet lige.
I henhold til Folketingets rejseregler har medlemmerne i  

 forbindelse med varetagelsen af det politiske arbejde ret til fri indenlandsk  

 transport med offentlige transportmidler, herunder lufthavnsbus og -taxa.  

 Medlemmerne har endvidere ret til fri biloverførsel med indenlandske  

 færger og til vederlagsfrit at benytte broer, hvor der kræves  

 broafgift.
Herudover afholder Folketinget medlemmernes udgifter til  

 taxakørsel efter en række særlige bestemmelser i  

 forbindelse med rejser til og fra København.
Folketinget afholder  

 derimod ikke udgifter til medlemmernes indenlandske kørsel i egen bil.  

 Medlemmerne modtager fra DSB et frikort, der giver ret til fri befordring  

 på 1. klasse samt fri biloverførsel med Scandlines  indenlandske  

 færger, og et HT-frikort.
 Godtgørelse for  boligudgifter.
På trods af de forbedrede rejsemuligheder  vil der  

 stadig være medlemmer med behov for en supplerende bolig i  

 København.
Afgørelsen heraf vil bero på en vurdering af  

 afstanden og rejsetiden mellem bopælen og Christiansborg.
Det foreslås, at der for denne gruppe  

 indføres en ordning, hvorefter medlemmer med en fast bolig i  

 Københavnsområdet kan modtage en godtgørelse til denne  

 supplerende bolig og dobbelt husførelse, hvis afstanden og den samlede  

 rejsetid mellem bopælen og Folketinget gør det rimeligt, at  

 medlemmet overnatter i København.
Den foreslåede ordning  

 gøres afhængig af, at medlemmet rent faktisk har udgifter til en  

 supplerende bolig i Københavnsområdet modsat den nuværende  

 ordning, hvor zone III-tillægget altid udbetales, uanset om medlemmet  

 har udgifter til en sådan bolig eller ej.
Den supplerende bolig kan  

 benyttes af andre end medlemmet selv, men det er afgørende for  

 udbetalingen af godtgørelsen, at medlemmets brug af boligen ikke er  

 accessorisk i forhold til de andre brugeres.
 Godtgørelsen foreslås at udgøre op til  

 kr. 70.000 årligt,  hvoraf op til kr. 50.000 skal dække  

 dokumenterede udgifter til en fast bolig i Københavnsområdet.  

 Det forudsættes herved, at boligen typisk er beliggende i  

 København og Frederiksberg Kommuner samt Københavns Amt.  

 Før godtgørelsen kan udbetales, skal det enkelte medlem  

 fremsende kopi af lejekontrakt, skøde eller tilsvarende til  

 Folketingets administration samt en erklæring vedrørende  

 boligforholdet.
Ved udgifter til lejet bolig forstås husleje, varme,  

 el, gas og vand.
Såfremt der er tale om ejer- eller andelsbolig,  

 fastsætter Folketingets administration størrelsen af  

 godtgørelsen på baggrund af en nærmere vurdering af  

 markedslejen.
Den vurderede markedsleje pristalsreguleres halvårligt  

 den 1. januar og 1. juli på grundlag af forbrugerpristallets boligpost  

 pr. henholdsvis 1. oktober og 1. april på samme måde som  

 reguleringen af godtgørelsen, jf. nedenfor.
De nærmere  

 retningslinjer for fastsættelsen af markedslejen fastsættes af  

 Udvalget for Forretningsordenen Det resterende beløb på kr. 20.000  

 forudsættes at dække en række mindre udgifter, som det  

 pågældende medlem har som følge af dobbelt  

 husførelse, såsom rengøring, avishold og forplejning m.v.  

 Dette beløb udbetales uden krav om dokumentation.
For at et medlem er berettiget til ovennævnte  

 godtgørelse af boligudgifter, skal rejsetiden mellem  

 pågældendes hjem og Christiansborg som udgangspunkt samlet  

 udgøre 3 timer eller mere med offentlige transportmidler.
De  

 nærmere regler fastsættes af Udvalget for Forretningsordenen.
 Ved folketingsmedlemmets hjem forstås den af  

 folkeregistret registrerede bopælsadresse.
Det har været overvejet at lade godtgørelsen  

 være betinget af en reduktion i medlemmernes adgang til  

 indenrigsrejser, men det er vurderingen, at medlemmernes muligheder for frit  

 at rejse indenrigs er en fundamental forudsætning for det politiske  

 arbejde og kontakten med borgerne.
Der er derfor ikke stillet forslag om en  

 sådan reduktion.
 Udgifter til husleje (eller vurderet markedsleje), varme,  

 el, gas og vand kan godtgøres i en periode på op til 3  

 måneder efter medlemskabs ophør af Folketinget.
Folketinget stiller vederlagsfrit lejligheder til  

 rådighed for formanden og de 4 næstformænd  

 (Præsidiet). Hensigten hermed er, at præsidiemedlemmerne kan  

 disponere over en bolig i forbindelse med deres hverv og den dermed forbundne  

 repræsentative virksomhed.
Præsidiemedlemmerne er som  

 følge heraf ikke berettiget til at modtage godtgørelse af  

 boligudgifter, men er, såfremt de i øvrigt opfylder  

 betingelserne for at få godtgørelse af boligudgifter, dog  

 berettiget til et tillæg på kr. 20.000  til dækning af  

 udgifter i forbindelse med dobbelt husførelse.
 Midlertidige medlemmer er omfattet af bestemmelsen i §  

 108, stk. 7, om hotelovernatning, men kan eventuelt i stedet få  

 godtgørelse for egentlige boligudgifter og udgifter til dobbelt  

 husførelse efter regler fastsat af Udvalget for Forretningsordenen,  

 jf. bemærkningerne nedenfor til ændringsforslag nr. 2.
Godtgørelsen for boligudgifter m.v. og dobbelt  

 husførelse er skattefri på samme måde som det  

 nuværende omkostningstillæg.
Det foreslås, at det samme  

 kommer til at gælde præsidiemedlemmernes brug af de af  

 Folketinget til rådighed stillede lejligheder, hvilket også  

 omfatter de præsidiemedlemmer, der ikke er berettiget til  

 godtgørelse for boligudgifter m.v.
Der kan ikke foretages fradrag i  

 den skattepligtige indkomst for ekstra boligudgifter i forbindelse med  

 folketingsarbejdet.
Dette har dog ingen indflydelse på den almindelige  

 ret til at fradrage prioritetsrenter m.v. ved opgørelsen af den  

 skattepligtige indkomst.
 Pristalsregulering.
Det fælles omkostningstillæg reguleres i takt  

 med udviklingen i Danmarks Statistiks forbrugerprisindeks.
Det  

 nugældende omkostningstillæg reguleres efter  

nettoprisindekset, men da dette indeks beregnes ekskl. skatter og  

 afgifter og omkostningstillægget forudsættes at give  

 dækning for medlemmernes udgifter inkl. skatter og afgifter,  

 foreslås, at man overgår til at anvende forbrugerprisindekset.  

 Samtidig foreslås, at der foretages en ændring af  

 reguleringsordningen, idet den hidtidige reguleringsbestemmelse, der anvender  

 samme fremgangsmåde, som blev brugt ved den tidligere dyrtidsregulering  

 af lønninger, erstattes med en bestemmelse, som overfører den  

 procentvise udvikling i forbrugerprisindekset direkte til  

 omkostningstillægget.
 Ordningen med godtgørelse for boligudgifter m.v.  

 reguleres efter samme fremgangsmåde som det fælles  

 omkostningstillæg, men i takt med udviklingen i boligposten i Danmarks  

 Statistiks forbrugerprisindeks.
 Hotelovernatning.
For medlemmer, der ikke modtager godtgørelse for  

 boligudgifter eller får bolig stillet til rådighed af  

 Folketinget, kan der opstå behov for overnatning i København,  

 når de deltager i møder i Folketingssalen, i udvalgene og i  

 delegationerne m.v.
Det foreslås, at hoteludgifter kan dækkes ved  

 møder i Folketingets regi m.v.
Det forudsættes, at medlemmer i  

 sådanne tilfælde kan få dækket udgifter til  

 hotelovernatning i Københavnsområdet inden for de takster, der  

 følger af statens hotelaftaler, og inden for en ramme på 10  

 hotelovernatninger pr. medlem pr. folketingsår.
 Refusion sker mod dokumentation af hoteludgiften og en  

 erklæring fra pågældende medlem om årsagen til  

 overnatningen.
Til nr. 2 Der er næppe tvivl om, at folketingsmedlemmernes  

 økonomiske vilkår, herunder også eftervederlagsordningen,  

 indgår i overvejelserne om opstilling til Folketinget.
Specielt vil det  

 gælde for privat ansatte, der sjældent har mulighed for  

 orlov.
 Ifølge de nugældende regler kan et medlem  

 oppebære eftervederlag i én måned for hvert år, man  

 har været medlem af Folketinget, dog mindst 6 og højst 12  

 måneder.
Det foreslås at forbedre eftervederlagsordningen  

 således, at der månedsvis udbetales eftervederlag svarende til  

 grundvederlaget ved medlemmets udtræden i det halve af det hele antal  

 måneder, medlemmet har været medlem, dog mindst 12 måneder  

 og højst 24 måneder.
Ved medlemskab i et ulige antal  

 måneder oprundes eftervederlagsperioden til nærmeste heltal.  

 Beregningen af vederlagsperioden foretages på baggrund af den seneste  

 medlemsperiode, hvor den tidligere blev beregnet på baggrund af den  

 samlede medlemsperiode.
Forslaget til en forbedring af eftervederlagsordningen  

 svarer til regeringens forslag til nye regler for ministervederlag og  

 -pension m.v., idet dog eftervederlaget i modsætning til regeringens  

 forslag kun udbetales i en periode på 12-24 måneder.
Det  

 bemærkes, at Præsidiets hidtidige adgang til at bevilge  

 eftervederlag i ganske særlige tilfælde, hvor den  

 pågældendes helbredsmæssige, økonomiske eller  

 sociale forhold i øvrigt taler derfor, jf. folketingsvalglovens § 109,  

 stk. 2, bevares.
Såfremt medlemmet - bortset fra medlemmer, der er  

 eller har været minister - er berettiget til eftervederlag ud over 12  

 måneder og modtager 1)	løn, rådighedsløn/ventepenge eller pension som  

 tjenestemand, 2)	løn fra ansættelse på andre vilkår end  

 tjenestemandsvilkår inden for staten, folkekirken, Folketinget, under  

 Københavns Kommunes skolevæsen, Færøernes  

 landsstyre, Grønlands hjemmestyre, i en kommune, et koncessioneret  

 selskab eller en stats- eller kommunegaranteret virksomhed, 3)	løn fra ansættelse i et aktieselskab, som efter en  

 opgaveomlægning varetager de arbejdsopgaver, inden for hvilke den  

 pågældende var beskæftiget som ansat i staten eller  

 folkekirken, og hvori staten ejer mere end 50 pct. af aktierne, 4)	grundvederlag, eftervederlag eller pension som statsrevisor,  

 borgmester eller rådmand, 5)	ministerpension, 6)	løn, vederlag, eftervederlag eller pension fra medlemskab af  

 Europa-Parlamentet og Kommissionen samt fra hverv i internationale  

 organisationer, hvortil udpegning er sket af den danske stat, 7)	løn for personligt arbejde i ansættelseforhold, som  

 ikke er omfattet af nr. 1-3 eller 6, 8)	indkomst fra selvstændig erhvervsvirksomhed svarende til  

 bidragsgrundlaget efter arbejdsmarkedsfondslovens § 10, stk. 1 eller 2, 9)	fratrædelsesgodtgørelser, efterbetalinger,  

 efterløns- og pensionslignende ydelser, når disse har  

 sammenhæng med et tidligere ansættelsesforhold eller  

 erhvervsforhold, i det omfang de nævnte indkomster ikke er omfattet af  

 nr. 1 eller 6, 10)	udbetalinger fra pensionsordninger med løbende udbetalinger  

 og ratepensionsordninger omfattet af afsnit I i pensionsbeskatningsloven samt  

 udbetalinger fra tilsvarende udenlandske pensionsordninger, når disse  

 har sammenhæng med et tidligere ansættelsesforhold, dog ikke  

 pensioner omfattet af pensionsbeskatningslovens § 2, nr. 3, og nr. 4, litra  

 c-e, samt opsparing fra Lønmodtagernes Dyrtidsfond, reduceres eftervederlaget med summen af indtægter af den  

 nævnte art.
 Forslaget forudsætter, at der i tilfælde af,  

 at eftervederlaget udbetales samtidig med udbetaling af eftervederlag som  

 minister, sker modregningen efter reglerne i det samtidig fremsatte forslag  

 om ændring af lov om vederlag og pension m.v. for ministre, jf.  

 nedenfor om koordineringen af modregning.
Som noget nyt i forhold til tidligere, hvor der ikke  

 foretoges modregning overhovedet, skal der nu foretages modregning for  

 såvel offentlige som private lønindkomster samt indtægter  

 ved selvstændig erhvervsvirksomhed m.v.
Det vil bl.a. sige, at  

 eftervederlaget reduceres, såfremt medlemmet oppebærer løn  

 fra ansættelse hos en privat eller offentlig arbejdsgiver eller  

 fratrædelsesgodtgørelser, efterbetalinger, efterløns- og  

 pensionslignende ydelser, der har sammenhæng med tidligere  

 ansættelsesforhold hos en arbejdsgiver eller erhvervsforhold i  

 øvrigt.
Der foretages fradrag for indkomst fra selvstændig  

 virksomhed, uanset om den selvstændige anvender virksomhedsordningen  

 eller ej.
Her anvendes arbejdsmarkedsfondslovens regler om det  

 indkomstgrundlag, som danner grundlag for opgørelsen af  

 arbejdsmarkedsbidraget for selvstændigt erhvervsdrivende.
 Oplysning om medlemmernes indkomstforhold dokumenteres i  

 form af en tro og love-erklæring over for Folketingets administration.
Det vil være nødvendigt at koordinere  

 modregningen for de medlemmer, som er eller har været minister, med  

 modregningen i henhold til lov om vederlag og pension m.v. for ministre.  

 Efter lovforslaget sker det således, at modregningen finder sted i  

 ministervederlaget/-eftervederlaget, så længe der sker udbetaling  

 efter disse regler.
Når udbetaling af ministervederlag/-eftervederlag  

 ophører, overgår modregningen til at finde sted efter denne lov.
 Forslaget til ændring af vederlag og eftervederlag  

 aktualiserer på ny spørgsmålet, om stedfortrædere i  

 et vist omfang bør kunne modtage eftervederlag som følge af  

 lange stedfortræderperioder ved:
a)	langvarig sygdom hos det ordinære medlem, b)	barsel- og adoptionsorlov for det ordinære medlem, c)	færøske og grønlandske medlemmers valg til  

 Lagtinget eller Landstinget eller d)	det ordinære medlems frivillige orlov som følge af en  

 ministerpost.
Stedfortrædere bør i et vist omfang kunne  

 oppebære eftervederlag, men en ordning må dog modsat ikke  

 medføre, at enhver kort periode automatisk udløser  

 eftervederlag.
Derfor foreslås, at et midlertidigt medlem, der er  

 indtrådt som følge af et medlems orlov, efter sin udtræden  

 oppebærer eftervederlag (grundvederlag) i det halve af orlovsperiodens  

 antal måneder, såfremt orlovsperioden er sammenhængende og  

 udgør mindst 6 måneder.
Ved at sætte en minimumsgrænse på 6  

 måneder fjernes muligheden for eftervederlag i en lang række  

 tilfælde, hvor orlovsperioden er kortvarig, eksempelvis som  

 følge af udsendelse i offentligt hverv.
Samtidig indebærer  

 forslaget den rimelige ordning, at et midlertidigt medlem, der er inde i en  

 sammenhængende periode på 2 år og derover, ligestilles med  

 ordinære medlemmer.
 Det bemærkes, at der ikke med dette lovforslag er  

 taget stilling til reglerne for eftervederlag for medlemmerne af  

 Europa-Parlamentet.
Til nr. 3 Ændringen er redaktionel.
Til nr. 4 Et midlertidigt medlem har hidtil modtaget grundvederlag  

 og omkostningstillæg efter samme regler som ordinære medlemmer.  

 Da en del af det hidtidige omkostningstillæg nu indeholdes i  

 godtgørelsen til boligudgifter m.v., er det fundet  

 hensigtsmæssigt, at de nærmere regler om dækning af de  

 midlertidige medlemmers ekstra boligudgifter fastsættes af Udvalget for  

 Forretningsordenen.
Til nr. 5 Den foreslåede ændring er redaktionel.
Til nr. 6 Folketingets formand er hidtil blevet aflønnet som  

 minister.
Da der ved fremsættelse af  forslag om ministervederlag og  

 pension m.v. finder en differentiering sted mellem de forskellige ministre,  

 præciseres det med ændringsforslaget, at formanden fremtidig  

 vederlægges efter samme regler som statsministeren.
Folketingets formands særlige  

 repræsentationskonto til dækning af ekstra udgifter forbundet med  

 hvervet som formand vil bortfalde i forbindelse med vedtagelsen af  

 lovforslaget, og formanden vil ikke blive berettiget til tillægget  

 på kr. 20.000 til dobbelt husførelse.
Eftervederlagsordningen  

 for formanden følger ligeledes reglerne for ministre, dvs. at  

 formanden vil få eftervederlag i en periode fra 18 til 36 måneder  

 med modregning fra første måned.
 Da Folketingets formand ikke kan modtage  

 tjenestemandsløn og -pension samtidig med hvervet som formand, og da  

 ventepenge fremtidig benævnes eftervederlag i lov om vederlag og  

 pension m.v. for ministre, er det fundet nødvendigt at ændre  

 stk. 2.
Til nr. 7 Folketingets formand modtager samme vederlag som  

 statsministeren og skal derfor også modtage samme eftervederlag som  

 statsministeren.
Modregning for tjenestemandspension sker i henhold til lov  

 om vederlag og pension m.v. for ministre, hvorfor bestemmelsen om  

 tjenestemandspension kan udgå af § 121, stk. 2.
Til nr. 8 Bestemmelsen sikrer, at medlemmernes pension er af samme  

 størrelse som statstjenestemænd, som pensioneres fra skalatrin  

 51. Efter pensionsreformen fra 1993 skal pensionerne over en 6-årig  

 periode fra 1997 til 2002 gradvis stige til det fulde beløb efter  

 skalatrin 51.
Til § 2 Det foreslås, at loven træder i kraft den 1.  

 januar 2000. Af administrative grunde udbetales godtgørelsen for  

 boligudgifter dog først fra 1. april 2000 med tilbagevirkende kraft  

 fra 1. januar 2000.
Bestemmelsen i stk. 2 sikrer, at medlemmer, hvis hele  

 medlemstid ligger forud for ikrafttrædelsen af de nye regler, får  

 pension efter de hidtil gældende regler, således at en  

 sammenblanding af gamle og nye regler undgås.
Samme fremgangsmåde  

 er anvendt ved alle tidligere ændringer af reglerne om  

 folketingsmedlemmers vederlags- og pensionsforhold.
Skriftlig fremsættelse Ivar Hansen (V):
 Som ordfører for forslagsstillerne tillader jeg mig  

 herved at fremsætte:
Forslag til lov om ændring af lov om valg til  

 Folketinget. (Ændring af folketingsvederlaget m.v.) (Lovforslag nr.
L 142).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenholdt med gældende  

 bestemmelser Gældende formulering Lovforslaget § 1 I lov om valg til Folketinget, jf. lovbekendtgørelse nr. 488 af 11.  

 juni 1997, som ændret ved lov nr. 255 af 4. maj 1998 og lov nr. 356 af  

 2. juni 1999, foretages følgende ændringer:
 1. § 108 affattes således:
 § 108. Der tilkommer Folketingets medlemmer et  

 vederlag, der består af et grundvederlag og et tillæg som  

 erstatning for de med hvervet som folketingsmedlem forbundne omkostninger  

 (omkostningstillæg). Grundvederlaget udgør samme beløb  

 som den til enhver tid gældende løn for en statstjenestemand  

 på skalatrin 49, inkl. generelt tillæg.  

 Omkostningstillægget, der ikke medregnes til den skattepligtige  

 indkomst, udgør pr. 1. januar 1988 som grundbeløb 29.253 kr.  

 årligt for de medlemmer, der har bopæl i København eller  

 inden for en afstand af 45 km fra Københavns Hovedbanegård,  

 39.582 kr. årligt for de medlemmer, der har bopæl i de  

 sjællandske amter (således som disse var afgrænset pr. 1.  

 november 1969) ud over 45 km fra Københavns Hovedbanegård,  

 73.409 kr. årligt for de øvrige medlemmer og herudover for de  

 på Færøerne og i Grønland valgte medlemmer 11.241  

 kr.
» Stk. 2. De i stk. 1 fastsatte grundbeløb for  

 omkostningstillægget forhøjes eller nedsættes for hver  

 fulde 6 points udsving ud over 242,0 i nettoprisindekset for januar 1988 og  

 senere med 2,5 pct.
Eventuelle overskydende point henstår til  

 næste regulering.
Reguleringer sker på grundlag af  

 nettoprisindekset for januar og juli for tidsrummene henholdsvis 1. april-30.  

 september og 1. oktober-31. marts.
 Stk. 2. Grundvederlaget udgør samme beløb  

 som den til enhver tid gældende løn på skalatrin 51  

 (lønskalaen for statstjenestemænd).
 Stk. 3. Ethvert folketingsmedlem er forpligtet til at  

 modtage det i stk. 1, jf. stk. 2, fastsatte vederlag.
 Stk. 3. Omkostningstillægget udgør kr.  

 45.000 årligt for medlemmer valgt i Danmark og kr. 60.000 årligt  

 for medlemmer valgt i Grønland og på Færøerne.
Stk. 4. Til et ordinært medlem med fast supplerende  

 bolig i Københavnsområdet kan der ydes godtgørelse for  

 boligudgifter m.v., såfremt afstanden og den samlede daglige rejsetid  

 med offentlige transportmidler mellem bopælen og Folketinget gør  

 det rimeligt, at medlemmet vil kunne overnatte i København.  

 Godtgørelsen udgør op til kr. 70.000 pr. år, hvoraf  op  

 til kr. 50.000 mod dokumentation udbetales til dækning af egentlige  

 boligudgifter.
Uden dokumentation kan der til et sådant medlem  

 udbetales kr. 20.000 til dækning af udgifter i forbindelse med dobbelt  

 husførelse.
Til medlemmer, for hvem der vederlagsfrit af Folketinget  

 stilles bolig til rådighed,  og som opfylder betingelserne for at  

 få godtgørelse for boligudgifter, udbetales alene kr. 20.000  

  årligt.
Godtgørelse for egentlige boligudgifter efter 2. pkt.  

 kan ydes i op til 3 måneder efter medlemskabets ophør.
Stk. 5. Omkostningstillægget efter stk. 3 og  

 godtgørelsen for boligudgifter m.v. efter stk. 4 medregnes ikke i den  

 skattepligtige indkomst.
Der kan ikke foretages fradrag i den skattepligtige  

 indkomst for de udgifter, der er forbundet med folketingsarbejdet, herunder  

 boligudgifter m.v.
Værdien af fri bolig, der stilles til rådighed  

 af Folketinget for dettes medlemmer, jf. stk. 4, 4. pkt., medregnes ikke i  

 den skattepligtige indkomst.
Stk. 6. Omkostningstillægget efter stk. 3 og  

 godtgørelsen for boligudgifter m.v. efter stk. 4 er angivet i oktober  

 1999-niveau.
Beløbene reguleres med samme procentvise ændring (1  

 decimal) som den procentvise ændring i det samlede forbrugerprisindeks  

 henholdsvis forbrugerprisindeksets boligpost i forhold til juli 1999. Det  

 regulerede beløb afrundes til hele kroner.
Reguleringer sker på  

 grundlag af indeks for januar og juli for tidsrummene 1. april 30. september  

 og 1. oktober 31. marts.
Første regulering foretages pr. 1. april  

 2000.
 Stk. 7. Medlemmer, der ikke får godtgørelse  

 for boligudgifter m.v. efter stk. 4, kan i nærmere bestemt omfang  

 få dækket udgifter til hotelovernatning i  

 Københavnsområdet i forbindelse med møder som led i  

 folketingsarbejdet.
Stk. 8. Udvalget for Forretningsordenen fastsætter  

 nærmere regler om medlemmers ret til at modtage godtgørelse for  

 boligudgifter m.v. efter stk. 4, retningslinjer for krav til dokumentation  

 for egentlige boligudgifter og beregning af godtgørelse for udgifter  

 til ejerbolig og lign., jf. stk. 4, 2. pkt., regler om godtgørelse for  

 egentlige boligudgifter efter medlemskabets ophør efter stk. 4, sidste  

 pkt., samt nærmere regler om dækning af medlemmernes udgifter til  

 hotelovernatning i Københavnsområdet efter stk. 7.« § 109. Et ordinært medlem oppebærer  

 vederlag fra den dag, han er valgt, eller, hvis han er indtrådt i  

 anledning af et andet medlems død eller endelige udtræden af  

 Folketinget, fra dagen efter, at det hidtidige medlem er afgået ved  

 døden eller udtrådt af Folketinget, og indtil udgangen af den  

 måned, hvori det ordinære medlem ophører at være  

 medlem af Tinget.
 2. § 109, stk. 2, ophæves, og i stedet  

 indsættes:
Stk. 2. Et ordinært medlem, hvis medlemskab  

 ophører ved et folketingsvalg, eller som på grund af sygdom  

 udtræder af Folketinget, oppebærer herudover grundvederlag  

 (eftervederlag), der ydes i en periode på 1 måned for hvert hele  

 år, den pågældende sammenlagt har været medlem af  

 Folketinget eller repræsentant i Europa-Parlamentet, idet en  

 medlemsperiode, hvori den pågældende samtidig har været  

 medlem af Folketinget og af Europa-Parlamentet, kun medregnes en gang.  

 Eftervederlaget ydes mindst i 6 måneder og højst i 12  

 måneder.
I ganske særlige tilfælde, hvor den  

 pågældendes helbredsmæssige, økonomiske eller  

 sociale forhold i øvrigt taler derfor, kan der dog ved beslutning af  

 Folketingets præsidium bevilges eftervederlag i yderligere indtil 12  

 måneder.
Medlemsperioder i Europa-Parlamentet, der tidligere har  

 været medregnet ved fastsættelse af perioden for eftervederlag i  

 henhold til lov om vederlag og pension m.v. for de danske  

 repræsentanter i Europa-Parlamentet, medregnes ikke ved  

 fastsættelsen af perioden som nævnt i 1. og 2. punktum.  

 Eftervederlag kan ikke oppebæres for perioder, hvori den  

 pågældende oppebærer grundvederlag i henhold til lov om  

 vederlag og pension m.v. for de danske repræsentanter i  

 Europa-Parlamentet.
 »Stk. 2.
--- Stk. 3. I eftervederlaget efter stk. 2 modregnes for  

 medlemmer fra og med den 13. måned for følgende  

 indtægter:
1)	løn, rådighedsløn, ventepenge eller pension som  

 tjenestemand, 2)	løn fra ansættelse på andre vilkår end  

 tjenestemandsvilkår inden for staten, folkeskolen, folkekirken,  

 Folketinget, under Københavns Kommunes skolevæsen,  

 Færøernes landsstyre, Grønlands hjemmestyre, i en  

 kommune, et koncessioneret selskab eller en stats- eller kommunegaranteret  

 virksomhed, 3)	løn fra ansættelse i et aktieselskab, som efter en  

 opgaveomlægning varetager de arbejdsopgaver, inden for hvilke den  

 pågældende var beskæftiget som ansat i staten eller  

 folkekirken, og hvori staten ejer mere end 50 pct. af aktierne, 4)	grundvederlag, eftervederlag eller pension som statsrevisor,  

 borgmester eller rådmand, 5)	pension efter lov om vederlag og pension m.v. for ministre, 6)	løn, vederlag, eftervederlag eller pension fra medlemskab af  

 Europa-Parlamentet og Kommissionen samt fra hverv i internationale  

 organisationer, hvortil udpegning sker efter indstilling af den danske  

 stat, 7)	løn for personligt arbejde i ansættelsesforhold, som  

 ikke er omfattet af nr. 1-3 eller 6, 8)	indkomst fra selvstændig erhvervsvirksomhed svarende til  

 bidragsgrundlaget efter arbejdsmarkedsfondslovens § 10, stk. 1 eller 2, 9)	fratrædelsesgodtgørelser, efterbetalinger,  

 efterløns- og pensionslignende ydelser, når disse har  

 sammenhæng med et tidligere ansættelsesforhold eller  

 erhvervsforhold, i det omfang de nævnte indkomster ikke er omfattet af  

 nr. 1 eller 6, 10)	udbetalinger fra pensionsordninger med løbende udbetalinger  

 og ratepensionsordninger omfattet af afsnit I i pensionsbeskatningsloven samt  

 udbetalinger fra tilsvarende udenlandske pensionsordninger, når disse  

 har sammenhæng med et tidligere ansættelsesforhold, dog ikke  

 pensioner omfattet af pensionsbeskatningslovens § 2, nr. 3, og nr. 4, litra  

 c-e, samt opsparing fra Lønmodtagernes Dyrtidsfond.
 Stk. 4. Stk. 3 gælder ikke, i det omfang der  

 udbetales vederlag og eftervederlag i henhold til lov om vederlag og pension  

 m.v. for ministre.
 Stk. 5. I ganske særlige tilfælde, hvor den  

 pågældendes helbredsmæssige, økonomiske eller  

 sociale forhold taler derfor, kan der ved beslutning af Folketingets formand  

 efter forhandling med næstformændene bevilges eftervederlag i  

 yderligere indtil 12 måneder.
Stk. 6. Udvalget for Forretningsordenen fastsætter  

 de nærmere retningslinjer for beregning af eftervederlagsperioden efter  

 stk. 2 samt bestemmelserne om modregning efter stk. 3.« Stk. 3-10 bliver herefter stk. 7-14.
 3. I § 109, stk. 8, der bliver stk. 12, ændres »stk. 3-7« til: »stk. 7-11«.
 Stk. 9. Et midlertidigt medlem, der er indtrådt i  

 anledning af et medlems orlov, oppebærer vederlag og opnår  

 pensionsanciennitet fra den dag, Folketinget har besluttet at indkalde ham,  

 dog tidligst fra den dag, da den nævnte orlov begynder at løbe,  

 og indtil den dag, det midlertidige medlemskab ophører.
 4. I § 109, stk. 9, der bliver stk. 13,  

 indsættes efter »vederlag«: », jf. § 108, stk. 1-3,«, og som 2. pkt. indsættes:
»Et midlertidigt medlem modtager endvidere  

 godtgørelse til egentlige boligudgifter og udgifter til dobbelt  

 husførelse efter regler fastsat af Udvalget for  

 Forretningsordenen.« § 115. Med hensyn til efterindtægt finder bestemmelserne i  

 kapitel 6 i loven om tjenestemandspension tilsvarende anvendelse, dog  

 således at det i § 108, stk. 1, 2. pkt., nævnte grundvederlag  

 træder i stedet for den i tjenestemandspensionslovens kapitel 6 omtalte  

 lønning og lønningsindtægt.
 5. I § 115 ændres »§ 108,  

 stk. 1, 2. pkt.,« til: »§ 108, stk. 2,«.
 6. § 120 affattes således:
 § 120. Der tilkommer Folketingets formand vederlag  

 efter samme regler, som gælder for vederlag til ministre.
»§ 120. Der tilkommer  

 Folketingets formand et grundvederlag svarende til 125 pct. af  

 grundvederlaget til ministre, jf. lov om vederlag og pension m.v. for  

 ministre.
Til Folketingets formand ydes endvidere omkostningstillæg  

 efter reglerne i § 108, stk. 3. Folketingets formand modtager ikke  

 godtgørelse for boligudgifter m.v. efter reglerne i § 108, stk.  

 4.
 Stk. 2. Vederlaget kan ikke oppebæres samtidig med  

 løn, ventepenge eller pension, der hidrører fra stilling som  

 minister eller tjenestemand.
Stk. 2. Vederlaget kan ikke oppebæres  

 samtidig med eftervederlag eller pension i henhold til lov om vederlag og  

 pension m.v. for ministre.« 7. § 121 affattes således:
 § 121. Folketingets formand har ret til ventepenge efter samme  

 regler, som gælder for ministre.
» Stk. 2. Ventepenge kan ikke oppebæres samtidig med  

 vederlag, ventepenge eller pension, der hidrører fra ministerstilling,  

 og ej heller samtidig med pension, der hidrører fra ansættelse i  

 tjenestemandsstilling.
Stk. 2. Eftervederlag kan ikke oppebæres samtidig  

 med vederlag, eftervederlag eller pension i henhold til lov om vederlag og  

 pension m.v. for ministre.« 8. Efter § 126 f indsættes som ny paragraf:
» § 2 Stk. 1. Loven træder i kraft den 1. januar 2000.  

 Godtgørelsen for boligudgifter m.v. udbetales dog først fra 1.  

 april 2000 med tilbagevirkende kraft fra 1. januar 2000.
Stk. 2. Loven har ikke virkning for de  

 folketingsmedlemmer, hvis hele funktionstid som medlem af eller formand for  

 Folketinget ligger forud for den 1. januar 2000, samt sådanne  

 medlemmers efterladte.
Med hensyn til pensioner på grundlag af  

 medlemskab som nævnt i 1. pkt. finder de hidtil gældende regler  

 fortsat anvendelse.
