Nr BTL 16 Betænkning over Forslag til lov om ændring af toldloven og afgiftslovene  

 (Gebyrer m.v.)   

 Nr L 16 1988-89, 1. samling Afgivet af Skatte- og Afgiftsudvalget Afgivet: 19881109 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Udvalget har endvidere modtaget skriftlig henvendelse fra Brancheudvalget  

 for Frugt, Bær og Grøntsager.
 Herefter indstiller et flertal (udvalget med undtagelse af  

 Socialistisk Folkepartis og Fremskridtspartiets medlemmer) lovforslaget til  

vedtagelse uændret.
 Et mindretal (Socialistisk Folkepartis og Fremskridtspartiets medlemmer af  

 udvalget) indstiller lovforslaget til forkastelse ved 3. behandling.
 Et flertal inden for dette mindretal (Socialistisk Folkepartis  

 medlemmer af udvalget) er ikke tilhænger af at give skatteministeren så store  

 bemyndigelser, hvad angår skattopkrævning, som det er foreslået i  

 lovforslaget.
Man anser ligeledes de forhøjelser af bundgrænsen, der ligger i  

 lovforslaget, som urimelige set i forhold til stigningen vedrørende  

 overgrænsen, og man havde hellere set, at Folketinget fastsatte en ramme på  

 alle disse områder, som ministeren skulle holde sig inden for.
Rammen kunne  

 godt være reguleret efter prisudviklingen, så omkostningsstigningen ved  

 opkrævning og rykkere blev dækket ind.
Man støtter Brancheudvalget for Bær, Frugt og Grøntsagers forslag om  

 fritagelse for afgift af hasselnødder.
Hasselnødder indgår bl.a. som et ikke  

 uvæsentligt kosttilskud for vegetarianere, så det er svært at se en rimelig  

 begrundelse for denne afgiftspålæggelse.
