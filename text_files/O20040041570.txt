 Resumé  



  

 En mand klagede til Socialministeriet over Den Sociale Sikringsstyrelses  

 sagsbehandlingstid og styrelsens afslag på at betale hans revisorudgifter.  

 Manden anførte at styrelsens sagsbehandlingstid havde ført til at han havde  

 været nødt til at antage en revisor til at varetage sine interesser.
 Socialministeriet meddelte manden at ministeriet ikke havde  

 mulighed for at behandle klagen.
Ombudsmanden udtalte at Socialministeriet burde have behandlet  

 klagen.
Ombudsmanden henviste til at der består et almindeligt  

 over-/underordnelsesforhold mellem Socialministeriet og Den Sociale  

 Sikringsstyrelse.
Socialministeriet havde derfor beføjelse til bl.a. at  

 behandle  

 klager over Den Sociale Sikringsstyrelse, medmindre noget andet var bestemt i  

 lovgivningen.
Muligheden for at klage til Socialministeriet over et afslag på  

 kompensation for revisorudgifter var ikke afskåret i lovgivningen.  

 Ombudsmanden  

 henstillede derfor til Socialministeriet at behandle klagen. (J.nr.  

 2003-3499-000).
Over-/underordnelsesbeføjelser mellem Socialministeriet og  

 Den Sociale Sikringsstyrelse Den Sociale Sikringsstyrelse sendte i et brev af 13. september  

 1999 en vejledning mv. om dansk pension i udlandet til As daværende  

 revisor.  

 Det var også anført at A i henhold til et vedlagt beregningsark havde optjent  

 ret til fuld dansk pension hvis han ville bosætte sig i X-land.
 I en e-mail dateret den 12. maj 2002 fra A til Sikringsstyrelsen  

 rettede A henvendelse til Sikringsstyrelsen for at få oplyst hvordan han  

 skulle  

 forholde sig for at få udbetalt pension i X-land.
I en telefax dateret den 23. maj 2002 kontaktede A en revisor  

 fra firma Y.
A skrev at han ikke havde fået svar fra Sikringsstyrelsen.
A bad  

 firma Y om at kontakte Sikringsstyrelsen for at få bekræftet at hans e-mail  

 var modtaget, og få oplyst om sagen var under behandling, hvornår han kunne  

 forvente svar og navnet på hans sagsbehandler.
 A kontaktede igen Sikringsstyrelsen i en e- mail dateret den 27.  

 maj 2002. Denne e-mail er næsten enslydende med den e-mail der er dateret den  

 12. maj 2002.
Den 3. juni 2002 skrev As revisor en e- mail til A.
Revisoren  

 skrev bl.a. at han havde været i kontakt med Sikringsstyrelsen som havde  

 oplyst  

 at As e-mail var modtaget der, men at sagen endnu ikke var under  

 behandling.  

 Revisoren havde også fået oplyst at A var berettiget til folkepension fra den  

 1. september 2002, og at der normalt ville gå 2-4 måneder efter dette  

 tidspunkt før udbetalingen fandt sted.
I en telefax dateret den 6. juni 2002 sendte A en fuldmagt til  

 sin revisor.
A oplyste at hans tidligere arbejdsgiver havde talt med  

 Sikringsstyrelsen og fået at vide at As sag var bortkommet, og at han  

 ikke var  

 berettiget til folkepension da han ikke havde boet 30 år i Danmark i perioden  

 fra han var 15-67 år.
A skrev til revisoren at hans ophold i udlandet som  

 ansat i et dansk firmas filial eller datterselskab måtte kunne medregnes i  

 opholdstiden,  

 og bad revisoren om at foretage opfølgning på sagen.
I et brev af 19. juni 2002 meddelte Den Sociale Sikringsstyrelse  

 A at han var berettiget til fuld folkepension fra Danmark bestående af  

 grundbeløbet.
Sikringsstyrelsen bad A om at udfylde nogle blanketter mv.
 Den Sociale Sikringsstyrelse meddelte A i en afgørelse af 22.  

 oktober 2002 at han havde ret til dansk folkepension med virkning fra den 1.  

 september 2002. I brevet fik A oplyst at han kunne klage over afgørelsen til  

 Den Sociale Ankestyrelse (nu Ankestyrelsen).
Jeg har forstået at A efterfølgende bad Sikringsstyrelsen om at  

 betale hans udgifter til revisor i forbindelse med pensionssagen.
Der ligger  

 i  

 bilagene en faktura af 7. januar 2003 fra firma Y på 11.208,13 kr. for  

 regnskabsassistance.
I et brev af 17. juni 2003 fra Den Sociale Sikringsstyrelse til  

 A fastholdt Sikringsstyrelsen at det ikke var muligt at dække As  

 udgifter til  

 firma Y.
I brevet var bl.a. anført:
Vedr.
Deres elektroniske  

 post af den 15. maj 2003 vedr. godtgørelse for anvendelse af sagkyndig  

 bistand.
På baggrund af Deres elektroniske post har vi gransket akterne i  

 Deres sag.
De gør gældende at De mener at have krav på godtgørelse på  

 baggrund  

 af manglende besvarelse af elektronisk post af hhv. 12. og 27. maj 2003 samt  

 på baggrund af en telefonsamtale mellem en medarbejder i Styrelsen og Deres  

 tidligere arbejdsgiver.
Det fremgår af oplysningerne i sagen, at vi den 19. juni  

 fremsendte afgørelse i sagen, hvoraf de ønskede oplysninger i Deres  

 elektroniske  

 post fremgik.
Der har i det hele i sagen foreligget et ganske stort antal  

 henvendelser, og disse er efter vores opfattelse blevet besvaret løbende.
 Der ses ikke at være dokumentation i sagen for at en  

 medarbejder skulle have oplyst Deres tidligere arbejdsgiver at sagen var  

 bortkommet og at der ikke eksisterede ret til dansk pension.
Der eksisterer en telefonrapport i sagen, hvoraf det fremgår at  

 Deres tidligere arbejdsgiver den 3. juni 2002 satte sig i kontakt med  

 Styrelsen om en tidligere sag om bopælsberegning der var på arkiv.
De nævner  

 endvidere med henvisning til den pågældende telefonsamtale, at Styrelsen  

 skulle have tilkendegivet, at der ikke var ret til dansk pension.
Styrelsen  

 har  

 ved brev af den 13. september 1999 oplyst, at der er ret til dansk pension.  

 Det  

 kan på denne baggrund virke som om der har fundet en misforståelse sted  

 mellem  

 Deres tidligere arbejdsgiver og Styrelsen.
 På baggrund af oplysningerne i sagen er det samlet set ikke  

 vores vurdering, at vi har tilsidesat vores vejledningspligt eller vores  

 pligt  

 til hurtighed i sagsbehandlingen efter kapitel 2 i Lov om retssikkerhed og  

 administration på det sociale område.
Vi fastholder herefter at vi ikke har mulighed for at yde Dem  

 dækning til udgifterne til revisionsselskabet. A fastholdt i en henvendelse af 29. juni 2003 at  

 Sikringsstyrelsen skulle betale hans revisorudgifter.
A anførte at han først  

 fik svar på sine e-mails af henholdsvis 12. og 27. maj 2002 i et brev dateret  

 den 19. juni 2002  som han modtog omkring den 1. august 2002 på grund  

 af lokal  

 forsinkelse med ny postadresse  og efter at han havde antaget en  

 revisor til  

 at følge sagen.
A skrev bl.a.:
Det kan ikke være ret eller rimeligt, at det som i dette  

 tilfælde, blot for at opnå livstegn fra Den Sociale  

 Sikringsstyrelse, skal  

 være nødvendigt at engagere professionel assistance, alternativt at skulle  

 vente i 2 måneder, og ganske særligt når Sikringsstyrelsen selv reklamerer  

 med Epost-adresse, og derfor med rette må formodes at kunne forrette  

 kommunikation via dette elektroniske medie.
Derfor fastholder jeg min klage  

 og  

 anmodning om kompensation for mine udgifter til (Y)-firma.
 Det kan hertil føjes, at det på baggrund af mange års erfaring  

 kan siges at være almindelig og rimelig praksis at henvendelser besvares  

 indenfor 24 timer som modtaget, og i det mindste med oplysning om hvornår den  

 endelig besvarelse kan forventes, således som det da også exempelvis er  

 tilfældet i min korrespondance med andre institutioner som Danske Bank og  

 ATP.
Jeg håber at De på baggrund af ovenstående opsummering vil  

 anerkende min klages berettigelse, i modsat fald bedes De venligst oplyse mig  

 om højere klageinstans. Der ligger ligeledes en e-mail fra Sikringsstyrelsen til A som  

 jeg har forstået er sendt (eller modtaget) den 30. juni 2003. Det anføres i  

 e-mailen:
Vort jour.nr. ( ) På baggrund af Deres henvendelse kan det oplyses, at vi  

 fastholder at vi ikke på baggrund af de oplysninger vi har modtaget, ser os i  

 stand til at kompensere Dem for Deres udgifter til professionel hjælp.
 Denne vurdering er ikke en egentlig afgørelse efter Lov om  

 social pension, hvorfor den efter vores opfattelse ikke kan gøres til  

 genstand  

 til anke efter lovens § 50, jf. kapitel 2 i Lov om retssikkerhed og  

 administration på det sociale område.
 De kan derimod rette henvendelse til Folketingets Ombudsmand  

 ( ) vedr. klager over sagsbehandling, herunder tidsfaktoren i  

 sagsbehandlingen  

 samt den ydede vejledning.
 Endvidere kan De klage til Socialministeriet ( ) over  

 sagsbehandlingen.
 Denne mail vil ligeledes blive postsendt med relevante  

 lovuddrag.
 I brev af 4. juli 2003 klagede A første gang hertil.
A klagede  

 bl.a. over at Sikringsstyrelsen ikke inden for rimelig tid havde bekræftet,  

 endsige besvaret hans e-mails af 12. og 27. maj  

 2002. A  

 henviste til at  

 Sikringsstyrelsens internationale kontor måtte vide at postforsendelser til  

 udlandet var langsommelige, at Sikringsstyrelsen, som på sit eget brevpapir  

 reklamerer med e-mail-adresse, måtte antages at have vilje og evne til at  

 kommunikere ved hjælp af dette medie, og at den lange sagsbehandlingstid  

 havde  

 medført at det var nødvendigt for ham at søge professionel assistance.
A  

 gjorde  

 derfor gældende at Den Sociale Sikringsstyrelse skulle kompensere ham for  

 hans  

 udgifter til revisorbistand.
 Ved brev af 21. juli 2003 sendte jeg As henvendelse videre til  

 Socialministeriet som en anmodning fra ham om at ministeriet tog stilling til  

 hans klage.
Socialministeriet meddelte A i brev af 17. september 2003 at  

 ministeriet ikke kunne gå ind i konkrete sager.
I brevet var der bl.a.  

 anført:
 Socialministeriet har modtaget Deres brev med klage over Den  

 Sociale Sikringsstyrelse, fra Folketingets Ombudsmand d. 22. juli 2003.
 De klager over Den Sociale Sikringsstyrelse på følgende  

 punkter:
1) Lang svar- og sagsbehandlingstid 2) Manglende kompensation for revisorudgifter Det oplyses, at Socialministeriet ikke har mulighed for at gå  

 ind i konkrete sager efter den sociale lovgivning.
Socialministeriet skal dog  

 beklage at De har oplevet lang sagsbehandlingstid i Den Sociale  

 Sikringsstyrelse.
 Socialministeriet har indhentet udtalelse fra Den Sociale  

 Sikringsstyrelse i Deres sag.
 Den Sociale Sikringsstyrelse oplyser, at styrelsen i mail af 25.  

 april 2003 og i brev af 17. juni 2003 samt 30. juni 2003 har meddelt Dem, at  

 der ikke i lovgivningen er mulighed for at kompensere Dem for Deres  

 revisorudgifter.  

 Den Sociale Sikringsstyrelse oplyser, at styrelsen i den forbindelse har lagt  

 vægt på følgende:
 Gældende lovgivning giver ikke mulighed for at dække udgifter  

 til professionel rådgivning.
Styrelsen mener ikke at have tilsidesat deres forpligtelse til  

 vejledning efter de generelle regler i sociallovgivningen.
Styrelsen mener  

 således ikke, at have pådraget sig erstatningspligt efter almindelig  

 erstatningsret.
Socialministeriet kan oplyse, at når der i lovgivningen på det  

 sociale område ikke er adgang til at dække udgifter til professionel  

 rådgivning,  

 skyldes det, at offentlige myndigheder har pligt til at yde korrekt  

 sagsbehandling  

 (herunder oplyse og vejlede korrekt). Det forudsættes således ikke, at  

 borgerne  

 har professionelle bisiddere. A klagede på ny til mig i brev af 30. september 2003.
 I brev af 27. november 2003 bad jeg Socialministeriet om en  

 udtalelse vedrørende ministeriets kompetence til at behandle As  

 klagepunkter.  

 Jeg henviste til min udtalelse i Folketingets Ombudsmands beretning for 1994,  

 s. 196 ff*.
 Socialministeriet har i sin udtalelse af 12. december 2003 bl.a.  

 anført:
 Spørgsmålet om ministeriets kompetence skal efter ministeriets  

 opfattelse både belyses i forhold til mulighederne for at føre tilsyn i  

 medfør af et over/underordnelsesforhold og i forhold til det almindelige  

 ressorttilsyn.
Tilsyn i medfør af et  

 over-/underordnelsesforhold Socialministeriet har taget stilling til ministeriets  

 kompetence set i lyset af FOB 94.196. I denne udtalelse henvises der blandt  

 andet til, at det er antaget i den forvaltningsretlige litteratur, at en  

 overordnet myndighed som følge af et over-/underordnelsesforhold skal føre  

 tilsyn med, om den underordnede myndigheds forvaltning er i overensstemmelse  

 med lovgivningen og andre regler, herunder forvaltningsretlige principper.  

 Ministeriet har dog hæftet sig ved, at det blandt andet er anført i FOB  

 1990.284*, at den almindelige ulovhjemlede adgang til administrativ rekurs i  

 medfør af et over/underordnelsesforhold ikke gælder, hvis der er tale om en  

 særlig myndighed uden for den sædvanlige hierarkiske struktur.
Den Sociale Sikringsstyrelses opgaver fremgår af § 49 i lov om  

 retssikkerhed og administration på det sociale område.
Styrelsen er  

 sekretariat for det sociale nævn for Københavns og Frederiksberg Kommuner og  

 varetager i øvrigt de opgaver, som efter loven er henlagt til styrelsen.  

 Styrelsens kompetence i forhold til lov om social pension fremgår af  

 pensionslovens § 62. (LBK. nr. 697 af 21/08/2002 om social pension).
 Socialministeriet vurderer, at Den Sociale Sikringsstyrelse  

  

 ikke  

  

 indgår i den sædvanlige hierarkiske  

 struktur i forhold til den del af styrelsens opgaver, der vedrører  

 sagsbehandling  

 af pensionssager, hvor borgeren har bopæl i udlandet af følgende grunde:
Det fremgår af § 62, stk. 3, at Sikringsstyrelsen ved  

 bemyndigelse kan få overført kommunernes kompetence i forhold til borgere,  

 der  

 har bopæl i udlandet.
Sikringsstyrelsens kompetence til at træffe afgørelser  

 over for personer, der har bopæl i udlandet, er blevet udmøntet i  

 bekendtgørelse nr. 112 af 19/02/2001 om social pension.
Styrelsens kompetence  

 til at behandle sager efter pensionsloven fremgår således af regler i henhold  

 til lov og er ikke blevet delegeret fra departementet.
 Sikringsstyrelsen har fået overført en række specifikke  

 arbejdsopgaver på pensionsområdet, som kommunerne normalt skal varetage efter  

 pensionsloven og i henhold til international ret og internationale aftaler.  

 Det  

 taler også for Styrelsens selvstændige status i forhold til behandling af  

 pensionssager, at den myndighed, som Styrelsen har fået overført kompetence  

 fra (kommunerne), ikke indgår i et over-/underordnelsesforhold til  

 ministeriet.
Klager over afgørelser efter pensionsloven, der afgøres af  

 Sikringsstyrelsen er desuden henvist til at blive behandlet i det særlige  

 klagesystem på det sociale område.
Det er således bestemt i loven, at der er  

 adgang til at klage over Styrelsens afgørelser til Den Sociale Ankestyrelse.  

 Den Sociale Ankestyrelse træffer den endelige administrative afgørelse, jf. §  

 50, stk. 2, i lov om retssikkerhed og administration på det sociale område.
Ressorttilsyn Ministeriet er opmærksom på, at vi har ulovbestemt ressorttilsyn  

 over for Den Sociale Sikringsstyrelse, jf. blandt andet FOB 1994.296*.  

 Tilsynet medfører ikke, at ministeriet har kompetence til at ændre en  

 afgørelse  

 eller har selvstændige sanktionsmuligheder.
Ministeriet har alene kompetence  

 til at komme med uforbindende udtalelser for at konstatere om gældende ret i  

 konkrete sager er overholdt.
Tilsynet omfatter også overholdelse af de  

 socialretlige regler og almindelige forvaltningsprocessuelle regler.  

 Ministeriet har kun pligt til at realitetsbehandle en sag, når der er  

  

 en vis sandsynlighed  

  

 for, at der er  

 begået ulovligheder i sagen.
 Socialministeriet har i forbindelse med (A)s klage indhentet en  

 udtalelse fra Styrelsen om sagen med henblik på at undersøge, om der var  

 grundlag for at reagere fra ministeriets side.
 Ministeriet er også opmærksom på, at vi skal iagttage  

 officialprincippet, når vi behandler sager i medfør af ressorttilsynet (jf.  

 blandt andet ombudsmandens sag j.nr. 1993- 39-000). Ministeriet har dog på  

 baggrund af redegørelsen fra Sikringsstyrelsen efter en konkret vurdering  

  

 ikke  

  

 fundet anledning til at indhente  

 yderligere oplysninger i sagen i medfør af ressorttilsynet, da der ikke er  

 oplysninger  

 i redegørelsen, der peger på, at der er begået ulovligheder fra Styrelsens  

 side.
Der er ikke i pensionsloven eller i den sociale lovgivning i  

 øvrigt fastsat regler om sagsbehandlingstid.
Sagsbehandlingstiden må dog  

 naturligvis  

 efter ministeriets opfattelse holdes inden for en rimelig tid i  

 overensstemmelse  

 med god forvaltningsskik.
Ministeriet har umiddelbart fra Sikringsstyrelsens  

 redegørelse vurderet, at Styrelsens svarfrist ikke er så lang, at den må  

 karakterisere som ulovlig eller kritisabel i øvrigt.
 Ministeriet har derfor alene beklaget, at (A) opfatter  

 Styrelsens sagsbehandling som langsom og redegør herefter for, at der ikke er  

 hjemmel i den sociale lovgivning til at kompensere for revisorudgifter.
Spørgsmålet om erstatning skal efter Socialministeriets  

 opfattelse afgøres af domstolene. I en telefax af 17. januar 2004 har A kommenteret  

 Socialministeriets udtalelse.
A anfører at både Den Sociale Sikringsstyrelse  

 og  

 ministeriet overser at hans grundlæggende klagepunkt ikke så meget er selve  

 sagsbehandlingstiden, men selve svartiden (bekræftelsen) på hans e-mails.
A  

 fastholder at når styrelsen selv angiver en e-mail-adresse på brevpapiret og  

 dermed inviterer til denne form for kommunikation, må det være forsømmelse  

 ikke i det mindste at anerkende modtagelsen af hans e-mails.
Ombudsmandens udtalelse I grundloven er det forudsat at den enkelte minister har et  

 parlamentarisk og et retligt ansvar for administrationen af lovgivningen  

 inden for den pågældendes ressort.
Dette ansvar modsvares af at bl.a.  

 ministeren har nogle over-/underordnelsesbeføjelser i forhold til de  

 myndigheder som indgår i det statslige administrative hierarki, og som  

 ministeren har det parlamentariske og retlige ansvar for.
En overordnet myndigheds beføjelser over for en underordnet myndighed er  

 normalt beskrevet som den overordnede myndigheds mulighed for at føre tilsyn  

 med den underordnede myndighed og i den forbindelse at kunne udstede  

 generelle og konkrete tjenestebefalinger og omgøre den underordnede  

 myndigheds afgørelser af egen drift.
Desuden vil den underordnede myndigheds  

 afgørelser kunne rekurreres til den overordnede myndighed.
 I det omfang den underordnede myndigheds kompetence hviler på delegation fra  

 den overordnede myndighed, er det desuden antaget at den overordnede  

 myndighed kan tilbagekalde delegationen  generelt eller konkret   

 hvilket også bliver beskrevet som en beføjelse til at indkalde sager til  

 behandling  

 i den overordnende myndighed inden den underordnede myndighed har truffet  

 afgørelse (call in).
 Lovgivningsmagten har adgang til at organisere forvaltningen  

 sådan at disse over-/underordnelsesbeføjelser afskæres helt eller delvis.
 Lovgivningsmagten kan vælge at lægge kompetencer ud til en af  

 ministeren uafhængig myndighed, f.eks. et nævn eller en kommune.  

 Organisatorisk set er nævn og kommuner uden for det statslige administrative  

 hierarki, og der består derfor ikke nogen (ulovbestemte)  

 over-/underordnelsesbeføjelser  

 mellem ministeren og den uafhængige myndighed.
 Lovgivningsmagten kan også ved lov afskære en eller flere af de  

 sædvanlige over-/underordnelsesbeføjelser, f.eks. adgangen til rekurs.
Den Sociale Sikringsstyrelse er organisatorisk en styrelse  

 under Socialministeriet Jeg har lagt til grund at Socialministeriet mener at Den Sociale  

 Sikringsstyrelse organisatorisk er en styrelse under Socialministeriet.
Det  

 svarer også til den oplysning der findes på Socialministeriets hjemmeside  

 hvor  

 det anføres at Den Sociale Sikringsstyrelse er en institution under  

 Socialministeriet.
 Jeg er enig i at Sikringsstyrelsen organisatorisk er en  

 styrelse under Socialministeriet.
Socialministeriets over-/underordnelsesbeføjelser i relation  

 til Den Sociale Sikringsstyrelse når styrelsen behandler pensionssager Jeg har forstået at Socialministeriet ikke mener der består  

 nogen over-/underordnelsesbeføjelser mellem Socialministeriet og Den Sociale  

 Sikringsstyrelse når Sikringsstyrelsen behandler sager i henhold til lov om  

 social pension.
 Socialministeriet har anført tre argumenter: at styrelsens  

 kompetence hviler på lovbestemmelse og ikke delegation fra Socialministeriet,  

 at kompetencen til at behandle pensionssager normalt varetages af kommunerne  

 som står uden for det sædvanlige hierarkiske system, og at der er klageadgang  

 til Ankestyrelsen som er et af ministeren uafhængigt klageorgan.
Den Sociale Sikringsstyrelses kompetence efter lov om social  

 pension, § 62 Lov om social pension, § 62 (senest bekendtgjort ved  

 lovbekendtgørelse nr. 42 af 28. januar 2004), har følgende ordlyd:
§ 62. Direktøren for  

 Den Sociale Sikringsstyrelse kan udøve de beføjelser, som kommunerne har  

 efter  

 denne lov vedrørende pension, der skal ydes efter afsnit III, kapitel 3, i  

 forordning nr. 1408/71 om anvendelse af de sociale sikringsordninger på  

 arbejdstagere og selvstændige erhvervsdrivende og deres familiemedlemmer, der  

 flytter inden for Fællesskabet.
Det samme gælder for pension, der ydes efter  

 regler i overenskomster med andre stater.
Stk. 2.  

  

 Ved udøvelsen  

 af de beføjelser, der er nævnt i stk. 1, finder §§ 18 og 21 ikke anvendelse  

 på  

 personer med bopæl i udlandet.
Grundlaget for afgørelsen om førtidspension,  

 jf. § 19, skal bestå af redegørelser for de forhold og omstændigheder, som  

 kan  

 oplyses af de udenlandske pensionsmyndigheder.
Stk. 3.  

  

 Socialministeren  

 fastsætter nærmere regler om varetagelse af administration af pension for  

 personer, der har bopæl i udlandet, herunder regler om overførsel af  

 kommunernes kompetence til Den Sociale Sikringsstyrelse. Ved lov nr. 448 af 1. juni 1994 om ændring af lov om social  

 pension mv. blev kompetencen i den ovenfor gengivne § 62, stk. 1 og 3,  

 overført  

 fra Socialministeriet til Direktoratet for Social Sikring (som i dag har  

 skiftet navn til Den Sociale Sikringsstyrelse). Der er ikke i forarbejderne  

 til disse bestemmelser (Folketingstidende 1993- 94, tillæg A, sp.  

 8482 f  

 ) anført noget om at de  

 sædvanlige over-/underordnelsesbeføjelser skulle afskæres.
Det er alene  

 anført  

 at det samtidig blev foreslået at direktoratets afgørelser skulle kunne  

 indbringes for Den Sociale Ankestyrelse (i dag Ankestyrelsen).
I Socialministeriets bekendtgørelse om social pension  

 (bekendtgørelse nr. 866 af 23. oktober 2002 med senere ændringer) er der  

 fastsat regler om sager om førtidspension der påbegyndes den 1. januar 2003  

 eller  

 senere, og regler om sager om folkepension.
I bekendtgørelsens kapitel 10 er  

 fastsat bestemmelser om Den Sociale Sikringsstyrelses kompetence og  

 behandling  

 af pensionssager.
 I Socialministeriets bekendtgørelse nr. 1184 af 19. december  

 2003 om højeste, mellemste, forhøjet almindelig og almindelig førtidspension  

 mv. er der fastsat regler om førtidspension for personer der har fået  

 tilkendt  

 førtidspension, eller hvor sagen er påbegyndt før den 1. januar 2003. I  

 bekendtgørelsens  

 § 54 og § 55 er der fastsat bestemmelser om Sikringsstyrelsens kompetence i  

 sager hvor ansøgeren har bopæl uden for Danmark.
Det fremgår af § 62 at Den Sociale Sikringsstyrelses kompetence  

 ikke hviler på delegation fra Socialministeriet i disse sager.
Kompetencen  

 ligger enten direkte hos Sikringsstyrelsen (§ 62, stk. 1 og 2) eller kan af  

 Socialministeriet overføres fra kommunerne til Sikringsstyrelsen (§ 62, stk.  

 3).
Når der ikke er nogen delegation af kompetence fra Socialministeriet  

 til Den Sociale Sikringsstyrelse, er der heller ikke nogen delegation at  

 tilbagekalde.
Det er derfor åbenbart at over-/underordnelsesbeføjelsen  

 call  

 in ikke eksisterer i disse sager.
 At de andre sædvanlige over-/underordnelsesbeføjelser skulle  

 bortfalde blot fordi kompetencen ikke hviler på delegation, er jeg imidlertid  

 ikke enig med Socialministeriet i.
 I Jens Garde mfl., Forvaltningsret, Almindelige Emner, 4.  

 udgave (2004), s.  

 48 f,  

 er der herom bl.a. anført:
Når det drejer sig om de andre overordnelsesbeføjelser, er  

 spørgsmålet imidlertid betydeligt mere kompliceret, og afgørelsen må inddrage  

 en nærmere fortolkning af den konkrete kompetenceordning og formålet med, at  

 lovgivningsmagten har henlagt den originære kompetence til en underordnet  

 myndighed.
Når henses til grundlovens almindelige udgangspunkt om ministerens  

 ansvar for alle forhold inden for ministeriet, må udgangspunktet for en sådan  

 fortolkning imidlertid være, at de sædvanlige over-/underordnelsesforhold  

 (bortset fra call-in) kun fraviges, såfremt lovgivningsmagten med en vis  

 tydelighed har signaleret, at den ønsker en sådan fravigelse.
Ses der dernæst på den situation, at den originære kompetence  

 for det underordnede organ samtidig er forbundet med et særligt lovordnet  

 rekurssystem, hvor et uafhængigt nævn er rekursinstans for direktoratets  

 afgørelser, må det være klart, at departementet ikke har mulighed for at  

 gribe  

 ind i sagen,  

  

 efter  

  

 at direktoratet  

 har truffet afgørelse i en sag  hverken som rekursorgan eller igennem  

 en  

 omgørelse.
Begrundelse herfor er, at dette ville bryde med den af  

 lovgivningsmagten fastsatte kompetencefordeling.
Drejer det sig derimod om  

 muligheden for at udøve overordnelsesbeføjelserne,  

  

 før  

  

 sagen afgøres i direktoratet, kan der næppe rejses indvendinger  

 mod, at departementet udsteder generelle tjenestebefalinger.
Med hensyn til  

 konkrete tjenestebefalinger må løsningen afhænge af, hvorvidt den særlige  

 kompetencefordeling på området er fastlagt for at undgå politisk indblanding  

 i  

 enkeltsagsbehandlingen eller af andre mere praktisk-administrative grunde.
Er  

 det første tilfældet, må det udelukke departementets mulighed for at udstede  

 konkrete tjenestebefalinger, mens det i de øvrige tilfælde næppe er  

 udelukket.
Sammenfattende spiller lovgivningsmagtens intentioner i  

 forbindelse med henlæggelse af orginærkompetence til et direktoratet således  

 en  

 væsentlig rolle ved afgørelsen af de tvivlspørgsmål, der er omkring den  

 overordnede myndigheds muligheder for fortsat at udøve sine sædvanlige  

 beføjelser. I Bent Christensen, Forvaltningsret.
Opgaver.
Hjemmel.  

 Organisation, 2. udgave (1997), s. 338-340, anføres det at der skal meget  

 gode  

 holdepunkter til for at antage at afskæring af administrativ rekurs fra et  

 direktorat til ministeren skulle fratage ministeren dennes øvrige  

 styringsbeføjelser.
Emnet er ligeledes beskrevet af lektor Jørgen Albæk Jensen og  

 adjunkt Michael H.
Jensen i artiklen Overordnede myndigheders  

 beføjelser over  

 for underordnede myndigheder med originær kompetence gengivet i UfR  

 1995B25f.
 Der er ingen holdepunkter i ordlyden eller i forarbejderne til §  

 62 for at lovgivningsmagten har haft til hensigt at de almindelige  

 over-/underordnelsesbeføjelser i forholdet mellem Socialministeriet og Den  

 Sociale Sikringsstyrelse generelt skulle bortfalde.
 Tværtimod har lovgivningsmagten selv forudsat at der eksisterer  

 en ulovbestemt rekursordning til Socialministeriet for de afgørelsestyper der  

 ikke udtrykkeligt er opregnet i den lovbestemte rekursordning i  

 retssikkerhedslovens  

 § 64.
 Adgangen til at indbringe Sikringsstyrelsens afgørelser i  

 pensionssager for Ankestyrelsen findes i dag i lov om retssikkerhed og  

 administration på det sociale område, § 64 (senest bekendtgjort ved  

 lovbekendtgørelse  

 nr. 72 af 6. februar 2004), som har følgende ordlyd:
 § 64.  

  

 Følgende  

 afgørelser, der træffes af Den Sociale Sikringsstyrelse, kan indbringes for  

 Ankestyrelsen:
 Afgørelser om hjælp til udlændinge efter § 3, stk. 4, i lov om  

 aktiv socialpolitik.
 Afgørelser om hjælp til danskere i udlandet efter § 6 i lov om  

 aktiv socialpolitik.
 Afgørelser om efterlevelseshjælp til personer, som efter Rådets  

 forordning nr. 1408/71 og den tilhørende EØS-aftale er omfattet af dansk  

 lovgivning om social sikring, jf. §  

 85 a,  

 stk. 8, jf. stk. 9, i lov om aktiv socialpolitik.
 Afgørelser om ret til pension i udlandet efter § 3, stk. 4, og §  

 62 i lov om social pension, og § 3, stk. 3, og § 56 i lov om højeste,  

 mellemste, forhøjet almindelig og almindelig førtidspension m.v.
 Afgørelser om, hvilket lands lovgivning der skal anvendes efter  

 reglerne i EF- forordning nr. 1408/71, Nordisk Konvention om Social Sikring  

 og  

 de tosidede aftaler om social sikring, som Danmark har indgået med andre  

 lande, bortset fra afgørelser om indgåelse af aftaler med et eller flere  

 lande  

 med henblik på fravigelse heraf.
Stk. 2.  

  

 Den person,  

 som afgørelsen vedrører, kan klage over afgørelserne efter stk. 1. Kommunen  

 kan klage over en afgørelse efter stk. 1, nr.  

 1. Den nuværende formulering af § 64, stk. 1, nr. 1, 2 og 5, er en  

 enslydende videreførelse af bestemmelserne i den oprindelige lov nr. 453 af  

 10. juni 1997 om retssikkerhed og administration på det sociale område. (§  

 64,  

 stk. 1, nr. 3, og tilføjelsen i § 64, stk. 1, nr. 4, om bestemmelserne i  

 lov om højeste, mellemste, forhøjet almindelig og almindelig førtidspension  

 mv. er indføjet senere).
 I forarbejderne til den oprindelige § 64 (Folketingstidende  

 1996-97, tillæg A, s. 4897) var der anført:
 Ligeledes er der efter pensionsloven enkelte områder, hvor  

 chefen for Den Sociale Sikringsstyrelse har kompetence til at træffe  

 afgørelse.  

 Disse afgørelser kan i dag indbringes for Den Sociale Ankestyrelse.
Forslaget  

 viderefører denne mulighed.
Det drejer sig om afgørelser om dispensation til  

 at medtage dansk pension til udlandet, jf. pensionslovens § 3, stk. 4,  

 afgørelser  

 om tilkendelse af pension til personer, der bor i udlandet, jf.  

 pensionslovens  

 § 62.
Den Sociale Sikringsstyrelses afgørelser vedrørende anvendelse  

 af lovvalgsreglerne i EF-forordning 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet, samt i de konventioner  

 om  

 social sikring, som Danmark har indgået med en række stater, kan i dag  

 indbringes for socialministeren.
Det foreslås, at ankeadgangen vedrørende  

 disse  

 afgørelser henlægges til Ankestyrelsen.
 Det findes dog hensigtsmæssigt, at klageadgangen til  

 socialministeren vedrørende fravigelse af de generelle lovvalgsregler i form  

 af aftaler med en eller flere stater bevares, fordi sådanne aftaler  

 forhandles  

 ud fra en konkret afvejning af erhvervslivets og den udsendte arbejdstagers  

 interesser.
Den Social Sikringsstyrelse er ved disse bestemmelser tillagt en  

 selvstændig kompetence i forhold til Det Sociale Nævn for Københavns og  

 Frederiksberg Kommuner. Det er således forudsat i bemærkningerne til det der i dag er §  

 64, nr. 5, at de afgørelser der ikke er opregnet i bestemmelsen, kan påklages  

 til Socialministeriet.
Der er ikke nogen lovbestemmelse om denne klageadgang  

 til Socialministeriet.
 Der er således en ulovbestemt rekursadgang til  

 Socialministeriet for de af Sikringsstyrelsens afgørelser der falder uden for  

 opregningen i retssikkerhedslovens § 64. Så meget desto mere må også de  

 øvrige  

 over-/underordnelsesbeføjelser bestå ved siden af.
 I den konkrete sag drejer det sig om en klage over et afslag på  

 et erstatningskrav som følge af (påstået) forsinket  

 sagsbehandling/bekræftelse  

 af e-mails.
 Der er ikke tale om en afgørelse i henhold til lov om social  

 pension, § 62, eller andre af de opregnede typer i § 64, nr. 1-5. Afgørelsen  

 kan derfor ikke påklages til Ankestyrelsen.
 Det er derfor min opfattelse at klagen kan indbringes for  og  

 behandles af  Socialministeriet som led i det almindelige  

 over-/underordnelsesforhold der efter min opfattelse består mellem  

 Socialministeriet  

 og Den Sociale Sikringsstyrelse på de områder der ikke udtrykkeligt er  

 afskåret  

 ved lov.
 Jeg bemærker at jeg ikke finder grundlag for at foretage en  

 nærmere undersøgelse af om Deres klage over Sikringsstyrelsens manglende  

 kompensation af Deres revisorudgifter kan siges at vedrøre en egentlig  

 afgørelse.
Det skyldes at en overordnet myndighed ikke kun kan behandle  

 klager over egentlige afgørelser (den ulovbestemte rekurs), men  

 at den  

 overordnede myndighed som led i det ulovbestemte tilsyn med en underordnet  

 myndighed tillige skal tage stilling til andet end egentlige afgørelser.
Jeg  

 henviser til min udtalelse der er gengivet i Folketingets Ombudsmands  

 beretning  

 for 1994, s.  

 196 f.
Det er derfor min opfattelse at Socialministeriet ikke kunne  

 afvise at behandle Deres klage med henvisning til at der ikke består et  

 over-/underordnelsesforhold mellem Socialministeriet og Den Sociale  

 Sikringsstyrelse.
På den baggrund finder jeg heller ikke anledning til at  

 foretage en undersøgelse af Socialministeriets beskrivelse af ressorttilsynet  

 og af udmøntningen af dette i den konkrete sag.
Jeg har gjort Socialministeriet bekendt med min opfattelse, og  

 jeg har henstillet til Socialministeriet at behandle Deres klage som led i  

 det  

 almindelige over-/underordnelsesforhold. Socialministeriet orienterede mig herefter om at ministeriet  

 havde truffet afgørelse i sagen.
 NOTER: (*)  

 FOB 1990, s. 284,  

 og  

 FOB 1994, s. 196  

 og s.  

 296.
