Fremsat den 18. februar 2004 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om en brancheadministreret registreringsordning for  

  

 alternative behandlere Lovens formål § 1.  

  

 Lovens  

 formål er at indføre en frivillig, brancheadministreret registreringsordning  

 for alternative behandlere med henblik på at styrke brugernes sikkerhed ved  

 anvendelsen af alternativ behandling.
 Stk. 2.  

  

 En  

 alternativ behandler defineres i denne lov, som en person, der udøver  

 sundhedsmæssig virksomhed uden for det offentligt finansierede sundhedsvæsen,  

 og som ikke er autoriseret til at udøve den pågældende virksomhed eller  

 omfattet af Sundhedsstyrelsens tilsyn med den sundhedsfaglige behandling, der  

 udføres af personer inden for sundhedsvæsenet.
Godkendelse af foreningerne § 2.  

  

 Indenrigs-  

 og sundhedsministeren kan efter ansøgning godkende foreninger, der kan  

 registrere alternative behandlere, såfremt foreningerne opfylder følgende  

 betingelser:
 1)  

 	  

    

 Foreningens  

 væsentligste formål skal være at repræsentere alternative behandlere i  

 faglige  

 spørgsmål.
 2)  

 	  

    

 Foreningen skal have  

 et ikke uvæsentligt antal af alternative behandlere som medlemmer.
 3)  

 	  

    

 Foreningen skal have  

 et regelsæt for god klinisk praksis.
4)  

 	  

    

 Foreningen skal være  

 veletableret og opbygget i en anerkendt foreningsform med vedtægter.  

 Vedtægterne skal indeholde bestemmelser, som sikrer, at foreningen er  

 demokratisk i sin opbygning og funktion.
Endvidere skal vedtægterne indeholde  

 bestemmelser om optagelse som medlem af foreningen samt om, hvornår der kan  

 ske  

 fratagelse af medlemskab.
5)  

 	  

    

 Foreningen skal have  

 et klageorgan, hvis sammensætning og sagsbehandling er betryggende for  

 parterne.
Klageorganet skal kunne behandle klager fra brugere af alternativ  

 behandling over den behandling, de har fået af foreningens medlemmer, samt  

 klager fra alternative behandlere over nægtelse af optagelse i foreningen.  

 Endvidere skal klageorganet behandle klager over fratagelse af medlemskab af  

 foreningen og/eller fratagelse af tilladelse til at anvende titlen  

 registreret  

 alternativ behandler (RAB). Klageorganet skal kunne sanktionere overtrædelser  

 af foreningens regler.
 6)  

 	  

    

 Foreningen skal give  

 offentligheden adgang til oplysninger om, hvilke af foreningens medlemmer  

 foreningen har givet tilladelse til at anvende titlen registreret alternativ  

 behandler (RAB), jf. § 3, stk. 1, og om regelsættet for god klinisk  

 praksis, jf. nr. 3, samt om de basale uddannelseskrav foreningen stiller til  

 de  

 medlemmer, som foreningen giver tilladelse til at anvende titlen registreret  

 alternativ behandler (RAB), jf. nr.7.
 7)  

 	  

    

 Foreningen skal  

 endvidere stille basale uddannelseskrav til de medlemmer af foreningen, som  

 foreningen giver tilladelse til at anvende titlen registreret alternativ  

 behandler (RAB), jf. § 3, stk. 1.
 Stk. 2.  



  

 Indenrigs- og sundhedsministeren  

 fastsætter de nærmere bestemmelser om en brancheadministreret  

 registreringsordning for alternative behandlere samt om offentliggørelse af  

 de  

 i stk. 1, nr. 6, nævnte oplysninger.
 Stk. 3.  

  

 Indenrigs-  

 og Sundhedsministeriet kan tilbagekalde en forenings godkendelse til at  

 registrere alternative behandlere, såfremt foreningen ikke længere opfylder  

 betingelserne i stk. 1 eller de i medfør af stk. 2 fastsatte  

 betingelser.
 Titelbeskyttelse m.v.
 § 3.  

  

 En  

 alternativ behandler, som er medlem af en forening, der er godkendt efter  

 § 2, stk. 1, i denne lov, har ret til at anvende titlen registreret  

 alternativ behandler (RAB), såfremt foreningen har givet tilladelse hertil.
 Stk. 2.  

  

 Den, der  

 uden at være medlem af en godkendt forening eller uden at have foreningens  

 tilladelse betegner sig som registreret alternativ behandler (RAB), eller som  

 på anden måde bidrager til forhold, der er egnet til at vække forestilling  

 om,  

 at den pågældende er registreret alternativ behandler (RAB), straffes med  

 bøde.
 Stk. 3.  

  

 Registreringsordningen og titelbeskyttelsen medfører ikke ændringer i forhold  

 til gældende bestemmelser om sundhedspersoners faglige virksomhed eller  

 tilsynet på sundhedsområdet.
Gebyr § 4.  

  

 Indenrigs- og sundhedsministeren kan fastsætte regler om, at foreninger for  

 alternative behandlere skal betale gebyr for henholdsvis vejledning og  

 vurdering af ansøgninger samt for godkendelse af, at foreningerne kan  

 registrere alternative behandlere, jf. § 2, stk. 1.
 Stk. 2.  

  

 Indenrigs-  

 og sundhedsministeren kan endvidere fastsætte regler om, at foreningerne  

 betaler et årligt gebyr for at opretholde godkendelsen til at registrere  

 alternative behandlere efter § 2, stk. 1.
Bemyndigelse og påklage § 5.  

  

 Indenrigs-  

 og sundhedsministeren kan bemyndige en styrelse under ministeriet til at  

 fastsætte de nærmere bestemmelser efter § 2, stk. 2, om en  

 brancheadministreret registreringsordning for alternative behandlere og om  

 offentliggørelse af de i § 2, stk. 1, nr. 6, nævnte oplysninger,  

 samt  

 til at træffe afgørelser efter loven.
 Stk. 2.  

  

 Afgørelser  

 efter loven, som er truffet af en styrelse under ministeriet i henhold til  

 stk. 1, kan ikke påklages til indenrigs- og sundhedsministeren eller  

 anden  

 administrativ myndighed.
Ikrafttrædelse § 6.  

  

 Loven  

 træder i kraft den 1. juni 2004.
 § 7.  

  

 Loven  

 gælder ikke for Færøerne og Grønland, men kan ved kongelig anordning sættes i  

 kraft for Færøerne med de afvigelser, som de særlige færøske forhold  

 tilsiger.
Bemærkninger til lovforslaget Almindelige bemærkninger 1. Formålet med lovforslaget Lovforslagets formål er at indføre en frivillig,  

 brancheadministreret registreringsordning for alternative behandlere med  

 henblik på at øge sikkerheden for brugere af alternativ behandling.
Dette  

 sker  

 ved, at foreninger for alternative behandlere efter forslaget vil kunne  

 ansøge  

 indenrigs- og sundhedsministeren eller den, ministeren bemyndiger hertil, om  

 godkendelse til på nærmere fastsatte vilkår at kunne registrere de medlemmer,  

 som opfylder visse basale uddannelsesmæssige krav, og som ønsker at være  

 omfattet af registreringsordningen.
De pågældende medlemmer vil herefter have  

 eneret til at anvende titlen registreret alternativ behandler (RAB).
 Dette betyder, at brugere af alternativ behandling lettere  

 vil kunne identificere de alternative behandlere, der opfylder en række  

 faglige  

 og uddannelsesmæssige krav fastsat af den pågældende brancheforening.
Registreringsordningen for alternative behandlere er  

 frivillig.
Dette indebærer, at alternative behandlere, der ikke opfylder  

 kravene eller ikke ønsker at være omfattet af ordningen, fortsat vil kunne  

 udøve alternativ behandling efter gældende regler.
Forslaget medfører alene,  

 at  

 alternative behandlere, som er medlemmer af godkendte foreninger, med  

 foreningernes tilladelse kan benytte titlen registreret alternativ behandler  

 (RAB).
2. Lovforslagets indhold Efter lovforslagets § 1, stk. 2, defineres en  

 alternativ behandler i denne lov, som en person, der udøver  

 sundhedsmæssig  

 virksomhed uden for det offentligt finansierede sundhedsvæsen, og som ikke er  

 autoriseret til at udøve den pågældende virksomhed eller omfattet af  

 Sundhedsstyrelsens tilsyn med den sundhedsfaglige behandling, der udføres af  

 personer inden for sundhedsvæsenet.
 Den foreslåede registreringsordning omhandler på denne  

 baggrund alene alternative behandlere, som udfører sundhedsmæssig virksomhed,  

 og dermed ikke alternative behandlere, som udelukkende udfører en virksomhed,  

 der vedrører livsfilosofier, skønhedspleje, personligt velvære, personlig  

 udvikling, meditation m.v.
 Der er ikke med dette lovforslag foretaget en nærmere positiv  

 afgrænsning af de alternative behandlingsformer, som falder ind under  

 registreringsordningen.
 Det fremgår af lovforslaget, at  

 de  

  

 n alternative behandler, som er medlem af en forening, der er godkendt  

 af indenrigs- og sundhedsministeren eller den, ministeren bemyndiger hertil,  

 jf. § 5, stk. 2, i denne lov, har ret til at anvende titlen  

 registreret alternativ behandler (RAB), såfremt foreningen har givet  

 tilladelse  

 hertil.
 Den enkelte forening skal, for at blive godkendt af  

 Sundhedsstyrelsen, være opbygget i en anerkendt foreningsform med vedtægter.  

 Vedtægterne skal indeholde bestemmelser, som sikrer, at foreningen er  

 demokratisk i sin opbygning og funktion.
 Endvidere skal vedtægterne indeholde bestemmelser om  

 optagelse i foreningen samt om fratagelse af medlemskab.
Endelig skal foreningen have et klageorgan, hvis  

 sammensætning og sagsbehandling er betryggende for parterne.
Klageorganet  

 skal  

 kunne behandle klager fra brugerne over den behandling, som medlemmerne af  

 foreningen har udført, samt klager fra alternative behandlere over nægtelse  

 af  

 optagelse i foreningen eller fratagelse af medlemskab samt andre sanktioner  

 pålagt af foreningen.
 Det nærmere indhold af registreringsordningen fastsættes  

 administrativt med hjemmel i § 2, stk. 2.
 Efter § 5, stk. 1, kan indenrigs- og  

 sundhedsministeren kan bemyndige en styrelse under ministeriet til at  

 fastsætte  

 de nærmere bestemmelser efter § 2, stk. 2, om en  

 brancheadministreret  

 registreringsordning for alternative behandlere og om offentliggørelse af de  

 i  

 § 2, stk. 1, nr. 6 nævnte oplysninger, samt til at træffe  

 afgørelser  

 efter loven.
 Det forudsættes, at indenrigs- og sundhedsministeren  

 bemyndiger Sundhedsstyrelsen til at fastsætte de nærmere bestemmelser om  

 registreringsordningen samt træffe afgørelser i medfør af loven.
For at sikre, at borgerne til enhver tid kan få adgang til  

 oplysninger om, hvorvidt en alternativ behandler er omfattet af  

 registreringsordningen, skal den myndighed, som behandler ansøgninger fra  

 foreningerne om optagelse i registreringsordningen, offentliggøre, hvilke  

 foreninger der er registreret samt for det nærmere indhold af  

 registreringsordningen, herunder hvad den indebærer for de registrerede  

 alternative behandlere og brugerne.
Dette kan eventuelt ske ved en  

 offentliggørelse på myndighedens hjemmeside.
Tilsvarende skal den godkendte forening offentliggøre,  

 hvilke medlemmer af foreningen, der har foreningens tilladelse til at benytte  

 titlen registreret alternativ behandler (RAB), og de basale uddannelseskrav  

 de  

 registrerede alternative behandlere opfylder samt foreningens regelsæt for  

 god  

 klinisk praksis.
Dette kan ske enten på foreningens hjemmeside eller på  

 tilsvarende vis.
 Det bemærkes endvidere, at alle alternative behandlere er  

 omfattet af lov om markedsføring af sundhedsydelser, jf. lov nr. 326 af 6.  

 maj  

 2003, som omfatter markedsføring af sundhedsydelser, som udføres af eller på  

 vegne af autoriserede eller ikke-autoriserede sundhedspersoner inden for  

 sundhedsvæsenet.
Lovforslaget berører ikke gældende lovgivning om  

 sundhedspersoners rettigheder og pligter.
Lovforslaget medfører således ikke,  

 at registrerede alternative behandlere kan udøve en virksomhed, der er  

 forbeholdt bestemte autoriserede sundhedspersoner, eksempelvis lægelovens  

 § 25, stk. 2, om operative indgreb.
Sundhedsstyrelsen skal, i overensstemmelse med styrelsens  

 hidtidige praksis, fortsat vurdere, om en sag vedrørende en alternativ  

 behandlers mulige overtrædelse af autorisationslovgivningen, herunder  

 lægeloven, skal videresendes til politiet.
Men Sundhedsstyrelsen skal fortsat  

 ikke føre et egentligt tilsyn med de alternative behandlere.
Det bemærkes, at registreringsordningen ikke medfører en  

 offentlig godkendelse af den pågældende alternative behandlingsmetode.
Det  

 skal  

 efter forslaget alene vurderes, om de foreninger, som ansøger om godkendelse  

 eller som allerede er godkendte, opfylder de nærmere fastsatte krav i  

 registreringsordningen.
Sundhedsstyrelsen kan, såfremt styrelsen vurderer, at  

 en godkendt forening ikke længere opfylder de nærmere fastsatte krav,  

 tilbagekalde godkendelsen, jf. § 2, stk. 3.
Klager over alternative behandlere vil ikke efter forslaget  

 kunne indbringes for Indenrigs- og Sundhedsministeriet eller  

 Sundhedsstyrelsen,  

 idet de foreninger, som er omfattet af registreringsordningen, skal have et  

 klageorgan, der kan behandle sådanne klager.
Det bemærkes endvidere, at  

 sådanne  

 klager ikke kan indbringes for Sundhedsvæsenets Patientklagenævn.
3. Baggrunden for lovforslaget Lovforslaget fremsættes på baggrund af Folketingets  

 vedtagelse af forslag til folketingsbeslutning om en registreringsordning for  

 alternative behandlere (B47),  

 jf.
Folketingstidende  

 2002-2003, tillæg C, side 334, samt regeringens støtte til hovedintentionerne  

 bag forslaget.
I  

  

 ndenrigs- og sundhedsministeren understregede under  

 behandlingen af beslutningsforslaget, at indførelse af en  

 registreringsordning  

 blandt andet ville medføre, at den danske befolkning vil få bedre indsigt og  

 et  

 bedre grundlag for at tage stilling til de konkrete alternative  

 behandlingstilbud.
Regeringen fandt det imidlertid ikke nødvendigt med en  

 lovreguleret registreringsordning.
Indenrigs- og sundhedsministeren  

 tilkendegav  

 på den baggrund under 1. behandlingen af b  

 eslutningsforslaget  

  

 ,  

 at ministeren ville anmode Sundhedsstyrelsen om at udarbejde retningslinier  

 for  

 en brancheadministreret registreringsordning for alternative behandlere, som  

 ikke var lovreguleret.
 Det af Sundhedsstyrelsen udarbejdede forslag har i  

 væsentligt omfang dannet baggrund for lovforslaget.
4. Andre lande På nuværende tidspunkt er Norge det eneste land, som har  

 vedtaget en lov om en offentlig registreringsordning for alternative  

 behandlere.
Lov 27. juni 2003 nr. 64 om alternativ behandling av  

 sykdom mv. blev vedtaget af det norske Storting 12. juni 2003, jf.
Ot.prp.  

 nr. 27(2002-2003) Om lov om alternativ behandling av sykdom mv.
Loven  

 og forskrifterne trådte i kraft den 1. januar 2004. Lovens formål er at  

 bidrage til sikkerhed for patienter, som søger eller modtager behandling,  

 samt  

 at regulere adgangen til at udøve alternativ behandling.
I lovens § 2 defineres alternativ behandling, som  

 sundhedsrelateret behandling, der hovedsageligt udøves uden for  

 sundhedsvæsenet.
Loven omhandler således udelukkende alternativ behandling,  

 som  

 anvendes til sygdomsbehandling og omfatter dermed ikke behandlinger, som  

 udelukkende vedrører livsfilosofier, personligt velvære, skønhedspleje,  

 meditation mv., som således heller ikke kan være omfattet af  

 registreringsordningen.
 Lovens § 3 hjemler en frivillig registreringsordning  

 for sundhedspersonale og andre, som udøver alternativ behandling, mens de  

 nærmere kriterier fastsættes administrativt.
 Den nærmere fastsættelse af kriterierne for optagelse i  

 registreringsordningen indeholder krav om, at organisationerne for de  

 alternative behandlere fastsætter faglige krav for deres medlemmer, men ikke  

 at  

 ministeriet foretager en kvalitetsbedømmelse af den enkelte alternative  

 behandling.
Registerordningen indebærer således ikke nogen offentlig  

 godkendelse eller autorisation af den enkelte udøver eller af den alternative  

 behandlingsform.
I henhold til Ot.prp. nr. 27 (2002-2003) og  

 høringsnotat  

 til forskriften medfører den frivillige registeringsordning, at det norske  

 Sosial- og Helsedirektorat efter ansøgning godkender organisationer, som  

 opfylder nærmere bestemte vilkår, dvs. hovedsageligt vilkår som retter sig  

 mod organisationens medlemmer, f.eks. at organisationen  

 har fastsat faglige krav for opnåelse af medlemskab, at organisationen  

 har  

 fastsat fagetiske retningslinjer for medlemmerne, samt at organisationen  

 har et klageorgan for behandling af klager over medlemmernes virksomhed og  

 mulighed for udelukkelse af medlemmer.
Den udøver, som er medlem af en sådan organisation, vil  

 derefter kunne blive registreret i registerordningen, for så vidt som  

 vedkommende opfylder yderligere »personlige« vilkår, herunder krav om  

 forsikring.
Registerordningen er som nævnt frivillig, og lovens øvrige  

 bestemmelser gælder uafhængigt af, om en alternativ behandler er registreret  

 eller ej.
 De pågældende, som opfylder de administrativt fastsatte  

 krav, opnår en titelbeskyttelse som registeret alternativ behandler.  

 Endvidere  

 fremgår det, at alle alternative behandlere både de registrerede alternative  

 behandlere og de, som ikke er omfattet af ordningen, i deres markedsføring  

 kun  

 må give en nøgtern og saglig beskrivelse af deres virksomhed, jf. § 8.  

 Dette indebærer blandt andet, at der vil gælde strenge begrænsninger i  

 forhold  

 til anvendelse af påstande om, at en behandling har virkning på bestemte  

 sygdomme, lidelser eller diagnoser.
 Loven indeholder bestemmelser om, at alternative  

 behandlere, som ikke er sundhedspersoner efter norsk lovgivning, ikke må  

 behandle almenfarlige smitsomme sygdomme samt alvorlige sygdomme og lidelser.
 Endelig indeholder loven strafbestemmelser og krav om  

 tavshedspligt.
 5. Lovforslagets økonomiske og administrative  

 konsekvenser m.v.
 Det forventes, at Sundhedsstyrelsen efter § 5,  

 stk. 1, bemyndiges af indenrigs- og sundhedsministeren til at forestå  

 godkendelsen af foreningerne, jf. § 2, stk. 1.
 Iværksættelse af den frivillige brancheadministrerede registreringsordning  

 for alternative behandlere vil kræve visse administrative ressourcer i  

 Sundhedsstyrelsen.
Sundhedsstyrelsen skal foretage vurderinger af de indkomne  

 ansøgninger fra de foreninger, som søger om tilladelse til at registrere  

 alternative behandlere og efterfølgende godkende de foreninger, som opfylder  

 de  

 nærmere fastsatte betingelser.
Sundhedsstyrelsen skal herudover årligt  

 vurdere,  

 om de godkendte foreninger fortsat opfylder betingelserne.
 Sundhedsstyrelsen forudsættes at offentliggøre samt ajourføre  

 på styrelsens hjemmeside en liste over de foreninger, som styrelsen har  

 godkendt, samt en kortfattet gengivelse af, hvilke krav der stilles for  

 godkendelse og betydningen heraf.
 Endvidere skal Sundhedsstyrelsen behandle eventuelle  

 anmeldelser om, at en forening ikke længere opfylder betingelserne for at  

 være  

 godkendt til at foretage registreringer efter denne lov af alternative  

 behandlere.
 Endelig skal Sundhedsstyrelsen generelt vejlede om  

 ordningen samt om kravene for at kunne opnå godkendelse og registrering.
 Alle øvrige opgaver forudsættes varetaget af de respektive  

 foreninger, da ordningen er brancheadministreret.
 Indenrigs- og sundhedsministeren vil i medfør af § 4,  

 stk. 1 og 2, indføre gebyrer, som skal dække alle udgifter i forbindelse  

 med Sundhedsstyrelsens administration af registreringsordningen. 0,2 mio. kr.  

 af gebyrindtægten kan afholdes som lønudgift i Sundhedsstyrelsen, jf.  

 nedenfor.
 Sundhedsstyrelsen forventes at have årlige udgifter på ca.  

 0,3 mio. kr., hvoraf 0,2 mio. kr. afholdes som lønudgift i Sundhedsstyrelsen.
Der antages i første omgang at være 17 foreninger, som vil  

 ansøge Sundhedsstyrelsen om godkendelse til at foretage registrering af  

 alternative behandlere.
Det antages, at 12 foreninger opfylder betingelserne  

 for at blive godkendt af Sundhedsstyrelsen.
 Baseret på et foreløbigt skøn over Sundhedsstyrelsens  

 udgifter i forbindelse med administration af registreringsordningen, må det  

 antages, at, for at registreringsordningen bliver fuldt indtægtsdækket for  

 Sundhedsstyrelsens opgaver i forbindelse hermed, skal følgende gebyrer  

 fastsættes:
 ·  

  

 	  

    

 Gebyr  

 for vejledning og vurdering af ansøgning om godkendelse: 5.400 kr.
 ·  

  

 	  

    

 Gebyr  

 for godkendelse: 10.200 kr.
 ·  

  

 	  

    

 Gebyr  

 for årlig opretholdelse af godkendelsen: 5.100 kr.
 Det forudsættes, at alle foreninger, der efter den givne  

 vejledning og vurdering af ansøgninger, herefter ansøger om godkendelse, vil  

 opnå denne.
 En eventuel regulering af gebyrerne vil kunne ske i  

 forbindelse med den fortsatte vurdering af Sundhedsstyrelsens udgifter til  

 ordningen.
 Lovforslaget vil ikke få økonomiske eller administrative  

 konsekvenser for kommuner eller amtskommuner, da registreringsordningen er  

 frivillig og alene indfører en titelbeskyttelse og i øvrigt ikke medfører  

 ændringer i forhold til gældende bestemmelser om sundhedspersoners virksomhed  

 og tilsynet på sundhedsområdet.
6. Erhvervsøkonomiske konsekvenser Indenrigs- og sundhedsministeren vil i medfør af § 4,  

 stk. 1 og 2 fastsætte regler om, at foreninger for alternative  

 behandlere  

 skal betale ovennævnte gebyrer.
 Omkostningerne til Sundhedsstyrelsens administration af  

 ordningen vil således blive pålagt de foreninger, som ønsker at være med i  

 registreringsordningen og den heri indeholdte titelbeskyttelse.
 Endvidere forudsættes det med lovforslaget, at ordningen er  

 brancheadministreret, således at foreningerne skal afholde udgifterne i  

 forbindelse hermed, herunder oprettelse af klageorganer m.v.
 Det bemærkes i øvrigt, at registreringsordningen er  

 frivillig og ikke berører de alternative behandleres adgang til at forsætte  

 deres virksomhed, hvis de pågældende ikke er omfattet af  

 registreringsordningen.
7. Miljømæssige konsekvenser Forslaget indeholder ingen miljømæssige konsekvenser.
8. Forholdet til EU-retten Lovforslaget indeholder ikke EU-retlige aspekter.
 9. Hørte myndigheder og organisationer m.v.
 Lovforslaget har været sendt til høring hos  

 Amtsrådsforeningen, Københavns Kommune, Bornholms Kommune, Frederiksberg  

 Kommune, Færøernes Landsstyre, Grønlands Hjemmestyre (Direktoratet for  

 sundhed), Hovedstadens Sygehusfællesskab, Kommunernes Landsforening, Dansk  

 Handel og Service, Dansk Psykolog Forening, Dansk Sygeplejeråd, Den  

 Almindelige  

 Danske Lægeforening, Dansk Tandlægeforening, Forbrugerrådet, Videns og  

 Forskningscenter for Alternativ Behandling  

 (  

  

 VIFAB), NaturSundhedsrådet og Sundhedsrådet.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Som et nyt sagsområde, vil ordningen få administrative  

 konsekvenser for Sundhedsstyrelsen, som skal behandle ansøgninger fra  

 foreningerne om at opnå registreringsgodkendelse og kontrollere overholdelsen  

 heraf samt opkræve gebyrer herfor.
Økonomiske konsekvenser for erhvervslivet Ingen Foreningerne skal betale gebyrer til Sundhedsstyrelsen  

 for vejledning og vurdering af ansøgning samt godkendelse.
Endvidere skal der  

 betales et årligt gebyr for opretholdelse af godkendelsen.
Administrative konsekvenser for erhvervslivet Ingen Store dele af ordningen er brancheadministreret, og den  

 forventes på denne baggrund at få visse mindre administrative konsekvenser  

 for erhvervslivet.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ingen EU-retlige aspekter Bemærkninger til lovforslagets enkelte bestemmelser Til § 1, stk. 1 Det fremgår af bestemmelsen, at lovforslaget har til formål  

 at indføre en frivillig, brancheadministreret registreringsordning for  

 alternative behandlere med henblik på at styrke brugernes sikkerhed ved  

 anvendelse af alternativ behandling.
En godkendelse fra Sundhedsstyrelsen  

 medfører, at foreninger kan give tilladelse til, at medlemmer, som opfylder  

 visse basale uddannelseskrav, har ret til at anvende titlen registreret  

 alternativ behandler (RAB), jf. lovens § 3.
Til § 1, stk. 2 Efter bestemmelsen defineres en alternativ behandler i  

 denne lov som en person, der udøver sundhedsmæssig virksomhed uden for  

 det  

 offentligt finansierede sundhedsvæsen, og som ikke er autoriseret til at  

 udøve  

 den pågældende virksomhed eller omfattet af Sundhedsstyrelsens  

 tilsyn  

 med den sundhedsfaglige behandling, der udføres af personer inden for  

 sundhedsvæsenet.
Til § 2, stk.1 Efter forslaget kan indenrigs- og sundhedsministeren på  

 nærmere anførte vilkår godkende foreninger for alternative behandlere.
Det er  

 hensigten, at indenrigs- og sundhedsministeren i medfør af lovforslagets  

 § 5, stk. 1, bemyndiger Sundhedsstyrelsen til at fastsætte de  

 nærmere  

 betingelser for foreningens opnåelse af registrering.
Endvidere bemærkes, at registreringsordningen er  

 brancheadministreret.
Dette betyder, at det er den enkelte forening, som  

 opnår  

 Sundhedsstyrelsens godkendelse, der registrerer, om et medlem opfylder  

 kravene  

 efter ordningen.
Det er ikke et krav for foreningens godkendelse af  

 Sundhedsstyrelsen, at alle foreningens medlemmer skal opfylde betingelserne  

 for  

 at kunne anvende titlen registreret alternativ behandler (RAB).
 Der stilles ikke krav om, at foreningen skal være dansk.  

 For eksempel kan foreninger fra andre EU/EØS-lande ansøge om godkendelse  

 efter  

 registreringsordningen.
Til § 2, stk.1, nr. 1 Det fremgår af bestemmelsen, at en forenings væsentligste  

 formål skal være at repræsentere alternative behandlere i faglige spørgsmål.
Til § 2, stk.1, nr. 2 Efter forslaget skal foreningen repræsentere et ikke  

 uvæsentligt antal alternative behandlere.
Dette kan være inden for et enkelt  

 fagområde eller som paraplyorganisation for en række af alternative  

 behandlere.  

 Hvis foreningen udelukkende består af en enkelt faggruppe, er det ikke et  

 krav,  

 at medlemmerne udgør en væsentlig del af det pågældende fagområde.
Et medlemstal på 30 må anses for at kunne opfylde kravet i  

 bestemmelsen.
Det nærmere krav beror dog på en konkret vurdering, som  

 foretages  

 i forbindelse med fastsættelsen af de administrative forskrifter.
Til § 2, stk.1, nr. 3 Endvidere skal foreningerne efter forslaget have et  

 regelsæt for god klinisk praksis.
Dette regelsæt skal blandt andet indeholde  

 bestemmelser om, at medlemmerne kun vil gøre brug af midler og metoder, som  

 er  

 forsvarlige, og at medlemmerne kun udfører behandlinger, som den pågældende  

 er  

 kvalificeret til.
Det bør tillige fremgå, at medlemmerne skal anbefale  

 brugerne  

 at opsøge en læge m.v., hvor dette må anses for at være indiceret.
Til § 2, stk.1, nr. 4 Efter forslaget skal foreningerne være veletablerede og  

 opbygget i en anerkendt foreningsform med vedtægter.
Dette kan være som en  

 sammenslutning af flere foreninger for alternative behandlere eller inden for  

 det enkelte fagområde.
En forening kan anses for at være veletableret, når den har  

 eksisteret i mindst to år.
Foreninger, som er udskilt fra en anden forening  

 eller slået sammen med en anden forening, kan endvidere anses for at opfylde  

 kravet om at være veletablerede.
Dette må bero på en konkret vurdering i  

 forbindelse med fastsættelse af de administrative forskrifter.
Efter forslaget skal vedtægterne indeholde bestemmelser,  

 som sikrer, at foreningen er demokratisk i sin funktion og opbygning.
For at  

 opfylde dette krav, skal vedtægterne indeholde bestemmelser om afholdelse af  

 generalforsamling og ekstraordinær generalforsamling, valg af ledelse og om  

 ledelsens opgaver.
Vedtægterne skal endvidere efter forslaget indeholde  

 bestemmelser om optagelse af nye medlemmer i foreningen.  

 Optagelseskriterierne  

 skal være baseret på saglige betingelser.
Dette kan eventuelt være en bestemt  

 uddannelsesmæssig baggrund inden for alternativ behandling, betaling af  

 kontingent m.v.
Dette medfører, at enhver alternativ behandler, som opfylder  

 disse kriterier, har krav på at blive optaget som medlem af foreningen.
 Endvidere skal vedtægterne efter forslaget indeholde  

 bestemmelser om, hvornår medlemmer kan fratages deres medlemskab af  

 foreningen.  

 Da fratagelse af medlemskab og eventuelt titlen registreret alternativ  

 behandler (RAB) vil være særligt indgribende for den alternative behandler,  

 skal bestemmelserne om fratagelse af medlemskab være baseret på saglige  

 kriterier.
Til § 2, stk.1, nr. 5 Foreningen skal efter bestemmelsen have et klageorgan, hvis  

 sammensætning og sagsbehandling er betryggende for parterne.  

 Sundhedsstyrelsen  

 fastsætter efter § 2, stk. 2, de nærmere krav til klageorganet.
I  

 den  

 forbindelse vil der blive lagt vægt på, at klageorganet opfylder krav om  

 upartiskhed, åbenhed om sagsprocedurerne, adgang til kontradiktion og  

 begrundelse af afgørelsen.
 Det bemærkes, at klageorganets afgørelser i konkrete  

 tvister ikke hindrer parterne i at benytte adgangen til at anlægge søgsmål  

 ved  

 domstolene.
Efter forslaget skal klageorganet kunne behandle klager  

 over den behandling, medlemmer af foreningen har udført.
I dag kan en  

 forbruger  

 klage til Forbrugerklagenævnet over ydelser fra alternative behandlere.
Med  

 vedtagelsen af lovforslaget vil brugere af alternativ behandling i stedet  

 kunne  

 få behandlet en eventuel klage over en registreret alternativ behandler (RAB)  

 ved et klageorgan i den forening, hvor den pågældende er registreret.
Sundhedsstyrelsen skal således ikke efter lovforslaget  

 vurdere konkrete klager over de alternative behandlere, idet den enkelte  

 forening i forhold til sine medlemmer er selvregulerende.  

 Sundhedsstyrelsen  

 skal, i overensstemmelse med styrelsens hidtidige praksis, fortsat vurdere,  

 om  

 en sag vedrørende en alternativ behandler indeholder overtrædelse af  

 autorisationslovgivningen, herunder lægelovens kvaksalveribestemmelser, og om  

 sagen skal videresendes til politiet.
Men Sundhedsstyrelsen skal ikke føre et  

 egentligt tilsyn med de alternative behandlere.
 Endvidere skal klageorganet behandle klager fra alternative  

 behandlere, som efter ansøgning om medlemskab nægtes optagelse i foreningen,  

 samt klager fra alternative behandlere, som fratages medlemskab af foreningen  

 og/eller fratagelse af tilladelse til at anvende titlen registreret  

 alternativ  

 behandler (RAB).
 Klageorganet kan træffe afgørelser, som kan medføre  

 irettesættelse, fratagelse af medlemskab af foreningen og/eller tilladelse  

 til  

 at anvende titlen registreret alternativ behandler (RAB).
Til § 2, stk. 1, nr. 6 For at sikre brugere af alternativ behandling adgang til  

 oplysninger om, de alternative behandlere som er omfattet af  

 registreringsordningen, er det i bestemmelsen fastsat, at foreningerne skal  

 give offentligheden adgang til oplysninger om, hvilke af foreningens  

 medlemmer  

 foreningen har givet tilladelse til at anvende titlen registreret alternativ  

 behandler (RAB), jf. § 3, stk. 1, regelsættet for god klinisk  

 praksis, jf. § 2, stk. 1, nr. 3, samt for hvilke basale  

 uddannelseskrav foreningen stiller til de medlemmer, som foreningen giver  

 tilladelse til at anvende titlen registreret alternativ behandler (RAB), jf.  

 § 2, stk. 1, nr.7.
Til § 2, stk. 1, nr. 7 Efter forslaget skal foreningerne endvidere stille basale  

 uddannelseskrav til deres medlemmer.
Dette omfatter både teori og praksis.
De  

 pågældende krav skal fremgå af foreningens vedtægter.
Basale uddannelseskrav  

 til de alternative behandlere forudsættes at være en sundhedsmæssig  

 uddannelse,  

 som består af sammenlagt mindst 660 undervisningslektioner eller timer.
Det  

 bemærkes, at den praktiske del af uddannelsen opgøres i timer.
 Uddannelsen forudsættes at omfatte mindst 250  

 undervisningslektioner eller timer i den primære behandlingsform.
 Endvidere bør uddannelsen indeholde basal  

 sundhedslovgivning, psykologi, klinikvejledning/klientbehandling samt  

 præsentation af andre alternative behandlingsformer.
 Sundhedsstyrelsen fastsætter bestemmelser om en  

 overgangsordning vedrørende uddannelseskravene.
Til § 2, stk. 2 Der henvises til bemærkningerne under § 2, stk. 1.
Til § 2, stk. 3 Efter bestemmelsen vil Sundhedsstyrelsen kunne tilbagekalde  

 en forenings godkendelse, hvis foreningen ikke længere opfylder betingelserne  

 i  

 § 2, stk. 1, eller de i medfør af stk. 2 fastsatte  

 betingelser.
 Tilbagekaldelse af en forenings godkendelse, når foreningen  

 ikke længere opfylder betingelserne for godkendelse, kan kun finde sted,  

 såfremt forudsætningerne for tilladelsen har ændret sig væsentligt.
Til § 3, stk. 1 Det foreslås, at alternative behandlere, som er medlemmer  

 af en forening, der er godkendt af Sundhedsstyrelsen i medfør af § 2, og  

 som har fået foreningens tilladelse hertil, får eneret til at benytte  

 betegnelsen registreret alternativ behandler (RAB). Foreningen skal give  

 tilladelse til de medlemmer, som opfylder de af foreningen stillede  

 uddannelseskrav, jf. § 2, stk. 1, nr. 7.
Til § 3, stk. 2 Efter bestemmelsen straffes personer, som uretmæssigt  

 anvender titlen registreret alternativ behandler (RAB), eller som fremstår  

 som  

 sådan, med bøde.
Til § 3, stk. 3 Det præciseres med denne bestemmelse, at  

 registreringsordningen og titelbeskyttelsen ikke medfører ændringer i forhold  

 til gældende bestemmelser om sundhedspersoners faglige virksomhed eller  

 tilsynet på sundhedsområdet.
Til § 4, stk. 1 og 2 Der henvises til lovforslagets almindelige bemærkninger.
Til § 5, stk. 1 Indenrigs- og sundhedsministeren forventer at bemyndige  

 Sundhedsstyrelsen til at fastsætte de nærmere bestemmelser om  

 registreringsordningen og træffe afgørelser efter denne lov.
Til § 5, stk. 2 Efter bestemmelsen vil afgørelser efter loven, som træffes  

 af Sundhedsstyrelsen, ikke kunne påklages til indenrigs- og  

 sundhedsministeren  

 eller anden administrativ myndighed.
Til § 6 Det foreslås, at lovforslaget træder i kraft den 1. juni  

 2004.
Til § 7 I bestemmelsen foreslås, at loven ikke gælder for Færøerne  

 og Grønland, men at loven ved kongelig anordning kan sættes i kraft for  

 Færøerne med de afvigelser, som de særlige færøske forhold tilsiger.
