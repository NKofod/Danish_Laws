1. På grundlag af de fra Centralregisteret for  

 Motorkøretøjer/Datacentralen modtagne oplysninger om udskrivningsemner og de  

 fra forsvarets og civilforsvarets myndigheder indsendte rekvisitioner på  

 udskrevne motorkøretøjer udfærdiger Motorudskrivningstjenesten  

 udskrivningsbeviset for et motorkøretøj in triplo.
De to eksemplarer  

 tilsendes køretøjsejeren, der returnerer det ene af beviserne i underskrevet  

 stand som godkendelse af erstatningsværdiens størrelse.
Det til  

 Motorudskrivningstjenesten tilbagesendte eksemplar sendes derefter til den  

 rekvirerende myndighed som meddelelse om, at udskrivningen har fundet sted.  

 Det 3. eksemplar af udskrivningsbeviset forbliver ved  

 Motorudskrivningstjenesten Ved udskrivningen udfærdiger Motorudskrivningstjenesten tillige  

 ekstraordinært indkaldelseskort, der medsendes udskrivningsbeviset til den  

 rekvirerende myndighed, samt en liste udfærdiget til »optisk  

 aflæsning« over de udskrevne køretøjer til Datacentralens motorregister.  

 Datacentralen holder derefter Motorudskrivningstjenesten underrettet om  

 foretagne ændringer af motorkøretøjets indretning og udstyr, jf.  

 Justitsministeriets bekendtgørelse af 24. marts 1966 om registrering af  

 motorkøretøjer m.v., § 18, samt ved flytning, ejerskifte og eventuel  

 afmeldelse.
 Såfremt en køretøjsejer ikke har tilbagesendt udskrivningsbeviset i  

 underskrevet stand senest 14 dage efter bevisets afsendelse, meddeles det den  

 pågældende, at motorkøretøjet vil blive indkaldt til møde for et  

 udpegningsnævn, dersom udskrivningsbeviset ikke er indsendt 8 dage efter  

 meddelelsens modtagelse.
I tilfælde af, at ejeren ikke kan anerkende erstatningsprisens størrelse,  

 indkaldes motorkøretøjet ligeledes for udpegningsnævnet.
Dersom der ikke  

 opnås enighed mellem nævnet og køretøjsejeren om erstatningsprisen,  

 fastsættes denne af en vurderingskommission i henhold til § 12 i lov nr. 337  

 af 21. september 1939 angående tilvejebringelse af befordringsmidler til brug  

 for krigsmagten og ved beskyttelsen af civilbefolkningen mod følgerne af  

 luftangreb.
 2. Erstatningsprisen fastsættes således:
- for personmotorkøretøjer fastsættes erstatningsprisen til nyvognsprisen  

 plus 10%, og - for lastmotorkøretøjer og motorcykler ansættes prisen til prisen for det  

 fabriksnye, færdigopbyggede køretøj med eventuelt udstur plus 10%. Efter 1.  

 år nedsættes denne erstatningspris med 20%, og derefter med 10% af den  

 oprindelige overtagelsespris pr. år de følgende tre år.
Efter 4. år forbliver  

 erstatningsprisen uændret, så længe køretøjet er udskrevet; - er køretøjet erhvervet som brugt, og ejeren ikke kender nyvognsprisen,  

 anføres på udskrivningsbeviset den pris, han selv har givet for køretøjet,  

 plus udgiften til eventuelle forbedringer og eventuelt udstyr.  

 Motorudskrivningstjenesten beregner derefter nedskrivningerne som anført  

 ovenfor ud fra den samlede sum og køretøjets årgang.
 Udskrivningsbeviset udfærdiges således, at den til enhver tid gældende  

 pris fremgår af beviset.
 3. De Motorudskrivningstjenesten tilgående oplysninger  

 om motorkøretøjer fra Centralregisteret for Motorkøretøjer/Datacentralen skal  

 ud over ejerens navn og adresse omfatte følgende specifikationer:
- kreds, - registreringsnummer, - dato for registreringen (ved Datacentralen), - dato for første registrering, - drivkraft, - mærke, - stelnummer, - typegodkendelse, - art, - egenvægt, - totalvægt, - udstyr, - tilkoblingsanordning (ja/nej), - særlig godkendelse, - akseltryk, - passager-antal (kun for busser), - ladvogn m/u sidefjæle (ja/nej), - sættevogn m/u sidefjæle (ja/nej), - renovationsvogn, - vandvogn, - kranvogn, - cementvogn (»cementkanon«), - ladlængde under 3.00, - ladlængde mellem 3.00 og 3.49 m, - ladlængde mellem 3.50 og 3.99 m, - ladlængde mellem 4.00 og 4.49 m, - ladlængde mellem 4.50 og 4.99 m, - ladlængde på og over 5.00 m, - bæreevne for læssekran indtil 2000 kg, - bæreevne for læssekran på og over 2000 kg, - ruf.
