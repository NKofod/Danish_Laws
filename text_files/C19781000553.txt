 I henhold til bestemmelserne i handelsministeriets bekendtgørelse nr. 173  

 af 21. maj 1965 om forskrifter for skibes bygning og udstyr m. v., §§ 217 og  

 260, skal redningsbåde i passagerskibe i international fart og lastskibe af  

 500 brt og derover i sådan fart være udrustet med et godkendt overdække.
 For at et overdække kan godkendes, skal det i almindelighed opfylde  

 følgende:
1. Materialer 1.1. Overdækket skal være af passende vægt, og de enkelte dele skal let  

 kunne op- og nedrigges.
 Overdækket skal være passende understøttet.
 Støtter, der er permanent monteret, accepteres ikke.
1.2. Dugen 1.2.1. Dugen skal være ugennemsigtig og skal på ydersiden være af en  

 stærkt synlig og lysægte orange farve og på undersiden have en farve, der  

 ikke virker trættende på øjnene.
 1.2.2. Dugen med tilhørende surringer skal være rådbestandig og have en  

 passende modstandsevne mod skamfiling samt være modstandsdygtigt over for  

 søvand og dieselolie.
 1.2.3. Vægten af dugen skal være ca. 400 gram pr. kvadratmeter.
 1.2.4. Dugen skal kunne tåle stuvning og udfoldning i temperaturer mellem  

 -30 grader C og + 60 grader C.
1.3. Understøtninger og beslag 1.3.1. Understøtninger og beslag skal bestå af korrosionsbestandigt  

 materiale.
 1.3.2. I redningsbåde af metal skal understøtning med tilhørende beslag  

 være af samme materiale som selve båden.
 1.3.3. Bøjlerne skal have en diameter på mindst 20 mm og skal kunne tåle  

 en belastning midt på toppen på 700 N uden at bøjes mere end ca. 1 pct. af  

 bådens bredde.
2. Konstruktion 2.1. Overdækket skal kunne dække mindst 2/3 og højst 3/4 af redningsbådens  

 længde, regnet forfra.
 Det skal på agterpart være forsynet med løst lukke.
 2.2. Overdækket skal være tilstrækkelig højt til, at man bekvemt kan sidde  

 under det.
 2.3. Overdækket skal være således konstrueret og indrettet, at det er  

 tilpasset den redningsbåd, hvortil det er beregnet og således, at det let og  

 hurtigt kan opsættes.
 2.3.1 Overdækket samt understøtningerne skal være således konstrueret, at  

 overdækket, når det er oprullet i siderne, kan fastgøres i en position over  

 essingen på en sådan måde, at både kan ros fra alle rotofter.
 2.3.2. Overdækket skal, når det er fastgjort i siderne, have en passende  

 overlapning over essingen til forhindring af, at søsprøjt slår ind i båden.
 2.3.3. For fastgørelse af overdækket til båden skal der i langskibs  

 retning med en afstand af højst 0,60 m i såvel overdækket som på båden findes  

 hensigtsmæssige anordninger.
 2.3.4. Såfremt fastgørelsen udføres med lidseline, må de dertil hørende  

 beslag på båden ikke bestå af lukkede øjer.
 Endvidere skal beslag på overdækket og beslag på båden ved et sådant  

 arrangement være forskudt for hinanden således, at øjerne er placeret midt  

 imellem beslagene.
 2.3.5. Den indbyrdes langskibs afstand mellem understøtningerne må ikke  

 overstige 1,20 meter.
 2.3.6. Der skal i overdækket forude forefindes en åbning, hvorigennem det  

 er muligt at sætte og bjærge et drivanker.
 Åbningen skal kunne lukkes passende tæt for regn og søsprøjt.
3. Forsyning med refleksmateriale 3.1. Overdækket skal på toppen være forsynet med et antal vinkelrette  

 kors, bestående af 2 stk. refleksbånd af mindst 5 X 30 cm med en indbyrdes  

 afstand af højst 50 cm.
Refleksmaterialet skal være af godkendt type, jfr.  

 Skibstilsynets meddelelser nr. 307 af 11. maj 1976.
4. Godkendelse 4.1. Ansøgning om typegodkendelse indsendes til direktoratet for statens  

 skibstilsyn, bilagt målsatte tegninger og en udførlig beskrivelse af de  

 anvendte materialer samt oplysning om, til hvilken bådtype (størrelse og  

 fabrikat) overdækket er konstrueret.
5. Ikrafttræden 5.1. Nærværende retningslinier har virkning fra 1. september 1978.
