Nr LSF 32 Forslag til Lov om ændring af lov om anlæg af fast forbindelse over  

 Storebælt Fremsat af trafikministeren (Bjørn Westh) den 22. oktober 1997 Vedtaget ved tredjebehandling den 2. december 1997 Lov nr. 981 af 17/12/1997 § 1 I lov nr. 380 af 10. juni 1987 om anlæg af fast forbindelse over  

 Storebælt, som ændret ved lov nr. 1233 af 27. december 1996, foretages  

 følgende ændring:
 1 . I § 11 indsættes som stk. 3-6:
»Stk. 3 . Føreren af køretøjet skal betale en tillægsafgift  

 ud over den normale afgift, såfremt motorvejsforbindelsen benyttes uden  

 betaling af denne.
Den registrerede ejer (bruger) hæfter tillige for betaling  

 af disse afgifter, medmindre det godtgøres, at føreren uberettiget var i  

 besiddelse af køretøjet.
Tillægsafgiften fastsættes af trafikministeren.
Stk. 4 . Hvis de i stk. 3 nævnte afgifter ikke betales rettidigt,  

 kan der tillægges rente 1,3 pct. pr. påbegyndt måned.
Renten beregnes fra  

 forfaldsdag, som er 30 dage, efter at påkrav om betaling er afsendt fra  

 selskabet, indtil betaling sker, dog mindst 50 kr.
Endvidere kan der opkræves  

 gebyr for erindringsskrivelser vedrørende betalingen.
 Stk. 5. Selskabet kan foretage tv-overvågning ved  

 betalingsanlægget og foretage registrering af billeder fra denne overvågning.  

 Selskabet skal ved skiltning eller på anden tydelig måde give oplysning  

 herom.
Stk. 6. Oplysninger i Centralregisteret for Motorkøretøjer om den  

 registrerede ejer (bruger) af køretøjer kan videregives til selskabet.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 380 af 10. juni 1987 om anlæg af fast forbindelse over  

 Storebælt, senest ændret ved lov nr. 1233 af 27. december 1996, foretages  

 følgende ændringer:
 1 . I § 11 indsættes som stk. 3-6:
» Stk. 3 . Føreren af køretøjet skal betale en tillægsafgift  

 udover den normale afgift, såfremt motorvejsforbindelsen benyttes uden  

 betaling af denne.
Den registrerede ejer (bruger) hæfter tillige for betaling  

 af disse afgifter, medmindre det godtgøres, at føreren uberettiget var i  

 besiddelse af køretøjet.
Tillægsafgiften fastsættes af trafikministeren.
Stk. 4 . Hvis de i stk. 3 nævnte afgifter ikke betales rettidigt,  

 kan der tillægges rente 1,3 pct. pr. påbegyndt måned.
Renten beregnes fra  

 forfaldsdag, som er 30 dage efter påkrav om betaling er afsendt fra  

 selskabet, indtil betaling sker, dog mindst 50 kr.
Endvidere kan der opkræves  

 gebyr for erindringsskrivelser vedrørende betalingen.
 Stk. 5. Selskabet kan foretage TV-overvågning ved  

 betalingsanlægget og foretage registrering af billeder fra denne overvågning.  

 Selskabet skal ved skiltning eller på anden tydelig måde give oplysning  

 herom.
 Stk. 6. Oplysninger i Centralregisteret for Motorkøretøjer om den  

 registrerede ejer (bruger) af køretøjer kan videregives til selskabet.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Indledning Efter § 11 i lov nr. 380 af 10. juni 1987 om anlæg af fast forbindelse  

 over Storebælt, der blev ændret ved lov nr. 1233 af 27. december 1996, skal  

 A/S Storebæltsforbindelsen opkræve brugerafgifter for benyttelsen af  

 motorvejsforbindelsen over Storebælt.
 Det fremgår af bemærkningerne til lovforslaget om ændring af anlægsloven,  

 der blev fremsat 27. november 1996 (L 97), at der på et senere tidspunkt  

 ville blive fremsat lovforslag om tilvejebringelse af hjemmel til opkrævning  

 af kontrolafgift (tillægsafgift) for bilister, der unddrager sig betaling ved  

 brug af motorvejsforbindelsen.
 Lovforslaget tager sigte herpå, og samtidig foreslås en række andre  

 bestemmelser vedrørende opkrævning af benyttelsesafgift.
 Betalingsanlægget for motorvejsforbindelsen er beliggende i Halsskov, hvor  

 der er betalingsbaner for passage i begge retninger med ubemandede baner, der  

 enten er fuldautomatiske eller selvbetjente, og manuelle baner, der er  

 bemandede.
 Betalingsanlægget skal styres og overvåges fra et centralt  

 overvågningsrum, hvor opgaverne omfatter opsyn med driften af edb-systemerne,  

 opsyn med og regulering af trafikken i betalingsområdet, håndtering af  

 alarmer, samt kontakt med kunderne i de automatiske og selvbetjente baner,  

 såfremt der er betjeningsmæssige eller tekniske problemer.
 Til gennemførelse af disse opgaver indgår et TV-overvågningssystem og et  

 TV-kontrolsystem i betalingsanlægget.
Overvågningssystemet skal bestå af to kameraer pr. kørebane, der dækker  

 køretøjet og billetteringsboksen samt hele kørebanen, fra køretøjet kommer  

 ind i banen, og til det har passeret bommen efter udkørsel.
Dette system  

 muliggør gennemførelse af service- og overvågningsopgaver ved en generel  

 overvågning og stikprøvekontrol.
Der kan bl.a. i tilfælde, hvor en bilist får  

 problemer i en ubemandet bane, vises billeder i kontrolrummet, således at  

 vejledningen til trafikanten via samtaleanlæg kan understøttes med  

 videobilleder af situationen i den aktuelle bane.
Optagelserne vil normalt  

 blive slettet efter 1-2 døgn.
Formålet med at gemme optagelserne er primært  

 et behov for erfaringsopsamling omkring trafiksikkerhedsmæssige og særlige  

 driftstekniske forhold for særligt i den første periode at kunne optimere  

 brugen af og sikkerheden ved anlægget.
Optagelserne kan eventuelt anvendes  

 som dokumentation for hændelser og ulykker og vil i givet tilfælde blive  

 lagret, indtil forholdet er afklaret.
Formålet med TV-kontrolsystemet er at kunne registrere og dokumentere, at  

 betalingsanlægget er passeret uden betaling af normal benyttelsesafgift.  

 TV-kontrolsystemet består af et videokamera pr. kørebane, der viser fronten  

 af men ikke føreren eller passagererne i det køretøj, der befinder sig foran  

 billetteringsboksen.
Billedet muliggør edb-registrering af køretøjets  

 nummerplade, hvilket sker digitalt sammen med relevante data såsom dato og  

 tid.
 Der vil endvidere blive foretaget registrering af udvalgte og særlige  

 risikobetonede situationer herunder registrering af passager af køretøjer,  

 hvor der gives kredit, såfremt føreren ikke er i besiddelse af  

 betalingsmidler, eller hvor der anvendes betalingskort uden brug af PIN-kode,  

 eller af udvalgte abonnementsordninger f.eks. månedskort, hvor aftalen kun  

 omfatter et konkret identificeret køretøj (registreringsnummer). Der vil  

 desuden blive gennemført en stikprøvekontrol, der ud over kontrol af selve  

 betalingsforholdet har til formål at opsamle erfaringer af driftsteknisk art.
Billederne vil blive slettet hurtigst muligt, hvilket bortset fra  

 nedennævnte situationer normalt vil være inden for en uge efter passagen.  

 Billeder af passager af køretøjer, hvor der er anvendt betalingskort uden  

 brug af PIN-kode, vil automatisk blive slettet, når indsigelsesfristen mod  

 betalingstransaktionen er udløbet.
Billeder af situationer, hvor trafikanter  

 skal pålægges en tillægsafgift, vil blive lagret, indtil betalingsforholdet  

 er afklaret.
Efter forslaget skal der ved passage uden betaling af normal  

 benyttelsesafgift erlægges en tillægsafgift, der fastsættes af  

 trafikministeren.
Denne afgift samt den normale benyttelsesafgift påhviler  

 føreren af køretøjet.
Den registrerede ejer (bruger) af køretøjet hæfter  

 tillige herfor, medmindre det godtgøres, at føreren uberettiget var i  

 besiddelse af køretøjet.
Registreringen af nummerplader muliggør  

 identifikation af køretøjets ejer (bruger), hvilket efter forslaget sker ved  

 at selskabet kan få adgang til oplysninger herom i Centralregisteret for  

 Motorkøretøjer.
 2. Statsfinansielle, økonomiske og administrative konsekvenser  

 m.v.
 Lovforslaget har ingen statsfinansielle, økonomiske, administrative,  

 miljømæssige eller erhvervsøkonomiske konsekvenser.
3. Forholdet til EU-retten Rådets direktiv (93/89/EØF) af 25. oktober 1993 om opkrævning i  

 medlemstaterne af afgifter på visse køretøjer, der anvendes til  

 vejgodstransport, samt af vejafgifter og brugsafgifter for benyttelse af  

 visse infrastrukturer er gennemført i Danmark ved indførelsen af en ordning  

 med brugsafgifter (vignetteordningen). Direktivet er ved EU-domstolens  

 afgørelse af 5. juli 1995 annulleret på grund af en procedurefejl i  

 forbindelse med direktivets vedtagelse, men ved dommen er direktivets  

 retsvirkninger opretholdt, indtil Rådet vedtager nye regler, som nu er  

 genstand for behandling.
Efter direktivets artikel 7 må der som hovedregel  

 ikke samtidig opkræves vejafgifter og benyttelsesafgifter for anvendelse af  

 en og samme strækning, men for benyttelsen af broer og tunneler kan der  

 opkræves en egentlig vejafgift, uanset der betales brugsafgift.
4. Høring Lovforslaget har været sendt til høring i Statsministeriet,  

 Finansministeriet, Justitsministeriet, Registertilsynet og A/S  

 Storebæltsforbindelsen.
Bemærkninger til lovforslagets enkelte bestemmelser Til § 1 Betales der ikke den fastsatte, normale benyttelsesafgift ved passage,  

 skal der betales en tillægsafgift udover normal benyttelsesafgift.
Efter  

 bestemmelsen i stk. 3 påhviler begge afgifter føreren af køretøjet.
Er  

 føreren af køretøjet en anden end den registrerede ejer (bruger), hæfter  

 fører og ejer (bruger) solidarisk for betalingen heraf, men ejer (bruger) er  

 undtaget herfra, såfremt det godtgøres, at føreren uberettiget var i  

 besiddelse af køretøjet, hvilket vil være tilfældet ved en forbrydelse.
Efter  

 forslaget fastsættes tillægsafgiften af trafikministeren.
Afgiften, der  

 tilfalder selskabet, vil fremgå af selskabets takstblad og vil ved  

 motorvejsforbindelsens ibrugtagning blive fastsat til 500 kr. i 1998 priser.
 Der vil ikke være adgang til at indbringe spørgsmål om afgifter og gebyrer  

 for nogen administrativ myndighed, som følge af at A/S Storebæltsforbindelsen  

 drives i selskabsform, men alene for de almindelige domstole.
 Bestemmelsen i stk. 4 indebærer, at der kan tillægges rente, såfremt  

 afgifter ikke betales rettidigt, ligesom der kan opkræves gebyr ved  

 udsendelse af erindringsskrivelser vedrørende betalingen.
Efter § 1, stk. 1, i lov nr. 278 af 9. september 1982 om forbud mod  

 privates TV-overvågning m.v. må private ikke foretage TV-overvågning af gade,  

 vej, plads eller lignende område, som benyttes til almindelig færdsel.
Denne  

 bestemmelse gælder efter lovens § 2 ikke TV-overvågning af tankstationer,  

 fabriksområde, overdækkede butikscentre og lignende områder, såfremt  

 overvågningen foretages af den, der har rådighed over området.
For at undgå  

 tvivl om, hvorvidt A/S Storebæltsforbindelsen kan foretage TV-overvågning, er  

 der i stk. 5 givet en udtrykkelig hjemmel hertil.
Selskabet skal ved  

 skiltning eller anden tydelig måde give oplysning om TV-overvågning.  

 Tilsvarende indeholder bestemmelsen en direkte hjemmel til at foretage  

 registrering af TV-overvågningen.
Herved undgås senere tvivl om lovligheden  

 heraf i relation til lov om private registre, jf. lovbekendtgørelse nr. 622  

 af 2. oktober 1987.
Efter lov om offentlige myndigheders registre, jf. lovbekendtgørelse nr.  

 654 af 20. september 1991, er det generelle udgangspunkt, at der ikke kan  

 videregives oplysninger fra offentlige registre til private personer eller  

 virksomheder.
Efter §§ 29-33 i Justitsministeriets forskrifter for  

 Centralregisteret for Motorkøretøjer kan der i et nærmere angivet omfang  

 meddeles oplysninger til private.
Terminaladgang for private er således givet  

 til forsikringsselskaber, der har anerkendelse til at tegne lovpligtig  

 ansvarsforsikring, og denne adgang er givet som led i administrationen af  

 lovgivningens krav om, at motorkøretøjer skal være ansvarsforsikret.
Der er  

 videre givet Falcks Redningskorps A/S terminaladgang til varetagelse af nøje  

 specificerede opgaver, der har politimæssig betydning.
Yderligere  

 videregivelse af oplysninger kan alene ske i konkrete retsforhold, hvor der  

 kan videregives enkeltstående oplysninger fra registeret.
 Det er ikke muligt at vurdere i hvilket omfang A/S Storebæltsforbindelsen  

 vil have behov for at få oplysninger om, hvem der er den registrerede ejer  

 (bruger) af køretøjet, men såfremt dette får et vist omfang har det  

 betydning, at selskabet får en let adgang til registerets oplysninger herom,  

 og bestemmelsen i stk. 6 giver hjemmel hertil, hvilket også skal ses på  

 baggrund af lovgivningens krav om, at der skal opkræves benyttelsesafgifter  

 ved passage af motorvejsforbindelsen.
Skriftlig fremsættelse (22. oktober 1997) Trafikministeren (Bjørn Westh):
 Herved tillader jeg mig for det høje Ting at fremsætte:
 Forslag til lov om ændring af lov om anlæg af fast forbindelse over  

 Storebælt.
(Lovforslag nr.
L 32).
 I medfør af anlægsloven for Storebælt, som blev ændret i december 1996,  

 skal A/S Storebæltsforbindelsen opkræve brugerafgifter for benyttelsen af  

 motorvejsforbindelsen over Storebælt.
 Det fremgår af bemærkningerne til ændringslovforslaget, at der på et  

 senere tidspunkt ville blive fremsat lovforslag om tilvejebringelse af  

 hjemmel til opkrævning af kontrolafgift (tillægsafgift) for bilister, der  

 unddrager sig betaling ved brug af motorvejsforbindelsen.
 Lovforslaget tager sigte herpå, idet tillægsafgiften fastsættes af  

 trafikministeren.
 I relation til opkrævning af afgifterne indeholder lovforslaget bl.a.  

 hjemmel til, at A/S Storebæltsforbindelsen kan foretage TV-overvågning ved  

 betalingsanlægget samt foretage registrering af billeder fra denne  

 overvågning.
 Endvidere gives der efter lovforslaget hjemmel til, at A/S  

 Storebæltsforbindelsen kan få adgang til Centralregistret for Motorkøretøjer  

 med henblik på at få identificeret den registrerede ejer (bruger) af et  

 køretøj, hvor der ikke er betalt normal benyttelsesafgift.
 Med den foreslåede lovændring sikres at betalingsanlægget ved  

 motorvejsforbindelsen over Storebælt ved åbningen i sommeren 1998 kan komme  

 til at fungere på en smidig og effektiv måde.
 Hermed tillader jeg mig at anbefale lovforslaget til det høje Tings  

 velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget.
§ 1 I lov nr. 380 af 10. juni 1987 om anlæg af fast forbindelse over  

 Storebælt, senest ændret ved lov nr. 1233 af 27. december 1996, foretages  

 følgende ændringer:
 1 . I § 11 indsættes som stk. 3-6:
» Stk. 3 . Føreren af køretøjet skal betale en tillægsafgift  

 udover den normale afgift, såfremt motorvejsforbindelsen benyttes uden  

 betaling af denne.
Den registrerede ejer (bruger) hæfter tillige for betaling  

 af disse afgifter, medmindre det godtgøres, at føreren uberettiget var i  

 besiddelse af køretøjet.
Tillægsafgiften fastsættes af trafikministeren.
Stk. 4 . Hvis de i stk. 3 nævnte afgifter ikke betales rettidigt,  

 kan der tillægges rente 1,3 pct. pr. påbegyndt måned.
Renten beregnes fra  

 forfaldsdag, som er 30 dage efter påkrav om betaling er afsendt fra  

 selskabet, indtil betaling sker, dog mindst 50 kr.
Endvidere kan der opkræves  

 gebyr for erindringsskrivelser vedrørende betalingen.
 Stk. 5. Selskabet kan foretage TV-overvågning ved  

 betalingsanlægget og foretage registrering af billeder fra denne overvågning.  

 Selskabet skal ved skiltning eller på anden tydelig måde give oplysning  

 herom.
 Stk. 6. Oplysninger i Centralregisteret for Motorkøretøjer om den  

 registrerede ejer (bruger) af køretøjer kan videregives til selskabet.«.
 § 11 . For benyttelsen af motorvejsforbindelsen opkræver selskabet  

 afgifter.
 Stk. 2 . Trafikministeren fastsætter niveauet for afgifterne og  

 principperne for regulering heraf samt efter indstilling fra selskabet  

 afgifts- og rabatsstrukturen.
§ 2 Loven træder i kraft dagen efter bekendtgørelsen i Lovtidende.
