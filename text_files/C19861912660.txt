(Til samtlige kommuner og amtskommuner) EF-forordning nr. 1408/71 art. 36, stk. 3 og art. 63, stk. 3 og Ef-forordning nr. 574/72 art. 34, stk. 2 og 105, stk. 2.
 Socialministeriet har indgået aftale med myndighederne i Frankrig om  

 gensidigt afkald på refusion af udgifter til naturalydelser (lægehjælp og  

 sygehusbehandling m.v.) efter afsnit III, kap. 1 og 4 i EF-forordning nr.  

 1408/71 og udgifter til administrativ og lægelig kontrol efter art. 105 i  

 EF-forordning nr. 574/72. Aftalen er dateret den 29. juni 1979 og ændret ved  

 en tillægsaftale af 10. juli 1980. Aftalen er indgået med tilbagevirkende  

 kraft fra 1. april 1973.
 1.
 Afkald på refusion af udgifter til naturalydelser.
 Udgifter til naturalydelser i Danmark til personer, der er omfattet af  

 lovgivningen i Frankrig, afholdes på samme betingelser som hidtil.  

 Refusionsafkaldsaftalen indebærer, at udgifter til naturalydelser endeligt  

 bæres af det land, hvor ydelserne er udredet.
 Dette betyder, at blanket E 125 DK ikke fortsat skal indsendes til  

 sikringsstyrelsen med henblik på opgørelse af refusionskrav overfor Frankrig.
 2.
 Afkald på refusion af udgifter til administrativ og lægelig kontrol efter  

 art. 105 i EF-forordning nr. 574/72.
Udgifter til lægeundersøgelser m.v. i Danmark, som foretages efter  

 anmodning fra en institution i Frankrig, vil blive afholdt af  

 sikringsstyrelsen.
Udgifter til lægeundersøgelser m.v., der fra dansk side  

 rekvireres i Frankrig, afholdes af den pågældende institution i Frankrig.
 3.
 Refusion i hjemlandet.
Aftalen medfører endvidere, at amtskommunerne/Københavns og Frederiksberg  

 kommuner skal anvise refusion i tilfælde, hvor personer fra Frankrig efter  

 hjemkomst fra et ophold i Danmark søger refusion af i Danmark betalte  

 sygesikringsydelser, jfr. art. 34, stk. 2 i EF-forordning nr. 574/72.  

 Kommunen vil i hvert enkelt tilfælde gennem sikringsstyrelsen få tilsendt  

 blanket E 126 og kvitteringer for de betalte beløb samt anvisning på, hvortil  

 refusionsbeløbet skal sendes.
Refusionen skal afgiftsmæssigt stille den  

 pågældende som en gruppe 1-sikret.
 I tilfælde, hvor en herboende person selv har afholdt udgifter til  

 sygesikringsydelser i Frankrig, og efter hjemkomst til Danmark efterfølgende  

 søger refusion, kan kvitterede regninger indsendes til sikringsstyrelsen, der  

 herefter vil anmode vedkommende institution i Frankrig om at anvise den  

 refusion, som den pågældende kan tilkomme.
 Denne vejledning træder i stedet for sikringsstyrelsens cirkulæreskrivelse  

 af 20. juli 1979 som ændret ved cirkulærskrivelse af 26. februar 1981.
 P.s.v.
