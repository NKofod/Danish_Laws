 I fortsættelse af ministeriets cirkulærskrivelse af 17. december 1975 om  

 beregning af vederlag til timelønnede lærere ved statsseminarierne og de  

 private seminarier, jf cirkulære af samme dato om aflønning af timelærere med  

 følgeskrivelse, afsnit II, samt finansministeriets cirkulære af 22. oktober  

 1975 om vederlæggelse m.v. af timelønnet undervisning, skal man - efter  

 forhandling med Dansk Magisterforening - meddele følgende retningslinier for  

 ydelse af vederlag til de pågældende lærere i forbindelse med virksomhed som  

 eksaminator ved lærereksamen:
1. Skriftlig eksamen.
Der foretages i overensstemmelse med  

 finansministeriets cirkulære af 22. oktober 1975 punkterne 4 og 5 en opdeling  

 af den hidtil gældende midlertidige betalingsordning i et vederlag for  

 udarbejdelse af eksamensopgaver og et vederlag for rettelse af  

 eksamensopgaver.
a.
Har en timelønnet lærer udarbejdet - eller medvirket ved udarbejdelsen  

 af - eksamensopgaver, vil der herefter kunne ydes ham vederlag for den  

 medgåede tid inden for et maksimum pr. opgavesæt i vedkommende fag på 10  

 arbejdstimer uden tillæg svarende til forberedelsestid for  

 undervisningstimer.
b.
For rettelse af eksamensopgaver ydes vederlag for et arbejdstimetal,  

 der opgøres på grundlag af de for censur fastsatte tidsenheder pr.  

 eksaminand, uden tillæg af forberedelsestid.
2. Mundtlig eksamen.
Der ydes vederlag for et arbejdstimetal, der  

 ligeledes opgøres efter de for censur fastsatte tidsenheder pr. eksaminand,  

 men - som angivet i finansministeriets cirkulære af 22. oktober 1975 punkt 6  

 - med tillæg af forberedelsestid som for undervisningstimer, d.v.s. et tillæg  

 på over 60 minutter pr. beregnet arbejdstime.
For så vidt angår overværelse  

 af praktiske prøver med bedømmelse af de udførte arbejder samt bedømmelse af  

 individuelt emne ydes dog alene vederlag for det beregnede arbejdstimetal  

 uden tillæg af forberedelsestid.
 Ovenstående træder i stedet for ministeriets cirkulærskrivelse af 16. maj  

 1974 angående betaling til timelønnede lærere for medvirken som eksaminator  

 og har virkning fra og med førstkommende eksamen, sommereksamen 1977.
 P.M.V.
 E.B.
