Bilag 1A Bilag 1B Cirkulære om organisationsaftale for tekniske designere, byggeteknikere, produktionsteknologer, bygningskonstruktører, procesteknologer, konserveringsteknikere/B.Sc., inventarkonduktører og tekniske designerelever m.fl.
Generelle bemærkninger Finansministeriet og Teknisk Landsforbund har den 12. september 2008 indgået organisationsaftale for tekniske assistenter, tekniske tegnere, tekniske designere, kvalitets- og måleteknikere, byggeteknikere, maskinteknikere, produktionsteknologer, bygningskonstruktører, kemoteknikere, levnedsmiddelteknikere, procesteknologer (procesteknik eller fødevarer), konserveringsteknikere/B.Sc., inventarkonduktører og tekniske designerelever.
 Organisationsaftalen udgør sammen med OAO-S-fællesoverenskomsten det samlede overenskomstgrundlag.
 Der er i forbindelse med aftalefornyelsen sket en række forhøjelser af basislønninger og pensionsprocenter.
For at lette overblikket er cirkulærebemærkninger, der relaterer sig til en enkelt bestemmelse, nu opført som bemærkning til denne bestemmelse.
Andre bemærkninger er opført under Generelle bemærkninger.
Denne redaktionelle ændring medfører ikke nogen ændringer i bestemmelsernes, hhv. bemærkningernes retlige status.
Ikrafttræden Dette cirkulære har virkning fra 1. april 2008. Samtidig ophæves Finansministeriets cirkulære af 13. oktober 2005 (Perst. nr. 051-05) om organisationsaftale for tekniske designere, byggeteknikere, produktionsteknologer, bygningskonstruktører, kemoteknikere, procesteknologer, konserveringsteknikere/B.Sc., inventarkonduktører og tekniske designerelever m.fl.
Personalestyrelsen, den 24. september 2008 Hans Peter Philipsen Organisationsaftale for tekniske designere, produktionsteknologer, byggeteknikere, bygningskonstruktører, procesteknologer, konserveringsteknikere/B.Sc., inventarkonduktører og tekniske designerelever m.fl.
 Nedennævnte bestemmelser supplerer og/eller fraviger fællesoverenskomsten mellem Finansministeriet og Offentligt Ansattes Organisationer  Det Statslige Område.
Kapitel 1. Organisationsaftalens område § 1. Dækningsområde Organisationsaftalen omfatter nedennævnte ansatte i staten eller ansat ved selvejende institutioner, der er berettiget til statstilskud, og for hvilke Finansministeriet kan fastsætte løn- og ansættelsesvilkår for alle personalegrupper:
 1) Tekniske tegnere, tekniske assistenter, tekniske designere.
 2) Kvalitets- og måleteknikere, byggeteknikere, maskinteknikere, produktionsteknologer.
 3) Bygningskonstruktører uddannet efter de før 1970 gældende regler for uddannelse af bygningskonstruktører.
 4) Kemoteknikere, levnedsmiddelteknikere og procesteknologer (procesteknik eller fødevarer) som har gennemgået den af Undervisningsministeriet godkendte uddannelse som kemotekniker, levnedsmiddeltekniker eller procesteknolog (procesteknik eller fødevarer), der ansættes i stillinger, der forudsætter denne uddannelse.
5) Konserveringsteknikere 6) Inventarkonduktører, der er i besiddelse af en håndværksmæssig uddannelse, og som selvstændigt varetager behandlingen af sager vedrørende inventar til ministerier, styrelser mv.
 7) Tekniske designerelever.
 Stk. 2. Ved tekniske tegnere, tekniske assistenter, tekniske designere forstås personer, som udfører tegninger eller enklere konstruktioner efter forbillede, målskitse, opmåling eller givne instruktioner, og som:
1) Har gennemgået den til enhver tid værende af Undervisningsministeriet godkendte uddannelse som teknisk tegner/teknisk assistent/teknisk designer eller 2) Har svendebrev som håndværker enten for et bygningshåndværker- eller metalarbejderfag eller 3) Er i besiddelse af en praktisk eller teoretisk uddannelse, der kan sidestilles med de under 1. eller 2. nævnte.
 Cirkulærebemærkning til § 1, stk. 2:
 Tegnere, der udelukkende eller i det væsentlige er beskæftiget med rentegning af eksisterende tegninger, kalkering, optrækningsarbejde eller andet rutinemæssigt arbejde, er ikke omfattet af nærværende organisationsaftale.
 Kapitel 2. Løn mv.
§ 2. Lønsystemet Lønsystemet er etableret i henhold til den til enhver tid gældende rammeaftale om nye lønsystemer, hvis bestemmelser gælder, hvor intet andet måtte være nævnt i denne aftale.
Stk. 2. Lønsystemet er et basislønsystem, der består af en basisløn suppleret med en tillægsdel.
Tillægsdelen består af lokalt aftalte funktionstillæg, kvalifikationstillæg, engangsvederlag og resultatløn.
 Stk. 3. Ved ansættelse på deltid ydes forholdsmæssig løn.
 Stk. 4. Alle basislønninger er angivet i årligt grundbeløb 1. oktober 1997-niveau.
 Stk. 5. Overtidsbetaling beregnes pr. time som 1/1924 af den samlede faste løn eksklusiv eventuelt rådigheds-/merarbejdstillæg.
§ 3. Basisløn For tekniske tegnere, tekniske assistenter og tekniske designere er basislønnen:
 Stk. 2. For byggeteknikere, maskinteknikere, kvalitets- og måleteknikere og produktionsteknologer er basislønnen:
 Indtil 1. april 2009:
 214.000 kr.
 Fra 1. april 2009:
 215.500 kr.
 Stk. 3. For bygningskonstruktører er basislønnen:
 Indtil 1. april 2009:
 240.000 kr.
 Fra 1. april 2009:
 245.000 kr.
 Forhøjelsen i basislønnen modregnes i tillæg.
 Stk. 4. For kemoteknikere, levnedsmiddelteknikere og procesteknologer er basislønnen:
 Indtil 1. april 2009:
 208.500 kr.
 Fra 1. april 2009:
 210.500 kr.
 Stk. 5. For konserveringsteknikere/B.Sc. og inventarkonduktører er basislønnen:
 Indtil 1. april 2009:
 220.000 kr.
 Fra 1. april 2009:
 222.500 kr.
 Stk. 6. For tilsynsførende levnedsmiddelteknikere ansat i Fødevarestyrelsen er basislønnen:
 Indtil 1. april 2009:
 222.000 kr.
 Fra 1. april 2009:
 224.500 kr.
 Stk. 7. For tekniske designerelever under 25 år er basislønnen:
Indtil 1. april 2009 For elever under 18 år:
 Uddannelsen indledes med praktik: 86.300 kr.
 Uddannelsen indledes med skole: 89.300 kr.
 For elever over 18 år:
 Uddannelsen indledes med praktik: 107.000 kr.
 Uddannelsen indledes med skole: 110.000 kr.
Fra 1. april 2009 For elever under 18 år:
 Uddannelsen indledes med praktik: 88.300 kr.
 Uddannelsen indledes med skole: 91.300 kr.
 For elever over 18 år:
 Uddannelsen indledes med praktik: 109.000 kr.
 Uddannelsen indledes med skole: 112.000 kr.
 Stk. 8. Basislønnen for elever, som ved ansættelsen er fyldt 25 år, er 168.500 kr.
§ 4. Pension Der indbetales pensionsbidrag af basislønnen samt af varige og midlertidige tillæg jf. rammeaftalens § 10.
 Stk. 2. Der tilkommer ud over det i stk. 1 nævnte pensionsbidrag ikke den ansatte nogen ret til pension eller understøttelse fra ansættelsesmyndigheden på grundlag af ansættelsen.
 Stk. 3. I de tilfælde hvor der ikke kan etableres den i stk. 1 omhandlede pensionsordning, og heller ikke kan etableres anden godkendt pensionsordning, kan der alene udbetales løn i henhold til organisationsaftalen med fradrag af det bidrag, som anses for den ansattes eget bidrag.
Stk. 4. For tekniske assistenter, tekniske tegnere, tekniske designere, kvalitets- og måleteknikere, byggeteknikere, maskinteknikere, produktionsteknologer og bygningskonstruktører udgør pensionsbidraget 15,79 pct. af de pensionsgivende løndele.
For bygningskonstruktører forhøjes pensionsbidraget med virkning fra 1. april 2009 til 16,5 pct.
Pensionsbidraget indbetales til Teknisk Landsforbunds Pensionsforening.
Stk. 5. For levnedsmiddelteknikere, kemoteknikere og procesteknologer udgør pensionsbidraget 12,5 pct. af de pensionsgivende løndele.
Med virkning fra 1. oktober 2008 forhøjes pensionsprocenten til 15 pct.
Pensionsbidraget indbetales til Teknisk Landsforbunds Pensionsforening.
Stk. 6. Pensionsbidraget indbetales af ansættelsesmyndigheden, og 1/3 af pensionsbidraget anses for at være den ansattes eget bidrag.
Lønspecifikationen skal indeholde oplysning herom.
 Stk. 7. For elever indbetales ikke pension.
 Cirkulærebemærkning til § 4:
 Der kan mellem den ansatte og organisationen eller pensionsforeningen træffes aftale om tilbageholdelse af et ekstraordinært pensionsbidrag over en nærmere fastsat periode.
 For så vidt angår levnedsmiddelteknikere, kemoteknikere og procesteknologer følger de pensionsbestemmelsen i OAO-S-fællesoverenskomsten, dog således at pensionsbidraget indbetales til Teknisk Landsforbunds Pensionsforening.
 For så vidt angår pension for konserveringsteknikere og inventarkonduktører, er der ikke aftalt fravigelser fra OAO-S-fællesoverenskomsten, og indbetaling af pension for disse faggrupper sker derfor til StK-Pension.
Kapitel 3. Arbejdstid § 5. Arbejdstid De ansatte er omfattet af den til enhver tid gældende aftale om arbejdstid for tjenestemænd i staten.
Kapitel 4. Ikrafttræden og opsigelse § 6. Ikrafttræden og opsigelse af organisationsaftalen Organisationsaftalen har virkning fra den 1. april 2008, og kan af hver af parterne opsiges skriftligt med 3 måneders varsel til en 31. marts, dog tidligst 31. marts 2011.
Bilag 1A Protokollat om undervisningstillæg til bygningskonstruktører § 1. Til bygningskonstruktører, der underviser ved bygningskonstruktøruddannelsen, og hvor de samlede opgaver i tilknytning til undervisningen udgør over halvdelen af arbejdstiden, ydes et tillæg på 26.000 kr. årligt (1. okt. 1997-niveau).
 Når en ansat har undervist ved uddannelsen i 3 år på over halv tid, udgør tillægget 33.500 kr. (1. okt. 1997-niveau).
 Tillægget kan ikke oppebæres samtidig med andet generelt undervisnings-tillæg.
 Tillægget bortfalder i perioder, hvor opgaverne ved bygningskonstruktøruddannelsen udgør halvdelen af arbejdstiden eller derunder.
 Til deltidsansatte, der underviser ved konstruktøruddannelsen ydes tillægget forholdsmæssigt.
 Stk. 2. Til bygningskonstruktører, der underviser ved de videregående teknikeruddannelser, erhvervsgymnasiale uddannelser eller tilsvarende og højere niveauer, og som ikke oppebærer det under stk. 3 nævnte tillæg ydes et tillæg på 21.700 kr. årligt (1. okt. 1997-niveau).
Bilag 1B Arbejdstid for bygningskonstruktører ved erhvervsskoler Bygningskonstruktører ansat ved erhvervsskoler er omfattet af den til enhver tid gældende aftale mellem Finansministeriet og Akademikernes Centralorganisation og Statstjenestemændenes Centralorganisation II om arbejdstid for lærere på ved erhvervsskolerne.
