 1. Et skolebibliotek ved en friskole eller en privat  

 grundskole skal tjene skolens undervisning og give alle skolens elever adgang  

 til nyttig og udviklende læsning på en sådan måde, at der kan gives den  

 nødvendige vejledning ved bøgernes benyttelse.
 2. Et lokale skal være indrettet til skolebibliotek,  

 og det skal så vidt muligt være frigjort for almindelige undervisningstimer.
3. Efter skolens behov kan skolebiblioteket bestå af  

 blandt andet følgende afdelinger: en håndbogssamling, en udlånssamling,  

 klassesæt og en samling af pædagogisk litteratur og andre værker, der er  

 nødvendige i lærerens daglige arbejde.
I disse samlinger indgår trykte  

 materialer, audio-visuelle materialer og andre biblioteksegnede materialer.
4. Skolebibliotekets materialebestand skal være  

 alsidig sammensat.
Samlingerne af trykte materialer skal bestå af fag- og  

 skønlitteratur, der er egnet til børn og unge, såvel med henblik på  

 undervisningen som med henblik på fritidslæsning.
Tilsvarende gælder for  

 andre materialer.
 5. Skolens elever og lærere skal have adgang til at  

 låne bøger og eventuelt andre materialer fra skolebibliotekets samlinger.
 6. Der skal føres statistik over skolebibliotekets  

 udlån.
 7. Skolebibliotekets bøger skal være biblioteksteknisk  

 klargjorte.
 8. Der skal på det årlige budget for skolen afsættes  

 tilstrækkelige midler til løbende anskaffelser af bøger og andre materialer  

 til opbygning og fornyelse af skolebibliotekets samlinger.
9. En af skolens lærere skal fungere som  

 skolebibliotekar.
Skolebibliotekaren varetager skolebibliotekets  

 udlånsvirksomhed og vejledning om materialernes benyttelse.  

 Skolebibliotekaren aflønnes efter samme regler, som skolebibliotekarer i  

 folkeskolen.
 10. Skolebibliotekaren skal have gennemgået eller  

 forpligtet sig til at gennemgå Danmark Lærerhøjskoles uddannelseskursus for  

 skolebibliotekarer.
UNDERVISNINGSMINISTERIET, Direktoratet for folkeoplysning, frie grundskoler m.v., den 15. februar 1984.
 P.d.v.
