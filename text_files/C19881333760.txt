 Med henblik på at udligne de indkomstmæssige virkninger af  

 medansvarsafgiften for de mindre kornproducenter, har De europæiske  

 Fællesskaber indfør en ordning ifølge hvilken der kan ydes tilskud til de  

 mindre kornproducenter, der har erlagt medansvarsafgift.
Retsgrundlaget for denne ordning er anført nedenfor.
Støtten udgør 47,10  

 kr. pr. ton korn, og kan højst ydes for 25 t pr. producent, svarende til ialt  

 1.177,50 kr.
 2. Ansøgning om støtte kan indgives af producenter:
- der har solgt og erlagt medansvarsafgift for mindst 10 t korn i perioden  

 1. juli 1987 til 30. juni 1988, og - hvis samlede dyrkede areal er på mindst 5,0 ha og indtil 100 ha.
3. Ved samlet dyrket areal forstås den del af Deres  

 bedrifts areal, som er i omdrift.
Ved beregningen af dette areal skal  

 medtages forpagtede og lejede arealer beliggende i Danmark og som drives af  

 Dem.
 4. Ansøgning indgives på medfølgende ansøgningsskema,  

 og skal være EF-direktoratet, Postboks 2474, 1024 København K, i hænde senest  

 den 30. september 1988 for at komme i betragtning.
 For at fremme EF-direktoratets sagsbehandling og støtteudbetalingen, skal  

 ansøgningen forneden attesteres af firma og/eller forarbejdningsvirksomhed,  

 der har aftaget/forarbejdet ansøgers korn og opkrævet medansvarsafgift med  

 47,10 kr. pr. ton.
 DER SKAL HØJST ATTESTERES FOR 25 TONS.
 Ansøgningen kan dog også godkendes, hvis den er bilagt kopi af  

 afregningsbilag eller faktura(er) for det kvantum, hvortil der søges støtte.  

 Det skal fremgå tydeligt af sådanne bilag, at der er opkrævet  

 medansvarsafgift med 47,10 kr. pr. ton for det angivne kvantum korn.
 DER SKAL KUN INDSENDES BILAG, SOM KAN DOKUMENTERE FOR HØJST 25 TONS.  

 INDSENDTE BILAG VIL IKKE BLIVE RETURNERET.
 5. Da denne ordning tilsigter at støtte mindre  

 kornproducenter, vil der ske en prioritering af ansøgerne på grundlag af  

 størrelse af ansøgers dyrkede areal således, at den med det mindste areal  

 tilgodeses først.
 6. Støtten udbetales direkte til ansøgerne ved check i  

 perioden fra den 15. oktober til den 15. december 1988. Kan ansøgningen ikke  

 godkendes, vil dette blive meddelt ansøger.
 7. Afgivelse af urigtige oplysninger kan medføre krav  

 om tilbagebetaling af udbetalt støtte, og vil kunne straffes i henhold til §  

 7 i bekendtgørelse nr. 327 af 21. juni 1988 medmindre højere straf er  

 forskyldt iflg. § 16 i lov nr. 595 af 22. december 1972.
 8. EF-direktoratets afgørelser kan indbringes for:  

 landbrugsministeriet, Slotsholmsgade 10, 1216 København K.
 RETSGRUNDLAG:
 Rådets forordning (EØF) nr. 2727/75 af 29. oktober 1975 om den fælles  

 markedsordning for korn, med senere ændringer.
 Rådets forordning (EØF) nr. 1983/86 af 24. juni 1986 om almindelige regler  

 for ordningen med direkte støtte til de mindre kornproducenter.
 Rådets forordning (EØF) nr. 1902/87 af 2. juli 1987 om fastsættelse for  

 høståret 1987/88 af medansvarsafgiften for korn, samt det samlede beløb for  

 den direkte til mindre kornproducenter.
 Kommissionens forordning (EØF) nr. 2096/86 af 3. juli 1986 om  

 gennemførelsesbestemmelser for den direkte støtte til de mindre  

 kornproducenter.
 Lov nr. 595 af 22. december 1972 om administration af Det europæiske  

 økonomiske Fællesskabs forordninger om markedsordninger for landbrugsvarer  

 m.v. med senere ændringer jfr. lovbekendtgørelse nr. 731 af 13. november  

 1987.
 Bekendtgørelse nr. 520 af 9. oktober 1974 om administration af Det  

 europæiske økonomiske Fællesskabs markedsordninger for landbrugsvarer, frugt  

 og gartneriprodukter m.v., senest ændret ved bekendtgørelse nr. 692 af 21.  

 december 1982.
 Bekendtgørelse nr. 327 af 21. juni 1988 om ydelse af en særlig støtte til  

 mindre kornproducenter.
