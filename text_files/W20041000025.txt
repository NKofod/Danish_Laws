Klage  

 over fortsat behandling med Leponex trods lavt antal hvide blodlegemer Nævnet fandt anledning til at kritisere, at  

 afdelingslægen to gange øgede Leponexdosis, selv om en rutinemæssig  

 kontrolblodprøve havde vist, at antallet af hvide blodlegemer var 1,7x109.
 Nævnet oplyste, at der ved behandling med Leponex er en  

 beskeden risiko for, at der kan optræde alvorlige bivirkninger i form af  

 hæmning  

 af knoglemarvens dannelse af hvide blodlegemer, der har den funktion at være  

 med til at bekæmpe betændelsestilstande.
Hospitalets procedure for kontrol af blodprøvesvar var,  

 at laboratoriet med fed skrift markerede, hvis en prøve afveg fra det  

 sædvanlige,  

 hvilket dog ikke var sket i dette tilfælde.
Uanset at det afvigende  

 blodprøvesvar ikke var fremhævet med fed skrift fandt nævnet, at  

 afdelingslægen  

 burde have haft sin opmærksomhed rettet herpå i forbindelse med, at han  

 gennemgik laboratoriesvarene, således at behandlingen med Leponex var blevet  

 indstillet.
