Cirkulæreskrivelse om meddelelse om 5  

 ugers karantæne for selvforskyldt arbejdsophør ved  

 afskedigelse Kommentar m.v.:
 Det skal være tilstrækkeligt godtgjort, at  

 afskedigelsen i det væsentligste skyldes medlemmet.
 Meddelelse om afgørelsen:
 Et medlem bliver opsagt fra sin stilling som lærer  

 på et seminarium den 24. maj 1993 i henhold til  

 ansættelseskontrakten med 5 måneders løn fra den 1. juni  

 1993 og blev samtidig bedt om at fratræde øjeblikkeligt.
 Af opsigelsen af 24. maj 1993 underskrevet af  

 bestyrelsesformanden fremgår, at man finder  

 hændelsesforløbet uanstændigt, stærkt illoyalt,  

 meget upædagogisk og ren obstruktion mod ledelsen.
Ifølge rektor har medlemmet afholdt 2 møder  

 med de studerende i skoletiden, i skolens lokaler og uden forud at informere  

 rektor om, at møderne ville finde sted.
Medlemmet har holdt et  

 møde med 1. årgang og et med 2. årgang, hvor medlemmet har  

 inddraget de studerende i overvejelser, som helt og holdent er henlagt til  

 uddannelsesråd, lærergruppe og ledelse, et møde som  

 udelukkende synes at have haft til formål at piske en stemning op mod  

 den nye ledelse.
Forud herfor skulle medlemmet over for rektor under en  

 samtale have givet udtryk for, at medlemmet ønskede sine krav opfyldt,  

 i modsat fald ville medlemmet forlade skolen.
Det var disse krav medlemmet  

 fik de studerende til at forelægge rektor.
 Endvidere har medlemmet nægtet at sidde sammen med  

 rektor under optagelsessamtaler med de nye studerende, med den begrundelse,  

 at medlemmet ikke ville kunne virke naturlig, hvis rektor var til stede.
Medlemmet havde over for arbejdsløshedskassen bl.a.  

 forklaret, at hun havde været ansat siden 1986 og været med til  

 opbygge den pædagogiske linie.
Den 1. april 1993 fik seminariet ny  

 rektor, som efter 1 ½ måned afskedigede medlemmet.
Derudover blev en  

 anden afskediget med begrundelsen i ny pædagogisk linie, mens en tredje  

 lærer gik i protest.
Det var medlemmets opfattelse, at begrundelsen for  

 afskedigelsen var, at den ny rektor ville indføre en ny  

 pædagogisk linie i hendes fag.
Da medlemmet både blandt elever og  

 tidligere elever var vellidt for sin faglige kunnen, har dette været  

 svært at indføre.
 Ifølge medlemmets advokat ville seminariets  

 begrundelse med obstruktion mod ledelsen medføre bortvisning uden  

 løn, hvilket ikke er sket og hvilket aldrig ville være kunne  

 kommet igennem rent retsligt, hvorimod seminariet har ret til at afskedige  

 medlemmet, så de udbetaler løn i opsigelsesperioden, som i  

 medlemmets tilfælde er 5 måneder.
 Medlemmet har endvidere henvist til en udtalelse fra  

 studerende, der bl.a. nævner, at de studerende i forbindelse med  

 medlemmets afskedigelse har stillet et mistillidsvotum til  

 bestyrelsesformanden, idet de studerende finder, at afskedigelsen er  

 foregået på et spinkelt ensidigt belyst grundlag, samt alt for  

 forhastet, og idet bestyrelsesformanden ikke mente at have begået en  

 fejl.
Af brev af 4. juni 1993 til bestyrelsesmedlemmer og  

 lærere på seminariet underskrevet af elever fra 1. og 2.  

 årgang fremgår, at de studerende ikke er blevet indkaldt til  

 møde, men at medlemmet derimod i slutningen af en undervisningstime  

 kort har fortalt, at medlemmet for tiden ikke følte sig godt tilpas  

 på seminariet på grund af diskussionen om, i hvilke fag  

 programlægningen skulle ligge og om hvorvidt Sorg & Krise-kurset  

 skulle omlægges.
Begge disse diskussioner er eleverne tidligere blevet  

 informeret om af elevernes uddannelsesrepræsentanter.
 Direktoratet tiltrådte arbejdsløshedskassens  

 afgørelse om, at medlemmet måtte anses for selvforskyldt ledig,  

 og derfor ikke var berettiget til dagpenge i 5 uger.
 Direktoratet lagde ved afgørelsen vægt  

 på, at medlemmet havde drøftet emner med eleverne på 1. og  

 2. årgang, der var underlagt uddannelsesrådet, lærergruppen  

 og ledelsen uden at orientere ledelsen herom, samt at medlemmet havde  

 nægtet at sidde sammen med rektor under optagelsessamtaler med nye  

 studerende.
Medlemmet har over for ankenævnet anført, at  

 medlemmet i slutningen af en undervisningstime den 18. og 19. maj 1993  

 informerede de studerende kort om sin tilstand.
Forinden havde medlemmet haft  

 et møde med rektor, hvorunder medlemmet havde orienteret om sin  

 stressede tilstand.
Samtidig orienterede medlemmet om, at medlemmet ville  

 meddele de studerende om sin tilstand.
Dette satte rektor sig ikke imod.
 Medlemmet anfører, at hun følte sig meget  

 stresset, og var bekymret, idet hun var gravid og få måneder  

 forinden havde haft en ufrivillig abort, formentlig på grund af  

 stress.
Medlemmet finder derfor, at hun havde orienteret ledelsen,  

 og hun drøftede intet med eleverne, som er underlagt  

 uddannelsesrådet.
Angående, at medlemmet skulle have nægtet  

 at sidde sammen med rektor under optagelsessamtaler anføres, at det er  

 ukorrekt.
Medlemmet har aldrig nægtet dette.
 Ankenævnet fandt det efter de foreliggende  

 oplysninger i sagen ikke tilstrækkeligt godtgjort, at afskedigelsen i  

 det væsentligste kan tilregnes medlemmet.
