Skriftlig fremsættelse (6. november 2003) Undervisningsministeren  

  

 (Ulla Tørnæs) :
 Herved tillader jeg mig for Folketinget at fremsætte:
Forslag til lov om  

 ændring af lov om støtte til folkeoplysende voksenundervisning, frivilligt  

 folkeoplysende foreningsarbejde og daghøjskoler samt om Folkeuniversitetet  

 (folkeoplysningsloven) og lov om ungdomsskoler (frivilliggørelse af  

 folkeoplysningsudvalgene) (Lovforslag nr.
L 66).
Udvalget vedrørende kommunale råd og nævn m.v. afsluttede i maj  

 2003 sit arbejde.
I udvalgets rapport hedder det: Udvalgets  

 principielle  

 overvejelser tilsiger, at kommunalbestyrelsen og amtsrådet som hovedregel  

 skal  

 have frihed til at afgøre, hvilke råd og nævn der ønskes nedsat og i givet  

 fald  

 hvordan.
Et sådant princip indebærer, at kommunerne har mulighed for at  

 indrette administrationen efter, hvad der i den enkelte kommune vurderes at  

 være mest hensigtsmæssigt og effektivt.
Det er vigtigt at understrege, at de  

 opgaver, som råd og nævn med administrative opgaver aktuelt varetager,  

 fortsat  

 skal løses.
Frivillighedsprincippet indebærer alene, at det nu er kommunernes  

 og amternes ansvar at træffe et valg med hensyn til organiseringen af  

 opgaveløsningen. Det hedder videre i rapporten: Frivillighedsprincippet  

 udelukker ikke, at det kan anbefales kommunerne at oprette bestemte  

 rådgivende  

 eller administrative råd og nævn.
Ligeledes udelukker det heller ikke, at der  

 for så vist angår administrative råd og nævn udarbejdes bestemmelser om  

 organernes medlemssammensætning, arbejdsrammer, sekretariatsbetjening etc.,  

 som  

 kommunerne er forpligtede til at følge, såfremt kommunalbestyrelsen vælger at  

 nedsætte organerne. På baggrund af udvalgets rapport har regeringen tiltrådt, at  

 nedsættelse af visse kommunale råd og nævn uden klagesagsbehandling gøres  

 frivillige,  

 herunder bl.a. folkeoplysningsudvalgene.
Der fremsættes derfor nu lovforslag  

 til gennemførelse af regeringens beslutning.
Beslutningen, om at regeringen  

 vil  

 søge tilslutning i Folketinget til gennemførelse af udvalgets forslag, indgår  

 også i kommuneaftalen for 2004.
 Med lovforslaget foreslås det, at kommunalbestyrelsen får frihed  

 til at beslutte, om den vil nedsætte et folkeoplysningsudvalg og dermed  

 indrette administrationen af folkeoplysningsloven efter, hvad der i den  

 enkelte  

 kommune vurderes mest hensigtsmæssigt og effektivt (frivillighedsprincippet).
Det tilsigtes således at give kommunalbestyrelserne en mulighed  

 for at kunne træffe beslutning om ikke at nedsætte et folkeoplysningsudvalg.  

 I  

 lyset af intentionerne med folkeoplysningsudvalget, udvalgets  

 opgavevaretagelse  

 og de gode erfaringer, som mange kommuner har haft med  

 folkeoplysningsudvalget,  

 anbefales det imidlertid kommunalbestyrelserne at bevare  

 folkeoplysningsudvalgene.
Det forventes således, at hovedparten af landets  

 kommuner fortsat vil nedsætte folkeoplysningsudvalg til at forestå  

 administrationen af området.
 Folkeoplysningsudvalget varetager administrative opgaver som  

 f.eks. at træffe konkrete afgørelser om bl.a. folkeoplysende foreninger og  

 deres virksomhed, stille forslag og afgive indstillinger til  

 kommunalbestyrelsen bl.a. om fordeling af midler til folkeoplysning.
De opgaver, som folkeoplysningsudvalget varetager i dag, skal  

 fortsat løses.
Hvis kommunalbestyrelsen vælger at bevare  

 folkeoplysningsudvalget perioden ud og fremover at nedsætte et  

 folkeoplysningsudvalg, skal bestemmelserne i folkeoplysningsloven om  

 folkeoplysningsudvalgets sammensætning, valg, kompetencer og pligter m.m.  

 følges.
Der vil derfor ikke være ændringer i forhold til den hidtidige  

 ordning.
 Hvis kommunalbestyrelsen ikke vælger at nedsætte et  

 folkeoplysningsudvalg, vil den i overensstemmelse med de almindelige  

 styrelsesretlige regler kunne delegere beslutningskompetencen til  

 økonomiudvalget, et stående udvalg eller den kommunale administration.
 I lyset af intentionerne med folkeoplysningsudvalget, udvalgets  

 opgavevaretagelse og de gode erfaringer, som mange kommuner har haft med  

 folkeoplysningsudvalget, anbefales det kommunalbestyrelserne at bevare  

 folkeoplysningsudvalgene.
 Frivillighedsprincippet indebærer således alene, at det bliver  

 kommunalbestyrelsens ansvar at træffe en beslutning med hensyn til  

 organiseringen af opgaveløsningen.
 Forslaget indeholder endvidere konsekvensrettelser af  

 ungdomsskoleloven, der følger af forslaget om at gøre det frivilligt for  

 kommunalbestyrelsen,  

 om den vil nedsætte et folkeoplysningsudvalg.
 Lovforslaget foreslås at træde i kraft den 1. januar 2004.
 Idet jeg i øvrigt henviser til lovforslaget med bemærkninger,  

 tillader jeg mig at anbefale lovforslaget til hurtig og velvillig behandling  

 i  

 det høje Ting.
