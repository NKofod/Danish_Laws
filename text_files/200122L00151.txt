Fremsat den 28. februar 2002 af  

 integrationsministeren (Bertel Haarder) Forslag til Lov om indfødsrets meddelelse § 1. Indfødsret meddeles:
 § 2. Endvidere meddeles indfødsret til  

 nedennævnte, såfremt de senest den 30. april 2004 er løst  

 fra deres statsborgerretlige forhold til vedkommende fremmede stater:
 § 3. Loven har virkning fra ugedagen efter dens  

 stadfæstelse.
Bemærkninger til lovforslaget Almindelige bemærkninger 1. Indledning Efter § 6 i indfødsretsloven, jf.  

 lovbekendtgørelse nr. 28 af 15. januar 1999, som ændret ved lov  

 nr. 1102 af 29. december 1999, kan dansk indfødsret erhverves ved  

 naturalisation i henhold til grundloven.
Behandlingen af ansøgninger  

 om dansk indfødsret ved naturalisation sker i overensstemmelse med  

 retningslinierne i cirkulære nr. 90 af 16. juni 1999  

 (naturalisationscirkulæret). Retningslinierne, der senest er  

 ændret som følge af et forlig, der i april 1999 blev  

 indgået mellem et bredt flertal af Folketingets partier, beskriver den  

 praksis, som Folketingets Indfødsretsudvalg følger ved  

 behandlingen af ansøgninger om naturalisation.
Det er kun Folketinget,  

 der kan fravige disse retningslinier.
2. Naturalisationsbetingelserne Naturalisation kan som udgangspunkt kun meddeles til  

 personer, der opfylder visse betingelser med hensyn til ophold, vandel,  

 gæld til det offentlige og sprogfærdigheder.
 Det er endvidere normalt en betingelse, at  

 ansøgeren er indforstået med at give afkald på sit  

 hidtidige statsborgerskab.
Hvis ansøgeren ikke automatisk mister sit hidtidige  

 statsborgerskab ved naturalisationen, stilles der krav om løsning fra  

 det hidtidige statsborgerskab som betingelse for erhvervelse af dansk  

 statsborgerskab.
Kravet om løsning stilles dog ikke over for personer  

 med flygtningestatus her i landet eller over for personer fra lande, hvor det  

 erfaringsmæssigt er umuligt eller forbundet med overordentlig store  

 vanskeligheder at blive løst.
Endvidere opretholdes kravet ikke, hvis  

 ansøgeren har fået afslag på løsning, eller hvis  

 det findes dokumenteret, at ansøgeren har gjort et seriøst, men  

 forgæves forsøg på at blive løst.
2.1. Ophold Det er en forudsætning for naturalisation, at  

 ansøgeren har tilladelse til varigt ophold her i landet.
Hovedreglen er, at ansøgeren skal have opholdt sig  

 i Danmark i 7 år.
Opholdstiden regnes fra det tidspunkt, hvor  

 ansøgeren første gang har fået opholdstilladelse.
For  

 statsløse og for personer med flygtningestatus er kravet 6 år,  

 mens nordiske statsborgere skal have opholdt sig i landet i 2 år.
Lever ansøgeren i ægteskab med en dansk  

 statsborger, lempes opholdskravet, der i så fald er afhængigt af,  

 hvor længe ægteskabet har bestået.
Har ægteskabet  

 eksempelvis varet i 3 år, er opholdskravet 4 år.
Desuden  

 gælder der lempeligere krav for ansøgere, der er indrejst i  

 Danmark inden det fyldte 15. år, eller som har fået en  

 væsentlig del af deres almindelige eller faglige uddannelse i  

 Danmark.
For ansøgere, der er født danske, eller som  

 i øvrigt er af dansk afstamning, stilles normalt krav om henholdsvis 1  

 og 2 års ophold her i landet.
For dansksindede sydslesvigere  

 kræves 2 års ophold.
Det er normalt en forudsætning for naturalisation,  

 at ansøgeren har ophold her i landet.
Dog kan ansøgere, der er  

 født i perioden 1. januar 1961 til 31. december 1978 af en dansk mor,  

 og som kunne have erhvervet dansk statsborgerskab, såfremt moderen  

 inden 31. december 1981 efter de dagældende regler havde afgivet  

 erklæring herom, naturaliseres uafhængigt af ophold i Danmark.  

 Det samme gør sig i visse tilfælde gældende for  

 ansøgere, der på grund af deres danske ægtefælles  

 arbejde har bopæl i udlandet, samt for udenlandske adoptivbørn  

 og børn, der   på grund af fødsel i udlandet   ikke er  

 født danske.
2.2. Alder Som hovedregel skal ansøgeren være fyldt 18  

 år for at blive naturaliseret selvstændigt.
 Selvstændig naturalisation af børn kan alene  

 finde sted i særlige tilfælde, f.eks. i forbindelse med adoption,  

 eller hvis barnet er født statsløst i Danmark.
2.3. Kriminalitet Ansøgere, der er straffet, kan først  

 naturaliseres efter udløbet af den karenstid, som udløses af  

 den pågældende straf.
Det gælder både for  

 overtrædelser af straffeloven og af særlovgivningen.
Mindre  

 straffe udløser dog ingen karenstid.
De gældende karenstider er  

 optaget i et bilag til naturalisationscirkulæret.
 Er ansøgeren straffet flere gange for ligeartet  

 kriminalitet, forlænges karenstiden med 3 år for hver gang.
 Ansøgere, der er sigtet for en  

 lovovertrædelse, kan ikke naturaliseres.
2.4. Gæld til det offentlige Personer, der har visse nærmere angivne restancer  

 til det offentlige, kan som udgangspunkt ikke naturaliseres.
Det drejer sig  

 om tilbagebetalingspligtige ydelser efter lov om social service/lov om aktiv  

 socialpolitik eller den tidligere lov om social bistand, udlagte  

 børnebidrag, tilbagebetalingspligtige boligindskudslån, for  

 meget udbetalt boligstøtte, daginstitutionsbetaling samt skatter og  

 afgifter.
Udgangspunktet fraviges, hvis der er indgået en  

 afdragsordning (betalingsordning eller lønindeholdelse), og ordningen  

 har været overholdt i en periode på 12 eller 18 måneder  

 afhængig af gældens størrelse.
Det er en  

 forudsætning, at gælden faktisk nedbringes.
Alternativt kan ansøgeren naturaliseres, når  

 afdragsordningen har været overholdt i mindst halvdelen af den  

 forlangte periode, og ansøgeren herudover frivilligt har betalt et  

 ekstraordinært afdrag svarende til resten af perioden.
Det  

 ekstraordinære afdrag skal udgøre mindst 10 pct. af den samlede  

 gæld.
 Selv om der ikke foreligger en afdragsordning, kan  

 naturalisation meddeles, hvis myndighederne har givet henstand eller har  

 eftergivet restancen, og myndighedernes beslutning er begrundet med forhold,  

 der ikke kan lægges ansøgeren til last, f.eks. sygdom,  

 arbejdsløshed eller påbegyndelse af uddannelse.
 Hvis ansøgeren udelukkende lever af  

 kontanthjælp og ikke inden for en rimelig fremtid har udsigt til at  

 opnå andre indtægter, kan naturalisation tillige finde sted,  

 såfremt restancen vedrører andet end skatter og afgifter eller  

 kontanthjælp, der er tilbagebetalingspligtig, fordi den er modtaget mod  

 bedre vidende.
2.5. Danskkundskaber Ansøgeren skal være i stand til uden brug af  

 omskrivninger eller andre sprog og med den accent, som er naturlig, at  

 deltage ubesværet i en almindelig samtale på dansk.
Der stilles  

 derimod ikke krav om, at ansøgeren skal kunne læse og skrive  

 dansk.
Kravet kan fraviges, hvis ansøgeren er over 65  

 år og har opholdt sig i Danmark i mindst 15 år.
Endvidere kan  

 kravet fraviges, hvis en ansøger på grund af psykisk sygdom,  

 f.eks. som følge af tortur, ikke er i stand til at lære dansk i  

 tilstrækkelig grad, samt hvis ansøgeren på grund af fysisk  

 eller psykisk sygdom eller handicap ikke kan tale eller kun i ringe grad  

 besidder et talesprog.
3. Lovforslagets indhold Lovforslaget omfatter 3.555 personer.
 Har ansøgeren børn under 18 år, bliver  

 disse i medfør af indfødsretslovens § 6, stk. 2, jf.  

 § 5, naturaliseret sammen med ansøgeren, medmindre det i  

 lovteksten udtrykkeligt er bestemt, at barnet ikke skal være omfattet  

 af ansøgerens erhvervelse af indfødsret.
Det er en forudsætning for barnets naturalisation,  

 at det er ugift og bosat her i riget.
Desuden skal ansøgeren have del  

 i forældremyndigheden over barnet.
 Det skønnes, at 2.608 børn under 18 år  

 med lovforslagets gennemførelse vil få dansk indfødsret  

 sammen med deres forældre.
