Bekendtgørelse om overenskomst af 2. september 2008 med Liberia om konsolidering af gæld Den 2. september 2008 undertegnedes i Monrovia en overenskomst mellem Danmark og Liberia om konsolidering af Liberias gæld til den danske stat.
Overenskomsten er i overensstemmelse med de retningslinjer for omlægning af Liberias gæld, som der blev opnået enighed om under multilaterale forhandlinger i Paris, den 17. maj 2008.
Overenskomsten omfatter forfaldne og ikke betalte afdrag og renter fra marts 2008 indtil 31. august 2008 på to danske statslån til Liberia af 21. februar 1986 og 10. oktober 1983 svarende til et beløb på 160.960.871,59 DKK, jf.
Udenrigsministeriets bekendtgørelser nr. 111 af 12. december 1983, nr. 41 af 15. maj 1986 og nr. 124 af 7. november 1988, Lovtidende C.
 Overenskomsten trådte i medfør af dennes artikel 6 i kraft den 2. september 2008.
