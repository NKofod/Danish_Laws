Bekendtgørelse om standardvedtægt  

 for anerkendte arbejdsløshedskasser I medfør af § 34, stk. 1, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, som ændret ved lov nr. 1000 af 23. december 1998 og  

 lov nr. 276 af 12. maj 1999 fastsættes efter forhandling med  

 Landsarbejdsrådet og med arbejdsministerens godkendelse:
 § 1. En anerkendt a-kasses vedtægt skal  

 være i overensstemmelse med standardvedtægten, jf. bilaget til  

 denne bekendtgørelse.
§ 2. Vedtægten skal i afsnittet om a-kassens  

 administration, jf. standardvedtægtens afsnit 7, indeholde detaljerede  

 regler om 1)	a-kassens administrative struktur, herunder om a-kassen er centralt  

 administreret eller organiseret i afdelinger eller lignende under en  

 fælles ledelse, 2)	a-kassens ledelse og de enkelte organers opgaver og kompetence, 3)	beslutningsdygtighed og afstemningsregler i de enkelte organer, 4)	hvem der er tegningsberettigede, 5)	indkaldelse til delegeretmøder/generalforsamlinger, 6)	valgprocedure ved valg af delegerede/repræsentanter, ledelse  

 og revision, valgperiodernes længde samt supplering ved vakance, 7)	betingelser for indkaldelse af ekstraordinære  

 delegeretmøder/generalforsamlinger, 8)	urafstemning.
 Stk. 2. A-kassens revisorer, herunder den ansvarlige  

 statsautoriserede revisor, vælges på  

 delegeretmødet/generalforsamlingen.
 Stk. 3. Alle valg af hovedbestyrelsesmedlemmer og revisorer  

 skal straks meddeles direktøren for arbejdsløshedsforsikringen.  

 Det samme gælder ved supplering i valgperioden.
 Stk. 4. Bestemmelserne i vedtægtens afsnit om a-kassens  

 administration må ikke være i strid med reglerne i  

 standardvedtægten.
 § 3. A-kasser, der er organiseret i afdelinger  

 under en fælles ledelse, kan beslutte, at afdelingernes vedtægter  

 skal være i overensstemmelse med en mønstervedtægt, der er  

 fastsat af a-kassens hovedbestyrelse og godkendt af a-kassens øverste  

 myndighed (delegeretmødet).
 Stk. 2. En mønstervedtægt for afdelinger skal  

 godkendes af direktøren for arbejdsløshedsforsikringen.  

 Vedtægten skal indeholde bestemmelse om, at det påhviler  

 bestyrelsen at sørge for, at samtlige medlemmer indkaldes til  

 generalforsamlinger og medlemsmøder.
 Stk. 3. Enhver ændring af mønstervedtægten  

 skal godkendes af hovedbestyrelsen, delegeretmødet/generalforsamlingen  

 og direktøren for arbejdsløshedsforsikringen.
 Stk. 4. En afdelings vedtægt er først gyldig,  

 når den er godkendt af hovedbestyrelsen.
 Stk. 5. Ved oprettelse, nedlæggelse eller flytning af en  

 afdeling skal der straks gives meddelelse til Direktoratet for  

 Arbejdsløshedsforsikringen, det lokale arbejdsformidlingskontor og det  

 Centrale Register for Arbejdsmarkedsstatistik (CRAM).
 § 4. Ansøger en a-kasse om godkendelse af  

 ændring af sit faglige område, jf. standardvedtægtens  

 § 4, stk. 4, indhenter direktøren for  

 arbejdsløshedsforsikringen en udtalelse fra de a-kasser, hvis faglige  

 område vil blive berørt af ændringen.
 Stk. 2. Hvis nogen af de berørte a-kasser har  

 indvendinger mod ændringen, kan direktøren for  

 arbejdsløshedsforsikringen indkalde parterne til møde for at  

 forsøge at skabe enighed mellem parterne.
 § 5. Afgørelse om ændring af en  

 a-kasses faglige område, jf. arbejdsløshedsforsikringslovens  

 § 35, træffes efter en samlet vurdering af det  

 pågældende faglige område og dettes tilknytning til  

 a-kassen og til eventuelle andre a-kasser.
 § 6. Der udarbejdes en vejledning til  

 bekendtgørelsen.
 § 7. Bekendtgørelsen træder i kraft  

 den 1. juli 1999.
 Stk. 2. Samtidig ophæves Direktoratet for  

 Arbejdsløshedsforsikringens bekendtgørelse nr. 290 af 23. april  

 1997 om standardvedtægt for anerkendte arbejdsløshedskasser med  

 tilhørende vejledning nr. 47 af 23. april 1997.
Direktoratet for Arbejdsløshedsforsikringen,  

 den 8. juni 1999 Lisbeth Lollike /Ulrich Burg Bilag Bilag til Direktoratet for  

 Arbejdsløshedsforsikringens bekendtgørelse nr. 434 af 8. juni  

 1999 om standardvedtægt for anerkendte arbejdsløshedskasser Standardvedtægt for anerkendte  

 arbejdsløshedskasser Vedtægt for ... Arbejdsløshedskasse Afsnit 1 Formål og hjemsted § 1. ... Arbejdsløshedskasse har udelukkende til  

 formål at sikre sine medlemmer økonomisk bistand i  

 tilfælde af ledighed og at administrere andre ordninger, som  

 ifølge lovgivningen er henlagt til kasserne.
 Stk. 2. A-kassen har hjemsted i ...
Afsnit 2 Anerkendelsen § 2. A-kassen har anerkendelse efter lov om  

 arbejdsløshedsforsikring m.v. (i det følgende betegnet som  

 loven).
 Stk. 2. Til anerkendelsen er knyttet de rettigheder, der  

 fremgår af loven, herunder retten til forskud og refusion efter lovens  

 § 79.
 Stk. 3. Til anerkendelsen er tillige knyttet de forpligtelser,  

 der foreskrives i loven, herunder pligten til at være undergivet  

 offentligt tilsyn.
 Stk. 4. Tilsynet forestås af direktøren for  

 arbejdsløshedsforsikringen, jf. lovens §§ 88-90.
 Stk. 5. A-kassens repræsentanter til de møder,  

 der afholdes af direktøren for arbejdsløshedsforsikringen, jf.  

 lovens § 96, vælges af ...
 § 3. Om bortfald af anerkendelsen henvises til reglerne i  

 lovens kapitel 7.
 Stk. 2. Bortfalder en a-kasses anerkendelse, skal der  

 træffes afgørelse om anvendelsen af a-kassens formue.  

 Afgørelsen er først gyldig, når den er godkendt af  

 direktøren for arbejdsløshedsforsikringen.
Afsnit 3 Medlemsretten § 4. En person har ret til at blive optaget som medlem, hvis  

 pågældende opfylder lovens almindelige betingelser for medlemskab  

 af en anerkendt a-kasse og kan henføres til a-kassens faglige  

 område, jf. stk. 2.
 Stk. 2. (a). A-kassens faglige område omfatter de  

 faggrupper, der er anført i bilag 1, og som kan optages i ...  

 (faglig(e) organisation(er)).
 Stk. 2. (b). A-kassens faglige område omfatter personer,  

 der kan optages i de organisationer, som er anført i bilag 1, og som  

 er tilsluttet ... (hovedorganisation). I det omfang de i bilag 1  

 anførte organisationer er baseret på bestemte faggrupper, er  

 faggrupperne tillige anført i bilaget.
 Stk. 3. Medlemmer af de faggrupper, der er nævnt i  

 bilaget, optages som fuldtidsforsikrede, jf. lovens § 41. De med X)  

 mærkede faggrupper har desuden ret til deltidsforsikring, jf. lovens  

 § 66.
 Stk. 4. Hovedbestyrelsen kan træffe beslutning om, at  

 faggrupper (a) eller faggrupper/organisationer (b) kan optages i eller  

 udgå af bilag 1. En ændring af det faglige område på  

 grund af ændring i bilag 1 er kun gyldig, hvis den er godkendt af  

 direktøren for arbejdsløshedsforsikringen.
 Bilag i tilknytning til vedtægtens § 4,  

 stk. 2:
 Bilag 1 (a): A-kassens faglige område.
 A-kassens faglige område omfatter følgende  

 faggrupper, der kan optages i ... (faglig(e) organisation(er)):
 Faggruppe: Faglig organisation:
 .... ....
 .... ....
 De faggrupper, der er mærket med X) har ret til  

 deltidsforsikring, jf. lovens § 66.
 Bilag 1 (b): A-kassens faglige område.
 A-kassens faglige område omfatter følgende  

 organisationer (med anførte faggrupper), der kan optages i ...  

 (hovedorganisation):
 Organisationer: Faggrupper:
 .... ....
 .... ....
Ved organisationer, der er baseret på faggrupper,  

 skal faggrupperne anføres i bilaget.
Hvis en organisation ikke er  

 baseret på faggrupper, f.eks. hvis organisationen er en  

 personaleforening, er alene anført organisationens navn.
 De faggrupper, der er mærket med X) har ret til  

 deltidsforsikring, jf. lovens § 66.
 § 5. Optagelse i a-kassen er ikke gyldig, før a-kassen  

 har godkendt, at lovens betingelser for optagelse er opfyldt.
Stk. 2. Ved optagelsen skal medlemmet have udleveret et  

 eksemplar af a-kassens vedtægt med eventuelle tillæg og  

 ændringer.
Desuden udstedes et medlemsbevis efter hovedbestyrelsens  

 nærmere bestemmelse.
 § 6. Medlemskabet ophører ved udgangen af den  

 måned, hvori medlemmet fylder 65 år, dog 67 år for  

 medlemmer født før den 1. juli 1939.
§ 7. Udmeldelse af a-kassen kan kun finde sted ved skriftlig  

 meddelelse til a-kassen med mindst en uges/14 dages/en måneds varsel  

 til udgangen af en uge/14 dages periode/ en måned.
Medlemmet skal  

 samtidig indbetale medlemskontingent til udtrædelsesdatoen.
 Stk. 2. Ved overflytning til anden a-kasse gælder  

 fristerne i stk. 1 ikke, men medlemmet skal betale kontingent til den  

 fraflyttede a-kasse til overflytningsdagen.
Afsnit 4 Medlemmernes rettigheder I.
Ret til dagpenge m.v.
 § 8. A-kassen yder dagpenge m.v. efter de gældende  

 regler herom.
 § 9. Dagpenge m.v. udbetales til medlemmets konto i et  

 pengeinstitut, der er valgt af medlemmet.
Stk. 2. Dagpengekort m.v. skal indleveres til a-kassen  

 umiddelbart efter hver udbetalingsperiodes udløb.
Retten til forfaldne  

 ydelser bortfalder, hvis dagpengekortet m.v. ikke er indleveret senest 3  

 måneder efter periodens udløb, medmindre medlemmet har haft  

 fyldestgørende grund til ikke at have indleveret  

 udbetalingsmaterialet.
 Stk. 3. Hvis medlemmet forlanger det, skal a-kassen fremsende  

 en specifikation, der angiver den udbetalte ydelses bruttobeløb,  

 tilbageholdt A-skat og eventuelt ATP-bidrag, eventuelle fradrags art og  

 størrelse, samt det udbetalte nettobeløb.
II.
Andre rettigheder § 10. Ethvert medlem har ret til at lade sig vælge til  

 a-kassens ledelse og revision.
 Stk. 2. Ethvert medlem har ret til at deltage i a-kassens  

 medlemsmøder, samt til at afgive sin stemme på  

 generalforsamlingen, ved valg af delegerede/repræsentanter samt ved  

 afholdelse af urafstemning, jf. dog § 17, stk. 2.
 Stk. 3. For at medlemmerne kan varetage de rettigheder, der er  

 nævnt i stk. 2, er det a-kassens pligt at orientere og indkalde  

 samtlige medlemmer.
 Stk. 4. Ethvert medlem har ret til at gøre sig bekendt  

 med a-kassens/afdelingens regnskab.
Afsnit 5 Medlemmernes pligter I.
Pligt til at betale medlemsbidrag § 11. Medlemsbidraget omfatter et obligatorisk bidrag til  

 arbejdsløshedsforsikringen, et frivilligt bidrag til  

 efterlønsordningen, et administrationsbidrag samt et bidrag til  

 finansiering af indbetalinger til ATP.
A-kassens ledelse fastsætter  

 medlemsbidraget efter lovens bestemmelser.
Medlemmet indbetaler bidraget  

 ugevis/månedsvis/kvartalsvis bagud/forud.
 Stk. 2. Det skal fremgå af a-kassens  

 bidragsopkrævning, hvilke bidrag det enkelte medlem skal indbetale til  

 henholdsvis arbejdsløshedsforsikring, efterlønsordning,  

 administrationsudgifter og bidrag til dækning af a-kassens udgifter til  

 finansiering af bidrag til ATP.
 Stk. 3. Fritagelse for betaling af bidrag til  

 arbejdsløshedsforsikringen gives efter de gældende regler.
 § 12. Der kan ikke kræves højere  

 administrationsbidrag af medlemmer, der ikke er medlem af en faglig  

 organisation tilknyttet a-kassen, jf. § 4, stk. 2, med bilag, end  

 af de øvrige medlemmer.
 Stk. 2. Der kan ikke kræves højere  

 administrationsbidrag af medlemmer, der modtager dagpenge, efterløn  

 eller andre ydelser fra a-kassen, end af de øvrige medlemmer.
 Hvis a-kassens administration fuldt ud betales af en  

 faglig organisation, formuleres § 12 i stedet således:
 § 12. Der opkræves ikke administrationsbidrag af  

 medlemmer, der tillige er medlemmer af ..., idet organisationen(erne) betaler  

 a-kassens administrationsudgifter for disse medlemmers vedkommende.
 Stk. 2. Det årlige administrationsbidrag for andre  

 medlemmer kan højst ansættes til 1 1/2 gange højeste  

 dagpengesats.
 Stk. 3. Hvis den i stk. 1 nævnte betaling  

 ophører, kan der ikke kræves højere administrationsbidrag  

 af medlemmer, der ikke er medlem af en faglig organisation tilknyttet  

 a-kassen, jf. § 4, stk. 2, med bilag, end af de øvrige  

 medlemmer.
 Stk. 4. Der kan ikke kræves højere  

 administrationsbidrag af medlemmer, der modtager dagpenge, efterløn  

 eller andre ydelser fra a-kassen, end af de øvrige medlemmer.
II.
Andre pligter § 13. Et medlem har pligt til, herunder ved henvendelse til  

 a-kassen (afdelingen), at holde sig orienteret om de gældende regler  

 vedrørende dagpengeret m.v. i loven og i lov om en aktiv  

 arbejdsmarkedspolitik og de forskrifter, der er knyttet til disse love.
Stk. 2. Medlemmerne har pligt til at overholde god ro og orden  

 på a-kassens ekspeditionskontor og ved a-kassens møder, herunder  

 generalforsamlinger og delegeretmøder.
Desuden har de pligt til at  

 overholde de ordensregler, der er fastsat af ledelsen, og til at rette sig  

 efter a-kassens påbud og anvisninger.
Overtrædelse af disse  

 bestemmelser kan medføre anvendelse af vedtægtens § 17.
 § 14. Et medlem har pligt til at meddele  

 bopælsændring til a-kassen.
 Stk. 2. Medlemmer, der flytter fra en afdeling til en anden,  

 skal melde afgang fra den fraflyttede afdeling og tilgang til den tilflyttede  

 afdeling.
 Stk. 3. Medlemmer, der anmoder om eller modtager dagpenge,  

 efterløn eller andre ydelser fra a-kassen, har pligt til at give  

 kassen oplysning om ethvert forhold, der kan have betydning for  

 bedømmelsen af deres ret til de omhandlede ydelser.
 Stk. 4. Medlemmer, der modtager dagpenge, efterløn  

 eller andre ydelser fra a-kassen, skal give a-kassen oplysninger om al  

 indtægt og arbejde - lønnet som ulønnet - uanset hvor  

 den/det stammer fra.
 Stk. 5. Overtrædelse af stk. 3-4 medfører  

 anvendelse af vedtægtens § 17, stk. 1.
Afsnit 6 Forskellige bestemmelser § 15. Udbetaling af dagpenge m.v. sker centralt via a-kassens  

 hovedkontor, der endvidere fremskaffer oplysninger til statistisk  

 formål efter retningslinier, der fastsættes af direktøren  

 for arbejdsløshedsforsikringen og direktøren for  

 Arbejdsmarkedsstyrelsen.
 § 16. Medlemmer, som ikke er medlem af en faglig organisation,  

 der er tilknyttet a-kassen, jf. § 4, stk. 2, med bilag, kan efter  

 hovedbestyrelsens bestemmelse overføres fra en afdeling til  

 administration direkte under hovedbestyrelsen (hovedkontoret). Medlemmerne  

 har dog ret til fortsat at lade sig administrere i afdelingen, hvis de  

 anmoder om det.
 Stk. 2. Hovedbestyrelsen bestemmer, om medlemmer, der er  

 overført i henhold til stk. 1, bevarer retten til at deltage i  

 afdelingens møder og valg af delegerede mv., eller om disse  

 rettigheder udøves via en særskilt afdeling i tilknytning til  

 hovedkontoret.
 § 17. Forseelser over for a-kassen kan medføre tab af  

 medlemsret eller ret til dagpenge m.v. efter gældende regler.
 Stk. 2. Overtrædelse af de i § 13, stk. 2,  

 indeholdte ordensforskrifter kan medføre henholdsvis bortvisning fra  

 pågældende møde og henvisning til særlig ekspedition  

 efter ledelsens nærmere bestemmelse.
Afsnit 7 A-kassens administration §§ 18-27.
Afsnit 8 Regnskab og revision § 28. A-kassens regnskabsvæsen, der omfatter hovedkassen  

 og eventuelle afdelinger, skal tilrettelægges i overensstemmelse med de  

 regler, der er fastsat af direktøren for  

 arbejdsløshedsforsikringen, og således at a-kassen kan opfylde  

 de til enhver tid gældende krav til regnskabsaflæggelse og  

 løbende indberetninger.
 Stk. 2. Regnskabsføringen skal give en klar og  

 overskuelig redegørelse for a-kassens virksomhed, således at  

 denne kan danne grundlag for udarbejdelse af a-kassens årsregnskab.
Stk. 3. Efter hvert regnskabsårs slutning udarbejder  

 a-kassen et årsregnskab efter de retningslinier, der er givet af  

 direktøren for arbejdsløshedsforsikringen. Årsregnskabet  

 godkendes og underskrives af hovedbestyrelsen.
Det underskrives tillige af de  

 på delegeretmødet/generalforsamlingen valgte revisorer.
 Stk. 4. For at a-kassen kan opnå refusion fra staten,  

 skal årsregnskabet i revideret og behørig underskrevet stand  

 indsendes til direktøren for arbejdsløshedsforsikringen inden  

 for den frist, som er fastsat i loven.
 § 29. A-kassens indtægter og formue må kun  

 anvendes til opfyldelse af a-kassens formål, jf. § 1, og må  

 hverken som lån, sikkerhedsstillelse eller gave tilflyde andre.
 Stk. 2. A-kassens midler skal holdes adskilt fra andre  

 foreningers midler og skal anbringes og forvaltes på økonomisk  

 forsvarlig måde.
 Stk. 3. Forskud fra staten skal anbringes og forrentes efter  

 de gældende regler.
 Stk. 4. Hovedbestyrelsen skal bemyndige mindst 2 personer til  

 ved deres underskrift at stå inde for rigtigheden og ægtheden af  

 de datatransaktioner, der danner grundlag for rekvisition af forskudsmidler  

 på a-kassens vegne i Danmarks Nationalbank, samt til via Danmarks  

 Nationalbank at foranledige tilbageholdt kildeskat overført til Told-  

 og Skattestyrelsen.
 § 30. De på delegeretmødet/generalforsamlingen  

 valgte revisorer reviderer a-kassens årsregnskab i overensstemmelse med  

 den revisionsinstruks, som er fastsat af direktøren for  

 arbejdsløshedsforsikringen.
Stk. 2. Mindst een af a-kassens revisorer skal være  

 statsautoriseret.
Den valgte statsautoriserede revisor er ansvarlig for den  

 samlede revision, uanset om eventuelle afdelinger har valgt anden  

 revisor.
 Stk. 3. Hovedbestyrelsen, de valgte revisorer og  

 direktøren for arbejdsløshedsforsikringen har til enhver tid  

 ret til at undersøge regnskabsføringen såvel i eventuelle  

 afdelinger som i hovedkassen.
Afsnit 9 Vedtægtens ikrafttræden m.v.
 § 31. Nærværende vedtægt, der er revideret  

 på a-kassens delegeretmøde den ... 19 ... og godkendt af  

 direktøren for arbejdsløshedsforsikringen, træder i kraft  

 den ... 19...
 Stk. 2. Samtidig ophæves den under ... 19... udsendte  

 vedtægt med dertil hørende tillægsblade.
 Stk. 3. A-kassen sørger for ved bekendtgørelse i  

 fagblade eller på anden måde, at hvert medlem kan få  

 udleveret et eksemplar af vedtægten, jf. § 5, stk. 2.
 Stk. 4. A-kassens vedtægt skal være i  

 overensstemmelse med den af arbejdsministeren godkendte standardvedtægt  

 for anerkendte a-kasser og skal godkendes af direktøren for  

 arbejdsløshedsforsikringen.
 Stk. 5. Enhver ændring af vedtægten, der vedtages  

 af a-kassen, skal godkendes af direktøren for  

 arbejdsløshedsforsikringen.
Stk. 6. Ændringer i standardvedtægten har  

 umiddelbar virkning for a-kassens vedtægtsbestemmelser.
A-kassens  

 hovedbestyrelse er bemyndiget og forpligtet til snarest muligt at foretage de  

 ændringer af vedtægten, der herefter er nødvendige for at  

 bringe den i overensstemmelse med standardvedtægten. Ændringerne  

 skal godkendes af direktøren for arbejdsløshedsforsikringen,  

 jf. stk. 5.
 Stk. 7. Ved hvert genoptryk af vedtægten eller ved  

 udsendelse af rettelsesblade sendes 70 eksemplarer til direktøren for  

 arbejdsløshedsforsikringen.
