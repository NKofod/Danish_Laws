(færdigvarekontrol) Landbrugsministeriet har besluttet, at der skal etableres en overvågning  

 af forekomsten af Salmonella i fersk kød, herunder slagteaffald.  

 Overvågningen af forekomsten af Salmonella finder sted på grundlag af en  

 stikprøvevis undersøgelse af virksomhedernes varesortiment af fersk kød.
Under henvisning til Veterinærdirektoratets bekendtgørelse nr. 542 af 3.  

 juli 1993 om overvågning af Salmonella i fersk kød pålægges virksomheden i samarbejde med embedsdyrlægen at etablere  

 overvågning af fersk kød, herunder slagteaffald, for forekomst af Salmonella  

 i overensstemmelse med retningslinierne i vedlagte bilag:
 Prøveudtagning og prøveforsendelse, jf. bilag 1.
 Laboratoriemetode til påvisning af Salmonella i fersk kød, herunder  

 vurdering af analyseresultatet og indberetning heraf, jf. bilag 2.
 De laboratoriemæssige undersøgelser for Salmonella skal foretages enten på  

 virksomhedens eget laboratorium, såfremt det er godkendt af  

 Veterinærdirektoratet til at foretage Salmonella-udnersøgelser under  

 overdyrlægens tilsyn, et andet af Veterinærdirektoratet godkendt  

 laboratorium, herunder Miljø- og Levnedsmiddelkontrolenhederne eller på  

 Veterinærdirektoratets Laboratorier, Odinsvej 4, 4100 Ringsted, eller  

 Howitzvej 13, 2000 Frederiksberg.
Virksomheden anmodes om i samarbejde med embedsdyrlægen at træffe  

 afgørelse om, hvor undersøgelserne ønskes foretaget.
Henvendelse om eventuel  

 godkendelse af eget laboratorium rettes skriftligt til Veterinærdirektoratets  

 Laboratorium, Odinsvej 4, 4100 Ringsted.
 Alle Salmonella-positive kolonier skal sendes til typebestemmelse på  

 Statens Veterinære Serumlaboratorium.
 Resultaterne for pågældende undersøgelsesperiode indsendes samlet til  

 Afdeling for kødkontrol så snart resultatet foreligger, herunder eventuelle  

 verifikationer og typebestemmelser.
 Alle udgifter forbundet med udtagning, indsendelse og laboratoriemæssig  

 undersøgelse af prøver afholdes af den enkelte virksomhed.
 P.V.V.
Jørgen Baltzer Prøveudtagning og forsendelse Overvågningen af fersk kød, herunder slagteaffald, for forekomst af  

 Salmonella sker på grundlag af undersøgelse af stikprøver, der udtages i  

 forbindelse med varens emballering/plombering (jf. dog senere vedrørende  

 gruppe 1).
Stikprøveplan Virksomhedens hovedprodukter opdeles i 4 grupper:
1. Produkter, der kun er opskåret/overskåret  

 (fjerdinger, pistoler, forender, skinker m.v.) 2. Produkter, der er videre forarbejdet ved udbening,  

 afsværing, m.v.
 3. Slagteaffald.
 4. Småkød eller hakket kød.
 Der udtages over en periode på 14 dage et antal stikprøver forholdsmæssigt  

 fordelt på ovennævnte grupper 1-4 i henhold til vedlagte  Fordelingsnøgle  

 for udtagning af stikprøver af fersk kød til Salmonella-undersøgelse.  

 Undersøgelsen gentages indtil videre så resultaterne foreligger 2 gange pr.  

 måned.
Fordelingen af stikprøver på grupperne 1-4 sker på grundlag af det i  

 fordelingsnøglen angivne antal stikprøver for virksomheden, samt ud fra  

 virksomhedens varesortiment og produktionsmængder af fersk kød.
Udtagningen  

 skal ske jævnt fordelt over alle dagene i pågældende periode og tilfældigt  

 fordelt i løbet af de enkelte dage.
 Af stikprøveplanen skal uge for uge fremgå, på hvilke produktionsdage, der  

 udtages stikprøver af hvilke grupper, samt af hvilken varebetegnelse.  

 Endvidere skal det af stikprøveplanen fremgå, hvem der er ansvarlig for  

 prøveudtagningen.
På virksomheder med 800-autorisationsnumre udtages der prøver af fersk kød  

 såvel af dansk som af udenlandsk oprindelse.
Forholdet mellem prøver af fersk  

 kød af dansk og af udenlandsk oprindelse fastlægges på grundlag af  

 kvantitative opgørelser over, hvad der forarbejdes.
Antallet af stikprøver i  

 fordelingsnøglen er minimumstal og beregnet ud fra slagtetal.
Udenlandsk kød  

 skal derved suppleres.
 De ikke eksportautoriserede slagterier (de private slagtehuse) figurerer  

 ikke i fordelingsnøglen vedrørende stikprøver.
 Sådanne slagterier er ikke undtaget for deltagelse i overvågningen for  

 Salmonella i fersk kød, herunder slagteaffald, men kan på grund af en  

 begrænset produktion ikke indpasses i fordelingsnøglen.
 De 50 største slagtehuse vil fra Veterinærdirektoratets Laboratorium,  

 Ringsted, via en særskilt skrivelse blive anmodet om at udtage og indsende  

 prøver til undersøgelse for Salmonella.
 Stikprøve.
En stikprøve består af 1 prøve på ca. 100 g, således at det på  

 laboratoriet er muligt på hensigtsmæssig måde at afveje 25 g prøve til videre  

 undersøgelse.
Prøven skal udtages på et tilfældigt tidspunkt på  

 produktionsdagen.
 Prøveudtagning.
 Prøven udtages med ren og desinficeret kniv og pincet, og anbringes i en  

 ren plasticpose.
 Prøveudtagningsstedet er fastlagt til overfladerne, således at forstå, at  

 de 100 g prøve så vidt muligt udtages på en sådan måde, at der opnås den  

 størst mulige overflade i forhold til vægten.
 Fra produkter under gruppe 1 skal der udtages prøver så sent i  

 forarbejdningsprocessen som muligt at delstykker, der er påtrykt  

 slagtenummeret eller påført anden entydig identifikation, således at det er  

 muligt at fastslå oprindelsen.
 Pågældende slagtenummer/anden identifikation skal anføres på plasticposen  

 og på prøveskemaet.
 Prøver fra sådanne delstykker skal udtages af bugsiden fra  

 midtflækkelinien.
 Det skal præciseres, at prøverne efter udtagning og indtil afhentning til  

 laboratoriet opbevares konstant kølet, men ikke i frossen tilstand.
 Skema.
 I forbindelse med udtagningen af stikprøven udfyldes vedlagte skema  

»Stikprøver af fersk kød til undersøgelse for Salmonella«.
 Det udfyldte skema skal indsendes sammen med prøverne til laboratoriet.
 Forsendelse af prøver til laboratoriet.
 For slagterier, som ikke selv råder over laboratorium godkendt til  

 Salmonella-undersøgelse og som ikke kan etablere samarbejde med et godkendt  

 laboratorium, foretages undersøgelserne af Veterinærdirektoratets  

 Laboratorium.
 Prøverne skal sendes/indleveres til laboratoriet dagligt og skal forinden  

 forsendelse være velafkølet og mærket enketlvis således, at de kan  

 identificeres.
 Ved forsendelsen bør som yderemballage anvendes hele, tætte, stærke og  

 isolerende materialer.
 Ved prøver afsendt sidst på ugen skal det sikres, eventuelt ved nærmere  

 aftale med det modtagende laboratorium, at de ved modtagelsen bliver sat på  

 køl.
Fordelingsnøgle til salmonellaundersøgelse over en 2 ugers periode Vedr. udtagning af stikprøver af fersk kød til Salmonellaundersøgelse Laboratoriemetode til påvisning af Salmonella i fersk kød, herunder  

 vurdering af analyseresultater.
 Metodik:
 Som angivet i NMKL nr. 71, 4. udgave, 1991 med følgende ændringer og  

 præciseringer:
 Pkt. 4.1.: Sterilisering foretages ved 1212 grader C 1 grad C i 15  

 minutter.
Pkt. 4.2.: Ved opformering skal der benyttes  

 Rappaport-Vassiliadis-boullion af enten mærket MERCK nr. 7700 eller mærket  

 OXOID nr.
CM866. Mærket OXOID nr.
MC 669 er derimod mindre velegnet.
 Pkt. 7.4.: Som fast selektivt/indikativt substrat benyttes enten  

 Rambach agarplade eller BLSF.
 Inkubation ved 37 grader C 1 grad C i 18-24 timer.
 Pkt. 7.5.: Rambach-agarpladen: Røde, svagt røde og rosa kolonier bedømmes  

 som Salmonella-suspekte.
Pkt. 7.6.: Fra BLSF/Rambach-agarpladen podes suspekte kolonier og stikkes  

 i TSJ og Lysin-jern-Agar.
Typisk realktion i TSJ er rød/gul/luft/sværtning og  

 typisk realtion i lysinjern-agar er lilla/lilla/luft/sværtning.
Fra TSJ foretages agglutination med 0-antiserum.
Typisk  

 Salmonella-reaktion er agglutination med O-antiserum.
 Det skal bemærkes, at enkelte Salmonella-typer har atypiske reaktioner.
Den isolerede bakteriestamme indsendes til typebestemmelse på Statens  

 Veterinære Serumlaboratorium.
Ved indsendelse skal det angives hvorfra  

 bakteriestammen er isoleret, J.nr. 5a 5118-105-0/93, samt virksomhedens  

 autorisationsnummer.
Ved problemer med blandingsflora, samt atypiske  

 reaktioner skal Veterinærdirektoratets Laboratorium, Ringsted, kontaktes.
 I bilag 3, FLOWDIAGRAM OVER ISOLATION AF SALMONELLA, er angivet en  

 oversigt over laboratoriemetoden til påvisning af Salmonella i fersk kød.
 GLP og kvalitetskontrol:
De laboratoriemæssige undersøgelser skal ske under iagttagelse af god  

 laboratoriemæsig praksis samt kvalitetskontrol.
Der skal henvises til  

 »Veterinærdirektoratets håndbog for mikrobiologiske laboratorier en  

 vejledning om god laboratoriemæssig praksis (GLP) og kvalitetskontrol ved  

 mikrobiologiske laboratorier«.
Særlig opmærksomhed skal rettes mod  

 kontrol af temperaturen i termostater, samt at der ved den interne  

 kvalitetskontrol altid køres med såvel positiv som negativ kontrol.
 For at kunne dokumentere, at meddelte analyseresultater er tilvejebragt på  

 en kvalitetsmæssig tilfredsstillende måde, er det nødvendigt, at alle  

 betydende data vedrørende prøveudtagning, herunder prøvens identitet,  

 undersøgelsesprogram, anvendt apparatur m.v., bliver registreret.
 Vedrørende Weekend:
Da de kritiske steder i analysen er præopformeringen i peptonbuffer, og  

 den selektive opformering i Rappaport-Vassiliadis, kan  

 Salmonella-undersøgelsen påbegyndes mandag-onsdag.
Inkuberede BLSF/ambach  

 agarplader flyttes fra 37 grader C termostat lørdag, til køleskab.
Hvis  

 laboratoriet har lørdagsvagt, kan Salmonella-undersøgelsen endvidere  

 påbegyndes torsdag.
Inkuberede BLSF(Rambach plader bliver da stående i 37  

 grader C termostat indtil mandag v.s. højst 2 dage).
 Prøverne udtaget sidst på ugen (fredag og eventuelt torsdag) opbevares i  

 kølesakb indtil mandag.
----------------------------------------------------------------- 25 g prøve i 225 ml. peptonbuffer.
 Inkuberes ved 37 grader C +/- 1 grad C 18-24 timer.
----------------------------------------------------------------- Deraf 0,1 ml i 10 ml Rappaport-Vassiliadis-bouillon.
 Inkuberes ved 41,5 grader C (+/- 0,5 grader C) i 20-24 timer.
----------------------------------------------------------------- Hvirvles op.
Med et stort podeøje (2,5-3 mm) udstryges på Rambach eller  

 BLSF agar.
 Rambach pladerne inkuberes ved 37 grader C i 18-24 timer.
 Prøverne (Rappaport-Vassiliadis) inkuberes igen ved 41,5 grader C i 10-24  

 timer.
 Ved overvoksede Rambach eller BLSF plader eller formodning om, at der er  

 Salmonella tilstede, foretages endnu en udstrygning efter 20-24 timer fra  

 Rappaport-Vassiliadis opformering.
----------------------------------------------------------------- Suspekte kolonier stikkes i TSJ og Lysin-jern-agar og inkuberes ved 37  

 grader C i 18-24 timer.
----------------------------------------------------------------- Materiale fra TSJ benyttes til agglutination med  

 Polyvalent-Salmonella-O-antiserum.
 Det skal sikres, at den undersøgte koloni ikke er spontanagglutinabel ved  

 afprøvning af reaktionen i en fysiologisk saltvandsoplsøning.
----------------------------------------------------------------- Den isolerede bakteriestamme indsendes til typebestemmelse på Statens  

 Veterinære Serumlaboratorium.
----------------------------------------------------------------- Stikprøve af fersk køb til undersøgelse for Salmonella.
