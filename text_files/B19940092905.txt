I medfør af § 53, stk. 2, i lov nr. 390 af 20. maj 1992 om forsikring mod følger af arbejdsskade, som senest ændret ved lov nr. 1125 af 22.december 1993, fastsættes:
Bidrag til Arbejdsskadestyrelsens  

 administration Hvilke sager er omfattet § 1.  Forsikringsselskaber m.v, som har koncession til  

 at tegne arbejdsskadeforsikring, og kommuner, der ikke har tegnet forsikring  

 efter loven, samt statsinstitutioner betaler for Arbejdsskadestyrelsens  

 administration af de forhold, der er omfattet af lov om forsikring mod følger  

 af arbejdsskade, og som vedrører de pågældende.
 Stk. 2.  Som forhold, der er omfattet af loven, regnes  

 tillige sager om erstatning efter andre offentlige erstatningsordninger, der  

 administreres af Arbejdsskadestyrelsen, jf. § 5, og sager efter  

 ulykkesforsikringsloven.
Hvem betaler § 2.  Det forsikringsselskab m.v., der har tegnet  

 forsikring for den forsikringspligtige arbejdsgiver, betaler for  

 administrationen af de sager, der er omfattet af lovens § 6, stk. 1, og stk.  

 2.
Stk. 2.  Statsinstitutioner og kommuner, der ikke har  

 tegnet forsikring efter loven, og som ved anvendelse af princippet i lovens §  

 6, stk. 1 og stk. 2, er arbejdsgivere, betaler for administrationen af sager,  

 der falder ind under disse bestemmelser.
Betalingen pålignes det ministerium  

 eller den kommune, der har det overordnede ansvar for den institution, hvori  

 den anmeldte arbejdsskade indtraf.
 § 3.  Betalingen for administrationen af sager efter  

 lovens § 5, stk. 3, og § 48, stk. 4, fordeles på samtlige  

 forsikringsselskaber, som har koncession til at tegne arbejdsskadeforsikring,  

 efter samme regler, som gælder for fordeling af styrelsens udlæg til  

 erstatning efter de nævnte bestemmelser.
 Stk. 2.  Betalingen for administrationen af sager efter  

 lovens § 6, stk. 3, fordeles på de forsikringsselskaber m.v., som dækker  

 risici vedrørende erhvervssygdomme samt staten og de kommuner, der ikke har  

 tegnet forsikring, efter samme regler, som gælder for fordeling af styrelsens  

 udlæg til erstatning efter de nævnte bestemmelser.
 § 4.  Betalingen for administrationen af sager om  

 skader, der er opstået under udøvelse af borgerlige eller kommunale ombud,  

 jf. lovens § 3, nr. 1, påhviler den statslige eller kommunale myndighed, som  

 ombudet vedrører.
 Stk. 2.  Socialministeriet betaler for administrationen  

 af sager om skader, der er opstået under forsøg på redning af menneskeliv,  

 jf. lovens § 3, nr. 4.
 § 5.  Betalingen for administrationen af sager efter  

 de øvrige offentlige erstatningsordninger, der administreres af  

 Arbejdsskadestyrelsen, og som helt eller delvist henviser til lov om  

 forsikring mod følger af arbejdsskade, finder sted efter nedenstående regler:
 Stk. 2.  Betalingen pålignes det ministerium, under hvis  

 ressort den af erstatningsordningen dækkede aktivitet hører, uanset om denne  

 udføres af en privat institution.
Fastsættelse af betalingen § 6.  Betalingen for administrationen beregnes på  

 grundlag af en takst pr. anmeldt sag.
Der betales for såvel  

 førstegangsanmeldelser som for genoptagelser og for de af styrelsen fastsatte  

 revisioner af allerede afgjorte sager.
 Stk. 2.  Taksternes størrelse fastsættes på de årlige  

 bevillingslove.
 Stk. 3.  Chefen for Arbejdsskadestyrelsen bekendtgør  

 taksternes størrelse en gang årligt.
Stk. 4.  Der opkræves en foreløbig betaling for  

 kalenderåret inden udløbet af september måned.
Beløbet skal indbetales inden  

 udløbet af oktober måned.
 Stk. 5.  Den endelige betaling opgøres og opkræves inden  

 udløbet af september det følgende år og skal betales inden udgangen af  

 oktober dette år.
Bidrag til Den Sociale Ankestyrelses  

 administration Hvilke sager er omfattet, og hvem betaler § 7.  Reglerne i §§ 1-5 finder tilsvarende anvendelse  

 for Ankestyrelsens administration af arbejdsskadesager.
Fastsættelse af betalingen § 8.  Betalingen for administrationen beregnes på  

 grundlag af en takst for hver afsluttet sag i Ankestyrelsen.
 Stk. 2.  Taksten fastsættes på de årlige bevillingslove.
 Stk. 3.  Chefen for Arbejdsskadesstyrelsen bekendtgør  

 takstens størrelse en gang årligt.
 Stk. 4.  Ankestyrelsen opkræver den foreløbige og  

 endelige betaling efter reglerne i § 6, stk. 4-5.
Ikrafttrædelse § 9.  Bekendtgørelsen træder i kraft dagen efter  

 bekendtgørelsen i Lovtidende og har virkning fra den 1.januar 1994.
 Stk. 2.  Samtidig ophæves Socialministeriets  

 bekendtgørelse nr. 1128 af 15.december 1992.
Stk. 3.  Bekendtgørelsen anvendes for  

 Arbejdsskadestyrelsens vedkommende på sager, der anmeldes, genoptages eller  

 revideres den 1. januar 1994 eller senere.
For Ankestyrelsens vedkommende  

 anvendes bekendtgørelsen på sager, der afsluttes den 1. januar 1994 eller  

 senere.
Overgangsbestemmelse § 10.  Arbejdsskadestyrelsen opkræver inden udgangen  

 af 1994 den foreløbige betaling for Ankestyrelsens administration af  

 arbejdsskadesager efter reglerne i § 6, stk.4 og 5, vedrørende 1994 og den  

 endelige betaling vedrørende 1993.
