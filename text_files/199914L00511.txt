Betænkning afgivet af Trafikudvalget den  

 4. maj 2000 Betænkning over Forslag til lov om ændring af  

 færdselsloven (Forsøg med hastighedsgrænser på  

 motorveje m.v.) Udvalget har behandlet lovforslaget i to møder og  

 har herunder stillet spørgsmål til trafikministeren, som denne  

 har besvaret skriftligt.
 Der er af et flertal stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Venstres, Det  

 Konservative Folkepartis, Dansk Folkepartis og Centrum-Demokraternes  

 medlemmer af udvalget) lovforslaget til vedtagelse med det stillede  

 ændringsforslag.
 En del af flertallet (Venstres og Det Konservative  

 Folkepartis medlemmer af udvalget) understreger, at disse partier alene kan  

 støtte forsøg med højere hastighed på motorvej,  

 men ikke de foreslåede overhalingsforbud.
En anden del af flertallet (Dansk Folkepartis medlemmer af  

 udvalget) understreger, at Dansk Folkeparti hellere havde set en permanent  

 forhøjelse af hastighedsgrænsen, som foreslået ved  

 lovforslag nr.
L 172 om ændring af færdselsloven  

 (Forhøjelse af hastighedsgrænser på motorveje og  

 motortrafikveje for lastbiler, personbiler og motorcykler med tilkoblet  

 påhængskøretøj), men at der desværre ikke var  

 flertal herfor.
Dansk Folkeparti er heller ikke begejstret for, at der som  

 forsøg indføres overhalingsforbud på visse  

 strækninger, men vil alligevel ved 3. behandling stemme for  

 lovforslaget.
 Et mindretal (Socialdemokratiets og Det Radikale  

 Venstres medlemmer af udvalget) indstiller lovforslaget til vedtagelse  

 uændret.
 Et andet mindretal (Socialistisk Folkepartis medlem  

 af udvalget) vil redegøre for sin stilling til lovforslaget og det  

 stillede ændringsforslag ved 2. behandling.
 Et tredje mindretal (Enhedslistens medlem af  

 udvalget) vil redegøre for sin stilling til lovforslaget og det  

 stillede ændringsforslag ved 2. behandling.
Ændringsforslag Af	et flertal (V, KF, DF og CD):
Til § 1 1)	Før nr. 1 indsættes som nyt nummer:
» » Bemærkninger Til nr. 1 Ændringsforslaget indebærer, at den  

 foreslåede hjemmel til trafikministeren til at træffe bestemmelse  

 om udførelse af forsøg med højere hastighed på  

 motorvej udvides til også at omfatte personbiler og motorcykler.
Det er  

 forslagsstillernes opfattelse, at der bør åbnes mulighed for  

 forsøg med højere hastighed på motorveje for personbiler  

 og motorcykler, dog således at hastighedsgrænsen maksimalt  

 forsøgsvis kan fastsættes til 130 km/t.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Kristian Jensen (V)  

  Svend Erik Hovmand (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Ole Donner (DF)  Klaus Kjær (DF) Frihed 2000 og Kristeligt Folkeparti havde ikke medlemmer  

 i udvalget.
