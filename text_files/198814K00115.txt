Nr BTL 115 Betænkning over Forslag til lov om ændring af lov om arbejdsmarkedsbidrag  

 (Ændrede regler for fradrag i bidraget m.v.)   

 Nr L 115 1988-89, 1. samling Afgivet af Skatte- og Afgiftsudvalget Afgivet: 19881207 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
Et af disse spørgsmål samt ministerens besvarelse heraf er optrykt i et bilag til denne betænkning.
 Udvalget har endvidere modtaget mundtlige og/eller skriftlige henvendelser  

 fra:
Bedemændenes Landsforening, Danmarks Fiskeindustri- og Eksportforening, Den Danske Forlæggerforening og Foreningen af Speciallæger.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med de  

 af skatteministeren stillede ændringsforslag.
 Et mindretal inden for flertallet (Fremskridtspartiets medlem af  

 udvalget) ønsker at udtale følgende:
 Det glæder Fremskridtspartiet, at dets erobring af syv mandater ved valget  

 den 10. maj 1988 og den derefter følgende yderligere fremgang i  

 opinionsmålingerne har fået de tabende partier til omsider at lytte til  

 fremskridtskravene om nedsættelse af den virkelighedsfjerne  

 arbejdsmarkedsafgift.
 Fremskridtspartiet indstiller derfor lovforslaget til vedtagelse, men vil  

 kun opfatte det hermed vundne fremskridt for retfærdigheden som et brohoved.  

 Herfra vil Fremskridtspartiet efter vedtagelsen kæmpe for yderligere  

 landvindinger for de mange, der på urimelig vis får deres anstrengte økonomi  

 undergravet blot for at tilfredsstille det skrivebordsteoretiske påfund om  

 den arbejdsmarkedsafgift, som gennemførtes i december 1987 af  

 Socialdemokratiet, Det Konservative Folkeparti, Venstre, Det Radikale  

 Venstre, Centrum-Demokraterne og Kristeligt Folkeparti.
 Da de af skatteministeren stillede ændringsforslag er af rent teknisk  

 karakter, indstilles også disse til vedtagelse.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag.
 Skatteministeren har i sidste øjeblik stillet ændringsforslag, som er en  

 følge af den EF-harmonisering for afgifterne på busser, Folketinget vedtog  

 den 29. november 1988. SF kan ikke medvirke til gennemførelsen af ministerens  

 ændringsforslag.
Ministerens lovforslag om ændret arbejdsmarkedsbidrag imødekommer på en  

 række områder den kritik, som SF har fremsat, og som førte til, at vi i  

 sommersamlingen fremsatte et lovforslag om ændring af loven.
Selv om  

 ministerens lovforslag ikke er så vidtgående, bevæger det sig klart i den  

 rigtige retning, men i modsætning til SF's forslag er ministerens lovforslag  

 ikke provenuneutralt.
SF ønsker nok reglerne lempet for de mindre  

 erhvervsdrivende, men ser ingen grund til en generel gaveuddeling til  

 erhvervslivet.
Derfor foreslås procentsatsen forhøjet. Ændringsforslaget  

 betyder således en omfordeling fra de store erhvervsdrivende til de små.
Ændringsforslag Til § 1 Af et mindretal (SF):
 1) Før nr. 1 indsættes som nyt nummer:
»01. I § 6, stk. 1, ændres »2,5 pct.« til: »2,6  

 pct.«.' Af skatteministeren, tiltrådt af et flertal (udvalget med  

 undtagelse af SF):
 2) I nr. 3 affattes § 8, stk. 4, nr. 1, således:
 »1) Anskaffelse og drift af personbiler til højst 9 personer, hvis  

 bilen er faktureret med merværdiafgift og bruges til erhvervsmæssig  

 personbefordring, jf. § 6, stk. 1, i lov om registreringsafgift af  

 motorkøretøjer m.v.«.
 Af et mindretal (SF):
 3) Efter nr. 9 indsættes som nyt nummer:
»02. I § 17, stk. 1, ændres »2,5 pct.« til:  

 »2,6 pct.«.' Af skatteministeren, tiltrådt af et flertal (udvalget med  

 undtagelse af SF):
 4) Efter nr. 11 indsættes som nyt nummer:
»03. I § 19, stk. 1, ændres »§ 10, stk. 3, eller § 11,  

 stk. 2,» til: »§ 10, stk. 4, eller § 11 a, stk. 2, jf. § 11 b, 2.  

 pkt.,».« Bemærkninger Til nr. 1 og 3 Ændringsforslagene sikrer provenuneutralitet, idet forhøjelser fra 2,5  

 pct. til 2,6 pct. forventes at indbringe ca. 360 mio. kr.
Til nr. 2 Ændringsforslaget hænger sammen med den netop vedtagne ændring af  

 registreringsafgiftsloven, jf. § 1, nr. 8, i lov nr. 708 af 30. november 1988  

 om ændring af lov om registreringsafgift af motorkøretøjer m.v.  

 (Afgiftsfritagelse for busser m.v.).
Til nr. 4 Det gældende stk. 1 i § 19 har følgende ordlyd:
»Konstateres det, at en virksomhed har afgivet urigtig angivelse  

 efter § 10, stk. 3, eller § 11, stk. 2, således at virksomheden har betalt  

 for lidt i bidrag eller fået udbetalt for meget i godtgørelse efter § 17,  

 stk. 1, afkræver toldvæsenet virksomheden det skyldige beløb til betaling  

 senest 14 dage efter påkrav.« Ændringsforslaget er en konsekvens af de ændringer, der er foreslået i § 1  

 under nr. 5-7 i lovforslaget.
Aagaard (KF) Else Theill Sørensen (KF) Pernille Sams (KF) Svend Heiselberg  

 (V) nfmd.
Skrumsager Skau (V) Glistrup (FP) Elisabeth Arnold (RV) Bente  

 Juncker (CD) Kofod-Svendsen (KRF) Helen Beim (S) Erling Christensen (S) Pia  

 Gjellerup (S) Klaus Hækkerup (S) Grete Schødts (S) Stavad (S) fmd.  

Bjørn Poulsen (SF) Jens Thoft (SF) Bilag Et af udvalgets spørgsmål til skatteministeren og dennes besvarelse heraf Spørgsmål:
 Ministeren bedes tilstille udvalget kommissorium og udvalgssammensætning  

 for det udvalg, der er nedsat med henblik på en gennemgang af reglerne for  

 anparter m.v.
 Svar:
 Kopi af kommissoriet med udvalgssammensætningen vedlægges.
Kommissorium Igennem de senere år har antallet af anpartsprojekter m.v., der udbydes  

 med store skattemæssige fordele for de skattepligtige, som deltager i  

 projekterne, været stadig stigende.
Interessen for projekterne skyldes i  

 mange tilfælde de skattepligtiges mulighed for at nedbringe den  

 skattepligtige indkomst gennem afskrivninger m.v.
 Udtrykket »anparter« dækker ikke en bestemt virksomhedsform, men  

 anvendes bl.a. i forbindelse med kommanditselskaber, partrederier,  

 interessentskaber, samejer m.v.
De gældende afskrivningsregler omfatter alle selvstændige  

 erhvervsdrivende, der ejer afskrivningsberettigede aktiver.
Det forhold, at  

 der i et anpartsprojekt er tale om et stort antal ejere, ændrer ikke, at der  

 foreligger selvstændig erhvervsvirksomhed med samme adgang til at anvende  

 afskrivningsreglerne.
Det betyder bl.a., at omkostninger og afskrivninger kan  

 trækkes fra i den personlige indkomst, hvor fradragsværdien kan være op til  

 68 pct.
 I lyset af det voksende antal anpartsprojekter har skatteministeren  

 besluttet at nedsætte et udvalg, som skal gennemgå reglerne i den gældende  

 skattelovgivning vedrørende anparter.
Udvalget skal beskrive den gældende skattelovgivning for anparter og  

 belyse virkningerne heraf, herunder de statsfinansielle, samfundsøkonomiske  

 og administrative konsekvenser.
Med baggrund heri skal udvalget fremkomme med  

 forslag til imødegåelse af uheldige virkninger af de gældende regler gennem  

 ændringer i lovgivningen.
Udvalget skal i den forbindelse overveje, hvorvidt  

 der i skattelovgivningen kan indføres en egentlig opdeling af de personlige  

 erhvervsdrivende i to grupper - hovederhverv og bierhverv.
Udvalget bør  

 redegøre for de forskellige retlige konstruktioner, hvori begrebet anparter  

 forekommer (f.eks. kommanditselskaber, interessentskaber, partrederier osv.)  

 og overveje, om nogle af disse selskabslignende konstruktioner bør gives en  

 ændret skatteretlig stilling.
 Udvalget kan i givet fald fremkomme med konkrete forslag til lovændringer.
Udvalgets sammensætning Det foreslås, at udvalget sammensættes af repræsentanter for  

 Budgetdepartementet, Det Økonomiske Sekretariat, Industriministeriet,  

 Justitsministeriet, Statsskattedirektoratet og Skattedepartementet.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Udvalget har endvidere modtaget mundtlige og/eller skriftlige henvendelser  

 fra:
Dansk Taxi Forbund, Handelskammeret, Praktiserende Lægers Organisation og Revision Danmark, Skatteafdelingen.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
