Resumé  


  

 En forening klagede for en tyrkisk kvinde over Direktoratet for Udlændinges  

 og Indenrigsministeriets afgørelser om afslag på forlængelse af  

 opholdstilladelse.
Under sagen havde politiet flere gange foretaget  

 samlivskontrol hos kvinden og hendes ægtefælle.
Der var udfærdiget  

 politirapporter om samlivskontrollen.
Ombudsmanden mente det var kritisabelt, at Direktoratet for  

 Udlændinge ikke havde foretaget partshøring om oplysningerne i en af  

 politirapporterne, og at direktoratet traf afgørelse på baggrund af  

 oplysninger  

 indhentet mere end et halvt år før afgørelsen blev truffet.
For så vidt angik  

 Indenrigsministeriets behandling af sagen, mente ombudsmanden ligeledes det  

 var  

 kritisabelt, at Indenrigsministeriet ikke havde foretaget partshøring om  

 oplysningerne i en politirapport.
Herudover mente ombudsmanden at  

 Indenrigsministeriet i forbindelse med sin behandling af klagesagen burde  

 have  

 påtalt de sagsbehandlingsfejl som direktoratet havde begået.
 Under hensyn til at reglerne om partshøring har karakter af  

 garantiforskrifter, og at det derfor ikke kunne udelukkes at den manglende  

 partshøring havde haft indflydelse på de trufne afgørelser, henstillede  

 ombudsmanden til Indenrigsministeriet at genoptage sagen og sørge for at der  

 blev truffet en ny afgørelse i sagen. (J. nr. 1994-1513-643).
Afslag på forlængelse af opholdstilladelse.
Partshøring.  

 Sagsoplysning Foreningen B klagede for A  

 over Indenrigsministeriets afgørelse om afslag på forlængelse af  

 opholdstilladelse.
 Det fremgik af sagens akter  

 at A indrejste i Danmark den 4. august 1991. Den 17. august 1991 indgik hun  

 ægteskab med den herboende tyrkiske statsborger C og ansøgte på denne  

 baggrund  

 den 27. august 1991 om opholds- og arbejdstilladelse i Danmark.
 Den 2. oktober 1991 meddelte  

 Direktoratet for Udlændinge A opholdstilladelse indtil den 27. august 1992.  

 Ansøgningen om arbejdstilladelse blev afslået.
Den 13. august 1992 ansøgte A  

 om forlængelse af opholdstilladelsen.
Ansøgningen blev den 21. september 1992  

 imødekommet af Direktoratet for Udlændinge der forlængede opholdstilladelsen  

 indtil den 27. juni 1993.
Politiet modtog i efteråret  

 flere anmeldelser om at A og C ikke boede sammen.
Bl.a. modtog politiet i  

 november 1992 et anonymt brev hvor A og C's ægteskab blev betegnet som et  

 proformaægteskab.
Som følge af anmeldelserne  

 foretog politiet den 2. december 1992 samlivskontrol hos A og C på adressen  

 (adresse 1) hvor ægtefællerne var tilmeldt folkeregisteret.
Da politiet ikke  

 traf ægtefællerne hjemme, blev kontrollen fortsat den 3. december 1992 og  

 igen den 21. december 1992.
 Da politiet den 21. december  

 1992 kunne konstatere at lejligheden var fuldstændig tømt, rettede politiet  

 henvendelse til folkeregisteret og fik oplyst at ægtefællerne fra den 7.  

 december 1992 i stedet var tilmeldt en anden adresse (adresse 2).
Der blev optaget  

 politirapport vedrørende kontrollerne.
Af denne fremgik bl.a. følgende:
 "Onsdag d. 02 12 92.
 ...
 Der fandtes en del spindelvæv  

 på øverste del af døren og i karmen, hvilket indikerede, at døren ikke havde  

 været åbnet i flere dage. ...
 Ved nabohøring af 2 prs. blev  

 det oplyst, at de tilmeldte ikke opholder sig på værelset idet de aldrig er  

 der  

 om natten ligesom de ikke laver mad i bygningens køkken.
Den ene nabo havde aldrig set  

 personerne.
Den anden havde set manden en gang men aldrig kvinden.
Manden set  

 der for nogle dage siden.
 ...
 Undertegnede og (en  

 politiassistent) rettede d.d. kl. 14.20 henvendelse på adressen hos:  

  

 (D og E).  

  

 Ifølge oplysninger skulle (C)  

 bo og opholde sig der.
 (C) truffet ved henvendelsen.
 ...
 Han blev gjort bekendt med  

 tilstanden vedr. spindelvæv mm. på (adresse 1) men fastholdt at han havde  

 været  

 der d. 02 12 92. Han oplyste, at han boede der og sov der hver nat, hvilket  

 undertegnede over for ham, betvivlede kraftigt, grundet oplysninger på stedet  

 om, hvor meget han og (A) har været der.
 Han er indskærpet kraftigt om  

 at være sammen med sin kone på fælles bopæl jfr. reglerne for samliv jfr.  

 Udlændingeloven.
 ...
Fortsat d. 03 12 92 ...
Forespurgt, hvor (A) opholdt  

 sig om natten, oplyste de, at hun jo boede på (adresse 1) og derfor var i sit  

 hjem om natten.
De blev gjort bekendt med mine observationer men ville ikke  

 vedgå, at (A) boede og opholdt sig i deres lejlighed.
..." Politiet foretog sig ikke  

 mere i anledning af det som blev konstateret ved samlivskontrollen.
Politiet  

 oversendte den 11. juni 1993 rapporten til Direktoratet for Udlændinge.
Den 15. juni 1993 indgav A  

 ansøgning om forlængelse af sin opholdstilladelse.
Den 6. august 1993 traf  

 Direktoratet for Udlændinge afgørelse om afslag på A's ansøgning om  

 forlængelse af opholdstilladelse.
Af direktoratets afgørelse fremgik bl.a.  

 følgende:
 "...
Afslaget er meddelt under  

 henvisning til, at De efter direktoratets opfattelse ikke opfylder  

 betingelserne i udlændingelovens § 9, stk. 1, nr. 2 vedrørende samliv på  

 fælles  

 bopæl med Deres ægtefælle.
Selvom at De og Deres ægtefælle hele tiden i  

 Folkeregistret har været registreret med fælles bopæl, finder direktoratet  

 det  

 ikke godtgjort, at De har samlevet med Deres ægtefælle på fælles bopæl.
Direktoratet har lagt vægt  

 på, at politiet har foretaget samlivskontrol på Deres adresse (adresse 1).  

 Ved  

 kontrolbesøg på nævnte adresse den 02.12.1992 kl. 14.00 og kl. 18.50 blev  

 ingen  

 truffet hjemme, og bopælen fremstod som ubeboet.
Den ene nabo oplyste, at  

 pågældende aldrig havde set Dem eller Deres ægtefælle, og den anden nabo  

 oplyste, at pågældende kun havde set Deres ægtefælle en gang.
 Samme dag blev Deres  

 ægtefælle truffet på adressen (adresse 2) hos sine forældre.
Ved politiets kontrolbesøg  

 den 03.12.1992 kl. 10.30 på (adresse 1) blev ingen truffet hjemme.
Samme dag  

 blev Deres søster og hendes ægtefælle truffet på adressen (adresse 3), og de  

 oplyste samstemmende, at De og Deres ægtefælle kom på besøg hver dag efter  

 skole og spiste med.
 Det fremgår af registreringen  

 i Folkeregistret, at De og Deres ægtefælle har meldt adresseforandring den  

 07.12.1992 til (adresse 2).
 Direktoratet finder således  

 ikke, at Deres grundlag for forlængelse af Deres opholdstilladelse her i  

 landet  

 er tilstede jfr. udlændingelovens § 11, stk. 2 jfr. § 19, stk. 1, nr. 1 (lov  

 nr. 462 af den 26.06.1987) jfr. § 9, stk. 1, nr. 2.
 Direktoratet finder efter det  

 oplyste endvidere ikke, at der foreligger særlige forhold, der kan begrunde  

 en  

 forlængelse af Deres opholdstilladelse, jf. udlændingelovens § 19, stk. 5,  

 jf.  

 § 26, jf. § 11, stk. 2.
..." Direktoratet for Udlændinge  

 oversendte samme dag afgørelsen til politiet med henblik på at politiet  

 forkyndte afgørelsen for A.
Den 10. august 1993 mødte  

 politiet op på A's bopæl, (adresse 2), for at forkynde afgørelsen.
A var ikke  

 til stede på bopælen, men hendes ægtefælle C blev i stedet gjort bekendt med  

 sagen.
Han blev endvidere forespurgt om A boede på adressen sammen med ham,  

 hvilket han bekræftede.
Politiet tog herefter til A's  

 søsters bopæl, (adresse 3), hvor man traf A.
A blev gjort bekendt med sagen  

 hvorefter hun kørte med politiet til (adresse 2) hvor Direktoratet for  

 Udlændinges afgørelse af 6. august 1993 blev forkyndt for hende.
Der blev  

 udfærdiget en politirapport vedrørende forløbet.
Af denne fremgik bl.a.  

 følgende:
 "...
 Alt i alt var der intet, der  

 ved almindelig besigtigelse indicerede, at (A) skulle bo i lejligheden.
 ...
 Hun blev endvidere gjort  

 bekendt med at hendes mand, (C), havde forevist deres lejlighed, hvorved vi  

 havde konstateret, at afhørte ikke umiddelbart ses at bo der til daglig.
 Afhørte påstod kraftigt, at  

 hun boede i lejligheden og at hun var villig til at forevise sine personlige  

 ejendele m.v.
 ...
 (A) blev gjort bekendt med,  

 at politiet skønnede at hun ikke opholder sig permanent i lejligheden, idet  

 der  

 ikke kunne forevises forhold, der tydede på, at hun bor der.
 Hun blev herefter gjort  

 bekendt med den fra Direktoratet for Udlændinge af 6. Aug. 1993 fremsendte  

 afgørelse, hvoraf fremgår, at der ikke findes grundlag for forlængelse af  

 opholdstilladelse.
..." Ved forkyndelsen påklagede A  

 Direktoratet for Udlændinges afgørelse til Indenrigsministeriet.
Den 14.  

 august  

 1993 fremsendte A et brev til Indenrigsministeriet hvori hun uddybede sin  

 klage  

 over direktoratets afgørelse.
 Den 18. august 1993  

 oversendte Direktoratet for Udlændinge sin afgørelse af 6. august 1993 til  

 Indenrigsministeriet idet direktoratet oplyste at direktoratet kunne henholde  

 sig til sin afgørelse.
Den 4. oktober 1993 sendte  

 Indenrigsministeriet direktoratets udtalelse af 18. august 1993 til A,  

 tillige  

 med kopi af politirapporten af 10. august 1993. Indenrigsministeriet bad A om  

 at fremkomme med eventuelle bemærkninger inden for 14 dage.
I brev af 10.  

 oktober 1993 til Indenrigsministeriet fremkom A med sine bemærkninger til  

 politirapporten.
Den 26. oktober 1993 anmodede  

 Indenrigsministeriet Direktoratet for Udlændinge om en supplerende udtalelse  

 i  

 sagen.
I den anledning anmodede Direktoratet for Udlændinge den 4. november  

 1993 politiet om at fortsætte de påbegyndte undersøgelser.
Politiet foretog  

 herefter på ny samlivskontrol den 16. november 1993. Samlivskontrollen blev  

 fortsat den 2. februar 1994. Der blev udfærdiget politirapport vedrørende den  

 foretagne kontrol.
Af denne fremgik bl.a. følgende:
 "...
Fortsat 020294 ...
 (C), (adresse 2),  

  

 blev truffet.
 ...
 Han blev opfordret til at  

 forevise lejligheden, hvor han låste sig ind.
Det blev først konstateret at  

 der på døren stod  

  

 (D og E). Intet  

 steds stod (A eller C.) (C) blev opfordret til at  

 vise personlige ejendele frem, ligesom han skulle vise det værelse, hvor de  

 "bor".
 ...
Af personlige ejendele kunne  

 (C)  

  

 ikke  

  

 vise noget.
Han havde ingen  

 toiletsager, men påstod at een tandbørste ud af to, der stod i et krus på  

 hylde  

 i badeværelse, tilhørte ham.
Der fandtes med sikkerhed  

  

 ingen toiletsager af kvindelig art,  

  

 idet der ud over de to nævnte tandbørster kun fandtes toiletpapir og to  

 badekåber, der hang på badeværelset.
Ligeledes åbnede (C) på forlangende  

 skabe,  

 der var på badeværelse og i entre, men der fandtes  

  

 ingen  

  

 genstande eller sager, der kunne relateres til en kvinde.
 (C) foreviste herefter det  

 værelse som han oplyste var deres fælles soveværelse.
Værelset er møbleret med to  

 separate senge, der var placeret i hver sin side af værelset med frit  

 gangareal  

 i mellem.
Disse senge var opredte - med det samme sengelinned som det blev  

 konstateret, herv.
Kriminalpolitis rapp. ang. samlivskontrol -.
På en hylde over den ene seng  

 lå der ca. 20 stykker tøj af forskellig art.
Tøjet var pænt lagt sammen og lå  

 stablet.
Adspurgt oplyste (C), at det var deres fælles tøj.
I et indbygget klædeskab med  

 een låge, (svarende til skabet i et børneværelse) fandtes 6 stykker tøj.  

 Disse  

 var anbragt på bøjler.
Tøjet tilhørte (A).
 Der fandtes ingen  

 beklædningsgenstande i skabet, der tilhørte (C). Heller ikke sko eller andet  

 fodtøj.
 Der fandtes eet par sorte  

 helt nye (ubrugte) dame laksko på øverste hylde i klædeskabet.
 Vedr. (C's) pas og  

 opholdstilladelse oplyste han, at dette var låst inde i moderens soveværelse.  

 Han havde ikke adgang dertil.
 Vedr. (A's) personlige  

 papirer, var de ligeledes låst inde.
Ved den foretagne kontrol er  

 det min opfattelse, at parret ikke lever eller bor sammen, hvilket er  

 konstateret på baggrund af, at der ikke findes de mest almindelige personlige  

 effekter og beklædningsgenstande - som f.eks. undertøj - eller andre  

 almindelige ting, der må anses for at være almindeligt at være i besiddelse  

 af." Den 8. februar 1994  

 oversendte Direktoratet for Udlændinge politirapporten af 16. november 1993  

 med  

 kontinuationer til Indenrigsministeriet og oplyste samtidig at direktoratet  

 kunne henholde sig til sin afgørelse af 6. august 1993. Den 16. juni 1994  

 stadfæstede Indenrigsministeriet Direktoratet for Udlændinges afgørelse.
Af  

 Indenrigsministeriets afgørelse fremgik bl.a. følgende:
 "...
Direktoratet for Udlændinge  

 afgav i anledning af Deres klage en udtalelse tillige med sagens akter.
En  

 kopi  

 af udtalelsen samt af politirapporter af 2. december 1992, af 10. august 1993  

 og af 16. november 1993 blev sendt til Dem den 4. oktober 1993.
 Ved brev af 10. oktober 1993  

 fremkom De med yderligere bemærkninger til sagen.
 De har herved anført, at De  

 grundet pladsmangel opbevarer Deres vasketøj i plastikposer, samt at De  

 opbevarer Deres toiletsager i Deres håndtaske.
På den baggrund afgav  

 Direktoratet for Udlændinge en supplerende udtalelse om sagen.
En kopi af  

 udtalelsen vedlægges til Deres orientering.
Det fremgår af de  

 foreliggende oplysninger, at De den 2. oktober 1991 blev meddelt  

 opholdstilladelse indtil den 27. august 1992 efter § 9, stk. 1, nr. 2, i  

 udlændingeloven, jf. lovbekendtgørelse nr. 462 af 26. juni 1987, idet De  

 samlevede på fælles bopæl i ægteskab eller fast samlivsforhold af længere  

 varighed med en i Danmark fastboende person.
De blev tillige meddelt  

 arbejdstilladelse.
 Det fremgår endvidere, at  

 Deres opholdstilladelse den 3. september 1992 blev forlænget til den 27. juni  

 1993.
Det fremgår af politirapport  

 af 2. december 1992 med kontinuationer, at politiet den 2. december 1992  

 rettede henvendelse til (adresse 1), hvor ingen var hjemme.
Det blev af en  

 nabo  

 oplyst, at pågældende aldrig havde truffet Dem eller Deres ægtefælle.
En  

 anden  

 nabo oplyste, at pågældende havde truffet Deres ægtefælle en gang.
Det fremgår endvidere af  

 politirapport af 2. december 1992, at man på samme dag på adressen (adresse  

 2),  

 traf Deres ægtefælle, der oplyste, at De var ude at handle.
Man rettede  

 senere  

 samme dag påny forgæves henvendelse til (adresse 1).
 Det fremgår videre af  

 politirapport af 2. december 1992 med kontinuationer, at man på ny den 3.  

 december 1992 forgæves rettede henvendelse på adressen (adresse 1).
 Senere samme dag rettede man  

 henvendelse på adressen (adresse 3), hvor man traf (F og G), der oplyste, at  

 De  

 og Deres ægtefælle hver dag kom på besøg, men i øvrigt overnattede på  

 adressen  

 (adresse 1) undtagen i weekenden.
 Det fremgår endeligt af  

 politirapport af 2. december 1992, at De og Deres ægtefælle pr. den 7.  

 december  

 1993 var tilmeldt adressen (adresse 2).
Det fremgår af politirapport  

 af 10. august 1993 med kontinuationer, at politiet den 10. august 1993  

 rettede  

 henvendelse på (adresse 2), hvor man traf Deres ægtefælle, der oplyste, at De  

 opholdt Dem hos Deres søster.
Der blev forevist et værelse som skulle være  

 Deres og Deres ægtefælles soveværelse.
Der blev endvidere fremvist to  

 sportstasker og to poser med tøj samt et klædeskab indeholdende 2 stykker  

 overtøj.  

 Deres ægtefælle var ikke i stand til at fremvise Deres personlige ejendele.  

 De  

 blev herefter selv hentet til (adresse 2), hvor De udover det ovennævnte  

 kunne  

 fremvise to beklædningsgenstande tilhørende Dem.
De blev herefter bedt om at  

 fremvise personlige effekter, hvorefter De oplyste, at Deres smykker var låst  

 inde, og at Deres toiletsager var i Deres håndtaske.
 Det fremgår af politirapport  

 af 16. november 1993 med kontinuationer, at politiet 3 gange har rettet  

 henvendelse på Deres bopæl uden at træffe Dem sammen med Deres ægtefælle.
 Det fremgår endvidere af  

 politirapport af 16. november 1993 med kontinuationer, at politiet den 2.  

 februar 1994 rettede henvendelse på (adresse 2), hvor man traf Deres  

 ægtefælle,  

 der oplyste, at De var i skole.
Det blev under politiets  

 gennemgang af lejligheden konstateret, at der i lejligheden, der ifølge Deres  

 ægtefælle tilhører (D og E), alene var stillet et mindre værelse til rådighed  

 for Dem og Deres ægtefælle.
Her fandt man to separate opredte senge.
Der blev  

 endvidere fundet ca. 20 stykker tøj, som ifølge Deres ægtefælle skulle være  

 fælles.
I et skab fandt man 6 stykker tøj samt et par ubrugte sko, som ifølge  

 Deres ægtefælle skulle tilhøre Dem.
 Der blev ikke fundet  

 personlige papirer eller andre personlige ejendele, idet disse ifølge Deres  

 ægtefælle var låst inde.
 Indenrigsministeriet finder  

 herefter efter en samlet vurdering af sagen ikke, det kan lægges til grund,  

 at  

 De samlever på fælles bopæl med Deres ægtefælle.
..." I brev af 19. juni 1994  

 klagede B herefter til mig over Indenrigsministeriets afgørelse.
I anledning  

 af  

 B's henvendelse indhentede jeg en udtalelse af 25. juli 1994 fra  

 Indenrigsministeriet hvori Indenrigsministeriet udtalte at man kunne henholde  

 sig til den trufne afgørelse.
Da jeg efter at have  

 gennemgået sagen ikke fandt den tilstrækkeligt oplyst, anmodede jeg den 4.  

 august 1994 Indenrigsministeriet om en supplerende udtalelse.
I mit svar til  

 Indenrigsministeriet skrev jeg bl.a. følgende:
 "...
 Det anføres i ministeriets  

 afgørelse af 16. juni 1994 at ministeriet den 4. oktober 1993 sendte kopi af  

 Direktoratet for Udlændinges udtalelse i sagen samt kopi af politirapporter  

 af  

 2. december 1992, af 10. august 1993 og af 16. november 1993 til (A).
 Af ministeriets  

 fremsendelsesbrev til (A) af 4. oktober 1993 fremgår udelukkende at  

 ministeriet  

 sendte kopi af Direktoratet for Udlændinges udtalelse i sagen samt af  

 politirapport af 10. august 1993. (A) fremkom med sine kommentarer til  

 politirapporten af 10. august 1993 i brev af 10. oktober 1993.
 På denne baggrund anmoder jeg  

 ministeriet om i den supplerende udtalelse at præcisere om politirapporterne  

 af  

 2. december 1992 og af 16. november 1993 med kontinuationer blev sendt til  

 (A).  

 I tilslutning hertil beder jeg om en redegørelse for overholdelsen af  

 reglerne  

 i forvaltningslovens § 19 om partshøring, dels i forbindelse med Direktoratet  

 for Udlændinges afgørelse af 6. august 1993, dels i forbindelse med  

 Indenrigsministeriets  

 afgørelse af 16. juni 1994.
..." Indenrigsministeriet udtalte  

 herefter den 31. oktober 1994 bl.a. følgende:
 "...
 Vedlagt sendes på ny akterne  

 i sagen vedrørende den tyrkiske statsborger (A), idet Indenrigsministeriet  

 skal oplyse at man ved brev af 4. oktober 1993 fremsendte kopi af  

 Direktoratet  

 for Udlændinges udtalelse af 18. august 1993 og politirapport af 10. august  

 1993 til klageren i overensstemmelse med forvaltningslovens § 19.
 Indenrigsministeriet  

 fremsendte ikke politirapport af 2. december 1992, idet denne rapport, der lå  

 til grund for direktoratets afgørelse af 6. august 1993, måtte anses for at  

 være klageren bekendt.
 Indenrigsministeriet har  

 desværre ikke fremsendt politirapport af 16. november 1993 til partshøring,  

 hvilket man meget skal beklage.
..." Indenrigsministeriets  

 supplerende udtalelse af 31. oktober 1994 blev givet på baggrund af en  

 udtalelse af 13. oktober 1994 fra Direktoratet for Udlændinge.
Af denne  

 udtalelse fremgik bl.a. følgende:
 "...
 På baggrund af oplysninger i  

 ovennævnte politirapport af 02.12.1992 meddelte direktoratet ved skrivelse af  

 06.08.1993 pågældende afslag på det ansøgte, jfr. udlændingelovens § 11, stk.  

 2  

 jfr. § 19, stk. 1, nr. 1 og § 21, idet man ikke fandt, at pågældende  

 samlevede  

 på fælles bopæl med sin ægtefælle, hvorfor betingelserne i udlændingelovens §  

 9, stk. 1, nr. 2 ikke kunne anses for opfyldt.
 Det blev i forbindelse med  

 ovennævnte afgørelse anført, at direktoratet blandt andet havde tillagt det  

 betydning, at politiet gentagne gange forgæves havde forsøgt at antræffe  

 pågældende på den fælles bopæl.
 Efter direktoratets praksis  

 vil der i tilfælde, hvor direktoratet på denne måde kommer i besiddelse af  

 oplysninger af betydning for sagens afgørelse, som det må antages, at den  

 pågældende udlænding ikke er bekendt med, blive foretaget partshøring i  

 overensstemmelse med forvaltningslovens § 19. Denne partshøring sker enten  

 skriftligt eller i forbindelse med en samtale hos direktoratet eller  

 politiet.
 Direktoratet skal derfor  

 beklage, at man i den konkrete sag ikke forinden direktoratets afgørelse af  

 06.08.1993 foretog partshøring for så vidt angår samlivskontrolrapport af  

 02.12.1992.
..." I en skrivelse til B udtalte  

 jeg herefter følgende:
"Ved min gennemgang af  

 sagen har jeg fundet at der hos Direktoratet for Udlændinge og  

 Indenrigsministeriet foreligger sådanne sagsbehandlingsfejl at jeg samtidig  

 hermed har henstillet til Indenrigsministeriet at genoptage sagen og sørge  

 for at der bliver truffet en ny afgørelse.
På denne baggrund har jeg ikke  

 fundet  

 det nødvendigt at tage stilling til selve afgørelsen om at give A afslag på  

 forlængelse af opholdstilladelse, og koncentrerer mig derfor i det følgende  

 om  

 Direktoratet for Udlændinges og Indenrigsministeriets sagsbehandling.
1. Direktoratet for Udlændinges sagsbehandling Direktoratet for Udlændinge  

 har i sin udtalelse af 13. oktober 1994 oplyst at direktoratet, når  

 direktoratet kommer i besiddelse af oplysninger af betydning for sagens  

 afgørelse som det må antages at den pågældende udlænding ikke er bekendt med,  

 foretager partshøring i overensstemmelse med forvaltningslovens § 19.  

 Direktoratet beklager at der i A's sag ikke blev foretaget partshøring  

 vedrørende samlivskontrolrapport af 2. december 1992.
 Reglerne om partshøring  

 findes i forvaltningslovens § 19, stk. 1 og 2, der har følgende ordlyd:
"  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse.
Stk. 2.  

  

 Bestemmelsen i stk. 1 gælder ikke, hvis det efter oplysningernes karakter og sagens  

 beskaffenhed må anses for ubetænkeligt at træffe afgørelse i sagen på det  

 foreliggende grundlag, udsættelse vil medføre overskridelse af en lovbestemt  

 frist for sagens afgørelse, partens interesse i, at sagens afgørelse udsættes,  

 findes at burde vige for væsentlige hensyn til offentlige eller private  

 interesser, der taler imod en sådan udsættelse, parten ikke har ret til aktindsigt efter reglerne i  

 kapitel 4 med hensyn til de pågældende oplysninger, den påtænkte afgørelse vil berøre en videre ubestemt  

 kreds af personer, virksomheder m.v., eller hvis forelæggelsen af  

 oplysningerne  

 for parten i øvrigt vil være forbundet med væsentlige vanskeligheder, eller der ved lov er fastsat særlige bestemmelser, der sikrer  

 parten adgang til at gøre sig bekendt med grundlaget for den påtænkte  

 afgørelse  

 og til at afgive en udtalelse til sagen, inden afgørelsen træffes." Politirapporten af 2.  

 december 1992 indeholder efter min opfattelse oplysninger der er omfattet af  

 forvaltningslovens § 19. Jeg finder det derfor kritisabelt at direktoratet  

 ikke  

 foretog partshøring vedrørende oplysningerne, og kan således tilslutte mig  

 direktoratets beklagelse.
 Direktoratet traf den 6.  

 august 1993 afgørelse om at give A afslag på forlængelse af opholdstilladelse  

 på baggrund af oplysninger indhentet i december 1992.
Det gælder som et  

 grundlæggende princip i forvaltningsretten at det påhviler den enkelte  

 forvaltningsmyndighed selv, eventuelt i samarbejde med andre myndigheder, at  

 fremskaffe fornødne oplysninger om de foreliggende sager eller dog at sørge  

 for  

 at private, navnlig parterne, medvirker til sagens oplysning.
Der gælder  

 således et official- eller undersøgelsesprincip.
 Hvilke oplysninger der skal  

 indhentes, og hvorfra de skal indhentes, varierer fra sag til sag, men  

 princippet indebærer at der først må træffes en afgørelse når der foreligger  

 nødvendige oplysninger til at kunne træffe en materielt lovlig og rigtig  

 afgørelse.
Ud over at Direktoratet for  

 Udlændinge ikke foretog partshøring vedrørende oplysningerne i  

 politirapporten  

 af 2. december 1992, finder jeg det kritisabelt at Direktoratet for  

 Udlændinge  

 traf afgørelse på baggrund af oplysninger indhentet mere end et halvt år  

 forinden afgørelsen blev truffet.
Direktoratet burde for at opfylde sin  

 forpligtelse i henhold til officialprincippet efter min mening have indhentet  

 nye oplysninger vedrørende A og C, f.eks. fra politiet, forinden der blev  

 truffet afgørelse.
 Jeg har gjort direktoratet  

 bekendt med min opfattelse.
2. Indenrigsministeriets sagsbehandling I Indenrigsministeriets  

 afgørelse er anført at Indenrigsministeriet den 4. oktober 1993 fremsendte en  

 kopi af bl.a. politirapport af 16. november 1993 til A.
I sin udtalelse til  

 mig  

 af 31. oktober 1994 har Indenrigsministeriet imidlertid oplyst at  

 Indenrigsministeriet desværre ikke sendte politirapporten af 16. november  

 1993  

 til partshøring, hvilket Indenrigsministeriet meget beklager.
 Politirapporten af 16.  

 november 1993 indeholder efter min opfattelse oplysninger der er omfattet af  

 forvaltningslovens § 19. Jeg finder det derfor kritisabelt at  

 Indenrigsministeriet ikke foretog partshøring vedrørende oplysningerne, og  

 kan  

 således tilslutte mig Indenrigsministeriets beklagelse.
 Jeg finder det endvidere  

 kritisabelt at Indenrigsministeriet i forbindelse med sin behandling af  

 klagesagen ikke bemærkede og over for Direktoratet for Udlændinge påtalte de  

 sagsbehandlingsfejl som direktoratet havde begået, jf. ovenfor.
 Jeg har gjort Indenrigsministeriet  

 bekendt med min opfattelse.
Reglerne om partshøring har  

 karakter af garantiforskrifter hvis tilsidesættelse gør at der svigter en  

 garanti for afgørelsens lovlighed og rigtighed.
Efter min opfattelse kan det  

 ikke udelukkes at de sagsbehandlingsfejl der foreligger i forbindelse med  

 behandlingen af A's sag har haft indflydelse på den trufne afgørelse.
Jeg  

 har derfor samtidig hermed henstillet til Indenrigsministeriet at genoptage  

 sagen og sørge for at der bliver truffet en ny afgørelse vedrørende A's  

 ansøgning om forlængelse af opholdstilladelse." I skrivelse af 17. februar  

 1995 meddelte Indenrigsministeriet mig at ministeriet havde sendt sagen til  

 Direktoratet for Udlændinge til fornyet afgørelse i 1. instans.
Jeg meddelte herefter  

 Indenrigsministeriet at jeg havde taget det oplyste til efterretning, og at  

 jeg  

 ikke foretog mig mere i sagen på det foreliggende grundlag.
Jeg anmodede  

 samtidig om at blive underrettet om udfaldet af Direktoratet for Udlændinges  

 nye afgørelse i sagen.
Den 24. august 1995 modtog  

 jeg en kopi af et brev af 23. august 1995 fra Indenrigsministeiet til A.
Af  

 brevet fremgik at Direktoratet for Udlændinge den 24. maj 1995 havde truffet  

 afgørelse om at inddrage A's opholdstilladelse, og at A den 6. juni havde  

 klaget over afgørelsen til Indenrigsministeriet.
Den 10. november 1995 modtog  

 jeg kopi af Indenrigsministeriets afgørelse af 9. november 1995 hvorved  

 Direktoratet for Udlændinges afgørelse af 29. maj 1995 blev stadfæstet.
