(Til alle amtsråd og  

 kommunalbestyrelser) Hermed følger ny formular nr. 2 af juni 1989 angående  

 helbredserklæring/helbredsattest til brug ved tjenestemandsansættelse mv. i  

 folkeskolen (format A4).  Formularen bedes taget i brug straks.
 Formularen bedes i hvert enkelt tilfælde udfyldt omhyggeligt med angivelse  

 af samtlige ønskede oplysninger.
 Yderligere eksemplarer kan rekvireres i Undervisnings- og  

 Forskningsministeriets cirkulærecentral (Frederiksholms Kanal 25, 1220  

 København K - Tlf. 33 92 51 03).
 I fortsættelse af ministeriets skrivelse af 7. september 1988, hvormed  

 fulgte Finansministeriets cirkulæreskrivelse LP nr. 94/88 af 19. august 1988  

 om helbredsbedømmelse ved tjenestemandsansættelse i staten, folkeskolen og  

 folkekirken mv., skal Undervisnings- og Forskningsministeriet efter indhentet  

 udtalelse fra Finansministeriet meddele, at pensionssikringen efter  

 Undervisningsministeriets cirkulære af 25. februar 1987 om pensionssikring af  

 timelærere m.fl. er obligatorisk for ansatte i de af cirkulæret  

 omfattede stillingskategorier.
 Der kan derfor ikke længere i folkeskolen ansættes timelærere, faste  

 vikarer m/læreruddannelse og vakancevikarer, der ikke kan omfattes af  

 pensionssikringen for disse stillingskategorier.
 Og da det er en forudsætning for at blive omfattet af pensionssikringen,  

 at den pågældende er helbredsbedømt, kan der således ikke længere ske  

 ansættelse i disse stillingskategorier uden forudgående bedømmelse af  

 ansøgerens helbredsmæssige egnethed til at bestride den pågældende stilling,  

 medmindre der selvsagt er tale om overgang fra en anden stilling, hvor  

 helbredsbedømmelse er sket.
 Tilsvarende gælder, at en timelærer m.fl., der var ansat pr. 1. april  

 1986, men som ikke ønsker nu at lade sig helbredsbedømme, ikke  

 kan forblive ansat i den pågældende stillingskategori, men må afskediges.
 Der henvises endvidere til § 18 i Undervisningsministeriets cirkulære af  

 24. november 1977 om ansættelse og afskedigelse af tjenestemænd m.fl. ved  

 kommunernes og amtskommunernes skole- og undervisningsvæsen, som herefter  

 finder tilsvarende anvendelse i forbindelse med ansættelse i en stilling i  

 folkeskolen som timelærer, fast vikar m/læreruddannelse og vakancevikar.
 Det tilføjes, at cirkulæret af 24. november 1977 er taget op til revision.
 Formularen er - i A5-format - optrykt som bilag.
 P.m.v.
 e.b.
Jens Kroman fm.
 Bilag.
Formular nr. 2 (Bedes angivet ved rekvisition) Nævnet for Helbredsbedømmelser i Tjenestemandssager H.
C.
Andersens  

 Boulevard 43 1553 København V Helbredsnævnets udtalelse:
