Betænkning afgivet af Skatteudvalget den 9. december  

 1998 Betænkning over Forslag til lov om ændring af  

 kildeskatteloven (Udenlandske forskere m.v.) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget  

 skriftlige henvendelser fra:
Dansk Industri, Erhvervenes Skattesekretariat og PricewaterhouseCoopers.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de stillede  

 ændringsforslag.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling.
Ændringsforslag Af	skatteministeren, tiltrådt af et flertal  

 (udvalget med undtagelse af EL):
Til § 1 1) I den under nr. 1 foreslåede affattelse af § 48  

 E, stk. 1, affattes 1. pkt. således:
»Personer, som bliver skattepligtige efter § 1 i  

 forbindelse med påbegyndelse af ansættelsesforhold hos en  

 arbejdsgiver, som er omfattet af § 1 eller § 2, stk. 1, litra d,  

 selskabsskattelovens § 1, § 2, stk. 1, litra a, eller § 3 eller  

 fondsbeskatningslovens § 1, eller som erhverver bopæl her i landet i  

 forbindelse med ansættelsesforholdets påbegyndelse, kan  

 vælge at blive beskattet efter bestemmelserne i stk. 2-8 af vederlag i  

 penge, jf. § 43, stk. 1, når de pågældende personer skal  

 udføre arbejde her i landet.« 2) I den under nr. 1 foreslåede affattelse af § 48  

 E affattes stk. 4 og 5 således:
»Stk. 4. Beskatning efter stk. 3 kan finde sted i  

 en eller flere perioder af højst 36 måneders samlet varighed  

 inden for 10 år regnet fra det tidspunkt, hvor første  

 ansættelsesforhold påbegyndes.
Hvis nyt ansættelsesforhold,  

 hvor vederlaget beskattes efter stk. 3, tiltrædes senest 1 måned  

 efter ophør af tidligere tilsvarende ansættelsesforhold, er det  

 ingen betingelse, at skattepligt indtræder eller bopæl erhverves  

 i forbindelse med det nye ansættelsesforholds påbegyndelse.  

 Tidligere perioder, hvor beskatning efter stk. 3 har fundet sted,  

 indgår ikke ved bedømmelsen efter stk. 2, nr. 1.
Stk. 5. Indtil udløbet af en periode, hvor  

 beskatning efter stk. 3 er valgt, kan den skattepligtige vælge, at  

 vederlaget i stedet skal beskattes efter de almindelige regler.
I så  

 fald finder stk. 6, sidste pkt., tilsvarende anvendelse, og den  

 pågældende periode fragår ved beregningen af den  

 36-måneders-periode, som er nævnt i stk. 4.« Bemærkninger Til nr. 1 Formålet med ændringen er at sikre, at enhver  

 indtræden af fuld skattepligt efter kildeskattelovens § 1 i forbindelse  

 med påbegyndelse af ansættelsesforholdet berettiger til 25 pct.  

 bruttobeskatning.
Dette har særligt betydning, hvor fuld skattepligt  

 som følge af opholdsreglen i kildeskattelovens § 1, stk. 1, nr. 2,  

 indtræder på et tidligere tidspunkt end erhvervelse af  

 bopæl.
Til nr. 2 Formålet med ændringen er at sikre, at flere  

 ikke sammenhængende ophold her i landet, der tilsammen ikke overstiger  

 36 måneder, kan undergives bruttobeskatning på 25 pct.
Efter  

 lovforslaget kan der ikke opnås 25 pct.-beskatning i flere perioder  

 uden indbyrdes sammenhæng.
