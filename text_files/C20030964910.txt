Cirkulæreskrivelse om antagelse af offentlige forsvarere og  

 advokater til at udføre sager for parter, der har fri proces 1.  

  

 Ved cirkulære nr. 99 af 3. juni 1971 og cirkulæreskrivelser af  

 henholdsvis 14. juli 1998 og 8. juli 2002 har Justitsministeriet fastsat  

 regler  

 om antagelse af offentlige forsvarere og advokater til at udføre sager for  

 parter, der har fri proces.
 I cirkulæreskrivelsen af 8.  

 juli 2002, der blev udfærdiget på baggrund af drøftelser med  

 Dommerforeningen,  

 Advokatrådet og Landsforeningen af beskikkede advokater, har  

 Justitsministeriet  

 orienteret om de hensyn, der tillægges vægt ved antagelsen af beneficerede  

 advokater, ligesom ministeriet har anmodet om, at det i indstillingerne fra  

 retskredsens dommer og vedkommende landsretspræsident fremover klart  

 tilkendegives, hvilke hensyn der er blevet tillagt vægt i den konkrete sag.
2.  

  

 Imidlertid har Folketingets Ombudsmand ved brev af 6. august  

 2002 kritiseret Justitsministeriet for i en konkret sag ikke i tilstrækkelig  

 grad at have begrundet et afslag på beneficium.
I sagen havde  

 Justitsministeriet henholdt sig til vedkommende landsretspræsidents  

 indstilling, der var baseret på retternes vurdering af de enkelte ansøgeres  

 kvalifikationer, herunder den enkelte ansøgers kvalifikationer som  

 procederende  

 advokat, således som disse kvalifikationer var fremstået for de pågældende  

 dommere.
Ministeriet havde tilføjet, at der må lægges betydelig vægt på  

 retternes vurdering af ansøgerne til de ledige beneficier, og at dette  

 navnlig  

 gælder den enkelte ansøgers kvalifikationer som procederende advokat, der  

 alene  

 kan bedømmes, når den pågældende giver møde i retten.
 Folketingets Ombudsmand  

 udtalte vedrørende ministeriets begrundelse, at han ikke fandt grund til at  

 antage, at udvælgelsen blandt ansøgerne ikke var sket på et sagligt grundlag.  

 Det saglige grundlag, som må antages at have ligget bag Justitsministeriets  

 afslag, havde imidlertid ikke fundet udtryk i begrundelsen.
Folketingets Ombudsmand  

 anførte i den forbindelse bl.a., at vedkommende ansøger stod stærkt på en  

 række  

 af de punkter, der i praksis tillægges vægt ved antagelsen af beneficerede  

 advokater.
På den baggrund var det ikke tilstrækkeligt, at Justitsministeriet  

 i  

 afslaget havde givet meddelelse om de generelle kriterier, der havde været  

 afgørende ved udvælgelsen samt den indbyrdes afvejning af disse.
Ministeriets  

 afslag burde tillige have indeholdt oplysning om, hvilke konkrete forhold der  

 havde ført til Justitsministeriets afslag.
3.  

  

 På baggrund af ombudsmandsudtalelsen skal Justitsministeriet  

 præcisere, at indstillingerne skal indeholde en mere individuelt betonet  

 angivelse af de hensyn, der har været bestemmende herfor.
Dette gælder  

 navnlig  

 i forhold til de ansøgere, der er anledning til at overveje mere indgående,  

 idet de pågældende umiddelbart står stærkt på en række af de punkter, der i  

 praksis tillægges vægt ved antagelsen af beneficerede advokater, men som  

 senere  

 i udvælgelsesproceduren er blevet valgt fra.
