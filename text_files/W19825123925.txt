Lukning af altaner ved opsætning af klimaskærme bevirker, at kravene  

 om redningsåbninger ikke overholdes, idet de bagved liggende værelser efter  

 lukningen af altanerne ikke længere har redningsåbninger til det fri eller  

 adgang gennem dør til 2 andre rum med redningsåbninger Byggestyrelsen har i dag skrevet følgende til civilingeniør H. v.Wowern,  

 Skovvangen 11, 2920 Charlottenlund:
 »Byggelovsklage vedr. matr.nr. 1 nk og 1 nl, Sandviggård beliggende  

 Fredskovhellet 36-54, Hillerød.
 I skrivelse af 4. maj 1982 meddelte byggestyrelsen, at Deres klage af 1.  

 maj 1982 over Frederiksborg amtsråds afgørelse blev sendt til amtsrådet til  

 udtalelse.
 Amtsrådet har i skrivelse af 14. juni 1982 udtalt, at man ikke har fundet  

 grundlag for at ændre den ved skrivelse af 6. april 1982 trufne afgørelse.
Endvidere bemærker amtsrådet, at den pågældende lukning af altanerne  

 indebærer, at disse må betragtes som rum, idet de - uanset de ikke er påtænkt  

 inddraget under lejlighedernes boligareal - vil kunne anvendes som  

 udenomsrum.
Opsætning af de ansøgte klimaskærme forudsætter derfor  

 dispensation fra bygningsreglementets kap. 6 om brandforhold, da hverken  

 kravet i kap. 6.9.2., stk. 2, om lejlighedsskel eller kap. 6.9.6., stk. 1, om  

 redningsåbning herefter er opfyldt.
Endelig bemærker amtsrådet til det af Dem anførte, at Hillerød kommunes  

 afgørelse af 27. december 1981 alene indeholder en bemærkning om lysforhold  

 og ventialtionsforhold men ikke en afgørelse af, hvorvidt projektet opfylder  

 bygningsreglementets krav på disse områder.
Amtsrådet har derfor ikke fundet  

 anledning til at foretage sig yderligere om disse forhold.
 ./. Til Deres orientering vedlægges en kopi af Frederiksborg amtsråds  

 svar.
Det fremgår af sagens oplysninger, at Hillerød byråds byplan- og  

 bygningsudvalg ved skrivelse af 23. december 1981 har afslået Deres ansøgning  

 om tilladelse til at lade opsætte klimaskærme på altanerne i ovennævnte  

 bebyggelse.
Klimaskærmene skulle bestå af 4 stk. skydevinduer dækkende fra  

 overkant af beton-altangelænder til underkant af overliggende  

 altanplade/tagplade, hvorved de indbyggede altaner ville kunne lukkes.
Hillerød kommune finder i afgørelsen af 23. december 1981, at den ansøgte  

 lukning af altaner vil medføre, at værelser, der har redningsåbning til  

 altan, vil blive lukket inde, således at bestemmelserne i  

 bygningsreglement-77, kap. 6.9.6., stk. 1, ikke kan overholdes.
Kommunen  

 anfører herved, at man ved behandlingen af sagen har fundet ikke at kunne  

 tilsidesætte de brand- og redningsmæssige bestemmelser, og at anvendelsen af  

 bestemmelserne i kap. 6.9.6., stk. 2, forudsætter, at vinduerne til altan fra  

 værelserne ændres til døre.
 Ved lukning af altaner foran nabolejlighedens køkkenniche finder kommunen  

 endvidere, at facadeelementet til køkkennichen bliver et nyt lejlighedsskel,  

 der skal opfylde bestemmelserne i bygningsreglementets kap. 6.9.2.,stk. 2,  

 hvilket vil kræve ombygning.
 Kommunen anfører i øvrigt, at altanlukningen medfører, at lysforhold og  

 udluftningsmuligheder forringes for de værelser, der lukkes inde, og at de  

 æstetiske forhold ændres ved den ansøgte facadeudformning.
 I Deres klage af 6. januar 1982 over kommunens afgørelse har De anført, at  

 kravene til lysforhold og udluftning fortsat ville være opfyldt efter  

 etablering af klimaskærmene.
 Endvidere klager De over, at kommunen har afvist at acceptere de  

 eksisterende vinduer som redningsåbninger, og De finder, at det generelle  

 krav om 2 uafhængige flugtveje fra hvert rum ikke bliver tilsidesat, idet  

 kommunen har godkendt selve skydepartiet som redningsvej.
 Endvidere henviser De vedrørende de ændrede æstetiske forhold til, at der  

 forelå en fuldmagt fra andelsforeningen ved fremsendelsen af ansøgningen, og  

 at der ikke foreligger nogen byggevedtægtsbestemmelse herom.
 Endelig klager De over, at kommunen anser facadeelementet mellem det  

 »fremmede« køkken og altan som et lejlighedsskel, idet der ikke er  

 tale om en udvidelse af boligarealet, og idet funktionen og brug af altanen  

 vil være som hidtil.
Frederiksborg amtsråd fandt i sin afgørelse af 6. april 1982, at den  

 ansøgte lukning af altanerne indebærer, at disse skal betragtes som et rum,  

 og amtsrådet var derfor enig med byrådet i, at det ansøgte forudsætter  

 dispensation fra bestemmelserne i bygningsreglementets kap. 6.9.2., stk. 2,  

 om lejlighedsskel og kap. 6.9.6., stk. 1, om redningsåbninger.
Amtsrådet var  

 herunder enig med byrådet i, at betingelserne for at undlade redningsåbning,  

 jfr. bestemmelsen i bygningsreglementets kap. 6.9.6., stk. 2, ikke er  

 opfyldt, medmindre der etableres dør fra de pågældende beboelsesrum til  

 altanen.
 Amtsrådet fandt herefter ikke anledning til at ændre den af byrådet trufne  

 beslutning om, at der ikke på det foreliggende grundlag kan meddeles  

 tilladelse til det ansøgte.
 Endelig bemærkede amtsrådet, at man på det foreliggende grundlag ikke har  

 fundet anledning til at behandle de rejste spørgsmål om projektet i relation  

 til bygningsreglementets bestemmelser om vindueskarmlysningsareal og  

 ventilation.
I Deres skrivelse af 1. maj 1982 til byggestyrelsen klager De over, at en  

 altan bliver til et rum, når der påsættes en klimaskærm på altanforkant på en  

 sådan måde, at den er let flytbar for 75% af bredden samt forsynet med et lag  

 glas og ikke diffusionstæt.
De anfører i den forbindelse, at altanen måtte  

 afvises inddraget i lejlighedens boligareal på grund af manglende isolation.
 Vedrørende spørgsmålet om lejlighedsskel finder De, at der ikke er nogen  

 krav i bygningsreglementet herfor, når der for den pågældende altan ikke er  

 tale om inddragelse af altanen i boligarealet.
 Vedrørende spørgsmålet om redningsåbninger for de bagved altanen liggende  

 kamre henviser De til, at eksisterende vinduer forbliver uforandrede, hvorfor  

 De finder, at rummene har redningsåbninger i overensstemmelse med kap.  

 6.9.6., stk. 1.
 Endvidere anfører De, at der andre steder i amtet er opsat klimaskærme af  

 samme fabrikat, uden at der er fremkommet indvendinger efter  

 bygningsreglementet.
 Endelig klager De over, at Frederiksborg amt ikke har fundet det fornødent  

 at svare på Deres klagepunkter, idet De ikke finder at have fået svar på  

 Deres indvendinger angående afvisning med hensyn til forringet udluftning og  

 nedsat lys.
I den anledning skal byggestyrelsen meddele, at der ved opsætning af  

 klimaskærme som de omhandlede er tale om en lukning af altanerne.
Når bagved  

 liggende rum har redningsåbninger, der fører ud til altanen, kan lukningen  

 kun gennemføres, såfremt disse rum har udgang til det fri eller adgang gennem  

 dør til 2 andre rum med redningsåbninger, jfr. bygningsreglementets kap.  

 6.9.6. Det bemærkes herved, at redningsåbninger efter kap. 6.6., stk. 1, er  

 vinduer, lemme og døre, som personer kan reddes ud igennem, og som  

 forudsættes at vende direkte mod det fri, idet redningsåbninger ifølge kap.  

 6.6., stk. 2, skal kunne nås ved hjælp af brandvæsenets stiger.
Den ansøgte  

 lukning af altanerne overholder således ikke kravene om redningsåbninger i  

 6.9.6., idet de bagved liggende værelser efter lukningen af altanerne ikke  

 længere har redningsåbninger til det fri eller adgang gennem dør til 2 andre  

 rum med redningsåbninger som angivet i kap. 6.9.6., stk. 2.
Vedrørende spørgsmålet om lejlighedsskel skal man henvise til, at lukning  

 af altaner medfører, at altanernes areal fremover skal medregnes til  

 etagearealet, idet altaner, der lukkes, ikke længere er omfattet af  

 bestemmelserne i kap. 2.2.3., stk. 4 d.
Da lukkede altaner således inddrages  

 i etagearealet som rum i lejlighederne, er byggestyrelsen enig med kommunen  

 i, at facadeelementet til nabolejlighedens køkkenniche bliver et nyt  

 lejlighedsskel, der skal opfylde kravene i kap. 6.9.2., stk. 2.
 ./. Til Deres orientering vedlægges byggestyrelsens vejledning af 17. maj  

 1982 om behandling af sager om lukning af altaner m.v.
 Byggestyrelsen finder derfor, at Hillerød kommune har kunnet nægte at  

 meddele byggetilladelse til opsætning af klimaskærme under henvisning til, at  

 bygningsreglementets kap. 6.9.6., og 6.9.2., stk. 2, ikke er overholdt.
Såfremt altanlukning ikke er i overensstemmelse med bestemmelser i  

 bygningsreglementet, kan kommunen meddele dispensation efter byggelovens §  

 22, når det skønnes foreneligt med de hensyn, som ligger til grund for de  

 pågældende bestemmelser.
Kommunens afgørelse af, om der kan meddeles  

 dispensation fra bestemmelser i bygningsreglementet, beror på et skøn, der  

 ikke kan påklages efter byggelovens § 23.
Den af Dem nævnte opsætning af klimaskærme af samme fabrikat i andre  

 kommuner må forudsættes foretaget i overensstemmelse med bygningsreglementets  

 bestemmelser eller med de fornødne dispensationer.
Pligten til at sørge for,  

 at en ejendom er lovligt indrettet, herunder at der foreligger de fornødne  

 tilladelser og dispensationer, påhviler i øvrigt den til enhver tid værende  

 ejer, jfr. byggelovens § 17.
Vedrørende Deres klagepunkt om amtsrådets manglende behandling af  

 spørgsmålet om forringet udluftning og nedsat lys finder byggestyrelsen, at  

 der ikke i kommunens afgørelse af 23. december 1981 er taget stilling til, om  

 den ansøgte altanlukning er i overensstemmelse med bygningsreglementets krav  

 vedrørende disse forhold.
Der foreligger således ikke en afgørelse fra  

 kommunens side, som kan tages op af klagemyndigheden efter byggelovens § 23.
Vedrørende Deres klagepunkt om ændrede æstetiske forhold skal man henvise  

 til, at spørgsmål vedrørende en bebyggelses ydre udformning reguleres af  

 kommuneplanloven, som henhører under planstyrelsens område.' PDV EB Ulla Elm-Larsen fuldm.
