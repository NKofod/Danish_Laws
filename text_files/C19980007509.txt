Cirkulære om definition af  

 kontrolprocesser vedrørende ligningsplanen Dette cirkulære erstatter det med ligningsplanen,  

 TSS Cirk. nr. 1998-6, udsendte bilag.
Ligningsmæssig gennemgang Ved ligningsmæssig gennemgang forstås kontrol-  

 og ligningshandlinger, der foretages efter visitering, og indebærer en  

 skattemæssig stillingtagen til enkeltposter i  

 selvangivelsen/regnskabet.
Stillingtagen forudsættes gennemført  

 på det formelle plan i relation til gældende lovgivning uden  

 dyberegående kontrol af det materielle grundlag.
 For personligt erhvervsdrivende omfatter  

 ligningsmæssig gennemgang desuden undersøgelser rettet imod  

 skattemæssige korrektioner fra regnskabet til selvangivelsen.
 Den ligningsmæssige gennemgang skal omfatte  

 kontakt til skatteyderen/virksomheden, skatteyderens/virksomhedens  

 repræsentant, andre myndigheder, penge-, realkredit-,  

 pensionsinstitutter eller samhandelspartnere m.v. efter skattekontrolloven og  

 andre forvaltninger internt i kommunen til oplysning af sagen.
 Aktiviteten ligningsmæssig gennemgang kan initieres  

 såvel på grundlag af interne vurderinger, som på grundlag  

 af eksterne i form af systemadviseringer og henvendelser fra andre  

 myndigheder eller fra skatteyderen m.v.
Revision Ved en revision forstås handlinger, der under hensyn  

 til væsentlighed og risici, er nødvendige for at erhverve en  

 begrundet overbevisning om, at skatteyderens/virksomhedens vare- og  

 pengestrømme er korrekt registreret.
 Hertil kommer handlinger i forbindelse med  

 undersøgelse af, om aktivernes ejendomsforhold er korrekte,  

 værdiansættelse og tilstedeværelse, samt korrekt  

 registrering-/angivelse af kapitaltilvejebringelse.
 Revisionens formål er at undersøge, om  

 retsgrundlaget (subjektiv skattepligt) for skattepligt er til stede, og om  

 skatteyderens/virksomhedens skattepligtige indkomst (objektiv skattepligt) er  

 opgjort i overensstemmelse med gældende skatteregler.
 Ved revision skal der være opklarende kontakt til  

 skatteyderen/virksomheden, skatteyderens/virksomhedens repræsentant,  

 andre myndigheder, penge-, realkredit-, pensionsinstitutter eller  

 samhandelspartnere m.v. efter skattekontrolloven og andre forvaltninger  

 internt i kommunen, til oplysning vedrørende selve  

 regnskabsgrundlaget.
 Desuden skal revisionen omfatte en gennemførelse af  

 revisionsmæssige arbejdsprocedurer vedrørende selve  

 regnskabsgrundlaget med henblik på konstatering af eventuelle  

 materielle og formelle fejl og lovovertrædelser.
 Skatteydere, der tages op til revision, skal vurderes ud  

 fra kriterier om væsentlighed og risici, således at samtlige  

 hovedposter, herunder fravalgte hovedposter, bliver vurderet og kommenteret i  

 relation til en helhedsbedømmelse.
 Revision vil typisk vedrøre nedennævnte  

 hovedposter:
-	Omsætning -	Varekøb -	Igangværende arbejder -	Lønninger -	Omkostninger -	Afskrivninger -	Finansielle indtægter/udgifter -	Immaterielle anlægsaktiver -	Materielle anlægsaktiver -	Omsætningsaktiver -	Gæld -	Egenkapitalen -	Skattemæssige korrektioner.
Partiel revision Partiel revision dækker de kontrolformer, der ikke  

 falder ind under arbejdet for ligningsmæssig gennemgang eller  

 revision.
Partiel revision omfatter revision af en eller flere af  

 regnskabets hovedposter.
Fravalg af delposter under en hovedpost skal i givet  

 fald kommenteres.
 Ved partiel revision skal der være opklarende  

 kontakt til skatteyderen/virksomheden, skatteyderens/virksomhedens  

 repræsentant, andre myndigheder, penge-, realkredit-,  

 pensionsinstitutter eller samhandelspartnere m.v. efter skattekontrolloven og  

 andre forvaltninger internt i kommunen, til oplysning vedrørende selve  

 regnskabsgrundlaget.
Generel beskrivelse af lignings- og  

 revisionsprocessen For at klassificere ligningsarbejdet til kontrolprocessen  

 henholdsvis ligningsmæssig gennemgang, partiel revision eller revision  

 skal ligningsarbejdet gennemløbe følgende proces:
1. Valg af kontrolproces Formålet med denne proces er at vælge den  

 kontrolproces som sagen skal gennemgås efter.
2. Informationsindsamling Formålet med denne proces er at få fremskaffet  

 oplysninger, som skal bruges i forbindelse med risikovurderingen,  

 planlægningen og gennemførelsen af kontrollen.
3. Risikovurderingen Formålet med denne proces er at risikovurdere de  

 oplysninger, der er indsamlet i den forrige proces.
4. Planlægningen Formålet med denne proces er at beslutte  

 revisionsplanen.
Det vil sige, at revisionsstrategien bestemmes, herunder  

 metode og dybde/stikprøver.
5. Gennemførelse Formålet med denne proces er at styre,  

 gennemføre og dokumentere de kontrolhandlinger og resultatet heraf,  

 som fremgår af den fastlagte revisionsplan.
 Gennemførelsesmodulet afsluttes med intern  

 dokumentation.
6. Afslutning Formålet med denne proces er at fremstille den  

 eksterne dokumentation herunder sikre, at eventuelle  

 årsopgørelser bliver udskrevet, og at statistik bliver  

 opdateret.
7. Opfølgning Formålet med denne proces er at evaluere kvaliteten  

 og effektiviteten i den gennemførte revision.
 Registrering af kontrolresultatet og indberetning til det  

 statslige statistiksystem vil ikke kunne foretages før delproces 6  

 "Afslutning" er gennemført, da der i løbet af  

 revisionsprocessen vil kunne fremkomme oplysninger, som medfører  

 ændring af kvalitetsprocessen fra henholdsvis ligningsmæssig  

 gennemgang til partiel revision og til revision.
 Der kan ligeledes efter sagsafslutningen tilgå  

 oplysninger, der betinger genoptagelse af sagen ved gennemførelse af  

 nye arbejdshandlinger, som efterfølgende gør, at en  

 registrering af kontrolprocesen ændres.
Visitering Som visitering anses det arbejde, der går forud for  

 ligningsarbejdet, som forberedelse for ligningen, og som hverken gøres  

 til genstand for måltalsudmelding eller indgår i registreringen  

 af kontrolresultaterne til det statslige statistiksystem.
I visiteringen vil følgende arbejdshandlinger kunne  

 indgå: Gennemlæsning, intern informationsindsamling og  

 risikovurdering.
Visitering kan udføres både manuelt og af et  

 EDB-system.
 Visitering omfatter også udsøgte sager, der  

 efter en fornyet gennemgang kan henlægges uden, at der har været  

 kontakt til skatteyderen / virksomheden, skatteyderens / virksomhedens  

 repræsentant eller andre myndigheder, herunder penge-, realkredit-  

 eller pensionsinstitutter, samhandelspartnere m.v. efter skattekontrolloven  

 og andre forvaltninger internt i kommunen til oplysning af sagen.
 Selv om sagen har været omfattet af de af  

 Ligningsrådet udmeldte udsøgninger til støtte for  

 lønmodtagerligningen eller af temaligningen, vil den skulle henregnes  

 under visitering, hvis der ikke har været etableret kontakt til  

 skatteyderen eller andre.
Tekniske rettelser Tekniske rettelser anses som visitering.
Dette  

 indebærer, at alle arbejdsprocesser, der indgår i  

 visiteringsarbejdet, også de arbejdsprocesser, som dels er beskrevet i  

 slutvejledningen, dels i brev af 28. maj 1996 fra styrelsen til kommunerne,  

 ikke indgår i måltal og målopfyldelsen.
