Kendelse fra Pressenævnet i sag nr.  

 43/1999 Hamburg-Mannheimer Forsikringsservice A/S /  

 Hamburg-Mannheimer Danmark har ved advokat K.L.
Németh klaget til  

 Pressenævnet over udsendelsen Rapporten bragt i Danmarks Radio den 1.  

 marts 1999 og genudsendt flere gange, idet selskabet mener, at god presseskik  

 er tilsidesat.
Udsendelsen satte fokus på de salgsmetoder, nogle  

 sælgere anvender i forbindelse med salg af forsikringer.
Dette blev  

 belyst med skjulte optagelser og rekonstruktioner af salgsmøder,  

 forestået af sælgere fra Hamburg-Mannheimer.
 Indledningen til udsendelsen lød:
"Speak: Det kan blive din dør, de ringer  

 på næste gang.
Supersælgerne.
Og det kan blive dig, der  

 bliver offer for deres psykologiske spil.
(Musik) (Kunde): Det er jo en form for trance at gå  

 ind i.
Anonym sælger: Nu skal du se.
Nu skal du  

 gøre sådan, så gør den sådan.
Det, jeg er i  

 gang med her, det er at placere kunden.
 Allan  Holmgren, psykolog, ekspert i  

 kommunikation: Det er så groft, man kan sammenligne det med mental  

 voldtægt.
(Musik) Speak: Det her kunne være din gade (Musik) Speak: Det her kunne være din trappe.
Det her  

 kunne være din dør.
Og det her det kunne være dig.
Det kan  

 nemlig blive dig, der får besøg af en supersælger.
En  

 sælger, der kun ser dig som et bytte.
Kun ser dig som et offer for alle  

 de salgsteknikker, slagsvåben, som sælgeren er trænet i at  

 bruge i et nøje tilrettelagt psykisk spil.
 Allan  Holmgren er psykolog og har studeret de  

 salgsvåben, som vi alle kan blive ofre for, selv om vi tror, at vi er  

 kritiske og fornuftige mennesker.
A.H.: Man får folk til at gøre noget,  

 som er egentlig .., er imod deres interesser.
Men hvor folk har været  

 ført på sporet hen ad vejen, så folk har sagt ja på  

 samme måde som voldtægt, "vil du med op at se mit værelse?"  

 "Nå ja, det kan jeg godt." "Vil du have en drink?" "Synes du da ikke,  

 vi hygger os?" "Nå jo, det gør vi." "Vil du have en drink  

 mere?" Så folk siger ja et langt stykke hen ad vejen, og  

 pludselig så er der ikke nogen vej ud.
Speak: Mental voldtægt siger psykologen.  

 Når først sælgeren har fået foden inden for  

 døren, ja så skal man være stærk for ikke at skrive  

 under.
Men hvad er det for et psykologisk spil, som sælgerne bliver  

 trænede i? Jo, i dag i Danmark så er nogle af de mest aktive  

 supersælgere tilknyttet det kontor, der ligger deroppe.  

 Hamburg-Mannherimer, det er et tysk forsikringsselskab.
 Der har allerede i pressen været alvorlig kritik af  

 sælgernes metoder, den administrerende direktør han lovede bod  

 og bedring, og så gik han af.
Rapporten har haft en medarbejder inde i  

 Hamburg-Mannheimers organisation for at se, hvad det er for salgsvåben,  

 sælgerne bliver udstyret med.
For at se, hvad det er for et psykologisk  

 spil, de bliver trænede i, og hvor kunderne er ofrene.
(Musik) Speak: Her er Rapportens skjulte kamera til et  

 møde et sted i København.
Mødet er et kursus for  

 Hamburg-Mannheimer sælgere, og ham, der står op, er deres  

 lærer.
Han skal lære dem, hvad de skal gøre for at komme  

 ind i folks stuer og så få dem til at skrive under på en  

 forsikring.
 Han skal lære dem den rigtige salgsteknik, eller  

 som han selv konstaterer:
Anonym sælger: Hvis man skal helt down to  

 bottom, så er salgsteknik, det er egentlig manipulation.
Og det vil jeg  

 give dem ret i, fordi det er det, hvis man bruger salgsteknik konsekvent.  

 Så er det en manipulation af kunden, og er man superhamrende god og ..,  

 til virkelig at bruge salgsteknikker, så kan man næsten få  

 folk til at købe hvad som helst." Herefter viser udsendelsen skiftevis uddrag af de skjulte  

 optagelser fra et autentisk sælgerkursus hos Hamburg-Mannheimer,  

 rekonstruktioner, der viser et salgsmøde set med sælgerens  

 øjne og psykolog  Allan  Holmgrens kommentarer til salgsmetoderne.
 Senere i udsendelsen hed det:
"Speak: Hamburg-Mannheimer har forsøgt at  

 forsvare sig imod kritikken af sælgerne.
De har indrykket en annonce i  

 danske aviser: "Vi er helt sikre", skriver de, og de skriver, at de i  

 Tyskland har seks millioner tilfredse kunder.
Det ville de ikke kunne  

 få, hvis de snød eller bondefangede folk, skriver de her.
 Rapporten tog til Tyskland for at undersøge  

 sagen.
(Musik) Speak: Det er her i bygningen bag mig, at alle  

 forsikringsmillionerne ender.
Det her, det er det tyske hovedkvarter for  

 Hamburg-Mannheimer.
Tysklands næststørste forsikringsselskab.  

 Men hvordan er så Hamburg-Mannheimers ry her i Tyskland? Hamborg centrum.
Her sidder de tyske forbrugeres  

 forsikringsekspert.
Edda  Castello, Verbraucher Zentrale, Hamborg:  

(Fra den danske tekst): Hamburg-Mannheimer har et skidt ry i Tyskland.  

 De bruger aggressive metoder.
Deres forsikringer er alt for dyre, og de  

 sælger falske  (oversat fra "falsch" på tysk)  

 forsikringer.
Speak:  Edda  Castello arbejder for en slags  

 forbrugerråd i Hamburg, Verbraucher Zentrale, og her kender man  

 undersøgelser, der viser, at over 20% af Hamburg-Mannheimers kunder  

 springer fra deres forsikringer i utide og efter ganske få år.  

 Det er de aggressive sælgers skyld, mener man her hos det tyske  

 forbrugerråd.
Hamburg-Mannheimer sælger sine forsikringer  

 uforsvarligt, mener  Edda  Castello.
De bliver solgt til folk, der ikke har  

 brug for dem eller ikke har råd til dem   derfor falder så mange  

 fra.
E.C.: (Fra den danske tekst) Tallene viser,  

 at sælgerne er aggressive og kontrakterne dårlige.
Efter få  

 år føler kunderne, at de ikke vil eller kan betale.
Det var  

 særligt slemt efter Murens fald, da Hamburg-Mannheimer og andre kastede  

 sig over det nye marked og solgte millioner af falske (oversat fra  

 "falsch" på tysk) forsikringer til folk uden  

 opsparinger.
(Musik) Speak: Den danske avisannonce igen.  

 Hamburg-Mannheimer har altid stået for seriøsitet, står  

 der.
Og der står også, at firmaet giver sine sælgere en  

 uddannelse, som er meget anerkendt i Tyskland.
Rapporten spurgte  Edda  

  Castello, om det er sandt.
Får de tyske sælgere fra  

 Hamburg-Mannheimer en meget anerkendt uddannelse? E.C.: Jeg ved ikke, hvor de har det fra.
Vi kender  

 intet til uddannelsen.
Tværtimod kender vi til flere tilfælde,  

 hvor en uddannelse er påkrævet, hvor de nøjes med et  

 weekendkursus.
Det er ikke nogen kvalitetsuddannelse.
 Speak: Det her er altså løgn?  

(oversat fra "falsch" på tysk).
E.C.: Ja, det er løgn (oversat fra  

 "falsch" på tysk). Hamburg-Mannheimer har ikke noget anerkendt  

 uddannelsessystem.
Det er grebet ud af luften.
 Speak: Sælgerne får dog nogen  

 undervisning.
E.C.: Faktisk er der ingen skoling, hvad  

 angår produktet, men en skoling i salgsteknik, hvor sælgeren  

 lærer fiduser, der får folk til at skrive under." I slutningen af udsendelsen hed det:
"Speak: Her er forsikringsbranchens regler, og her  

 står der altså ikke noget direkte om, at det skulle være  

 forkert at drive et psykologisk spil med kunderne.
Branchen har dog skrevet  

 til Hamburg-Mannheimer og bedt dem om at komme til møde.
Et  

 møde om Hamburg-Mannheimers metoder, de metoder, der er blevet kaldt  

 for "mental voldtægt".
Men indtil der bliver grebet ind, ja så kan  

 sælgerne altså fortsætte med at drive det psykologiske  

 spil.
Det ville vi godt have talt med Hamburg-Mannheimer om, de har sagt nej  

 til et interview, de er modstandere af, at vi har haft en medarbejder ansat i  

 deres organisation for at kigge dem i kortene.
(Musik) Speak: Pressemeddelelse fra Hamburg-Mannheimer.
Den  

 er lige kommet, og nu skal man sikre, at kvaliteten er i top, skriver  

 selskabets ny danske ledelse.
I fremtiden vil det få "alvorlige  

 konsekvenser" for sælgere at overtræde reglerne, forsikrer man nu  

 om.
Igen lover selskabet altså at forbedre sig.  

 Fremtiden vil vise, om det så vil stoppe de psykologiske  

 salgsspil." Endelig var der følgende tale, mens rulleteksterne  

 blev vist på skærmen:
"Vi skal lige rette en oversættelsesfejl.
Flere  

 gange blev ordet "falsch" oversat med "falsk". Det skulle have været  

 oversat med ordet "forkert"." Klageren har anført, at en af Danmarks Radios  

 medarbejdere søgte tilknytning til klageren under falsk navn og med en  

 forfalsket straffeattest.
Klageren har i den forbindelse anført, at  

 spørgsmålet om straffeattestens forfalskning efterforskes af  

 politiet og ikke skal indgå i klagen, bortset fra, at det ved klagens  

 vurdering må lægges til grund, at udsendelsens  

 tilrettelæggere var vidende om, at journalisten tog kontakt til  

 klageren og afleverede en forfalsket straffeattest.
 Klageren har videre anført, at  

 salgstræningskurset varede knap 4 timer, men der blev i udsendelsen kun  

 bragt ganske få udpluk, der løsrevet fra sammenhængen  

 kunne anvendes til udsendelsens formål.
 Klageren har vedrørende arbejdsmetoderne forud for  

 udsendelsen anført, at det er i strid med god presseskik, når  

 Danmarks Radio anvender en agent provocateur i forbindelse med sit arbejde og  

 efter forgodtbefindende anvender skjult kamera.
Klageren har i den forbindelse bestridt, at der foreligger  

 sådanne samfundsmæssige interesser, at Danmarks Radio kan tillade  

 sig at anvende skjult kamera, og klageren har yderligere anført, at  

 dokumentationen kunne skaffes på anden måde.
Det er netop i  

 udsendelsen dokumenteret, at oplysninger kunne skaffes på anden vis,  

 bl.a. ved samtale med tidligere sælgere.
Klageren her herudover  

 anført, at det i afslutningen af udsendelsen anføres, at intet  

 af det, der er vist i udsendelsen, er udtryk for overtrædelse af  

 hverken regler eller lovgivning.
Dermed bortfalder argumentationen for brugen  

 af agent provocateur og skjult kamera.
 Klageren har yderligere anført, at Danmarks Radio  

 foretager en for vidtgående fortolkning af Pressenævnets  

 tidligere afgørelse om skjult kamera, som er gengivet i nævnets  

 årsberetning for 1997, side 10-12.
Klageren har vedrørende anvendelse af agent  

 provocateur nærmere anført, at dette hidtil stort set har  

 været ukendt inden for dansk presse   og af gode grunde.
I realiteten  

 risikerer man, at journalisterne selv skaber situationer, som de derefter  

 bruger i deres udsendelser, hvilket også er tilfældet i den  

 foreliggende sag.
 Klageren har herudover anført, at  

 oversættelsen af samtalen med repræsentanten for den  

 selvbestaltede tyske forbrugergruppe var   efter klagerens opfattelse bevidst  

   behæftet med væsentlige fejl, idet det tyske ord "falsch" blev  

 oversat med henholdsvis "falske" (forsikringer) og "løgn". Rettelsen  

 blev ikke foretaget under redigeringen af udsendelsen, men først efter  

 afslutning af udsendelsen på et tidspunkt, hvor der er væsentlig  

 risiko for, at mange seere allerede har forladt udsendelsen eller ikke  

 lægger mærke til berigtigelsen.
 Klageren har desuden anført, at Danmarks Radio i  

 genudsendelser efter den 1. marts 1999 ikke har korrigeret  

 oversættelsesfejlen og ikke engang efterfølgende   således  

 som det skete i den første udsendelse   henledte seernes  

 opmærksomhed på fejlen.
 Klageren har endelig anført, at Pressenævnet  

 må tage stilling til, hvor langt Danmarks Radio må gå i  

 betræbelserne på at kunne sende sensationsprægede  

 udsendelser.
Danmarks Radio har anført, at det ved den  

 indledende research til udsendelsen blev klart, at nye sælgere direkte  

 blev trænet i metoder, der strider mod den salgsetik, som man kan  

 forvente af store finansselskaber.
For at få dokumentation herfor  

 valgte Danmarks Radio at foretage optagelser med skjult kamera ved at lade en  

 journalist søge ansættelse som sælger hos klageren.
 Danmarks Radio har videre anført, at den  

 samfundsmæssige interesse i at afdække uetisk optræden hos  

 en af de p.t. mest succesfulde udbydere af pensionsforsikringer står i  

 et rimeligt forhold til krænkelsen af enkeltpersoner   i dette  

 tilfælde kursusinstruktøren.
Danmarks Radio har herudover anført, at den  

 nødvendige dokumentation ikke eller kun meget vanskelig kunne skaffes  

 på anden vis.
Danmarks Radio har i den forbindelse anført, at  

 klagerens særlige system med, at sælgerne instrueres til at  

 opsøge personlige venner og bekendte betyder, at det er meget  

 vanskeligt at få tidligere sælgere og kunder til at stå  

 frem.
Efter en nøje afvejning af disse forhold er det derfor Danmarks  

 Radios vurdering, at det var i overensstemmelse med god presseskik at  

 foretage og offentliggøre de skjulte optagelser.
Danmarks Radio har yderligere anført, at ethvert  

 produkt i et medie er et udsnit af en virkelighed.
Det er derfor uden mening  

 at sige, at netop skjult kamera giver større eller mindre muligheder  

 for manipulation end andre typer optagelser.
Klageren er heller ikke  

 fremkommet med konkrete eksempler på de påståede  

 manipulationer.
Danmarks Radio har bestridt, at journalisten har  

 fremprovokeret nogen af de udtalelser, som afdækker salgsmetoderne hos  

 selskabet.
Det er derfor ikke korrekt at betegne journalisten som agent  

 provocateur.
 Danmarks Radio har vedrørende  

 oversættelsesfejlen anført, at der var tale om en beklagelig  

 fejl, der skyldes, at teksterne lægges på udsendelsen under  

 afviklingen efter en diskette, som en translatør har udarbejdet.  

 Fejlen blev ved førsteudsendelsen rettet så hurtigt, som det var  

 muligt, idet en speakerstemme rettede denne allerede under rulleteksten.
Vedrørende genudsendelserne har Danmarks Radio dybt  

 beklaget, at disse blev foretaget uden den nødvendige rettelse.
Der  

 var her tale om en fejl, som ikke burde kunne ske.
Fejlen var imidlertid ikke  

 forsætlig, og Danmarks Radio oplæste en beklagelse såvel  

 før som efter udsendelsen af de følgende genudsendelser af  

 Rapporten.
Dette skete på begge kanaler.
 I sagens behandling har følgende  

 nævnsmedlemmer deltaget: Axel Kierkegaard, Bo Maltesen, Tage Clausen og  

 Erling Fugl.
 Pressenævnet udtaler:
 Pressenævnet bemærker indledningsvis, at  

 nævnet ikke kan tage stilling til, om journalisten har anvendt et  

 forfalsket dokument som grundlag for sin ansøgning til klageren, og at  

 nævnet derfor heller ikke som anført af klageren kan lægge  

 dette til grund.
Det er Pressenævnets opfattelse, at der som  

 udgangspunkt ikke bør bringes optagelser med skjult kamera uden  

 efterfølgende samtykke.
En sådan fremgangsmåde kan kun  

 undtagelsesvis være berettiget efter en nøje afvejning i hvert  

 enkelt tilfælde af den samfundsmæssige interesse i forhold til  

 den enkeltes krav på beskyttelse.
 Pressenævnet finder, at der er en klar  

 samfundsmæssig interesse i offentlig omtale af de metoder, der af nogle  

 af klagerens forsikringssælgere anvendes for at øge salg af  

 bestemte produkter.
 Da Danmarks Radio imidlertid ikke i tilstrækkelig  

 grad har antageliggjort, at oplysningerne om forsikringssælgernes  

 metoder kun kunne komme frem ved anvendelse af skjult kamera, finder  

 Pressenævnet, at Danmarks Radio har tilsidesat god presseskik, og  

 nævnet udtaler sin kritik heraf.
 Vedrørende oversættelsesfejlen udtaler  

 Pressenævnet, at nævnet ikke har grundlag for at bedømme,  

 om det er korrekt som anført af Danmarks Radio, at man først  

 under udsendelsen fik mulighed for at konstatere, at det tyske ord "falsch"  

 ikke blev oversat korrekt.
Hvad angår genudsendelserne finder nævnet  

 imidlertid, at der   som erkendt af Danmarks Radio   skete en  

 tilsidesættelse af god presseskik, idet den urigtige oversættelse  

 ikke var blevet rettet.
Pressenævnet udtaler derfor også på  

 dette punkt sin kritik af Danmarks Radio.
 I medfør af medieansvarslovens § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
 "Kendelse fra Pressenævnet:
 Pressenævnet har udtalt kritik af Danmarks Radio i  

 anledning af udsendelsen "Rapporten" bragt første gang den 1. marts  

 1999 og genudsendt flere gange på såvel DR 1 som DR 2.  

 Udsendelsen satte fokus på de salgsmetoder, nogle sælgere  

 anvender i forbindelse med salg af forsikringer, og dette blev belyst med  

 skjulte optagelser og rekonstruktioner af salgsmøder, forestået  

 af sælgere fra Hamburg-Mannheimer.
 Hamburg-Mannheimer har klaget over udsendelsen, som  

 firmaet har anset for at være i strid med god presseskik.
Pressenævnet har udtalt, at der som udgangspunkt  

 ikke bør bringes optagelser med skjult kamera uden  

 efterfølgende samtykke.
En sådan fremgangsmåde kan kun  

 undtagelsesvis være berettiget efter en nøje afvejning i hvert  

 enkelt tilfælde af den samfundsmæssige interesse i forhold til  

 den enkeltes krav på beskyttelse.
 Pressenævnet finder, at der er en klar  

 samfundsmæssig interesse i offentlig omtale af de metoder, der af nogle  

 af klagerens forsikringssælgere anvendes for at øge salg af  

 bestemte produkter.
 Da Danmarks Radio imidlertid ikke i tilstrækkelig  

 grad har antageliggjort, at oplysningerne om forsikringssælgernes  

 metoder kun kunne komme frem ved anvendelse af skjult kamera, finder  

 Pressenævnet, at Danmarks Radio har tilsidesat god presseskik, og  

 nævnet udtaler sin kritik heraf.
 København, den 26. maj 1999.
Axel Kierkegaard, Bo Maltesen, Tage Clausen og Erling  

 Fugl." Afsagt den 26. maj 1999.
