Gaver af formue "Civilretsdirektoratet har nu behandlet Deres klage  

 over -----   Statsamts  afslag på, at der af Deres fars  

 formue  ydes gaver på  41.100 kr. til hvert af hans 3  

 børn (Dem og Deres 2 søskende) .
 Vi ændrer  statsamtets   

 afgørelse, således at der som en éngangsgave kan  

 ydes Dem og Deres 2 søskende hver 10.000 kr. af Deres fars  

 formue .
Vi har truffet afgørelsen efter § 8  

 værgemålsbekendtgørelsen.
Der står i § 8:
"Værgen skal have statsamtets godkendelse til at yde  

 gaver af indtægten.
Godkendelse kræves dog ikke, hvis gaven har  

 en ubetydelig værdi." Dette betyder, at større gaver af den  

 pågældendes indtægt normalt kræver statsamtets  

 tilladelse.
Almindelige fødselsdags- og julegaver (lejlighedsgaver)  

 til personer, den pågældende er knyttet til, kræver normalt  

 ikke statsamtets tilladelse.
 Vi har endvidere truffet afgørelsen efter § 39 i  

 værgemålsloven, hvorefter værgen skal have statsamtets  

 godkendelse til forbrug af formue, der er omfattet af  

 værgemålet.
Efter praksis er vi tilbageholdende med at tillade, at der  

 ydes gaver af  indtægten.
Tilladelse gives normalt kun, hvis det efter  

 sædvanlige forhold ville være naturligt at yde en gave af den  

 pågældende størrelse til gavemodtageren og der foreligger  

 en særlig begrundelse for at yde gaven.
En sådan begrundelse kan  

 navnlig være, at der tidligere er ydet lignende gaver, eller at der er  

 økonomiske vanskeligheder hos gavemodtageren.
Såfremt gaven skal  

 ydes af kapitalen, er vi særlig tilbageholdende.
Det fremgår af sagen, at Deres far, som er 79  

 år, blev umyndiggjort den 1. oktober 1996 p.g.a. senil demens.
Deres  

 far har efter salget af sommerhuset en formue på ca. 750.000 kr.
Ifølge årsopgørelsen for 1995 havde  

 Deres far pensionsindtægter på ca. 146.000 kr. årligt samt  

 renteindtægter på godt 22.000 kr. årligt.
De har oplyst, at  

 Deres fars indtægter dækker hans faste udgifter og behov.
 Det fremgår endvidere af sagen, at Deres far ikke  

 tidligere har ydet gaver til Dem og Deres søskende, og at der ikke  

 foreligger økonomiske vanskeligheder hos gavemodtagerne.
 Vi har ved afgørelsen lagt vægt på, at  

 der ikke tidligere er ydet gaver, og at der ikke foreligger økonomiske  

 vanskeligheder hos gavemodtagerne, hvorfor vi ikke har fundet grundlag for at  

 imødekomme Deres ansøgning fuldt ud.
 Imidlertid har vi navnlig under henvisning til formuens  

 størrelse, Deres fars alder og personlige forhold, størrelsen  

 af det samlede gavebeløb, samt at der er tale om gaver til  

 nærtstående fundet, at der efter omstændighederne  

 skønsmæssigt kan frigives 10.000 kr. til hver som et  

 éngangsbeløb.
