Bekendtgørelse om ændring af bekendtgørelse om ansættelsesvilkår for tjenestemandslignende ansatte ved institutioner for erhvervsrettet uddannelse og kostafdelinger (Forenkling vedrørende fratrædelsesgodtgørelse) § 1 I bekendtgørelse nr. 101 af 1. februar 2007 om ansættelsesvilkår for tjenestemandslignende ansatte ved institutioner for erhvervsrettet uddannelse og kostafdelinger, som ændret ved bekendtgørelse nr. 568 af 19. juni 2008, foretages følgende ændring:
 1. § 25 affattes således:
»§ 25. Ved uansøgt afsked af en ansat, der har været uafbrudt beskæftiget ved institutionen i 12 eller 17 år, skal institutionen ved den ansattes fratræden udrede et beløb svarende til henholdsvis 1 og 3 måneders løn.
Tjenestefrihed med løn medregnes i beskæftigelsesperioden.
Stk. 2. Stk. 1 finder ikke anvendelse i tilfælde, hvor afskeden er begrundet i, at den ansatte som følge af strafbart forhold, tjenesteforseelse eller mislighed er uskikket til at forblive i stillingen.« § 2 Stk. 1. Bekendtgørelsen træder i kraft den 1. april 2015.
 Stk. 2. Bekendtgørelsen finder anvendelse på uansøgt afsked, der finder sted efter bekendtgørelsens ikrafttræden.
