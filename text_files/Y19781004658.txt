Et inkassobureau skrev blandt andet i sine inkassoskrivelser, at man  

 ville foretage lønudlæg, ligesom man truede med, at sagen ville blive  

 overgivet til politiet.
Forbrugerombudsmanden fandt skrivelsen urigtig,  

 vildledende og i strid med markedsføringslovens § 2, stk. 1.
 Trussel om bl.a. udlæg i løn.
 Et firma, der inddrev egne fordringer, anvendte i sine inkassoskrivelser  

 følgende vendinger:
 1. »Hvis De ikke betaler forfaldne afdrag eller den forfaldne hoved-  

 stol inden den fastsatte frist, vil der blive gjort udlæg i Deres løn på  

 arbejdsladsen«.
 2. »Hvis De ikke betaler den forfaldne hovedstol inden den angivne  

 frist, vil fogedforretning straks blive iværksat på Deres bopæl«.
3.  »Advarsel.
Hvis De ikke møder i fogedretten til den tid,  

 der er fastsat i den tilsigelse, De har modtaget, vil sagen enten overgå til  

 politiet eller blive foretaget som en udgående fogedforretning, d.v.s. på  

 Deres bopæl, hvorved Deres gæld bliver 100 kroner større, idet dette beløb er  

 den takst, som myndighederne har vedtaget skal være gældende for denne  

 tjenesteydelse.
Dertil kommer så eventuelle omkostninger til befordring af  

 låsesmed o.s.v., som De også skal betale«.
 FO fandt de nævnte vendinger urigtige og vildledende, jfr.  

 markedsføringslovens § 2, stk. 1 og den sidstnævnte vending tillige  

 utilbørlig, jfr. markedsføringslovens § 2, stk. 2.
FO rejste sag ved Sø- og Handelsretten i København og nedlagde påstand om  

 forbud mod anvendelse af de angivne vendinger.
Sagsøgte udeblev, hvorefter  

 der blev givet dom i overensstemmelse med den af FO nedlagte påstand.
 (* 1) Offentliggjort i Forbrugerombudsmandens Årsberetning 1979-1980, side  

 50. Sø- og Handelsrettens dom af 23. august 1979.
