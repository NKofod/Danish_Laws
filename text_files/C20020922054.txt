Skrivelse med orientering om lov om  

 ændring af lov om social service (Forhøjelse af tilskud til høreapparater) Folketinget har den 25. april 2002 vedtaget lovforslag L  

 62 (Lov nr. 273 af 8. maj 2002). Lov nr. 273 af 8. maj 2002 om lov om  

 ændring af lov om social service (Forhøjelse af tilskud til  

 høreapparater) er som bilag vedlagt i kopi.
 Loven træder i kraft den 1. juli 2002 og har  

 virkning for bevillinger af høreapparater, som amtskommunen giver  

 denne dato eller senere.
Lovforslaget med bemærkninger kan bl.a. ses  

 på 1.	Socialministeriets hjemmeside   www.sm.dk.
Se under lovgivning  

 nyeste - love, eller 2.	Folketingets hjemmeside   www.folketinget.dk.
Se under dokumenter  

 Lovforslag fordelt på ministerområde   Socialministeriet  Af  

 ministeren.
Vedtagne.
 Loven er et led i regeringens ønske om at styrke  

 indsatsen for varigt at nedbringe ventelisterne til behandling i det  

 offentlige sygehusvæsen.
Med loven forhøjes det eksisterende tilskud til  

 høreapparatbehandling hos godkendte, private  

 høreapparatleverandører fra 3.000 kr. til 5.000 kr.
Tilskuddet  

 gælder for personer over 18 år, der vælger at gøre  

 brug af muligheden for at benytte anden høreapparatleverandør  

 end den af amtskommunen anviste.
For at opnå et tilskud er det en  

 betingelse, at personen er henvist til høreapparatbehandling af en  

 speciallæge i øre-, næse- og halssygdomme En forhøjelse af det eksisterende tilskud fra 3.000  

 kr. til 5.000 kr. vil bevirke, at der vil være et større  

 incitament, for at flere vil vælge at få udleveret  

 høreapparat af en godkendt, privat høreapparatleverandør  

 uden om det offentlige system.
 Det forventes, at en forhøjelse af det eksisterende  

 tilskud vil medvirke til en nedbringelse af de lange ventelister på  

 høreapparatbehandling.
Økonomiske konsekvenser I Indenrigs- og Sundhedsministeriets drøftelser med  

 Amtsrådsforeningen om udmøntningen af 1,5 mia. kr. til  

 meraktivitet i sygehusvæsenet i 2002 er merudgiften ved  

 forhøjelse af tilskuddet fra 3.000 kr. til 5.000 kr. foreløbigt  

 anslået til 12 mio. kr.
Yderligere oplysninger om loven Yderligere oplysninger kan fås ved henvendelse til  

 Jessie Brender Olesen (3392-4748).
Socialministeriet, den 22. maj 2002 Frode Svendsen Bilag 1 Lov om ændring af lov om social  

 service (Forhøjelse af tilskud til høreapparater) VI MARGRETHE DEN ANDEN, af Guds Nåde Danmarks Dronning,  

 gør vitterligt:  

 Folketinget har vedtaget og Vi ved Vort samtykke stadfæstet  

 følgende lov:
§ 1 I lov om social service, jf. lovbekendtgørelse nr. 844 af 24.  

 september 2001, foretages følgende ændring:
 1. I § 97, stk. 5, 1. pkt., ændres »kr. 3.000« til: »kr. 5.000  

«.
§ 2 Loven træder i kraft den 1. juli 2002 og har virkning for  

 bevillinger af høreapparater, som amtskommunen giver denne dato eller  

 senere.
Givet på Christiansborg Slot, den 8. maj  

 2002 Under Vor Kongelige Hånd og Segl MARGRETHE R.
