Bekendtgørelse om ændring af bekendtgørelse om sikkerhedsgodkendelse, EU-sikkerhedscertifikat og sikkerhedscertifikat på jernbaneområdet § 1 I bekendtgørelse nr. 712 af 20. maj 2020 om sikkerhedsgodkendelse, EU-sikkerhedscertifikat og sikkerhedscertifikat på jernbaneområdet foretages følgende ændringer:
 1. Overskriften før § 22 affattes således:
 »Ikrafttræden og overgangsbestemmelser«.
 2. I § 22, stk. 2, ændres »jf. dog stk. 3« til »jf. dog stk. 3-4«.
 3. I § 22 indsættes efter stk. 3 som nyt stykke:
»Stk. 4. Til og med den 30. oktober 2020 gælder reglerne i bekendtgørelse nr. 147 af 30. januar 2017 for behandling af ansøgninger, der er omfattet af art. 15, stk. 4a, i Kommissionens gennemførelsesforordning 2018/763/EU af 9. april 2018 om praktiske ordninger for udstedelse af EU-sikkerhedscertifikater til jernbanevirksomheder i henhold til Europa-Parlamentets og Rådets direktiv (EU) 2016/798 og om ophævelse af Kommissionens forordning (EF) nr. 653/2007, som ændret ved Kommissionens gennemførelsesforordning 2020/777/EU af 12. juni 2020 om ændring af gennemførelsesforordning (EU) 2018/763 for så vidt angår anvendelsesdatoerne og visse overgangsbestemmelser efter forlængelse af fristen for gennemførelse af Europa-Parlamentets og Rådets direktiv (EU) 2016/798.« Stk. 4 bliver herefter stk. 5.
§ 2 Bekendtgørelsen træder i kraft den 16. juni 2020.
