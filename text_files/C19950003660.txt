 Direktoratet har i bekendtgørelse nr. 190 af 23. marts 1995 fastsat regler  

 om en arbejdsløshedskasses vejledningspligt.
 Bekendtgørelsen fastsætter de krav, der som minimum stilles til  

 arbejdsløshedskassens informations- og vejledningspligt over for sine  

 medlemmer for at sikre, at arbejdsløshedskassen har et grundlag for i  

 samarbejde med Arbejdsformidlingen at vejlede medlemmerne om beskæftigelse,  

 uddannelse, genoptræning og omskoling.
 Herudover fastsætter bekendtgørelsen nærmere regler om  

 arbejdsløshedskassernes informations- og vejledningspligt i forbindelse med  

 Arbejdsformidlingens udarbejdelse af en individuel handlingsplan.  

 Arbejdsløshedskasserne har en støttende funktion med henblik på vejledning af  

 medlemmerne om muligheden for at få en handlingsplan, og om hvilke redskaber,  

 der kan tilbydes hos Arbejdsformidlingen, hvorimod Arbejdsformidlingen har  

 ansvaret for udarbejdelse af handlingsplanen, handlingsplanens indhold og for  

 det videre forløb.
 Arbejdsministeriets vejledning vedrørende samarbejdet mellem  

 Arbejdsformidlingen og arbejdsløshedskasserne om handlingsplaner redegør  

 nærmere for, hvorledes samarbejdet og koordinationen mellem  

 arbejdsløshedskasserne og Arbejdsmarkedsrådet/Arbejdsformidlingen om  

 handlingsplaner mv. kan foregå.
 Bekendtgørelsen bygger på den forudsætning, at arbejdsløshedskassen og  

 Arbejdsformidlingen i samarbejde tilrettelægger den samlede vejledning,  

 således at den for det enkelte medlem opfattes som en helhed, og således at  

 det enkelte medlem får en opfattelse af, at medlemmet selv skal gøre en aktiv  

 indsats for at komme i beskæftigelse.
Bekendtgørelsen bygger videre på den forudsætning, at Arbejdsformidlingen  

 og arbejdsløshedskasserne har et fælles referencegrundlag for vejledningen,  

 således at den lediges forventninger efter vejledning i arbejdsløshedskassen  

 står i forhold til de muligheder, Arbejdsformidlingen har for at afgive  

 tilbud.
Der skal i den forbindelse peges på betydningen af det regionale  

 samarbejde mellem arbejdsløshedskasserne og  

 Arbejdsmarkedsrådet/Arbejdsformidlingen, den nærmere udmøntning af  

 samarbejdet og arbejdsdelingen samt en fælles opfattelse af, hvilke  

 realistiske muligheder den ledige har.
Regionalt vil der fx kunne indgås  

 aftaler mellem Arbejdsmarkedsrådet/Arbejdsformidlingen og  

 arbejdsløshedskasserne om arbejdsdeling, bl.a. i forbindelse med udarbejdelse  

 af handlingsplaner.
 Arbejdsløshedskassen vil altid, på baggrund af bl.a. det regionale  

 Arbejdsmarkedsråds drøftelser og udmeldinger til Arbejdsformidlingen om  

 udsatte grupper, kunne afpasse informationen i forbindelse med  

 handlingsplaner m.v.
 Arbejdsløshedskassen kan fx afholde informationsmøder i samarbejde med  

 Arbejdsformidlingen og uddannelsesinstitutioner, samt afholde  

 informationsmøder målrettet mod særlige grupper, herunder medlemmer med 6  

 måneders ledighed.
 For at undgå dobbeltadministration sker en gensidig udveksling mellem  

 arbejdsløshedskassen og Arbejdsformidlingen af de i denne sammenhæng  

 relevante oplysninger.
 Bilag 1 til bekendtgørelsen angiver det nærmere indhold for udvekslingen  

 af relevante oplysninger.
Generel vejledningspligt Til § 1.
 Ifølge bestemmelsen har arbejdsløshedskassen pligt til at sikre sig, at et  

 medlem er gjort bekendt med alle de rettigheder og pligter, der følger af et  

 medlemskab af en statsanerkendt arbejdsløshedskasse.
 Arbejdsløshedskassen har dog altid pligt til at give et medlem individuel  

 og personlig vejledning, både når medlemmet har behov herfor, og når det er  

 et krav efter reglerne i bekendtgørelsen.
 Arbejdsløshedskassens pligt til at informere medlemmet om disse  

 rettigheder og pligter kan, hvor intet andet er bestemt, opfyldes ved  

 udlevering af skriftligt informationsmateriale.
 Til § 2.
Arbejdsløshedskassen skal især være opmærksom på, at det ved  

 førstegangsledighed vil være påkrævet at yde en særlig vejledningsindsats om  

 rådighedsreglerne, jf. direktoratets bekendtgørelse om rådighed og  

 selvforskyldt ledighed.
Arbejdsløshedskassen skal altid informere et ledigt  

 medlem om, hvilke krav der stilles, for at medlemmet kan anses for at stå til  

 rådighed for arbejdsmarkedet, herunder især betydningen af at være  

 arbejdssøgende.
 Medlemmet skal ved ledigmeldelsen vejledes om forløbet ved udarbejdelsen  

 af en handlingsplan, herunder om, hvornår medlemmet har ret og pligt til en  

 individuel handlingsplan, om hvilke redskaber, der generelt kan tilbydes hos  

 Arbejdsformidlingen, og om de dagpengemæssige konsekvenser af ikke at ville  

 medvirke til udarbejdelse og eventuel revision af en handlingsplan.
 Arbejdsløshedskassen skal videre vejlede generelt om  

 rådighedsforpligtelsen i perioden, indtil medlemmet får en handlingsplan.
 Vejledning af et medlem kan eventuelt ske skriftligt.
 Til § 4.
 Da der gælder særlige regler om dagpengeretten efter det fyldte 60. år,  

 jf. arbejdsløshedsforsikringslovens § 55, stk. 5, skal arbejdsløshedskassen i  

 god tid inden medlemmet fylder 60 år, vejlede medlemmet herom.
 Vejledning af et medlem kan eventuelt ske skriftligt.
 Til § 5.
 Når et medlem gør arbejdsløshedkassen opmærksom på, at medlemmet overvejer  

 at rejse til udlandet for at søge eller overtage arbejde, skal  

 arbejdsløshedskassen vejlede medlemmet om rettigheder og pligter i  

 forbindelse hermed.
 Hvis medlemmet ønsker en personlig samtale, skal arbejdsløshedskassen ved  

 samtalen bl.a. oplyse medlemmet om, i hvilke tilfælde medlemmet skal  

 overflyttes til arbejdsløshedsforsikringssystemet i det andet land, om  

 mulighederne for at blive stående i den danske arbejdsløshedskasse, om  

 mulighederne for under visse betingelser at medregne arbejdsperioder i  

 udlandet til bl.a. beskæftigelseskravet i arbejdsløshedsforsikringslovens §  

 53 og om mulighederne for at blive genoptaget i arbejdsløshedskassen og  

 dagpengeberettiget ved tilbagevenden til Danmark.
Hvis medlemmet overvejer at rejse til et andet land, hvor EFforordning nr.  

 1408/71 finder anvendelse, skal arbejdsløshedskassen vejlede om de særlige  

 regler, der gælder i forbindelse hermed, herunder reglerne om i hvilke  

 tilfælde overflytning skal finde sted, og om mulighederne for under visse  

 betingelser som udsendt for en dansk arbejdsgiver at forblive omfattet af det  

 danske arbejdsløshedsforsikringssystem.
Desuden skal medlemmet orienteres om  

 mulighederne i EF-forordning nr. 1408/71 for at tage til et andet land i op  

 til 3 måneder for at søge arbejde med danske dagpenge.
 Arbejdsløshedskassen skal endvidere som led i vejledningen forevise og  

 eventuelt udlevere relevante attester, som medlemmet kan have behov for i  

 forbindelse med opholdet i udlandet og tilbagevenden til Danmark og gøre  

 opmærksom på vigtigheden af at gemme relevant dokumentation.
Medlemmets oplysningspligt Til § 6.
 Et medlem skal give arbejdsløshedskassen de oplysninger, der er relevante  

 for arbejdsløshedskassens vejledning af medlemmet, herunder bl.a. oplysninger  

 om arbejdssøgning, om deltagelse i kurser og andre beskæftigelsesfremmende  

 aktiviteter, og om ønsker om fremtidig beskæftigelse og om kurser eller  

 uddannelse.
Den individuelle handlingsplan Til § 7.
 Formålet med en individuel handlingsplan er at forbedre det enkelte  

 medlems muligheder for at få varig beskæftigelse på det almindelige  

 arbejdsmarked.
 Handlingsplanens indhold bliver til i et samarbejde mellem medlemmet og  

 Arbejdsformidlingen ud fra medlemmets ønsker og forudsætninger, kombineret  

 med muligheder og behov på det regionale arbejdsmarked.
Arbejdsformidlingen kan, hvor konkrete arbejdmarkedspolitiske hensyn  

 begrunder det, fx mangel på arbejdskraft i det regionale område, fastsætte  

 handlingsplanens aktiviteter.
For et medlem i delperiode 2 kan  

 Arbejdsformidlingen endvidere fastsætte handlingsplanens aktiviteter under  

 hensyn til medlemmets kvalifikationen og muligheden for at tilvejebringe  

 konkrete tilbud.
Medfører udarbejdelse eller revision af en individuel handlingsplan  

 ændringer i et medlems rådighedsforpligtelse, jf. vejledningen til § 6 i  

 rådighedbekendtgørelsen, skal arbejdsløshedskassen vejlede medlemmet herom,  

 enten skriftligt eller ved et møde i arbejdsløshedskassen.
Der kan evt.  

 deltage flere medlemmer i mødet.
Herudover skal medlemmet tilbydes en  

 personlig samtale.
 Hvis medlemmet ifølge handlingsplanen skal deltage i et tilbud om  

 jobtræning eller individuel jobtræning, skal arbejdsløshedskassen vejlede  

 medlemmet om, at meddelelse om fx sygdom i tilbudsperioden, så vidt muligt  

 skal gives inden tilbudsperiodens udløb, så eventuel forlængelse af  

 tilbudsperioden kan ske.
Arbejdsformidlingen og arbejdsløshedskasserne kan, jf. § 37, stk. 2, i  

 bekendtgørelse om en aktiv arbejdsmarkedsindsats, regionalt aftale, at  

 udarbejdelse af den individuelle handlingsplan for medlemmer, der er omfattet  

 af en målgruppe, jf. bekendtgørelsens § 36, stk. 1, først kan påbegyndes  

 efter en frist på højest 4 uger.
Er en sådan frist aftalt, kan  

 arbejdsløshedskassen, når den har modtaget underretning fra  

 Arbejdsformidlingen, indkalde medlemmet til et møde, hvor  

 arbejdsløshedskassen konkret vejleder medlemmet om, hvilke realistiske  

 redskaber, der kan tilbydes hos Arbejdsformidlingen, og hvor  

 arbejdsløshedskassen hjælper medlemmet med en afklaring af, hvordan medlemmet  

 fx kan udnytte sin faglige baggrund.
Mødet skal afholdes inden fristens udløb, da Arbejdsformidlingen har sat  

 udarbejdelsen i bero fra underretningen af arbejdsløshedskassen.
Afholder  

 arbejdsløshedskassen mødet senere end fristens udløb, har  

 arbejdsløshedskassen ikke sikkerhed for, at evt. bemærkninger til  

 Arbejdsformidlingen indgår i Arbejdsformidlingens udarbejdelse af den  

 individuelle handlingsplan.
 Hvis arbejdsløshedskassen bliver opmærksom på medlemmer, der er omfattet  

 af en målgruppe, som Arbejdsmarkedsrådet har fastsat, men som  

 arbejdsløshedskassen ikke har fået meddelelse om er indkaldt til en samtale  

 med henblik på at få udarbejdet en handlingsplan, meddeler  

 arbejdsløshedskassen dette til Arbejdsformidlingen.
 Hvis et medlem henvender sig uopfordret til arbejdsløshedskassen for at få  

 udarbejdet en handlingsplan, skal arbejdsløshedskassen gennemføre en  

 vejledning, som beskrevet ovenfor, og henvise medlemmet til  

 Arbejdsformidlingen for videre udarbejdelse af handlingsplanen.
Vejledningsmøder Til § 8.
 Sammenlagt ledighed for medlemmet i § 8, stk. 1-3, regnes i timer, jf. §§  

 125 og 126 i bekendtgørelse om en aktiv arbejdsmarkedsindsats.
I bestemmelsen i § 8, stk. 4, regnes ledigheden i uger, jf. § 55, stk. 1  

 og 2, i lov om arbejdsløshedsforsikring m.v.
Uger, hvor et medlem har  

 modtaget ydelser efter § 55, stk. 6, i lov om arbejdsløshedsforsikring m.v.  

 medregnes ikke i ledighedsperioden i § 8, stk.4.
 Perioder med orlov til sabbat efter § 55, stk. 7, og perioder, hvor  

 medlemmet modtager aktivitetsydelse efter § 97 g i lov om  

 arbejdsløshedsforsikring m.v., medregnes også i ledighedsperioden i § 8, stk.  

 4.
Kassen kan undlade at indkalde medlemmet til vejledningsmøde i den  

 periode, hvor medlemmet er på sabbat-orlov efter § 55, stk. 7, eller modtager  

 aktivitetsydelse efter § 97 g i lov om arbejdsløshedsforsikring m.v.
Hvis  

 medlemmet ledigmelder sig efter sabbat-orloven eller perioden, hvor medlemmet  

 har modtaget aktivitetsydelse, skal kassen indkalde medlemmet til et møde.
 Hver gang et medlem opfylder betingelserne i § 8, stk. 1, skal  

 arbejdsløshedskassen vejlede medlemmet om rettigheder og pligter.  

 Arbejdsløshedskassen skal både i delperiode 1 og delperiode 2 indkalde  

 medlemmet til et møde, når medlemmet på ny opfylder betingelserne i stk. 1.
Arbejdsløshedskassen skal dog ikke indkalde medlemmet til møde, hvis  

 medlemmet har deltaget i et tilbud ifølge en individuel handlingsplan i  

 39-ugers perioden, eller hvis det fremgår af handlingsplanen, at medlemmet  

 skal påbegynde et tilbud efter udløbet af perioden.
Det afgørende er, om  

 medlemmet har en individuel handlingsplan, hvoraf det fremgår, at medlemmet  

 enten har deltaget eller skal deltage i et tilbud efter lov om en aktiv  

 arbejdsmarkeds politik, og ikke om tilbuddet ligger før eller efter udløbet  

 af 39-ugers perioden.
Arbejdsløshedskassen skal heller ikke indkalde  

 medlemmet til møde, hvis medlemmet er ved at få udarbejdet en handlingsplan.
 Når medlemmet har deltaget i et tilbud efter lov om en aktiv  

 arbejdsmarkedspolitik i henhold til en individuel handlingsplan, begynder en  

 ny 39-ugers periode at løbe efter tilbuddets afslutning, medmindre medlemmet  

 senere skal påbegynde et tilbud efter handlingsplanen.
 Hvis arbejdsløshedskassen ikke har indkaldt medlemmet til vejledningsmøde,  

 fordi medlemmet var ved at få udarbejdet en handlingsplan, og medlemmet  

 efterfølgende får en individuel handlingsplan, der ikke indeholder tilbud,  

 skal arbejdsløshedskassen indkalde medlemmet til et vejledningsmøde.
 Et medlems eventuelle individuelle handlingsplan samt medlemmets  

 oplysninger om arbejdssøgning og deltagelse i kurser og andre  

 beskæftigelsesfremmende aktiviteter skal danne grundlag for vejledningen af  

 medlemmet om realistiske beskæftigelsesmuligheder set i forhold til  

 medlemmets beskæftigelsesmæssige og uddannelsesmæssige baggrund og i forhold  

 til, hvilke stillinger medlemmet søger.
Under samtalen bør der ske en afklaring af, om medlemmet eventuelt  

 tilhører en af Arbejdsmarkedsrådet fastsat målgruppe, og derfor bør have  

 udarbejdet en individuel handlingsplan.
Arbejdsløshedskassen kan informere  

 Arbejdsformidlingen om, at arbejdsløshedskassen finder, at medlemmet tilhører  

 en udsat gruppe.
 Det bør videre afklares, om en allerede udarbejdet individuel  

 handlingsplan bør revideres, herunder om den ledige har eventuelle  

 uddannelses- og kursusbehov, der bør indgå i en revideret handlingsplan.
 Arbejdsløshedskassen skal vejlede medlemmet om mulighederne for at opnå  

 uddannelsesgodtgørelse og etableringsydelse og øvrige rimelige tilbud efter  

 lov om en aktiv arbejdsmarkedspolitik.
 Arbejdsløshedskassen skal indkalde medlemmet til et møde, når medlemmet  

 opfylder betingelserne i § 8, stk. 3. Hvis arbejdsløshedskassen inden for de  

 seneste ca. 2 måneder har vejledt medlemmet om retten til et rimeligt tilbud,  

 kan arbejdsløshedskassen undlade at indkalde medlemmet.
 Arbejdsløshedskassen skal endvidere indkalde medlemmet til møde, når  

 medlemmet opfylder betingelserne i § 8, stk. 4.
 Når den lediges referenceperiode i delperiode 1 udløber inden for 3  

 måneder, og den ledige herefter forventes at overgå til delperiode 2, skal  

 arbejdsløshedskassen afholde et møde med medlemmet, hvor medlemmet vejledes  

 om overgangen til delperiode 2, uanset at medlemmet ikke har været ledig i  

 sammenlagt 44 måneder.
Afslag på at medvirke til udarbejdelse eller revision af en individuel  

 handlingsplan og afslag på et tilbud, som er givet i henhold til § 33 i lov  

 om en aktiv arbejdsmarkedspolitik, har mere vidtrækkende konsekvenser for  

 medlemmer, som er i delperiode 2, jf. § 32 i direktoratets bekendtgørelse om  

 rådighed og selvforskyldt ledighed.
Arbejsløshedskassen skal derfor under  

 møder om overgangen til delperiode 2 vejlede medlemmet om disse konsekvenser.
 Hvis arbejdsløshedskassen inden for de seneste ca. 2 måneder har vejledt  

 medlemmet om overgangen til delperiode 2 - herunder om konsekvenserne af at  

 afslå et tilbud i delperiode 2 - kan kassen undlade at indkalde medlemmet.
 Informationsudveksling mv.
 Til § 10.
 For at undgå dobbeltarbejde, og for at den samlede vejledning af medlemmet  

 opleves som en helhed afstemt efter det enkelte medlems behov, skal der ske  

 en informationsudveksling mellem arbejdsløshedskassen og Arbejdsformidlingen  

 af blandt andet de oplysninger, som medlemmet giver til henholdsvis  

 arbejdsløshedskassen og Arbejdsformidlingen.
Arbejdsløshedskassen skal derfor notere og opbevare de oplysninger, som  

 medlemmet giver under vejledningssamtaler om medlemmets kursusaktiviteter og  

 arbejdssøgning, ligesom medlemmets øvrige beskæftigelses- og  

 uddannelsesmæssige ønsker og behov skal noteres.
Dette indebærer, at  

 arbejdsløshedskassen skal notere arten og tidspunktet for de kurser,  

 medlemmet har gennemført.
Arbejdsløshedskassen skal videre notere, hvor mange stillinger, medlemmet  

 har søgt, siden medlemmet blev ledigt eller sidst har været til  

 vejledningsmøde i arbejdsløshedskassen, og om der har være tale om stillinger  

 inden for eller uden for medlemmets faglige område.
Arbejdsløshedskassen skal  

 notere, at medlemmet har søgt så og så mange stillinger inden for eller uden  

 for kassens faglige område inden for en nærmere angiven periode (indtil 6  

 måneder). Kassen skal ikke notere datoen, arbejdsstedet, arbejdstiden og  

 ansøgningsmåden.
Har perioden mellem sidste og nuværende vejledningsmøde  

 været af længere varighed end 39 uger, skal medlemmets oplysninger om bl.a.  

 jobsøgningsaktiviteten dække en periode på mindst 6 måneder.
Hvis arbejdsløshedskassen afholder et vejledningsmøde om udarbejdelse af  

 en individuel handlingsplan efter § 6, stk. 2, skal arbejdsløshedskassen  

 notere, hvad medlemmet har oplyst, og hvad medlemmet er blevet informeret og  

 vejledt om på mødet.
Medlemmet skal have udleveret en kopi af  

 arbejdsløshedskassens notater, og arbejdsløshedskassen sender i umiddelbar  

 forlængelse af samtalen de noterede oplysninger til Arbejdsformidlingen.
 Arbejdsløshedskassen skal videre notere, om medlemmet har fulgt en  

 eventuel individuel handlingsplan og dermed opfyldt sin  

 rådighedsforpligtelse.
 Opbevaringen kan fx ske ved at oplysningen fremgår af  

 arbejdsløshedskassens edb-system, ved opbevaring af kopi af notaterne, eller  

 ved notering på medlemmets sag.
 For at sikre, at oplysningerne kan indgå i den fremtidige vejledning af  

 medlemmet såvel i arbejdsløshedskassen som i Arbejdsformidlingen, skal  

 informationsudvekslingen foregå i henhold til bilag 1 til bekendtgørelsen.  

 Overførslen af de oplysninger, der er nævnt i bilaget sker i umiddelbar  

 forlængelse af samtalen i henholdsvis arbejdsløshedskassen eller  

 Arbejdsformidlingen.
 Arbejdsløshedskassens notater kan eventuelt føres på et skema som bilag 2  

 til bekendtgørelsen.
 Til § 11.
Arbejdsløshedskassen skal kunne dokumentere, at vejledningen af et medlem  

 har fundet sted.
Medlemmet skal med sin underskrift bekræfte, at vejledningen  

 har fundet sted ved et møde og indholdet heraf.
 Et medlem, der finder, at arbejdsløshedskassen ikke har opfyldt sin  

 vejledningsforpligtelse, er som hovedregel henvist til at anlægge civilt  

 søgsmål mod arbejdsløshedskassen med påstand om erstatning af det tab, fx af  

 dagpenge, som medlemmet måtte have lidt.
 Domspraksis viser, at en arbejdsløshedskasse pådrager sig ansvar, hvis  

 arbejdsløshedskassen ved vejledning af et medlem - fx i forbindelse med  

 medlemmets overgang til efterløn - ikke har sikret sig, at alle relevante  

 oplysninger foreligger i sagen, inden arbejdsløshedskassen vejleder  

 medlemmet.
