 Herved bekendtgøres lov nr. 295 af 6. juni 1984 om  

 privatbanerne, med de ændringer der følger af lov nr. 192 af 29. marts 1989  

 og lov nr. 233 af 4. april 1995.
 § 1.  Loven omfatter banevirksomheder uden for DSB,  

 der driver jernbanetrafik i henhold til koncession udstedt i medfør af  

 anlægsloven for den pågældende jernbane.
 § 2.  Banevirksomhederne står under trafikministerens  

 administrative, økonomiske og tekniske tilsyn.
 Stk. 2.  Trafikministeren godkender vedtægter, der bl.a.  

 skal indeholde bestemmelser om ministerens beføjelser over for  

 virksomhederne.
 Stk. 3.  Finansministeren godkender regler vedrørende  

 løn-, ansættelses- og pensionvilkår for tjenestemænd, der er ansat ved  

 banevirksomhederne.
 § 3.  Af en banevirksomheds driftsunderskud samt  

 udgifter til investering i jernbanemateriel og anlægsarbejder til  

 jernbanedriften betaler staten 70 pct. mod, at de kommuner og amtskommuner,  

 der er interesserede i banevirksomheden, betaler 30 pct., jf. dog stk. 2-5.
Stk. 2.  Ved opgørelsen af driftsunderskuddet ses bort  

 fra pensionsudgifterne.
Staten betaler 85 pct. af disse udgifter, og de  

 kommuner og amtskommuner, der er interesserede i banevirksomheden, betaler 15  

 pct.
 Stk. 3.  Udfører banevirksomheden busvirksomhed, som  

 ikke er udskilt i et selvstændigt aktieselskab efter § 5 a, skal der ved  

 opgørelsen af driftsunderskuddet ses bort fra underskud som følge af denne  

 busvirksomhed, hvorimod et eventuelt overskud skal medregnes.
 Stk. 4.  Er busvirksomheden i henhold til § 5 a, udskilt  

 i et selvstændigt aktieselskab, indgår udbytte til banevirksomheden fra  

 busselskabet i beregningsgrundlaget for driftstilskuddet.
 Stk. 5.  Ved opgørelsen af driftsunderskuddet ses bort  

 fra underskud som følge af drift af fragtruter.
 Stk. 6.  Der kan ske udbetaling a conto af tilskuddene  

 på grundlag af budgettet for virksomheden.
 Stk. 7.  Udbetaling af tilskud og a contoudbetaling sker  

 på grundlag af et årsregnskab henholdsvis et budget, der er godkendt af  

 trafikministeren, og er i øvrigt betinget af, at vedtægten for  

 banevirksomheden er godkendt af trafikministeren, og at banevirksomheden  

 følger de bestemmelser, som ministeren træffer i medfør af vedtægten.
 § 4.  Hovedstadsområdets Trafikseselskab eller en  

 fælleskommunal trafikvirksomhed, jf. § 4 i lov nr. 114 af 29. marts 1978 om  

 den lokale og regionale kollektive personbefordring uden for  

 hovedstadsområdet, kan beslutte helt eller delvis at overtage de økonomiske  

 forpligtelser, som i henhold til § 3 påhviler de kommuner og amtskommuner,  

 der er interesserede i banevirksomheden.
 § 5.  Uenighed mellem de kommuner og amtskommuner, der  

 er intereserede i en banevirksomhed, om den indbyrdes fordeling af de  

 kommunale tilsvar i henhold til § 3, stk. 1, 2 og 6, kan af banevirksomheden  

 indbringes for trafikministeren til endelig administrativ afgørelse.
 Stk. 2.  Trafikministeren træffer endvidere den endelige  

 administrative afgørelse om, hvorvidt en kommune eller amtskommune skal anses  

 for at være interesseret i en banevirksomhed.
 § 5 a.  Banevirksomheden kan med trafikministerens  

 godkendelse oprette et aktieselskab med det formål at drive busvirksomhed på  

 et forretningsmæssigt grundlag.
 Stk. 2.  Selskabet overtager driften af den buskørsel,  

 der udføres af den pågældende privatbane.
 Stk. 3.  Selskabet kan med trafikministerens godkendelse  

 udføre busvirksomheden i helt eller delvist ejede datterselskaber eller i  

 samarbejde med andre virksomheder.
 § 6.  Loven træder i kraft den 1. juli 1984. For 1984  

 opgøres størrelsen af tilskuddene efter de hidtil gældende regler.
 Stk. 2.  Følgende love ophæves:
