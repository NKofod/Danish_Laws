Afgiften på heste, der indkøbes af en travtræner med henblik på salg, vil  

 kunne medregnes ved opgørelsen af hans afgiftstilsvar.
Afgift vedrørende  

 pasning af hestene (foder mv.) vil ligeledes kunne medregnes til den  

 indgående afgift.
Ved afsætning af hestene skal der opkræves afgift.
Såfremt de af travtræneren ejede heste deltager i væddeløb, skal de inden  

 deltagelsen afgiftsberigtiges som udtaget til privat brug.
Afgiften beregnes  

 på grundlag af indkøbsprisen.
 Efter at hestene er begyndt at deltage i væddeløb, vil afgiften på indkøb  

 af foder mv. til hestene ikke kunne medregnes til den indgående afgift, og  

 der skal svares afgift af værdien af den af travtræneren udførte træning  

 efter reglerne om udtagelse til privat brug.
 Ved afsætning af heste, der er afgiftsberigtiget ved udtagelse til eget  

 brug, skal der ikke opkræves afgift.
Det vil i medfør af reglerne i lovens § 6 om frivillig registrering kunne  

 tillades, at travtrænerens egne heste deltager i væddeløb i indtil ét  

 år, uden at de afgiftsberigtiges som udtaget til eget brug.
I så fald skal de  

 i væddeløbene i dette tidsrum indvundne præmiebeløb medregnes i virksomhedens  

 afgiftspligtige omsætning.
Ved opgørelse af afgiftstilsvaret kan der ikke tages hensyn til indskud  

 til væddeløbsselskabet for at få adgang til at deltage i løbene.
Afgiften på  

 indkøb (foder, transport mv.) til hestenes pasning og deltagelse i væddeløb  

 inden afgiftsberigtigelsen vil kunne medregnes til den indgående afgift,  

 ligesom der i dette tidsrum ikke skal svares afgift af træningen.
 Se også Mn.93 og Østre Landsrets dom af 23. september 1968.
