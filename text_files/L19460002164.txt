Ved kgl.
Resolution af 15. November 1946 har Danmark ratificeret følgende  

 under 17. August 1946 i Moskva undertegnede Handels- og Skibsfartstraktat  

 mellem Danmark og De Socialistiske Sovjetrepublikers Union, til hvilken  

 Traktat Rigsdagen under 15. November 1946 forud havde givet Samtykke:
Handels- og Skibsfartstraktat mellem Danmark og De Socialistiske Sovjetrepublikers Union.
------------------ Hans Majestæt Kongen af Danmark, paa den ene Side, og Præsidiet for De  

 Socialistiske Sovjetrepublikers Unions Øverste Raad, paa den anden Side,  

 besjæles af Ønsket om at bidrage til Udviklingen af de økonomiske  

 Forbindelser mellem se to Lande, har besluttet at afslutte en Handels- og  

 Skibsfartstraktat og har i dette Øjemed som deres Befuldmægtigede udnævnt:
Hans Majestæt Kongen af Danmark: Sin Overordentlige Gesandt og  

 Befuldmægtigede Minister i Moskva, Hr.
Thomas Døssing, Præsidiet for De Socialistiske Sovjetrepublikers Unions Øverste Raad:  

 Anastas Ivanovitch Mikojan, De Socialistiske Sovjetrepublikers Unions  

 Minister for Udenrigshandel, hvilke, efter at have udvekslet deres  

 Fuldmagter, som befandtes i god og behørig Form, er blevet enige om følgende  

 Bestemmelser:
 Artikel 1.
 Danmark og De Socialistiske Sovjetrepublikers Union tilstaar gensidig  

 hinanden Behandling som mest begunstiget Nation med Hensyn til alt, hvad  

 angaar Handel og Skibsfart mellem de to Lande.
 Artikel 2.
 Natur- og Industriprodukter, som hidrører fra eller udføres fra De  

 Socialistiske Sovjetrepublikers Union, skal i intet Tilfælde ved Indførsel  

 til dansk Omraade være underkastet andre eller højere Indførselsafgifter.  

 Byrder eller Gebyrer eller andre eller mere byrdefulde Regler eller  

 Formaliteter end dem, som natur- og Industriprodukter af samme Art, der  

 hidrører fra eller indføres fra et hvilketsomhelst tredie Land, er eller  

 senere maatte blive underkastet.
 Natur- og Industriprodukter, som hidrører fra eller udføres fra Danmark,  

 skal i intet Tilfælde ved Indførsel til De Socialistiske Sovjetrepublikers  

 Unions Omraade være underkastet andre eller højere Indførselsafgifter, Byrder  

 eller Gebyrer eller andre eller mere byrdefulde Regler eller Formaliteter end  

 dem, som Natur- og Industriprodukter af samme Art, der hidrører fra eller  

 indføres fra et hvilketsomhelst tredie Land, er eller senere maatte blive  

 underkastet.
 Paa samme Maade skal den ene kontraherende Parts Natur- og  

 Industriprodukter, som er bestemt til Udførsel til den anden Parts Omraade, i  

 intet Tilfælde være underkastet andre eller højere Udførselsafgifter, Byrder  

 eller Gebyrer eller andre eller mere byrdefulde Regler eller Formaliteter end  

 dem, som Natur- og Industriprodukter af samme Art, der er bestemt til  

 Udførsel til et hvilketsomhelst tredie Lands Omraade, er eller senere maatte  

 blive underkastet.
 Artikel 3.
 Den ene af de kontraherende Parters Natur- og Industriprodukter skal efter  

 Indførsel til den anden Parts Omraade ikke være underkastet andre eller  

 højere interne Afgifter og Byrder end dem, som Natur- og Industriprodukter af  

 samme Art fra et hvilketsomhelst tredie Land er eller maatte blive  

 underkastet.
 Artikel 4.
 De kontraherende Parter vil ikke indføre eller opretholde nogen  

 Restriktion eller noget Forbud vedrørende Indførsel fra den anden Parts  

 Omraade eller Udførslen bestemt for dennes Omraade, som ikke under samme  

 Forhold kommer til Anvendelse overfor alle andre Lande.
 Denne Traktats Bestemmelser finder ikke Anvendelse paa Restriktioner eller  

 Forbud, som tager Sigte paa:
 Artikel 5.
 Hver af de kontraherende Parters Handelsskibe saavel som deres  

 Besætninger, Passagerer og Ladninger skal der i den anden Parts Havne  

 tilstaas Mestbegunstigelsesbehandling med Hensyn til Ankomst, Afrejse og  

 Ophold i disse Havne; Lastning og Losning; Gebyrer og Afgifter af enhver Art;  

 Forsyning med Kul og Vand; Reparationer; Anvendelse af Kraner, Vægte; Ligge-  

 og Ankerplads, Tørdokker og Pakhuse; Anvendelse af Regler og Formaliteter,  

 herunder Sundheds- og Karantæneformaliteter, og i Almindelighed med Hensyn  

 til alt, hvad angaar Skibsfarten.
 Alle Fordele, Begunstigelser, Privilegier eller Lettelser, som er  

 tilstaaet eller senere maatte blive tilstaaet i denne Henseende af en af de  

 kontraherende Parter til et hvilketsomhelst tredie Land, skal øjeblikkelig og  

 gratis udstrækkes til den anden Part.
 Artikel 6.
 Bestemmelserne i nærværende Traktat finder ikke Anvendelse paa:
 Artikel 7.
 I Tilfælde af, at et af de kontraherende Parters Skibe strander eller  

 lider Skibbrud paa den anden Parts Kyster, skal Skibet og dets Ladning nyde  

 samme Behandling, som Landets Lovgivning under samme Omstændigheder yder  

 Landets egne Skibe og deres Ladninger.
 Der skal til enhver Tid ydes den nødvendige Hjælp og Bistand til  

 Skibsføreren, Besætningen og Passagererne, saavel for saavidt angaar deres  

 Person som med Hensyn til Skibet og dets Ladning.
 Artikel 8.
 Skibets Nationalitet skal gensidig anerkendes i Overensstemmelse med hver  

 af de kontraherende Parters Love og Bestemmelser paa Grundlag af de  

 Dokumenter og Certifikater, der befinder sig ombord paa Skibet, og som er  

 udstedt af hver af de kontraherende Parters kompetente Myndigheder.
 Artikel 9.
 Maalebreve og andre tekniske Skibspapirer, som er udstedt eller anerkendt  

 af den ene af de kontraherende Parter, skal ligeledes anerkendes af den anden  

 Part.
 I Overensstemmelse hermed skal hver af de kontraherende Parters  

 Handelsskibe, der er forsynet med lovligt udstedte Maalebreve, være fritaget  

 for ny Maaling i den anden Parts Havne, og Skibets Nettotonnage, som er  

 angivet i Maalebrevet, skal tjene som Grundlag for Beregningen af  

 Havneafgifterne.
 Artikel 10.
 Ved Befordring af Varer, Rejsende og rejsegods paa indenlandske Jernbaner,  

 Veje og Vandveje tilstaar de to kontraherende Parter hinanden Behandling som  

 den mest begunstigede Nation med Hensyn til alt, hvad angaar  

 Befordringstilladelse, Befordringsmaade, Befordringstakster saavel som  

 Afgifter, der staar i Forbindelse med Befordringen.
 Artikel 11.
De kontraherende Parter tilstaar gensidig hinanden fri Transit gennem  

 deres Omraader paa samme Betingelser, paa hvilke Transit tilstaas andre  

 Lande.
Dog skal ingen af de kontraherende Parter kunne kræve de Fordele, som  

 maatte blive tilstaaet af den anden Part til et hvilketsomhelst tredie Land  

 ved særlig Transitaftaler.
 Artikel 12.
 I Betragtning af, at Udenrigshandelen ifølge De Socialistiske  

 Sovjetrepublikers Unions Love er et Statsmonopol, skal De Socialistiske  

 Sovjetrepublikers Union i Danmark have sin Handelsrepræsentation, hvis  

 Retsstilling er fastlagt ved Bestemmelserne i Bilaget til nærværende Traktat,  

 der udgør en integrerende Del af denne.
 Artikel 13.
 Danske Handlende og Industridrivende, fysiske Personer eller juridiske  

 Personer, som er oprettet i Overensstemmelse med danske Love, skal med Hensyn  

 til Person og Ejendom nyde en lige saa gunstig Behandling som den mest  

 begunstigede Nations Statsborgere og juridiske Personer, ved Udøvelse af  

 økonomisk Virksomhed, enten direkte eller ved af dem valgte Mellemmænd, paa  

 De Socialistiske Sovjetrepublikers Union.
 De Socialistiske Sovjetrepublikers Unions økonomiske Statsorganisationer  

 og andre juridiske Personer, som er oprettet i Overensstemmelse med  

 sovjetiske Love, ligesom sovjetiske Statsborgere skal med Hensyn til Person  

 og Ejendom nyde en lige saa gunstig Behandling som den mest begunstigede  

 Nationers Statsborgere og juridiske Personer, ved Udøvelse af økonomisk  

 Virksomhed, enten direkte eller ved af dem valgte Mellemmænd, paa dansk  

 Omraade paa de Vilkaar, paa hvilke saadan Virksomhed tillades ved dansk  

 Lovgivning.
 Hver af de kontraherende Parters Statsborgere og juridiske Personer skal  

 kunne møde for Retten og have fri og let Adgang til den anden kontraherende  

 Parts Domstole.
 Artikel 14.
 Enhver Tvistighed, der maatte opstaa om Kontrakter i Forbindelse med  

 Samhandelen mellem de to Lande, skal kunne ordnes ved Voldgift.
Enhver af de kontraherende Parter er beredt til paa Anmodning af den anden  

 Part at optage Forhandlinger til Opnaaelse af en Overenskomst, der medfører  

 Ensartethed og Fuldstændiggørelse af Voldgiftsordningen paa Grundlag af  

 Paritetsprincipet saavel som af Fremgangsmaaden ved Udførelsen af  

 Voldgiftskendelser.
En saadan Overenskomsts Bestemmelser vil have  

 tilbagevirkende Kraft.
 Artikel 15.
Alle Tvistigheder vedrørende Handelstransaktioner, som er afsluttet mellem  

 sovjetiske økonomiske Organisationer og danske fysiske eller juridiske  

 Personer, skal, medmindre der er aftalt Voldgift, være underkastet de danske  

 Domstoles Kompetence, hvis Transaktionen er blevet afsluttet i Danmark, og de  

 sovjetiske Domstoles Kompetence, hvis den er blevet afsluttet i De  

 Socialistiske Sovjetrepublikers Union.
Dog vil det andet Lands Domstole have  

 Ret til at afgøre saadanne Tvistigheder, naar de ved en særlig aftalt Klausul  

 i Kontrakten udtrykkelig er blevet bemyndiget dertil.
 Artikel 16.
 Som Følge af Afsluttelsen af nærværende Traktat anses følgende tidligere  

 afsluttede Overenskomster som ikke længere værende i Kraft:
 Artikel 17.
Nærværende Traktat er afsluttet med en Gyldighedsperiode af fem Aar.
Den  

 skal ratificeres snarest muligt og Ratifikationsdokumenterne skal udveksles i  

 København.
Den skal træde i Kraft den Dag, Udvekslingen af  

 Ratifikationsdokumenterne finder Sted.
 Hvis ingen af Parterne mindst seks Maaneder inden Udløbet af nævnte  

 Periode skriftligt tilkendegiver sit Ønske om at opsige Traktaten, skal den  

 betragtes som forlænget for an ny Periode paa eet Aar og saaledes videre,  

 saalænge en af Parterne ikke mindst seks Maaneder før Aarets Udløb skriftligt  

 har tilkendegivet at have til Hensigt at bringe Traktaten til Ophør.
 Til Bekræftelse heraf har de to kontraherende Parters Befuldmægtigede  

 underskrevet nærværende Traktat og forsynet den med deres Segl.
Udfærdiget i Moskva, den 17. August 1946  

 i to originale Eksemplarer, hvert paa Dansk og Russisk, idet begge  

 Tekster har samme (sign.) Thomas Døssing.
(sign.) A.
Mikojan.
(L.S.) Bilag til Handels- og Skibsfartstraktat mellem Danmark og De Socialistiske  

 Sovjetrepublikers Union af 17. August 1946.
 BESTEMMELSER OM DE SOCIALISTISKE SOVJETREPUBLIKERS UNIONS  

 HANDELSREPRÆSENTATIONS RETSSTILLING I DANMARK.
----------------- Artikel 1.
 De Socialistiske Sovjetrepublikers Unions Handelspræsentation i Danmark  

 har følgende Virksomhedsomraade:
 Artikel 2.
 Handelsrepræsentationen udgør en integrerende Del af de Socialistiske  

 Sovjetrepublikers Unions Gesandtskab i Danmark og har sit Sæde i København.
 Chefen for De Socialistiske Sovjetrepublikers Unions Handelsrepræsentation  

 i Danmark og hans to Stedfortrædere nyder alle de Rettigheder og Privilegier,  

 som tilstaas Medlemmer af det diplomatiske Korps.
 Udover de Personer, som er angivet i det foregaaende Stykke, skal  

 Handelsrepræsentationens Medarbejdere og Kontorister, der er Statsborgere i  

 De Socialistiske Sovjetrepublikers Union i et Antal, som ikke overstiger 35  

 Personer, være fritaget for dansk Beskatning af de Indkomster, som de  

 oppebærer i De Socialistiske Sovjetrepublikers Unions Regerings Tjeneste.
 De lokaler, som benyttes af Handelsrepræsentationen, nyder  

 Eksterritorialitetsret.
 Handelsrepræsentationen har Ret til at anvende Chiffer.
 Artikel 3.
 Afdelinger af Handelsrepræsentationen skal kunne oprettes i andre danske  

 Byer efter Overenskomst mellem den danske Regering og De Socialistiske  

 Sovjetrepublikers Unions Regering.
 Disse Afdelingers Retsstilling skal fastlægges efter Overenskomst mellem  

 de to Parter.
 Artikel 4.
Handelsrepræsentationen udøver sin Virksomhed paa De Socialistiske  

 Sovjetrepublikers Unions Regerings Vegne.
De Socialistiske Sovjetrepublikers  

 Unions Regering paatager sig kun Ansvaret for de Handelstransaktioner, som er  

 blevet afsluttet eller garanteret i Danmark i Handelstransaktionens Navn og  

 underskrevet af dertil bemyndigede Personer.
Handelstransaktioner, som uden Handelsrepræsentationens Garanti er  

 afsluttet af en af de Socialistiske Sovjetrepublikers Unions økonomiske  

 Statsorganisationer, der ifølge sovjetisk Lovgivning er en selvstændig  

 juridisk Person, forpligter kun denne Organisation, og Tvangsfuldbyrdelse  

 desangaaende kan kun finde Sted i dennes Ejendom.
Ansvaret for de nævnte  

 Transaktioner paahviler hverken De Socialistiske Sovjetrepublikers Unions  

 Regering eller Handelsrepræsentationen i Danmark, ej heller nogen anden  

 sovjetisk økonomisk Organisation.
 Artikel 5.
 Handelsrepræsentationen kan give sin Garanti for Kontrakter, som er  

 afsluttet mellem en af de i Artikel 4, andet Stykke, i nærværende Bilag  

 omtalte Organisationer og enhver dansk fysisk eller juridisk Person.
 Artikel 6.
 Handelsrepræsentationen nyder de Privilegier og Immuniteter, som følger af  

 Artikel 2 i nærværende Bilag med nedennævnte Undtagelser:
Tvistigheder vedrørende Handelstransaktioner, som af  

 Handelsrepræsentationen er afsluttet eller garanteret paa dansk Omraade i  

 Overensstemmelse med Artikel 4, første Stykke i nærværende Bilag, er, i  

 Mangel af Aftale om Voldgift eller anden Jurisdiktion, underkastet de danske  

 Domstoles Kompetence og afgøres i Overensstemmelse med dansk Lovgivning,  

 medmindre andet er fastsat i den enkelte Kontrakts Bestemmelser eller i de  

 danske Love.
Dog tilstedes der ikke Sikkerhedsmidler for Retsskridt mod  

 Handelsrepræsentationen.
 Fyldestgørelse af enhver endeligt ikrafttraadt Retsafgørelse vedrørende  

 Transaktioner, i hvilke Handelsrepræsentationen har deltaget, skal kunne  

 søges i al Statsejendom tilhørende De Socialistiske Sovjetrepublikers Union i  

 Danmark, i Særdeleshed i Ejendom, Rettigheder og Interesser, der hidrører fra  

 Transaktioner, som er foretaget af Handelsrepræsentationen eller med dens  

 Garanti, med Undtagelse af Ejendom der tilhører de i Artikel 4, andet Stykke  

 i nærværende Bilag omtalte Organisationer.
Ejendom og Lokaler, der udelukkende er bestemt til Udøvelse i Danmark af  

 De Socialistiske Sovjetrepublikers Unions Regerings politiske og diplomatiske  

 Rettigheder i Overensstemmelse med international Praksis, saavel som de  

 Lokaler, som benyttes af Handelsrepræsentationen, og det Løsøre, som befinder  

 sig deri, skal være undtaget fra enhver Tvangsfuldbyrdelse.
Artikel 7.
Handelsrepræsentationen er ikke underkastet Bestemmelserne vedrørende  

 Handelsregistret.
Den offentliggør i et officielt Organ i Danmark Navnene paa  

 de Personer, som af den er blevet bemyndiget til at foretage Retshandel,  

 saavel som Oplysninger om Omfanget af hver af disse Personers Ret til ved  

 Underskrift at forpligte Handelsrepræsentationen i Handelssager.
 (sign.) Thomas Døssing.
(sign.) A.
Mikojan.
 Hvilket herved bringes til almindelig Kundskab med Tilføjende, at  

 Ratifikationsdokumenterne under 31. December 1946 er blevet udvekslet i  

 København, og at Traktaten dermed er traadt i Kraft.
 Udenrigsministeriet, den 31. December  

 1946.
 Gustav Rasmussen.
