Gaffeltruck skal opfylde arbejdsmiljølovgivningens bestemmelser for  

 tekniske hjælpemidler.
Ud fra disse bestemmelser stilles efter  

 Arbejdstilsynets administrative praksis følgende krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
 Anvisningerne skal i nødvendigt omfang være angivet direkte på trucken, fx  

 skal der være et lastdiagram, som tydeligt kan ses fra førerpladsen.
Indretning Førerpladsen skal have overdækning - FOPS -, der beskytter føreren mod  

 nedfaldende gods.
 Fritaget for overdækning er:
 1. Truck, der højst kan løfte 1,80 m, og som kører  

 mellem gods, der ikke er stablet højere end 2,25 m.
 2. Truck, som føreren går efter eller står på, når  

 standpladsen ikke begrænser førerens undvigemuligheder.
 Truck, der anvendes, hvor færdselslovgivningen gælder, skal desuden  

 opfylde færdselslovgivningens forskrifter for motorredskaber.
Brug Brugen af en truck skal ske på forsvarlig måde og under hensyn til, hvad  

 den er bestemt for.
 Sikringsdele og andet beskyttelsesudstyr må ikke fjernes under brugen.
 Trucken og dens gafler må ikke overbelastes.
 Gaflerne må ikke bruges direkte som krankrog.
 Alt hjælpeudstyr, fx forlængergafler, klemmer, dorn, kranarm m.v., skal  

 bruges efter leverandørens forskrifter og altid således, at trucken ikke  

 overbelastes og stabiliteten ikke forringes.
 Passagertransport må kun ske, når trucken er indrettet til det.
Trucken må ikke anvendes til løft af personer.
Dog tillades personløft på  

 særlige betingelser.
Se At-meddelelse nr. 2.01.3 om personløft med  

 gaffeltruck.
 Gaflerne skal sænkes og masten tiltes bagud under kørsel med byrde, og  

 gaflerne skal ligeledes sænkes til gulv, når trucken forlades.
 Truck med last skal køres baglæns, når den skal ned ad en rampe, og når  

 lasten hindrer udsynet.
Truck må kun anvendes på steder, hvor det kan ske forsvarligt.
Underlaget  

 (vejen, rampen, gulvet, etagen, elevatoren) skal med sikkerhed kunne bære  

 trucken med fuld last. (I tvivlstilfælde spørges bygningsmyndighden om, hvor  

 meget etagen må belastes). Der bør være afstribede færdselsveje og -gange og  

 markerede aflæsnings- og vendepladser.
Det kan være nødvendigt at ensrette  

 færdselsvejene.
Benzin-, diesel- eller gasdrevne truck må kun køre indendørs, hvis rummet  

 er så godt ventileret, at personer, herunder føreren, ikke er udsat for  

 sundhedsskadelige påvirkninger fra udstødningsgassen.
Der skal derfor normalt  

 være mekanisk ventilation ved kørsel med disse truck indendørs.
Se  

 At-meddelelse nr. 1.01.8 om ventilation på faste arbejdssteder.
 Batteridrevne truck kræver ikke særlig ventilation ved drift, men  

 opladning må kun finde sted i rum, der har aftræk øverst oppe.
Vedligeholdelse Trucken skal vedligeholdes, så den altid er i forsvarlig stand.  

 Leverandørens anvisninger om eftersyn og vedligeholdelse skal følges.
Mindst hver 12. måned skal der af leverandøren eller anden sagkyndig  

 gennemføres et hovedeftersyn.
Se At-anvisning nr. 2.3.0.2.
Styretøj, bremser, dæk, horn og evt. lygter skal altid være i orden.
Det  

 samme gælder motorens forbrænding.
Gaflerne og kæderne, der bærer gaflerne, skal være i orden.
Hvis ikke  

 leverandøren har foreskrevet andet, skal gafler og kæder efterses af en  

 sagkyndig mindst hver 12. måned.
Gaflerne skal jævnligt undersøges for slid, revner og deformationer.  

 Gafler må kun repareres af specialister og kun efter leverandørens  

 anvisninger.
Gafler skal afprøves efter reparation.
Norm for afprøvning  

 findes i Dansk Standard (for tiden DS 2135).
 Gafler skal udskiftes, når de ved gaffelhælen er slidt ned under 90 % af  

 det oprindelige tværsnit.
Slidte kæder må ikke repareres, men skal udskiftes.
Har et enkelt led lidt  

 overlast, kan det dog udskiftes med et korrekt udskiftningsled.
Fører Føreren skal være fyldt 18 år og skal til de fleste typer gaffeltruck have  

 certifikat.
Se At-meddelelse nr. 2.01.2 om gaffeltruckførercertifikat.
 Føreren skal instrueres om de særlige forhold på virksomheden, fx  

 gulvbelastninger, færdselsveje, særlige færdselsregler og stablingsmetoder.
Føreren skal instrueres om sit ansvar for læsning og kørsel.
Han kan  

 straffes for uforsvarlig stabling og kørsel, også for spirituskørsel.
H.
Elo Petersen --------------------------------------------------------------------- BAGGRUND:
 - Bekendtgørelse om indretning af tekniske hjælpemidler.
 - Bekendtgørelse om anvendelse af tekniske hjælpemidler.
 - Bekendtgørelse om unges farlige arbejde.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
--------------------------------------------------------------------- I At-meddelelse 0.01.1 findes en fortegnelse over gældende At-meddelelser.
