 I medfør af sønæringslov nr. 240 af 6. juni 1985 fastsættes:
 § 1.  Ved opgørelse af fartstid for erhvervelse af  

 sønæringsbeviser kan, hvor intet andet er anført, medregnes dækstjeneste  

 eller tjeneste som skibsassistent i handelsskibe af 20 tons eller derover  

 samt dækstjeneste i søværnets skibe og i fiskeskibe af 20 tons eller derover.
§ 2.  Til erhvervelse af bevis som styrmand af 2.  

 eller 3. grad kræves, at vedkommende 1. har gennemgået et erhvervsfagligt grundkursus på en  

 godkendt søfartsskole eller om bord i et godkendt skoleskib og derefter gjort  

 tjeneste som styrmandslærling eller -aspirant i søgående handelsskibe af 200  

 tons eller derover i 201/2 måned, hvoraf 12 måneder i skibe uden for  

 kystfart, idet den praktiske oplæring om bord skal være foregået i  

 overensstemmelse med en af direktøren for søfartsuddannelsen godkendt  

 uddannelsesordning, eller 2. opfylder betingelserne for udmønstring som befaren  

 matros eller betingelserne i lovens § 23 for udmønstring som befaren  

 skibsassistent og herunder har gjort tjeneste i 12 måneder i søgående  

 handelsskibe af 200 tons eller derover uden for kystfart, eller 3. opfylder de i medfør af lovens § 47, stk. 2,  

 fastsatte vilkår for udmønstring som befaren skibsassistent og har gjort  

 tjeneste som sådan i 12 måneder i søgående handelsskibe af 200 tons eller  

 derover uden for kystfart samt dokumenterer at være kvalificeret til  

 brovagttjeneste.
 § 3.  Til erhvervelse af bevis som styrmand af 1. grad  

 kræves, at vedkommende har gjort tjeneste i søgående handelsskibe i 12  

 måneder under forhold, hvor bevis som styrmand af 2. eller 3. grad kræves.
§ 4.  Til erhvervelse af bevis som styrmand af 4. grad  

 kræves, at vedkommende 1. opfylder de i § 2, pkt. 1, 2 eller 3, anførte  

 betingelser, eller 2. i 36 måneder har gjort tjeneste i søgående skibe,  

 hvoraf 12 måneder i handelsskibe.
§ 5.  Til erhvervelse af duelighedsbevis i sejlads  

 kræves, at vedkommende 1. har gennemgået et erhvervsfagligt grundkursus på en  

 godkendt søfartsskole eller om bord i et godkendt skoleskib og derefter gjort  

 tjeneste i søgående handelsskibe i 3 måneder, eller 2. har gjort tjeneste i søgående skibe i 12 måneder,  

 hvoraf 6 måneder i handelsskibe.
§ 6.  Til erhvervelse af bevis som fiskeskipper af 3.  

 grad kræves, at vedkommende 1. i 24 måneder har gjort tjeneste i søgående  

 fiskeskibe af 15 tons eller derover, eller 2. i 24 måneder har gjort tjeneste i søgående skibe,  

 hvoraf 12 måneder i fiskeskibe.
§ 7.  Til erhvervelse af duelighedsbevis i sejlads for  

 fiskere kræves, at vedkommende 1. har gennemgået et erhvervsfagligt grundkursus på en  

 godkendt søfartsskole eller om bord i et godkendt skoleskib og derefter gjort  

 tjeneste i søgående fiskeskibe af 7 tons eller derover i 3 måneder, eller 2. har gjort tjeneste i søgående fiskeskibe af 7 tons  

 eller derover i 12 måneder.
 § 8.  Søfarende, der opfylder de samlede fartskrav i §  

 2, men som ikke har erhvervet 12 måneders tjeneste i skibe uden for kystfart,  

 kan erhverve bevis som styrmand af 3. grad med påtegning om, at beviset kun  

 giver ret til at gøre tjeneste i skibe i kystfart.
§ 9.  Den, der på en godkendt søfartsskole har  

 gennemgået et erhvervsfagligt grundkursus eller et erhvervsfagligt  

 grundkursus for fiskere anses at have erhvervet 5 måneder af den i § 4, pkt.  

 2, og § 6, pkt. 2, nævnte fartstid.
De foreskrevne 12 måneders fartstid i  

 henholdsvis handelsskibe og fiskeskibe skal dog være erhvervet som anført.
 § 10.  Til erhvervelse af bevis som yachtskipper af 2.  

 eller 1. grad kræves, at vedkommende har gjort tjeneste i 6 måneder under  

 forhold, hvor bevis som yachtskipper af 3. grad kræves.
 § 11.  Bekendtgørelsen træder i kraft den 1. september  

 1985.
Stk. 2.  Bekendtgørelse nr. 86 af 12. marts 1984 om den  

 for erhvervelse af sønæringsbeviser krævede fartstid ophæves.
Bekendtgørelsen  

 forbliver dog i kraft for Grønland.
