 Den 1. november 1993 undertegnedes i Harare en overenskomst mellem Danmark  

 og Zimbabwe, ifølge hvilken den danske regering yder et beløb på 8,9  

 millioner kroner til etableringen af et program for udvikling af den private  

 sektor, samt et beløb indikativt fastsat til 50 millioner kroner til støtte  

 for individuelle virksomhedsprojekter under programmet.
Hovedformålet med programmet er at bidrage til den positive udvikling af  

 Zimbabwes private sektor.
Programmets umiddelbare formål er at fremme et  

 langsigtet samarbejde mellem individuelle danske og zimbabwiske virksomheder,  

 samt at støtte udviklingen af et gavnligt forretningsmiljø i Zimbabwe.
 Overenskomsten trådte i kraft den 1. november 1993 og er gældende i tre  

 år.
