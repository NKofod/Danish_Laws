 § 1.  Veterinærdirektoratet godkender dyrlæger til at  

 føre tilsyn med tyrestationer og de derpå værende tyre og stude, jfr. § 3,  

 stk. 1, i bekendtgørelse nr. 4 af 3. januar 1969 om kunstig sædoverføring på  

 kvæg.
 Stk. 2.  Den dyrlæge, som en tyrestations ejer anvender  

 til almindeligt forekommende praksisarbejde på stationen, vil blive godkendt  

 af veterinærdirektoratet som tilsynsførende, hvis der ikke efter  

 direktoratets opfattelse er specielle forhold, som gør ham uegnet dertil.
 § 2.  Dyrlægen skal ordinært 4 gange årligt - så vidt  

 muligt i tilslutning til andre på stationen udførte forretninger - følge  

 arbejdet på stationen med opsamling, undersøgelse, præparation, fordeling,  

 opbevaring, forsendelse m. v. af den udtagne sæd samt efterse stationens  

 stalde og de opstaldede dyr med henblik på sundhedsmæssige og hygiejniske  

 forhold.
 Stk. 2.  Dyrlægen skal give anvisning på afhjælpning af  

 eventuelle hygiejniske og sundhedsmæssige mangler og i det omfang, han finder  

 det nødvendigt, afgive indberetning herom til veterinærdirektoratet.
 § 3.  Dyrlægen skal påse, at tyre og stude, der  

 indsættes på tyrestationen, er ledsaget af de krævede attester, jfr. § 1 i  

 regulativ af 17. december 1970 for drift af tyrestationer.
 Stk. 2.  Dyrlægen skal ved eksport af tyresæd sikre sig,  

 at de til enhver tid herom fastsatte bestemmelser er opfyldt, jfr. § 5 i  

 bekendtgørelse nr. 365 af 29. december 1958 om kvalitetskontrol med udførsel  

 af avlskvæg og med udførsel og indførsel af tyresæd, som ændret ved  

 bekendtgørelse nr. 7 af 12. januar 1965.
 § 4.  Ved konstatering af sygdom hos stationens tyre  

 og stude skal dyrlægen give stationens ejer eller den, der på dennes vegne  

 passer dyrene, nødvendig vejledning om lidelsens behandling samt om  

 forebyggelse af dens udbredelse.
 Stk. 2.  Såfremt dyrlægen konstaterer sygdom, som er af  

 smitsom natur, eller som han mistænker herfor, skal han foranledige de  

 pågældende dyr isoleret og straks foretage anmeldelse til  

 veterinærdirektoratet, som træffer bestemmelse om stationens fortsatte drift.  

 Dyrlægen skal i fornødent omfang føre tilsyn med, at de af direktoratet givne  

 forskrifter overholdes, og han skal give stationens ejer eller den, der  

 passer dyrene, fornødne anvisninger om pasning og behandling af de isolerede  

 dyr.
 Stk. 3.  Når dyr fjernes fra isolationsstalden, skal  

 dyrlægen give ejeren eller den, der passer dyrene, fornødne anvisninger om  

 rensning og desinfektion samt meddelelse om, hvornår ny opstaldning i  

 isolationsstalden må finde sted.
 § 5.  Dyrlægen skal i den af veterinærdirektoratet  

 autoriserede protokol, jfr. § 7, stk. 3, i fornævnte regulativ for drift af  

 tyrestationer, indføre oplysninger om ankomst og afgang af dyr, om foretagne  

 tilsyn og undersøgelser, om udtagning og indsendelse af diagnostiske prøver,  

 om resultatet af diagnostiske undersøgelser samt om forekomne sygdomstilfælde  

 og om udført behandling m. v.
 Stk. 2.  Dyrlægen skal hvert år i januar og juli  

 indsende en udskrift af protokollen til veterinærdirektoratet.
 Landbrugsministeriet, den 17. december  

 1970.
 Henry Christensen.
/J.
Jensen.
