 Den 10. juli 1974 undertegnedes i La Paz mellem Danmark og Bolivia  

 følgende overenskomst med dertil hørende brevveksling om et dansk statslån  

 til Bolivia:
OVERENSKOMST mellem Danmarks regering og Bolivias regering om et dansk statslån til  

 Bolivia.
 Danmarks regering og Bolivias regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er blevet enige om, at der som et bidrag til Bolivias økonomiske udvikling  

 skal ydes et dansk statslån til Bolivia i overensstemmelse med følgende  

 bestemmelser i denne overenskomst og de vedføjede tillæg. der betragtes som  

 en integrerende del af overenskomsten:
Artikel I Danmarks regering (i det følgende benævnt långiveren) vil stille et lån på  

 tyve (20) millioner danske kroner til rådighed for Bolivias regering (i det  

 følgende benævnt låntageren) til de i artikel VI i denne overenskomst  

 omhandlede formål.
Artikel II Stk. 1.  En konto betegnet »lånekonto nr. 2 for  

 Bolivias regering« (i det følgende benævnt »lånekontoen«) vil  

 efter låntagerens anmodning blive åbnet i Danmarks Nationalbank (som handler  

 på långiverens vegne) til fordel for Bolivias finansministerium (som handler  

 på låntagerens vegne). Långiveren vil sikre, at der altid er tilstrækkelige  

 midler til rådighed på lånekontoen til at sætte låntageren i stand til at  

 præstere rettidig betaling for kapitaludstyr og tjenesteydelser, som leveres  

 inden for lånebeløbet.
 Stk. 2.  Låntageren (eller Bolivias finansministerium)  

 skal på de i denne overenskomst fastsatte vilkår være berettiget til på  

 lånekontoen at trække de beløb, der er nødvendige til betaling for  

 kapitaludstyr eller tjenesteydelser, som tilvejebringes af Corporacion  

 Boliviana de Fomento i medfør af lånet.
Artikel III Lånet er rentefrit.
Artikel IV Stk. 1.  Låntageren skal tilbagebetale lånet i  

 femogtredive (35) halvårlige afdrag, hvert på 550.000 danske kroner, første  

 gang den 1. oktober 1981 og sidste gang den 1. oktober 1993, samt et sidste  

 afdrag på 750.000 danske kroner den 1. april 1999.
 Stk. 2.  Hvis lånet ikke udnyttes fuldtud i  

 overensstemmelse med bestemmelserne i artikel VI, stk. 8, skal der træffes  

 indbyrdes aftale om en ændret tidsplan for tilbagebetalingen.
Artikel V Lånet skal af låntageren tilbagebetales til Danmarks Nationalbank i danske  

 kroner til kredit for finansministeriets løbende konto i Danmarks  

 Nationalbank.
Artikel VI Stk. 1.  Låntageren vil anvende lånet til finansiering  

 af import fra Danmark (herunder omkostninger ved transport fra Danmark til  

 Bolivia) af sådant dansk kapitaludstyr, som skal benyttes til identificerbare  

 projekter, og som er nødvendigt for Bolivias økonomiske udvikling.
En  

 vejledende liste over sådant udstyr indeholdes i tillæg II.
 Stk. 2.  Lånet kan endvidere anvendes til betaling for  

 danske tjenesteydelser, som er nødvendige for gennemførelsen af  

 udviklingsprojekter i Bolivia, herunder især til forundersøgelser i  

 forbindelse med investeringer, forberedelse af projekter, til rådgivere under  

 projekternes gennemførelse, montering eller opførelse af anlæg eller  

 bygninger samt teknisk og administrativ bistand under igangsætningsperioden  

 for virksomheder, som oprettes ved hjælp af lånet.
 Stk. 3.  Alle kontrakter, der finansieres i medfør af  

 lånet, skal godkendes af låntageren og långiveren.
 Stk. 4.  Långiverens godkendelse af, at en kontrakt  

 finansieres i medfør af lånet, indebærer intet ansvar for sådanne kontrakters  

 behørige opfyldelse.
 Långiveren fralægger sig også ansvaret for den effektive udnyttelse af  

 leverancer og tjenesteydelser, som finansieres over lånet og for den  

 forsvarlige drift af de projekter m.v., hvori sådanne leverancer og  

 tjenesteydelser indgår.
 Stk. 5.  En kontrakt i medfør af lånet må ikke indeholde  

 bestemmelser om særlige kreditydelser fra den danske kontraktpartner.
 Stk. 6.  Låneprovenuet kan kun anvendes til betaling for  

 kapitaludstyr og tjenesteydelser, som er kontraheret efter overenskomstens  

 ikrafttræden, medmindre andet aftales mellem låntageren og långiveren.
 Stk. 7.  Låneprovenuet kan ikke anvendes til betaling  

 til låntagerlandet af nogen form for indførselstold, skatter og statslige  

 eller andre offentlige afgifter, såsom indførselsafgifter, udligningsafgifter  

 for indenlandske omsætningsafgifter, afgifter eller deponeringer i  

 forbindelse med udstedelse af betalings- eller indførselstilladelser.
 Stk. 8.  Træk på lånekontoen kan finde sted til  

 opfyldelse af kontrakter, der er godkendt inden for et tidsrum af tre år  

 efter overenskomstens ikrafttræden eller et sådant andet tidspunkt, som måtte  

 blive aftalt indbyrdes mellem låntageren og långiveren.
Artikel VII Stk. 1.  Med hensyn til tilbagebetalingen af lånet  

 forpligter låntageren sig til ikke at give långiveren en mindre gunstig  

 behandling end den,der gives andre udenlandske kreditorer.
 Stk. 2.  Alle afskibninger af kapitaludstyr, der  

 omfattes af denne overenskomst, skal ske i overensstemmelse med princippet om  

 skibes frie deltagelse i den internationale handel i fri og lige konkurrence.
Artikel VIII Stk. 1.  Før det første træk på den i artikel II omtalte  

 konto skal låntageren godtgøre over for långiveren, at alle  

 forfatningsmæssige og andre vilkår fastsat i lovgivningen i låntagerens  

 hjemland er blevet opfyldt, således at denne låneoverenskomst vil udgøre en  

 forpligtelse, som er bindende for låntageren.
 Stk. 2.  Låntageren skal meddele långiveren, hvilke  

 personer der er bemyndiget til at handle på låntagerens vegne, samt afgive  

 bekræftede prøver på alle sådanne personers underskrifter.
 Stk. 3.  Alle meddelelser, anmodninger eller aftaler i  

 medfør af denne overenskomst skal være skriftlige.
Artikel IX Lånet skal tilbagebetales uden fradrag af og fritaget for alle skatter og  

 afgifter samt alle i medfør af låntagerens lovgivning pålagte restriktioner.  

 Denne overenskomst skal være fritaget for alle gældende og fremtidige  

 afgifter som i medfør af låntagerens nugældende eller fremtidige lovgivning  

 pålægges i forbindelse med overenskomstens udfærdigelse, indgåelse,  

 registrering, ikrafttræden eller i øvrigt.
Artikel X Stk. 1.  Denne overenskomst træder i kraft på datoen for  

 undertegnelsen.
 Stk. 2.  Når lånet er blevet tilbagebetalt, træder  

 overenskomsten straks ud af kraft.
 Artikel XI Følgende adresser anføres for så vidt angår denne overenskomst:
 For låntageren: Ministerio de Finanzas, La Paz.
Telegramadresse: MINFINANZAS LAPAZ For långiveren med henblik på udbetalinger:
 Udenrigsministeriet, Sekretariatet for internationalt  

 udviklingssamarbejde, København.
 Telegramadresse: ETRANGERES COPENHAGEN.
 For långiveren med henblik på betaling af afdrag på lånet:
 Finansininisteriet, København.
 Telegramadresse: FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i La Paz  

 den tiende juli 1974 i fire originaleksemplarer, hvoraf to er på engelsk og  

 to på spansk.
 For Danmarks regering:
Fr.
A.
Holck Coldin For Bolivias regering:
Guzman Soriano TILLÆG I Følgende bestemmelser finder anvendelse på de rettigheder og  

 forpligtelser, der følger af overenskomsten mellem Danmarks regering og  

 Bolivias regering vedrørende et dansk statslån til Bolivias regering (i det  

 følgende benævnt overenskomsten). De betragtes som en integrerende del af  

 denne med samme gyldighed og virkning, som hvis de fuldt ud var anført deri.
Artikel I Stk. 1.  Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 Stk. 2.  Såfremt låntageren gør sig skyldig i  

 misligholdelse med hensyn til opfyldelsen af nogen forpligtelse eller aftale  

 i medfør af overenskomsten, kan långiveren helt eller delvis suspendere  

 låntagerens ret til at trække på lånekontoen.
 Hvis den misligholdelse, der har berettiget långiveren til suspension af  

 låntagerens trækningsret, fortsat består udover et tidsrum af tres dage efter  

 långiverens meddelelse til låntageren om suspensionen, kan långiveren når som  

 helst forlange den på lånekontoen trukne del af lånet tilbagebetalt straks,  

 uanset eventuelle modsatte bestemmelser i overenskomsten, medmindre  

 grundlaget for suspensionens iværksættelse er bortfaldet.
 Stk. 3.  Alle overenskomstens bestemmelser skal fortsat  

 have fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel.
Artikel II Stk. 1.  Enhver tvistighed, som måtte opstå mellem  

 parterne angående fortolkningen eller gennemførelsen af nærværende  

 overenskomst, og som ikke er blevet bilagt ad diplomatisk vej inden seks  

 måneder, skal efter anmodning fra en af parterne forelægges for en  

 voldgiftsdomstol bestående af tre medlemmer.
Domstolens formand skal være  

 statsborger i et tredjeland og skal udpeges efter indbyrdes aftale mellem  

 parterne.
Såfremt parterne ikke kan nå til enighed om udpegelsen af  

 domstolens formand, kan hver part anmode præsidenten for Den internationale  

 Domstol om at foretage udpegelsen.
Hver part udpeger sin egen  

 voldgiftsdommer; såfremt en part undlader at udpege en voldgiftsdommer, kan  

 denne udpeges af domstolens formand.
 Stk. 2.  Hver part vil efterkomme og gennemføre de af  

 domstolen afsagte kendelser.
TILLÆG II Denne overenskomst finder anvendelse på leverancer af dansk kapitaludstyr  

 og danske tjenesteydelser til 1. Udvikling af mejeriindustrien i Cochabamba, Santa  

 Cruz, Tarija og Suere i overensstemmelse med de af Corporacion Boliviana de  

 Fomento udarbejdede planer og programmer.
 2. Andre projekter efter indbyrdes aftale.
Deres Excellence, Under henvisning til overenskomsten af dags dato mellem Danmarks regering  

 og Bolivias regering har jeg den ære at foreslå, at følgende bestemmelser  

 skal anvendes ved gennemførelsen af overenskomstens artikel VI.
 Udbetaling fra lånekontoen skal ske på følgende måde:
 Hvis foranstående bestemmelser kan godkendes af Bolivias regering, har jeg  

 den ære at foreslå, at dette brev samt Deres svar herpå skal udgøre en aftale  

 mellem vore to regeringer om denne sag.
 Modtag, Deres Excellence, forsikringen om min mest udmærkede højagtelse.
Fr.
A.
Holck Colding Ambassadør Hans Excellence general Alberto Guzman Soriano, udenrigsminister, La Paz, Bolivia Deres Excellence, Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har den ære at meddele Dem, at min regering er enig i foranstående.
 Modtag, Deres Excellence, forsikringen om min mest udmærkede højagtelse.
Guzman Soriano Hans Excellence Fr.
A.
Holck Colding, overordentlig og befuldmægtiget  

 ambassadør for Kongeriget Danmark, La Paz.
 Udenrigsministeriet, den 7. oktober  

 1974.
 Ove Guldberg.
