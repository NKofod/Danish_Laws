 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om individuel boligstøtte, jfr. lovbekendtgørelse nr. 44 af 28.  

 januar 1983, som ændret ved § 3 i lov nr. 612 af 21. december 1983, lov nr.  

 242 af 23. maj 1984 og lov nr. 578 af 19. december 1985, foretages følgende  

 ændringer:
 1. I  § 7  indsættes efter stk. 8:
»Stk. 9.  Såfremt der i husstandsindkomsten efter  

 stk. 1-8 for husstande omfattet af kap. 11 a indgår kontanthjælp efter lov om  

 social bistand, kan der ses bort fra hjælp, der vedrører faste udgifter og  

 enkeltudgifter.
Boligministeren fastsætter nærmere regler herom efter  

 forhandling med socialministeren.«.
 2. Efter § 57 indsættes som nyt kapitel:
»Kap. 11 a Lån til betaling af indskud m.v. til flygtninge § 57 a.  Reglerne i dette kapitel finder anvendelse  

 for personer, der søger om boligstøtte inden for de første 3 år efter, at de  

 har fået opholdstilladelse efter bestemmelserne i udlændingelovens §§ 7, 8 og  

 9, stk. 2, nr. 2.
§ 57 b.  Efter bestemmelserne i §§ 48-50 ydes efter  

 ansøgning lån til betaling af beboerindskud (boligandel) i almennyttigt  

 byggeri, jfr. kap. 2 i lov om boligbyggeri, og i ejendomme, der tilhører  

 almennyttige institutioner, såfremt der til disse sidste ejendommes opførelse  

 er bevilget statsstøtte i medfør af lov om boligbyggeri, kap. 12, eller  

 tidligere boligbyggerilove, jfr. senest bekendtgørelse nr. 483 af 16. august  

 1973, kap.
VI.
§ 57 c.  Efter bestemmelserne i §§ 48 og 49, stk. 1,  

 ydes efter ansøgning lån til forudbetaling af leje, indskud, depositum eller  

 lignende vedrørende en beboelseslejlighed i andet byggeri end det i § 57 b  

 nævnte.
Lån kan ikke ydes til beløb, der overstiger et halvt års leje.
 § 57 d.  for lån ydet i medfør af §§ 57 b og 57 c  

 finder § 51 tilsvarende anvendelse.
 § 57 e.  Til personer, der ikke opfylder betingelserne  

 efter §§57 b og c, kan kommunalbestyrelsen yde lån eller garantere for lån  

 til betaling af beboerindskud (boligandel) i det i § 57 b nævnte byggeri.
Stk. 2.  Lån eller garanterede lån i henhold til stk. 1  

 skal tilbagebetales i løbet af højst 10 år.
Hvor forholdene taler derfor, kan  

 lån dog ydes rente- og afdragsfrit.
 § 57 f.  Til personer, der ikke opfylder betingelserne  

 efter §§ 57 b og c, kan kommunalbestyrelsen yde lån eller garantere for lån  

 til forudbetaling m.v. som nævnt i § 57 c.
 Stk. 2.  § 57 e, stk. 2, finder tilsvarende anvendelse.
 § 57 g.  For lån efter dette kapitel finder §§ 54-57  

 tilsvarende anvendelse.
 Stk. 2.  For lån ydet i medfør af §§ 57 e og f finder §  

 53 tilsvarende anvendelse.
§ 57 h.  Når en person opnår lån eller garanti for lån  

 efter §§ 57 c eller 57 f, yder kommunalbestyrelsen efter ansøgning garanti  

 for opfyldelse af kontraktmæssige forpligtelser over for udlejeren til at  

 istandsætte boligen ved fraflytning.
Garantien ydes kun til den del af de  

 kontraktmæssige forpligtelser, der overstiger forudbetaling af leje, indskud,  

 depositum eller lignende.
 Stk. 2.  Skyldige beløb tilbagebetales til  

 kommunalbestyrelsen i løbet af højst 5 år, idet tilbagebetalingen afpasses  

 efter skyldnerens økonomiske forhold.
 § 57 i.  Såfremt en beboelseslejlighed af ejeren  

 stilles til rådighed for kommunalbestyrelsen til brug for de i § 57 a nævnte  

 personer, og accepteres tilbuddet, betaler kommunalbestyrelsen lejen fra det  

 tidspunkt, fra hvilket lejligheden er til rådighed, og indtil udlejning  

 sker.«.
 3. I  § 63, stk. 1,  indsættes efter »§§  

 48-50«: »og §§ 57 b og c«.
 4. § 64 affattes således:
»§ 64.  Kommunen afholder de udgifter, der er  

 forbundet med administrationen af reglerne om boligstøtte.
Staten refunderer  

 kommunens udgifter til boligsikring med 40 pct. og udgifterne til boligydelse  

 samt boligstøtte til kommunale pensionistboliger med 75 pct.
Tilskud ydet i  

 medfør af § 24 b refunderes af staten med 50 pct.
Kommunerne indbetaler til  

 staten de beløb, der er modtaget som tilbagebetaling af lån.
 Stk. 2.  Udgifterne til boligstøtte til personer, der  

 har opnået opholdstilladelse efter bestemmelserne i udlændingelovens §§ 7, 8  

 og § 9, stk. 2, nr. 2, refunderes af staten med 100 pct., indtil de  

 pågældende har klaret sig uden hjælp efter lov om social bistand i en  

 sammenhængende periode på 2 år.
Stk. 3.  Udgiften til lån efter §§ 57 b og c refunderes  

 af staten med 100 pct.
Udgiften til lån og garanti efter §§ 57 e og f  

 refunderes dog kun med 50 pct.
Stk. 4.  Af de udlånsmidler, som er fornødne til lån,  

 stilles 100 pct. til kommunens rådighed af staten.
Udlånsmidler til lån efter  

 §§ 57 e og f stilles dog til rådighed med halvdelen, og efter §§ 49-50 med  

 2/3.
Stk. 5.  Kommunens udgifter efter §§ 57 h og i  

 refunderes af staten med 100 pct.
Refusionen udbetales kvartalsvis bagud på  

 grundlag af en opgørelse over kommunens afholdte udgifter.
Opgørelsen  

 fremsendes til Kongeriget Danmarks Hypotekbank og Finansforvaltning.
Stk. 6.  Boligstøtte, der skal udredes af kommunerne i  

 hovedstadsområdet, fordeles i forhold til de enkelte kommuners skattepligtige  

 indkomster for personer, således som disse indkomster er opgjort i henhold  

 til lovgivningen om kommunal udligning i indkomståret forud for det finansår,  

 fordelingen vedrører.
Fordelingen sker ved boligministerens foranstaltning.
 Stk. 7.  Boligministeren træffer nærmere bestemmelse om  

 udbetaling af statsrefusion, regnskabsaflæggelse og revision.«.
§ 2 I lov om boligbyggeri, jfr. lovbekendtgørelse nr. 80 af 3. februar 1986,  

 foretages følgende ændringer:
 1. I  § 14  indsættes efter stk. 2 som nye  

 stykker:
»Stk. 3.  Såfremt ledige lejligheder i medfør af  

 stk. 1 stilles til rådighed for flygtninge, jfr. § 57 a i lov om individuel  

 boligstøtte, finder reglerne i stk. 2 vedrørende kommunens betaling af leje  

 og garanti for opfyldelse af boligtagerens forpligtelser over for  

 boligselskabet til at istandsætte boligen ved fraflytning tilsvarende  

 anvendelse.
Overdragelsen skal godkendes af kommunalbestyrelsen.
Den  

 boligsøgende kan kun afvises, såfremt kommunen efter reglerne i lov om  

 individuel boligstøtte kan afslå at yde støtte.
Stk. 4.  Kommunens udgifter ved udlejning til flygtninge  

 i medfør af stk. 2 og 3 refunderes af staten med 100 pct.
Refusionen  

 udbetales kvartalsvis bagud på grundlag af en opgørelse over kommunens  

 afholdte udgifter.
Opgørelsen fremsendes til Kongeriget Danmarks Hypotekbank  

 og Finansforvaltning.
 Stk. 5.  Flygtningen tilbagebetaler skyldige beløb i  

 medfør af stk. 2 og 3 til kommunalbestyrelsen i løbet af højst 5 år, idet  

 tilbagebetalingen afpasses efter skyldnerens økonomiske forhold.«.
 Stk. 3  bliver herefter stk. 6.
 2. I  § 18  indsættes efter stk. 3 som nyt  

 stk.:
 »Stk. 4.  Reglerne i stk. 3 finder tilsvarende  

 anvendelse for flygtninge, som afvises i medfør af § 14, stk. 3.«.
 Stk. 4  og 5 bliver herefter stk. 5 og 6.
 3. Efter § 69 indsættes:
»§ 69 a.  Bygninger, der er kondemnerede i  

 henhold til lov om byfornyelse og boligforbedring eller den tidligere  

 gældende lov om boligtilsyn, kan opdeles i ejerlejligheder, når  

 kommunalbestyrelsen attesterer, at mindst halvdelen af bygningernes  

 bruttoetageareal efter bygnings- og boligregistret indrettes til  

 ungdomsboliger, der får eller har fået tilsagn om statsstøtte til indretning  

 eller opførelse efter byggestøtte-, kollegiestøtte- eller  

 boligbyggerilovgivningen, og den resterende del af bruttoetagearealet  

 indrettes til andet end beboelse.
Ungdomsboligerne skal efter opdeling udgøre  

 een samlet ejerlejlighed.«.
§ 3 Loven træder i kraft dagen efter bekendtgørelsen i Lovtidende.
Givet på Christiansborg slot, den 4,  

 juni 1986 Under Vor Kongelige Hånd og Segl MARGRETHE R.
