Fremsat den 8. oktober 2002 af  

 Keld Albrechtsen (EL) og Pernille Rosenkrantz  

 -Theil (EL) Forslag til folketingsbeslutning om at opretholde tilskud til takster for den lokale og  

 regionale kollektive trafik Folketinget opfordrer regeringen til i det kommende  

 forslag til finanslov for 2004 og fremad i overslagsårene at  

 afsætte midler til en opretholdelse af det statslige bidrag til  

 nedsættelse af taksterne i den kollektive trafik med det formål  

 at undgå ekstraordinære takststigninger i 2004 og/eller alvorlige  

 indskrænkninger i den kollektive trafik.
Bemærkninger til forslaget Taksterne for kollektiv transport stiger  

 langt mere end det almindelige forbrugerprisindeks.
I 1999 lå priserne  

 på bus- og togtransport ifølge Trafikministeriets  

 nøgletal 2001, tabel 13, s. 16, 103 point over forbrugerprisindekset,  

 mens udviklingen i prisniveauet for almindelig benzin går den modsatte  

 vej, idet benzinprisen ligger 60 point under forbrugerprisindekset.
De oplysninger, der på nuværende tidspunkt  

 foreligger om kommende takststigninger på almindelig lokal  

 buskørsel, understreger denne udvikling.
I Hovedstadsområdet  

 budgetterer Hovedstadens Udviklingsråd med en takststigning på  

 ca. 6 pct. i 2003 og endnu 6 pct. i 2004. Da trafikminister Flemming Hansen i  

 et svar til Poul Fischer (DF) på spørgsmål S 3118  

 (folketingsåret 2001-02, 2. samling) antager, at taksterne vil stige  

 med yderligere 10 pct. som følge af, at tilskuddet til  

 takstnedsættelse fjernes, vil buspassagerer i hovedstadsområdet  

 opleve en 22 pct.s stigning i prisen på buskørsel i løbet  

 af de næste 2 år.
 Dette vil givetvis føre til en passagernedgang,  

 hvilket igen vil give et ringere grundlag for at opretholde gode kollektive  

 trafikforbindelser med tilstrækkelige muligheder.
I Århus er situationen lige så alvorlig.
Her  

 vil billetprisen stige til 15 kr., hvilket er en stigning på 2 kr.  

 inden for et år.
 For en passager, der benytter offentlig transport i  

 hovedstadsområdet, vil et netkort stige fra 845 kr. pr. måned til  

 950 kr. pr. måned alene med HURs vedtagne takststigning.  

 Lægges hertil en 10 pct.s takststigning, løber prisen op i 1040  

 kr. om måneden, hvilket på årsbasis giver en reel ekstra  

 skat på 1.100 kr. til brugeren af kollektiv trafik.
For pensionisten ser det endnu mere dramatisk ud: Et  

 3-måneders-kort i HT-området koster i dag 285 kr.
Dette kort vil  

 stige med 30 pct. i 2003, og stigningstakten fortsættes med yderligere  

 20 pct. i 2004. Kommer hertil en reduktion af tilskuddet fra staten svarende  

 til 10 pct. af normaltaksten, vil dette i alt betyde en forøgelse  

 på yderligere 60 pct., således at et 3-måneders-netkort for  

 pensionister kommer op på næsten 700 kr.
 Det mener Enhedslisten ikke er ansvarligt   i forhold til  

 de dårligt stillede og over for en bruger af kollektiv transport med en  

 almindelig indkomst.
Den kollektive trafik skal fungere.
Den er grundlaget for,  

 at alle ikkebilister har mulighed for at færdes.
Den er et gode for  

 samfundet og gavner miljøet.
At store grupper af sociale årsager  

 vælger at benytte kollektiv transport betyder desuden, at takstniveauet  

 også er et politisk ansvar.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at opretholde  

 tilskud til takster for den lokale og regionale kollektive trafik.
(Beslutningsforslag nr.
B 4).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
