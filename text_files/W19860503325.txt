Kommunens afslag på dispensation fra elvarmeforbud stadfæstedes af  

 Energistyrelsen i det bygningen ikke kun er periodisk opvarmet (kontorhus) og  

 ikke er et lavenergihus Advokat Povl Thue Kristensen Rådhustorvet 5 6400 Sønderborg Med skrivelse af 26. november 1986 har Vejle Kommune, borgmesterkontoret,  

 hertil indsendt den klage, dateret 18. nov. d.å., som De på vegne af A/S  

  Del-Pin har afgivet mod det el-forbud, der af kommunen er nedlagt i  

 forbindelse med byggeansøgning om opførelse af kontor- og lagerbygning på  

 matr. nr. 9 ct, Vinding, Karetmagervej 14.
 Det er Deres påstand, principielt, at der burde være givet dispensation  

 efter bekendtgørelse nr. 98 af 19. marts 1982 § 15 stk. 2, sidste punktum,  

 sammenholdt med § 11 nr. 5, og subsidiært, at dispensation burde være meddelt  

 efter § 15, stk. 3. Endvidere har De taget forbehold om erstatning overfor  

 kommunen, såfremt der ikke kan gives medhold i klagen, ud fra den  

 betragtning, at kommunen har tilsidesat sin oplysningspligt ved overdragelse  

 af den omhandlede parcel.
 Vejle Kommune, der har afvist Deres klagepunkter, ønsker el-forbudet  

 opretholdt.
 Energistyrelsen finder ikke anledning til at rejse indvending mod  

 kommunens afgørelse, og kan således ikke imødekomme Deres klage.
Iflg. § 15 stk. 4 skal der, senest ved udstedelse af byggetilladelse,  

 gives meddeltelse om el-forbudet.
Det fremgår af sagen, at el-forbudet blev  

 besluttet i april 1984 med virkning fra 1. maj s.å.
Meddelelse herom er givet  

 med byggetilladelse af 24.03.1986, og er således i overensstemmelse med  

 bekendtgørelsen.
Iflg. § 15 stk. 2, sammenholdt med § 11 nr. 5, kan der ikke nedlæggels  

 el-forbud overfor byggeri, der ikke er beregnet til at være konstant opvarmet  

 i fyringssæsonen.
Udgangspunktet for vurderingen af, om en bygning er  

 omfattet af denne bestemmelse, er oplysninger om bygningens anvendelse.  

 Sommerhuse, kirker, forsamlingshuse og andre bygninger, som kun opvarmes  

 periodisk, kan således ikke kræves tilsluttet, jfr.
Energiministeriets  

 cirkulære af 22. juni 1982 om tillslutning til kollektive  

 varmeforsyningsanlæg, afsnit II, 3, c.
Ifølge det om opvarmningsbehovet  

 oplyste, jfr.
Deres skr. af 6.10.1986 til Teknisk Forvaltning, finder  

 Energistyrelsen ikke, at forholdet er omfattet af de påberåbte bestemmelser.
Efter § 15 stk. 3 kan der efter ansøgning gives dispensation fra et  

 el-forbud.
Dette kan, som anført i det nævnte cirkulære, afsnit IV, f.eks.  

 være relevant for at sikre opførelse af lavenergihuse, og beror i øvrigt på  

 et skøn i det konkrete tilfælde.
Det i sagen oplyste giver ikke  

 Energistyrelsen anledning til at tilsidesætte det af Vejle Kommune her  

 udøvede skøn.
 Energistyrelsens her meddelte afgørelse kan påklages til energiministeren.  

 Klage skal afgives senest 8 uger efter modtagelsen af denne skrivelse, og  

 indsendes til Energistyrelsen.
 Kopi af denne skrivelse er tilsendt Vejle Kommunes borgmesterkontor til  

 underretning.
 P.D.V.
