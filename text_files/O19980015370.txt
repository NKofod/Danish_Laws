Resumé  


  

 To indsatte der var overført fra England til fortsat straffuldbyrdelse i  

 Danmark, klagede over at Justitsministeriet ikke havde inddraget de engelske  

 regler og den engelske praksis om prøveløsladelse i vurderingen af deres  

 ansøgninger om prøveløsladelse efter straffelovens § 38, stk. 2.  

 Justitsministeriet  

 havde været af den opfattelse at ministeriet kun kunne inddrage fremmed ret  

 hvis de nationale regler bestemte det.
Under et møde med ombudsmanden gav  

 ministeriet imidlertid udtryk for at det kunne inddrage fremmed ret, og  

 spørgsmålet var herefter alene om ministeriet havde pligt til at inddrage  

 fremmed ret.
Ombudsmanden udtalte at der efter hans opfattelse er pligt til at  

 indhente nærmere oplysninger om fremmed ret, hvis der i det konkrete tilfælde  

 er en tilstrækkelig indikation herfor.
Ved vurderingen af om fremmed ret  

 (herefter)  

 i givet fald skal inddrages i vurderingen efter straffelovens § 38, stk. 2,  

 må  

 der bl.a. lægges vægt på om prøveløsladelsens grundlag efter henholdsvis  

 fremmed og dansk ret er sammenligneligt.
Hvis dette er tilfældet, og der i  

 øvrigt foreligger det fornødne grundlag for at antage at der ville være sket  

 løsladelse på et tidligere tidspunkt såfremt afsoning var fortsat i  

 domslandet, må domslandets regler og praksis tages i betragtning og i givet  

 fald tillægges en vis vægt.
Da Justitsministeriet ved afgørelsen i de konkrete sager ikke  

 havde overvejet at indhente nærmere oplysninger om og eventuelt inddrage de  

 engelske regler og praksis, henstillede ombudsmanden til Justitsministeriet  

 at  

 overveje sagen på ny.
Ombudsmanden bad ministeriet om herunder at tage  

 stilling  

 til hvorvidt de oplysninger om engelsk ret som klagerne havde sendt til  

 ministeriet, indicerede at yderligere oplysninger herom burde indhentes.  

 (J.nr.  

 1997-0617-623 og 1997-1430-623).
Inddragelse af fremmed ret.
Prøveløsladelse efter  

 straffelovens § 38, stk. 2 Sagens nærmere omstændigheder  

 var følgende:
To indsatte, A og B, klagede  

 over at Justitsministeriet ikke havde inddraget de engelske regler og den  

 engelske praksis om prøveløsladelse i sin vurdering af deres ansøgninger om  

 prøveløsladelse efter straffelovens § 38, stk. 2. De indsatte var i England  

 idømt en straf af fængsel i fire år og seks måneder.
Denne dom blev af  

 Københavns  

 Byret i medfør af § 3, stk. 3, i lov nr. 323 af 4. juni 1986 om international  

 fuldbyrdelse af straf mv., jf. artikel 10 i Den Europæiske Konvention af 21.  

 marts 1983 om overførelse af domfældte, tilpasset til en fængselsstraf af  

 samme  

 varighed.
Anvendelse af reglerne i konventionens artikel 10 var en  

 forudsætning  

 for at de engelske myndigheder ville tillade at de indsatte blev overført til  

 Danmark.
Under sagens behandling ved  

 Københavns Byret gjorde de indsatte gældende at straffen burde nedsættes.  

 Deres  

 forsvarer oplyste at de i England ville være blevet løsladt efter afsoning af  

 halvdelen af straffen.
Dommeren bemærkede hertil at "det ikke er muligt  

 for retten at tage hensyn til prøveløsladelsestidspunktet ved tilpasningen af  

 den idømte straf i medfør af konventionens artikel 10. Spørgsmålet må afgøres  

 administrativt." De indsatte ansøgte herefter  

 gennem Justitsministeriet om prøveløsladelse efter udståelse af halvdelen af  

 straffen.
Ved fængselsinspektørens fremsendelse af den ene indsattes (A's)  

 ansøgning  

 vedlagde han kopi af nogle sider fra det engelske fængselsvæsens bog  

 "Prisoners informationpack" med følgende bemærkninger:
"... Som det fremgår af  

 dette materiale, har indsatte, der afsoner straffe af fængsel i mindst 4 år,  

  

 mulighed  

  

 for løsladelse på prøve efter  

 halv tid.
Det er Indenrigsministeriet (Home Secretary), som tager endelig  

 stilling fra sag til sag.
I følge oplysninger som (C) fik under studiebesøget  

 i  

 England, beror spørgsmålet om løsladelse i meget høj grad på den enkelte  

 indsattes opførsel og positive deltagelse i afsoningsplanlægningen.
 (A) har oplyst, at han af det  

 engelske fængsels Governor blev orienteret om, at udenlandske indsatte, som  

 skal udvises efter afsoningen, i følge praksis har meget stor sandsynlighed  

 for  

 at blive løsladt umiddelbart efter, at den halve straffetid er forløbet.
..." Den anden indsatte, B,  

 vedlagde et brev af 25. april 1996 fra en engelsk advokat der beskrev de  

 engelske regler sådan:
"It seems that your clients have been  

 confused by a change in Prison Law which came into force after 1st October  

 1992. Before that date, prisoners were eligible for release on parole after  

 serving one third of their sentence.
The new law, The Criminal Justice Act  

 1991, changed this and in the case of long term prisoners (serving four years  

 or more) the prisoner has to be released on licence after he has served two  

 third of his sentence.
A long term prisoner serving between four and under  

 seven years imposed after the 1st October 1992 is eligible for release on  

 licence after he has served one half of his sentence. ..." Ministeriet afslog  

 ansøgningerne med bl.a. følgende begrundelse:
 "Ifølge § 10, stk. 2, i  

 lov nr. 323 af 4. juni 1986 om international fuldbyrdelse af straf m.v. skal  

 fuldbyrdelsen ske efter danske regler.
 Som fundament for  

 fuldbyrdelse her i landet skal der altid foreligge en dansk dom, således at  

 en  

 dansk domstol i sager om fortsat fuldbyrdelse efter konventionens artikel 10  

 træffer afgørelse om tilpasning.
Spørgsmålet om, hvad der i  

 den forbindelse eventuelt skal til (bl.a. for at undgå skærpelse, jf. lovens  

 §  

 10, stk. 2), henhører herefter under domstolene og må således anses for  

 afgjort  

 ved den skete tilpasning af straffen." Justitsministeriet rettede  

 efterfølgende henvisningen fra lovens § 10, stk. 2, til lovens § 3, stk. 3,  

 jf.  

 konventionens artikel 10, stk. 2.
 De indsatte klagede herefter  

 til mig over afgørelserne.
Jeg indhentede i den  

 anledning udtalelser og sagens akter fra Justistministeriet.
I udtalelserne  

 henviste ministeriet bl.a. til den vejledning som det har udfærdiget om  

 konventionen, og som ministeriet forudsatte at de indsatte var gjort bekendt  

 med.
Herefter skrev ministeriet:
"Efter  

 Justitsministeriets opfattelse følger det af den ovennævnte vejledning, at  

 den,  

 der herefter har anmodet om overførsel, ikke kan forlange eller forvente, at  

 spørgsmål vedrørende straffuldbyrdelsen, herunder spørgsmålet om  

 prøveløsladelse, afgøres under hensyntagen til fremmed ret.
Eventuel  

 anvendelse  

 af fremmed ret kan efter Justitsministeriets opfattelse kun ske, hvis de  

 nationale retsregler bestemmer det." Efter en foreløbig gennemgang  

 af sagerne bad jeg i brev af 9. juli 1997 Justitsministeriet om en  

 supplerende  

 udtalelse og om at ministeriet sendte sagen tilbage gennem departementet.
Jeg modtog herefter et brev  

 af 29. september 1997 fra Justitsministeriet der henholdt sig til en  

 udtalelse  

 af 17. september 1997 fra Det Internationale Kontor.
Dette kontor henviste  

 til  

 en udtalelse af 29. august 1997 fra lovafdelingen hvor der bl.a. stod:
 "Lovens (lov nr. 323 af  

 4. juni 1986 med senere ændringer om international fuldbyrdelse af straf  

 m.v.;  

 min tilføjelse) kapitel 2 og 4 indeholder ikke bestemmelser, der udtrykkeligt  

 tager stilling til, om den fortsatte straffuldbyrdelse i Danmark skal ske  

 efter  

 domslandets eller dansk lovgivning.
Af § 2 i kapitel 2 fremgår  

 imidlertid, at afgørelser, som er omfattet af Konventionen om overførelse af  

 domfældte, jf. bilag 1 til loven, fuldbyrdes efter konventionens regler.
I  

 konventionens artikel 9 om virkningen af overførelse til fuldbyrdelseslandet  

 er  

 det i stk. 3 fastsat, at fuldbyrdelsen af retsfølgen skal ske efter  

 fuldbyrdelseslandets lovgivning, og at kun denne stat er kompetent til at  

 træffe alle påkrævede afgørelser.
 § 2, stk. 1, i loven om  

 international fuldbyrdelse af straf m.v. sammenholdt med konventionens  

 artikel  

 9, stk. 3, indebærer derfor, at straffuldbyrdelsen skal ske efter danske  

 regler, og at det alene er de danske straffuldbyrdende myndigheder, der er  

 kompetente til at træffe afgørelser vedrørende straffuldbyrdelsen.  

 Spørgsmålet  

 om prøveløsladelse skal derfor også afgøres efter dansk ret, jf. herved  

 straffelovens § 38. Det gælder ligeledes i tilfælde, hvor den domfældte efter  

 domslandets regler om prøveløsladelse måtte have en gunstigere retsstilling  

 end  

 den, der følger af de danske regler på området.
 Det bemærkes, at § 10 i  

 lovens kapitel 5 om almindelige bestemmelser tager sigte på tilfælde, hvor  

 der  

 i forholdet mellem Danmark og domslandet hverken gælder nogen af de  

 konventioner, der indgår i lovens kapitel 2-  

 3  

 a  

 eller en af de i § 9 nævnte overenskomster. § 10 er  

 således ikke anvendelig i tilfælde, hvor Konventionen om overførelse af  

 domfældte gælder i forholdet mellem Danmark og domslandet.
Endvidere tilføjes, at  

 formålet med § 10, stk. 2, hvorefter fuldbydelsen skal ske efter danske  

 regler  

 og ikke må medføre en skærpelse af den domfældtes strafferetlige situation,  

 er  

 at sikre, at domfældte, der overføres på grundlag af en aftale, opnår samme  

 retsstilling som personer, der overføres på konventionsmæssigt grundlag, jf.  

 artikel 9, stk. 3, og artikel 10, stk. 2, i Konventionen om overførelse af  

 domfældte samt artikel 10, stk. 1, og artikel 44, stk. 2, i Konventionen om  

 straffedommes internationale retsvirkninger." Jeg sendte klagerne kopi af  

 udtalelserne til orientering.
Jeg orienterede dem samtidig om at jeg efter en  

 foreløbig gennemgang af sagen havde fundet det hensigtsmæssigt at drøfte  

 sagen  

 nærmere med Justitsministeriet, og at jeg derfor havde indbudt ministeriet  

 til  

 et møde.
Det fandt sted det 18. december 1997.
 Temaet for drøftelserne på  

 mødet var spørgsmålet om hvorvidt ministeriet i de konkrete sager skulle  

 inddrage eller bortse fra engelsk løsladelsespraksis ved udøvelsen af skønnet  

 efter straffelovens § 38, stk. 2, jf. nærmere nedenfor.
Ombudsmandens udtalelse "Lov nr. 323 af 4. juni 1986 med senere ændringer om international  

 fuldbyrdelse af straf mv. indeholder bl.a. nærmere regler om overførsel af  

 domfældte.
Kapitel 2 (§§ 2 og 3) indeholder regler om overførsel på grundlag  

 af Den Europæiske Konvention af 21. marts 1983 om overførelse af domfældte,  

 mens kapitel 5 (§§ 9-12) indeholder regler om overførsel på andet grundlag,  

 enten ved overenskomst (§ 9) eller efter aftale i konkrete tilfælde (§ 10). I  

 det foreliggende tilfælde er der sket overførsel på grundlag af konventionen.
 Afgørelser der er omfattet af konventionen om overførsel, kan fuldbyrdes  

 efter konventionens regler, jf. lovens § 2, stk. 1. Fuldbyrdelsen skal efter  

 lovens § 3, stk. 2, normalt ske efter reglerne i konventionens artikel 11 om  

 omsætning af straffen, men hvis det ikke er muligt, kan det ske efter  

 reglerne i konventionens artikel 10 om fortsat fuldbyrdelse og tilpasning af  

 straffen, jf. lovens § 3, stk. 3. I det foreliggende tilfælde er det de  

 sidstnævnte regler der er anvendt fordi de engelske myndigheder betingede  

 overførslen heraf.
 Overenskomster og konkrete aftaler skal så vidt muligt indgås på grundlag af  

 reglerne i kapitel 5 i Den Europæiske Konvention om straffedommes  

 internationale retsvirkninger eller reglerne om omsætning i artikel 11 i  

 konventionen om overførsel, jf. lovens § 11. Er det ikke muligt, skal  

 reglerne om tilpasning i artikel 10, stk. 2, i sidstnævnte konvention  

 anvendes.
 Loven indeholder nærmere regler om sanktionsfastsættelsen (og behandlingen af  

 selve overførselssagen, jf. lovens kapitel 4). Derimod er der ikke i loven  

 regler om fuldbyrdelsen her i landet efter overførslen på konventionsmæssigt  

 grundlag, men kun for så vidt angår overførsel på grundlag af konkret aftale.  

 Her er det i lovens § 10, stk. 2, bestemt at fuldbyrdelsen skal ske efter  

 danske regler (og ikke må medføre en skærpelse af domfældtes strafferetlige  

 situation, jf. herom nedenfor). For så vidt angår overførsel på  

 konventionsmæssigt grundlag, fremgår det imidlertid af konventionens artikel  

 9, stk. 3, at fuldbyrdelsen skal ske efter fuldbyrdelseslandets lovgivning.  

 Jeg er således enig i at afgørelser om fuldbyrdelsen, herunder afgørelser om  

 prøveløsladelse, efter overførsel til  

 Danmark skal træffes på grundlag af de danske regler herom.
 Reglerne om prøveløsladelse  

 findes bl.a. i straffelovens § 38 der lyder sådan:
 '  

  

 Stk. 1.  

  

 Når to tredjedele af straffetiden, dog mindst 2 måneder, er  

 udstået, afgør justitsministeren eller den, han bemyndiger dertil, om den  

 dømte  

 skal løslades på prøve.
 Stk. 2.  

  

 Løsladelse på prøve kan ske tidligere, når særlige omstændigheder  

 taler derfor, og den dømte har udstået halvdelen af straffetiden, dog mindst  

 2  

 måneder.
...' Spørgsmålet er om regler og  

 praksis i domslandet der er gunstigere end de danske regler, kan eller skal  

 indgå som et moment i vurderingen af om der foreligger 'særlige  

 omstændigheder', jf. straffelovens § 38, stk. 2, ved afgørelser om  

 prøveløsladelse  

 af personer der er overført hertil.
 Det var dette spørgsmål som  

 jeg drøftede med Justitsministeriet på mødet den 18. december 1997.  

 Justitsministeriet tilkendegav da at ministeriet ikke var uenig i at  

 ministeriet  

  

 kan  

  

 inddrage retsstillingen  

 efter domslandets regler i afgørelsen af om der er grundlag for løsladelse  

 efter  

 straffelovens § 38, stk. 2. Fra min behandling tidligere af sager om  

 overførsel fra Sverige til Danmark efter lov nr. 214 af 31. maj 1963 med  

 senere  

 ændringer om samarbejde mellem Finland, Island, Norge og Sverige er jeg da  

 også bekendt med at en svensk resolution om løsladelse efter afsoning af  

 halvdelen  

 af straffen (som efter de dagældende svenske prøveløsladelsesregler  

 regelmæssigt fandt sted) efter Justitsministeriets praksis indgik som et  

 moment i ministeriets overvejelser om mulighederne for løsladelse efter  

 straffelovens § 38, stk. 2.
Spørgsmålet er herefter om en  

 gunstigere retsstilling efter domslandets regler og praksis  

  

 skal  

  

 inddrages.
Det er selvfølgelig  

 forudsat at der er det fornødne bevismæssige grundlag til stede for at der  

 ville være sket løsladelse på et tidligere tidspunkt hvis afsoning var  

 fortsat  

 i domslandet.
Det er et grundlæggende  

 princip ved overførsel på konventionsmæssigt grundlag at en sådan overførsel  

 ikke må forværre den dømtes strafferetlige situation.
I artikel 11, stk. 1,  

 litra d) i konventionen om overførelse efter reglerne om omsætning af  

 retsfølgen er det udtrykkeligt anført at den kompetente myndighed 'ikke må  

 forværre den dømte persons strafferetlige stilling'. For så vidt angår  

 tilpasning af sanktionen ved fortsat fuldbyrdelse, er det i konventionens  

 artikel 10, stk. 2, 3. punktum anført at den med hensyn til sin karakter  

 eller  

 varighed ikke må skærpe den i domslandet pålagte sanktion.
I artikel 44, stk.  

 2, i konventionen om straffedommes internationale retsvirkninger er det  

 anført  

 at retten ved sanktionsfastsættelsen ikke må forværre domfældtes  

 'strafferetlige situation'.
De nævnte regler vedrører kun  

 sanktionsfastsættelsen i forbindelse med en overførsel (som sker ved dom, jf.  

 lovens § 3, stk. 2, sidste punktum og stk. 3, sidste punktum). For så vidt  

 angår fuldbyrdelsen efter, overførsel er det blot anført at den skal ske  

 efter  

 fuldbyrdelseslandets lovgivning (artikel 9, stk. 3, i konventionen om  

 overførsel). Ved overførsel i konkrete tilfælde er det i lovens § 10, stk. 2,  

 anført at fuldbyrdelsen ikke må medføre en skærpelse af domfældtes  

 strafferetlige  

 situation.
Men ifølge Justitsministeriets udtalelse af 29. august 1997 er  

 formålet  

 hermed (alene) at sikre at domfældte der overføres på grundlag af en aftale,  

 opnår samme retsstilling som personer der overføres på konventionsmæssigt  

 grundlag.
Selv om bestemmelsen i § 10, stk. 2, i øvrigt vedrører selve  

 fuldbyrdelsen efter overførsel, er angivelsen heri af at der ikke må ske  

 skærpelse, således ikke møntet på selve fuldbyrdelsen.
Der er dermed ikke  

 nogen  

 forskel på regelanvendelsen ved overførsel efter konventionens regler og  

 overførsel efter konkret aftale.
 Der er således ikke regler  

 der pålægger de administrative myndigheder at sikre at selve fuldbyrdelsen  

 efter overførslen ikke indebærer en skærpelse i forhold til retsstillingen  

 for  

 den domfældte i domslandet.
Ved sanktionsfastsættelsen i  

 forbindelse med overførsel skal reglerne om omsætning i konventionen som  

 udgangspunkt anvendes, jf. lovens § 3, stk. 2. Det fremgår af forarbejderne  

 til  

 denne bestemmelse at disse regler er valgt fordi de efter Justitsministeriets  

 opfattelse '... i almindelighed vil være mest hensigtsmæssige, når det drejer  

 sig om at fuldbyrde udenlandske straffedomme i Danmark.
Disse regler giver jo  

 mulighed for at tilpasse strafudmålingen til det strafniveau, som gælder i  

 Danmark,  

 og som ligger under strafudmålingsniveauet i visse andre lande, ... '  

 (Folketingstidende 1985-86, tillæg A, sp. 2212). Når muligheden for  

 undtagelsesvis at anvende reglerne om fortsat fuldbyrdelse er medtaget i  

 loven, skyldes det ifølge forarbejderne at nogle stater vil gøre det til en  

 betingelse  

 for overførsel at disse regler anvendes (som det var tilfældet i den  

 foreliggende  

 sag). En udelukkelse af at anvende disse regler ville derfor samtidig  

 indebære  

 at man - i strid med reglernes humanitære formål - ville afskære sig fra at  

 få  

 danskere overført til afsoning i Danmark fra sådanne stater.
I forlængelse  

 heraf er det anført at 'uheldige virkninger af reglerne om fortsat  

 straffuldbyrdelse'  

 i stedet bør 'søges imødegået gennem reglerne om benådning m.v.' Det er således forudsat i  

 forarbejderne til loven at de administrative (straffuldbyrdende) myndigheder  

 skal anvende reglerne om benådning mv. til at imødegå uheldige virkninger af  

 domstolenes anvendelse af reglerne om fortsat fuldbyrdelse i artikel 10 i  

 konventionen.
Forarbejderne indeholder derimod ikke forudsætninger om at de  

 administrative myndigheder ved anvendelse af reglerne om fuldbyrdelse i  

 øvrigt  

 skal inddrage hensyn der sikrer at den dømtes (samlede) strafferetlige  

 situation ikke forværres efter en overførsel.
Der er dog efter min opfattelse  

 ingen tvivl om at det er lovligt at inddrage sådanne hensyn i skønsmæssige  

 afgørelser  

 vedrørende fuldbyrdelsen, og at der derfor efter omstændighederne også består  

 en pligt til at inddrage sådanne hensyn; jf.
Jon Andersen mfl.,  

 Forvaltningsret  

 (1994), s. 245.
Ved Justitsministeriets  

 behandling af sagen forelå de på s. 2 ovenfor nævnte oplysninger.  

 Oplysningerne  

 i fængselsinspektørens brev og udtalelsen fra advokaten kan naturligvis ikke  

 i  

 sig selv udgøre det tilstrækkelige grundlag for oplysningen om engelsk ret og  

 praksis vedrørende spørgsmålet om prøveløsladelse.
Ved fremsendelse af sagens  

 akter til mig har Justitsministeriet ikke vedlagt de kopier som  

 fængselsinspektøren fremsendte fra 'Prisoners informationpack', og jeg er  

 således ikke bekendt med indholdet heraf.
Justitsministeriet ses  

 imidlertid ikke at have inddraget de modtagne oplysninger eller at have  

 overvejet  

 hvorvidt de indicerer at der burde indhentes nærmere oplysninger om  

 spørgsmålet.
Om en sådan udvidelse af oplysningsgrundlaget bør foretages på  

 det  

 foreliggende grundlag, afhænger af en konkret vurdering.
Sammenfattende er det - som  

 jeg også tilkendegav under mit møde med Justitsministeriet - min opfattelse  

 at  

 der er pligt til at indhente nærmere oplysninger om fremmed ret, hvis der i  

 det  

 konkrete tilfælde er en tilstrækkelig indikation herfor.
Ved vurderingen af  

 om  

 fremmed ret (herefter) i givet fald skal inddrages i vurderingen efter  

 straffelovens § 38, stk. 2, må der efter min opfattelse bl.a. lægges vægt på  

 om  

 prøveløsladelsens grundlag efter henholdsvis fremmed og dansk ret er  

 sammenligneligt.
Hvis dette er tilfældet, og der i øvrigt foreligger det  

 fornødne grundlag for at antage at der ville være sket løsladelse på et  

 tidligere tidspunkt såfremt afsoning var fortsat i domslandet, må domslandets  

 regler og praksis efter min opfattelse tages i betragtning og i givet fald  

 tillægges en vis vægt.
Ved afgørelsen i (A)'s  

 henholdsvis (B)'s prøveløsladelsessag har Justitsministeriet været af den  

 opfattelse at ministeriet kun kunne inddrage fremmed ret hvis de nationale  

 regler bestemte det.
Jeg må derfor som anført lægge til grund at  

 Justitsministeriet  

 ikke ved sin afgørelse af (A)'s henholdsvis (B)'s prøveløsladelsessag har  

 overvejet  

 at indhente nærmere oplysninger om og eventuelt inddrage de engelske regler  

 og  

 den engelske praksis som et moment i vurderingen af om der kunne ske  

 prøveløsladelse  

 efter straffelovens § 38, stk. 2.
Jeg har på denne baggrund  

 henstillet til Justitsministeriet at overveje sagen på ny og herunder tage  

 stilling til hvorvidt de ovenfor omtalte oplysninger om engelsk ret indicerer  

 at nærmere oplysninger herom bør indhentes.
Jeg har bedt om underretning om  

 resultatet af disse overvejelser." Jeg modtog herefter kopi af  

 Justitsministeriets fornyede afgørelser af 24. marts 1998 til de pågældende  

 hvori ministeriet fastholdt sine tidligere afgørelser i sagen.
Det fremgik  

 heraf bl.a. at ministeriet havde overvejet at indhente yderligere oplysninger  

 om beskaffenheden af de regler der ville gælde for straffuldbyrdelsen i  

 England.
Med en nærmere begrundelse var ministeriet imidlertid ud fra de  

 foreliggende  

 oplysninger nået til den opfattelse at de pågældendes retsstilling  

 henholdsvis  

 ved forbliven i England og ved opholdet her i landet ikke kunne antages at  

 være  

 sammenligneligt på en sådan måde, at det ville have betydning for afgørelsen  

 om  

 prøveløsladelse.
 Med bemærkning om at jeg ikke  

 havde taget stilling til indholdet af ministeriets fornyede afgørelser,  

 meddelte jeg herefter ministeriet at jeg ikke foretog mig mere i sagerne  

 medmindre jeg modtog en klage over ministeriets fornyede afgørelse i sagen.
