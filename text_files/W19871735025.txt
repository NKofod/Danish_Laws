Fjernelsen af eksisterende læhegn ville medføre et samlet driftstab,  

 indtil nyt egnet hegn var etableret.
Da tabet ville overstige det beløb,  

 opførelsen af et egnet kunstigt hegn ville koste, fandtes ulempeerstatningen  

 at burde omfatte det nødvendige beløb til opførelse af et sådant hegn.  

 Endvidere antaget, at det havde været muligt for lodsejeren at disponere på  

 en sådan måde, at et nødvendigt hegn kunne etableres samtidigt med, at det  

 eksisterende hegn blev fældet.
År 1987, den 19. maj, blev af Overtaksationskommissionen for Århus  

 amtsrådskreds og en del af Ringkøbing amtsrådskreds i sag 8, lb.nr. 29/1986 anke af taksationsforretning, begært af Århus Amtskommune, hos Ole Christiansen, Troelstrupvej 37, Haslev, afsagt sålydende K e n d e l s e :
 Den af Vejtaksationskommissionen for Århus Amtsrådskreds II (syd) den 3.  

 juli 1986 afsagte kendelse, hvorved der blev fastsat erstatning  

 til Ole Christiansen, Troelstrupvej 37, Haslev, i anledning af  

 ekspropriation, foretaget af Århus Amtskommune, til ombygning af Århus-Viborg  

 landevej, er påanket såvel af lodsejeren som af amtskommunen.
 Sagen blev behandlet for overtaksationskommissionen på et møde den 18.  

 november 1986, men blev efter stedfunden besigtigelse på lodsejerens begæring  

 udsat på tilkaldelse af særlig sagkyndige til at afgive vejledende udtalelser  

 dels vedrørende de tekniske forhold, og dels vedrørende de planteavlsmæssige  

 forhold.
 Sagen har herefter igen været behandlet på et møde i  

 overtaksationskommissionen den 5. maj 1987, hvor lodsejeren har været  

 repræsenteret ved advokat, og hvor de antagne sagkyndige i henhold til lovens  

 § 59, stk. 2, lektor Ole Skov, Statens Byggeforskningsinstitut, Hørsholm, og  

 konsulent Linda Noack Kristensen, Havebrugscentret, Årslev, har været til  

 stede.
 De sagkyndige har i erklæringer af 17. marts 1987 og 23. marts 1987  

 afgivet udtalelser på grundlag af de af parterne stillede spørgsmål og har  

 senere besvaret et af lodsejeren stillet supplerende spørgsmål.
 Under mødet har de sagkyndige haft lejlighed til at uddybe deres  

 besvarelser og redegøre for yderligere forhold efter parternes anmodning.
 Amtskommunen har gentaget sin for taksationskommissionen nedlagte påstand,  

 således at arealerstatningen påstås stadfæstet, og ulempeerstatningen påstås  

 nedsat fra 250.000 kr. til 200.000 kr.
 Amtskommunen har fastholdt, at arealerstatningen bør fastsættes til det  

 tilbudte beløb på 8 kr. pr. m2 og har nu specificeret ulempeerstatningen som  

 omfattende:
 Lodsejeren har senest påstået sig tillagt følgende erstatning:
 Lodsejeren har til støtte for de enkelte led i ulempeerstatningen gjort  

 gældende, at det under åstedsforretningen den 31. oktober 1985 var meddelt,  

 at arbejdet ville blive igangsat i løbet af foråret 1986, hvorfor han undlod  

 at udplante strandasters og derved i 1986 har lidt et driftstab, der af den  

 sagkyndige planteavlskonsulent er opgjort til 156.600 kr.
 På grund af tabet af lævirkningen af hegnet, der fældes, vil der i årene  

 1987-1993 fremkomme et driftstab der, hvis der alene plantes et nyt levende  

 hegn, efter den sagkyndiges erklæring kan opgøres til 493.676 kr.
Efter den sagkyndige teknikers erklæring må der på grund af den tabte  

 lævirkning påregnes et yderligere forbrug af gasolie på ca. 100.000 pr. år i  

 de første 3 år og derpå et faldende kvantum i de følgende år, indtil et nyt  

 læhegn er vokset op.
Merforbruget til opvarmning kan herefter opgøres til i  

 alt 464.811 l gasolie a 1,50 kr. pr. l eller i alt 697.321 kr.
 Støvgenerne kan på grundlag af den sagkyndiges erklæring opgøres til  

 96.420 kr.
 Etablering af nyt levende hegn inkl. plantning og pasning af hegnet vil  

 andrage 80 kr. pr. lb. m.
 Øvrige ulemper, herunder indskrænkning af haveanlæg m.v., er anslået til  

 150.000 kr.
 Generne ved ændrede adgangsforhold, der bl.a. omfatter det forhold, at  

 større lastbiler nu kun vanskeligt vil kunne svinge ind på ejendommen fra den  

 private fællesvej, er anslået til 50.000 kr.
Lodsejerens advokat har videre anført, at driftstabet for tiden efter  

 1987, varmetabet og tabet på grund af støvgener vil kunne begrænses, hvis der  

 etableres et kunstigt hegn på 5 meters højde.
Udgifterne hertil vil efter  

 hans opgørelse andrage 1.125.000 kr., idet den tekniske sagkyndige har  

 oplyst, at et nærmere angivet hegn på 5 meters højde vil koste 2.500 - 3.000  

 kr. pr. lb. m.
 Amtskommunens repræsentant har heroverfor gjort gældende, at det i  

 december 1985 blev meddelt lodsejeren, at anlægsarbejdet tidligst ville  

 starte i efteråret 1986, og at driftstabet for 1986 kunne have været undgået.  

 Det er i øvrigt bestridt, at driftstabet for de følgende år og varmetabet kan  

 opgøres som af lodsejeren foretaget, og det er gjort gældende, at de  

 pågældende tab samt tab på grund af støvgener, kan udngås ved etablering af  

 et træhegn med en højde på 4,20 m og bestående af rafter og telefonpæle.  

 Dette vil efter amtskommunens beregninger alene koste et beløb på 130.000 kr.
 Overtaksationskommissionen skal udtale:
 Arealerstatningen findes passende i overensstemmelse med amtskommunens  

 tilbud at kunne fastsættes til 8 kr. pr. m2 som i kendelsen sket.
 Det må efter de sagkyndiges erklæringer lægges til grund, at fjernelse af  

 det eksisterende læhegn mod syd vil medføre et afgrødetab, bevirke forøgede  

 varmeudgifter og begrunde støvgener i en periode, indtil nyt egnet hegn er  

 etableret.
 Da de samlede tab herved findes at ville overstige det beløb, opførelsen  

 af et egnet kunstigt hegn vil koste, bør ulempeerstatningen omfatte det  

 nødvendige beløb til opførelsen af et sådant hegn.
Ved skønnet over, hvor store udgifter et sådant hegn vil andrage, lægger  

 kommissionen vægt på, at hegnet på en strækning ud for drivhusene bør have en  

 højde op mod 5 m, medens hegnet kan være lavere på den strækning, der ligger  

 ud for frilandet, og især lavt på den strækning, hvor frilandsarealet har en  

 begrænset bredde.
Udgifterne til et fornødent hegn af passende kvalitet og  

 udseende og med en levetid, indtil et nyt levende hegn er vokset op i løbet  

 af 7-8 år, kan skønsmæssigt ansættes til 250.000 kr.
 Kommissionen finder, at det må have været muligt for lodsejeren at  

 disponere på en sådan måde, at et nødvendigt hegn kunne etableres samtidigt  

 med, at det eksisterende hegn blev fældet, hvorfor der, når udgiften til hegn  

 erstattes, ikke er grundlag for særlig erstatning eller afgrødetab hverken  

 for 1986 eller følgende år, for varmetab eller for støvgener, idet der herved  

 bemærkes, at lodsejeren med rette har taget forbehold om erstatning for  

 støvgener, hvis det under arbejdets udførelse skulle vise sig, at der opstår  

 et ekstraordinært tab som følge af støvgenerne fra anlægsarbejdet.
Lodsejeren findes at have krav på erstatning til etablering af nyt levende  

 hegn i overensstemelse med den af ham nedlagte påstand på 30.000 kr., medens  

 der efter vejlovens § 69 ikke findes grundlag for at tilkende erstatning for  

 de ændrede adgangsforhold eller de kapitaliserede vedligeholdelsesudgifter  

 vedrørende intern vej og privat fællesvej.
Det bemærkes herved, at  

 kommissionen har henset til, at amtskommunen har tilbudt at drage omsorg for,  

 at indkørslen fra den private fællesvej til ejendommen etableres på en sådan  

 måde, at også store lastbiler kan køre til og fra ejendommen.
 Idet der tillige tilkommer lodsejeren et beløb for haveomlægning, for  

 ejendomsskat for det eksproprierede areal for den resterende del af 1985 og  

 1986 og for øvrige ulemper og gener, findes den samlede ulempeerstatning at  

 burde fastsættes til 360.000 kr.
 Med den heraf følgende ændring stadfæster kommissionen den indankede  

 kendelse:
 Thi bestemmes:
 Den indankede kendelse om fastsættelse af erstatning til  

 lodsejeren, Ole Christiansen, Haslev, stadfæstes med den ændring, at  

 ulempeerstatningen forhøjes fra 250.000 kr. til 360.000 kr. med renter som i  

 kendelsen bestemt.
 I sagsomkostninger for begge kommissioner tilkendes der lodsejeren 15.000  

 kr.
