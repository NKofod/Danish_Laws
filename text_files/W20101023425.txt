Ankestyrelsens principafgørelse 50-10 om sygedagpenge - standsning - udeblivelse fra opfølgningssamtale Resume:
 En kvinde, der havde været sygemeldt gennem længere tid, havde ikke ved at udeblive fra et indkaldt møde undladt at medvirke til kommunens opfølgning i sagen.
Ankestyrelsens Beskæftigelsesudvalglagde vægt på, at kvinden i det langvarige, forudgående forløb havde deltaget i opfølgningen.
Hun mødte rettidigt til samtale det sted, hvor samtaler om opfølgning hidtil var foregået.
Hun forsøgte i den forbindelse at få kontakt til sin sagsbehandler og hun ventede på denne, som angiveligt var til møde.
Kvinden kontaktede telefonisk sagsbehandleren nogle timer senere, da hun var kommet hjem og havde fundet indkaldelsesbrevet, hvor det korrekte mødested var anført.
 Love:
Lov om sygedagpenge - lov nr. 563 af 9. juni 2006 - § 21, stk. 1, nr. 3 og § 21, stk. 2 Afgørelse:
Ankestyrelsens Beskæftigelsesudvalg har i møde truffet afgørelse i NNs sag om standsning af sygedagpenge Resultatet er:
 NN har ret til dagpenge efter 30. oktober 2008 Vi tiltræder således afgørelsen fra Beskæftigelsesankenævnet i Statsforvaltningen V.
Begrundelsen for afgørelsen NN har ikke ved at udeblive fra et indkaldt møde undladt at medvirke til kommunens opfølgning i sagen.
 Vi har lagt vægt på, at NN i det langvarige, forudgående forløb har deltaget i opfølgningen, mødte rettidigt til samtale det sted, hvor samtaler om opfølgning hidtil var foregået og at hun i den forbindelse forsøgte at få kontakt til sin sagsbehandler, og at hun ventede på denne som angiveligt var til møde.
 Vi har endvidere lagt vægt på, at NN kontaktede sagsbehandleren nogle timer senere, da hun var kommet hjem og havde fundet indkaldelsesbrevet, hvor det korrekte mødested var anført.
Oplysninger i sagen Vi har afgjort sagen på grundlag af:
 De oplysninger, som forelå da Beskæftigelsesankenævnet traf afgørelse i sagen  Beskæftigelsesankenævnets afgørelse af 6. marts 2009  Klagen til Ankestyrelsens Beskæftigelsesudvalg af 25. marts 2009  Beskæftigelsesankenævnets genvurdering Kommunens afgørelse Standsning af sygedagpenge, grundet manglende medvirkning til kommunens opfølgning i sagen.
Mødte ikke op det rigtige sted og meldte ikke afbud.
Var ikke mødt op til samtale det sted, der var anført i indkaldelse.
Burde have reageret på, at hun ikke var mødt det rigtige sted, men valgte at vente det forkerte sted hvorefter hun kørte private ærinder.
Har ikke udvist tilstrækkelig omhyggelighed ved læsning af indkaldelse.
 I kommunens genvurderingsbrev henvises til D-15-08 i relation til at borgeren med sikkerhed havde modtaget indkaldelsen, til D-7-06 om manglende omhyggelighed med at orientere sig om indkaldelsens indhold og D-7-07, hvorefter borgeren har pligt til at orientere sig om hvor mødet finder sted.
Nævnets afgørelse Ændring af kommunens afgørelse til fortsat berettigelse til sygedagpenge.
Nævnet har begrundet afgørelsen med, at udeblivelse fra det konkrete møde kan ikke anses for et udtryk for manglende vilje til at medvirke til kommunens opfølgning, da der var tale om en enkeltstående hændelse og borgeren i øvrigt havde medvirket ved opfølgningen.
Borgeren ringede endvidere straks til sagsbehandleren, da hun kom hjem.
 Der henvises til D-32-05 i relation til at kommunen ikke betvivler, at borgeren hidtil havde medvirket til opfølgning.
 A Kommune har klaget over nævnets afgørelse.
I klagen til Ankestyrelsen er det anført, at der findes afgørelser om manglende medvirken, men ikke om at borgeren ikke udviser tilstrækkelig omhyggelighed ved modtagelsen af indkaldelsesbrev og efterfølgende vælger at bruge tid på at hygge med familien og køre sit barn til spejder.
Kommunen er uenig i, at knap 3½ time er lig med straks, herunder, at borgeren vælger at bruge tid med sin familie, inden det prioriteres at kontakte Jobcentret.
Nævnet har ved genvurdering bemærket, at som sagen er oplyst havde NN til hensigt at medvirke Formålet med behandlingen af sagen Vi har behandlet sagen for at belyse praksis for bortfald af retten til dagpenge som følge af manglende medvirken ved kommunens opfølgning uden rimelig grund.
