Nr LSF 345 Forslag til Lov om ændring af lov om betalingskort m.v.
Fremsat af industriministeren (Trøjborg) den 22. juni 1993 § 1 I lov nr. 284 af 6. juni 1984 om betalingskort m.v., jf. lovbekendtgørelse  

 nr. 464 af 15. juni 1992, foretages følgende ændring:
 I § 37 ændres »1992-93« til: »1993-94«.
§ 2 Denne lov træder i kraft ugedagen efter bekendtgørelsen i Lovtidende.
Bemærkninger til lovforslaget Den 17. marts 1992 vedtog Folketinget en ændring af betalingskortloven,  

 hvorved der navnlig indførtes ændrede ansvars- og tabsbegrænsningsregler.
Der  

 henvises til lovforslag nr.
L 60, fremsat den 23. oktober 1991 af  

 industriministeren.
 I forbindelse med lovforslagets fremsættelse blev det overvejet at lade  

 enhver form for elektronisk betalingsformidling, herunder home-banking og  

 lignende systemer være omfattet af loven.
 Et hurtigarbejdende udvalg, der var nedsat i foråret 1992, afgav en  

 udtalelse i juni 1992, hvoraf fremgår, at der i udvalget var enighed om, at  

 home-banking området burde reguleres gennem særlovgivning, men at det ikke  

 var muligt for udvalget inden for den snævre tidsramme at udarbejde et  

 forslag til en detaljeret særlovgivning.
 Industriministeren nedsatte derfor et egentligt lovforberedende udvalg med  

 henblik på afgivelse af betænkning i Folketingssamlingen 1992-93, og en  

 revision af betalingskortloven forudsås derfor i forbindelse med en eventuel  

 kommende lovgivning omkring home-banking m.v.
 Lovforslagets revisionsklausul i § 37 blev udformet i overensstemmelse  

 hermed.
 Blandt andet som følge af afklaring af en række tekniske spørgsmål er  

 udvalgets betænkning imidlertid endnu ikke helt færdigbearbejdet, og det er  

 derfor fundet mest hensigtsmæssigt, at revisionen af betalingskortloven  

 afventer betænkningens afgivelse, der forventes i løbet af sommeren 1993.
