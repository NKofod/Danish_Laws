 I medfør af § 4, stk. 2, i indenrigsministeriets bekendtgørelse nr. 92 af  

 23. januar 1985 om aflæggelse af apoteksregnskaber fastsættes efter  

 forhandling med Danmarks Apotekerforening:
§ 1.  Detaljeret varelageropgørelse skal foretages en  

 gang årligt.
Herudover skal der foretages varelageropgørelse ved en apotekers  

 død (jfr. § 4, stk. 2, i sundhedsstyrelsens bekendtgørelse nr. 509 af 14.  

 november 1985 om indretning og drift af apoteker og sygehusapoteker m.v.),  

 ved indehaverskifte, ved indsættelse af bestyrer (jfr. § 31, stk. 3, og § 32,  

 stk. 2, i lov nr. 279 af 6. juni 1984 om apoteksvirksomhed) samt ved  

 bestyrerskift, såfremt en af parterne forlanger det.
§ 2.  I varelageropgørelsen skal medtages værdien af  

 lagrene på såvel apotek som apoteksfilial og apoteksudsalg samt værdien af  

 eventuelle konsignationslagre i håndkøbsudsalg.
Kun værdien af kurante varer  

 må medtages.
§ 3.  Apotekets varelagerværdi beregnes efter de i  

 stk. 2-8 fastsatte principper.
Varelagerværdien skal opgøres ekskl. moms.
I  

 de tilfælde, hvor det angives, at værdien ansættes udfra  

 apoteksudsalgsprisen, regnes der udfra apoteksudsalgsprisen inkl. moms.
 Stk. 2.  Lægemidler i salgsfærdige pakninger:
 1. Farmaceutiske specialiteter registreret af  

 DAK-laboratoriet a/s: Lagerværdien ansættes til den fastsatte  

 apoteksindkøbspris.
 2. Andre farmaceutiske specialiteter: Lagerværdien  

 ansættes til indkøbsprisen.
 3. Magistrelle lægemidler: Lagerværdien ansættes til  

 fremstillingsprisen (forbrugerprisen ekskl. avance), jfr. kapitel 2 i  

 indenrigsministeriets bekendtgørelse nr. 61 af 22. februar 1985 om beregning  

 af apotekernes priser ved salg til forbrugerne af lægemidler, hvis  

 forhandling er forbeholdt apoteker, som ændret ved bekendtgørelse nr. 550 af  

 11. december 1985.
 Stk. 3.  Salgsfærdige pakninger af andre varer (herunder  

 henregnes kosmetiske produkter, tekniske varer, mærkevarer, sygeplejeartikler  

 m.v.):
1. Apoteksfremstillede pakninger: a.
Varer der er  

 kosmetikbeskattede: Lagerværdien ansættes til 57 pct. af  

 apoteksudsalgsprisen. b.
Andre varer: Lagerværdien ansættes til 45 pct. af  

 apoteksudsalgsprisen.
 2. Hjemkøbte varer: Lagerværdien ansættes til  

 indkøbsprisen.
 Stk. 4.  Råvarer: Lagerværdien ansættes udfra  

 indkøbsprisen.
 Stk. 5.  Mellemprodukter og bulkvarer:
1. Apoteksfremstillede mellemprodukter og bulkvarer:  

 a.
Mellemprodukter optaget i varetaksten: Lagerværdien ansættes udfra  

 enhedsprisen i varetaksten. b.
Andre mellemprodukter og bulkvarer:  

 Lagerværdien ansættes til værdien af de indgåede råvarer.
 2. Hjemkøbte mellemprodukter og bulkvarer:  

 Lagerværdien ansættes udfra indkøbsprisen.
 Stk. 6.  Emballage og etiketter:
 1. Emballage (herunder henregnes al tom emballage samt  

 standbeholdere og eventuel returemballage): Lagerværdien ansættes udfra  

 indkøbsprisen.
 2. Etiketter: Lagerværdien ansættes udfra  

 indkøbsprisen.
 Stk. 7.  For varer under fabrikation ansættes  

 lagerværdien til værdien af de indgåede råvarer.
Stk. 8.  For andre varer, herunder indpakningspapir,  

 receptkuverter, telefonreceptblanketter, fotokopieringspapir, formularer og  

 blanketter m.v., der anvendes i apotekets dokumentationssystem, ansættes  

 lagerværdien til indkøbsprisen.
Almindelige kontorrekvisitter medregnes ikke  

 i lagerværdien.
 § 4.  Sundhedsstyrelsen kan i særlige tilfælde tillade  

 enkelte apoteker at fravige de i paragrafferne 1-3 fastsatte regler i nærmere  

 bestemt omfang.
 § 5.  Bekendtgørelsen træder i kraft den 15. marts  

 1986.
 Stk. 2.  Fra samme tidspunkt bortfalder  

 sundhedsstyrelsens cirkulære af 12. oktober 1979 til landets apoteker om  

 regler for varelageropgørelse.
 Stk. 3.  Varelageropgørelser, der foretages efter 15.  

 marts 1986, men som lægges til grund ved ansættelsen af et apoteks  

 vareforbrug i regnskabsåret 1985, skal dog ske efter reglerne i  

 sundhedsstyrelsens cirkulære af 12. oktober 1979.
SUNDHEDSSTYRELSEN, DEN 5. MARTS 1986 P.
D.
V.
