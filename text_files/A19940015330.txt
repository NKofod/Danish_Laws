 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om tinglysning, jf. lovbekendtgørelse nr. 622 af 15. september 1986,  

 som ændret senest ved lov nr. 281 af 29. april 1992, foretages følgende  

 ændring:
 I § 42 d indsættes efter stk. 1:
» Stk. 2.  Uanset bestemmelsen i stk. 1 skal  

 ejendomsforbehold i de i § 42 c nævnte køretøjer ikke tinglyses for at opnå  

 beskyttelse mod retsforfølgning, hvis køretøjet hverken er eller tidligere  

 har været registreret i Centralregisteret for Motorkøretøjer.
Det gælder dog  

 ikke, hvis køretøjet fritages for registrering.« Stk. 2  bliver herefter stk. 3.
§ 2 Loven træder i kraft dagen efter bekendtgørelsen i Lovtidende.
Givet på Amalienborg, den 8. marts 1994 Under Vor Kongelige Hånd og Segl MARGRETHE R.
