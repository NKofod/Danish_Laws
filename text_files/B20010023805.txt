Bekendtgørelse om fremgangsmåden  

 ved indeholdelse i løn m.v. for misligholdte statsgaranterede  

 lån m.m., statstilskud og statslån inden for boligområdet I medfør af § 198 og § 201, stk. 2, i lov om byfornyelse, jf.  

 lovbekendtgørelse nr. 135 af 1. marts 2001, § 176 og § 185, stk. 1,  

 nr. 6, i lov om almene boliger samt støttede private andelsboliger  

 m.v., jf. lovbekendtgørelse nr. 550 af 20. juni 2000 og § 2 og § 3,  

 stk. 2, i lov om statsgaranti til lån til forsøgsbyggeri, jf.  

 lovbekendtgørelse nr. 34 af 21. januar 1999, fastsættes:
 § 1. Finansstyrelsen afgiver pålæg om  

 indeholdelse i løn m.v. for statskassens tilgodehavende med  

 tillæg af renter og omkostninger hidrørende fra misligholdte  

 statsgaranterede lån m.m., statstilskud og statslån, ydet i  

 henhold til:
1)	lov om byfornyelse, 2)	tidligere lovgivning om sanering, 3)	tidligere byggestøtte- og kollegiestøttelovgivning og  

 den tidligere lovgivning om boligbyggeri, eller 4)	lov om statsgaranti til lån til forsøgsbyggeri  

 m.v.
 Stk. 2. Pålæg afgives efter forudgående  

 vurdering af skyldnerens personlige og økonomiske forhold, jf.  

 kildeskattelovens § 73, stk. 3.
 Stk. 3. Pålægget skal være skriftligt  

 og angive indholdet af § 2, § 3, § 5, stk. 4, og § 6, jf. kildeskattelovens §  

 73, stk. 1.
§ 2. Den, der har modtaget pålæg om  

 indeholdelse, skal indbetale indeholdte beløb til Finansstyrelsen.  

 Indbetaling skal ske, efterhånden som indeholdelse finder sted.  

 Beløbene forfalder til betaling den 1. i den kalendermåned, der  

 følger efter indeholdelsen med sidste rettidige indbetalingsdag den  

 15. i forfaldsmåneden.
Er sidste rettidige indbetalingsdag en  

 lørdag, søndag eller en helligdag, forlænges fristen til  

 den nærmest følgende hverdag.
 Stk. 2. Ved indbetalingen skal den indeholdelsespligtige  

 give Finansstyrelsen skriftlig meddelelse om skyldnerens CPR-nummer, navn og  

 adresse, størrelsen af det indeholdte beløb og  

 størrelsen af det indkomstbeløb, hvoraf indeholdelsen er  

 beregnet.
 § 3. Den, der har modtaget pålæg om  

 indeholdelse i løn m.v., skal, hvis skyldneren ikke er eller  

 ophører med at være beskæftiget hos den  

 pågældende, eller udbetaling af indeholdelsespligtige ydelser i  

 øvrigt ophører, inden 5 dage give Finansstyrelsen skriftlig  

 underretning herom.
Stk. 2. Den indeholdelsespligtige skal ligeledes efter  

 anmodning give Finansstyrelsen alle oplysninger om skyldnerens arbejdsforhold  

 og økonomiske forhold af betydning for indeholdelsen.
Besvarelse skal  

 ske inden 14 dage efter modtagelse af anmodningen.
 § 4. Skyldneren skal give Finansstyrelsen alle  

 nødvendige oplysninger om personlige og økonomiske forhold af  

 betydning for indeholdelsen og for spørgsmålet om, hvorvidt der  

 kan foretages indeholdelse.
§ 5. Fremsætter skyldneren indsigelse mod  

 beslutningen om lønindeholdelse, afgøres  

 spørgsmålet af Finansstyrelsen.
Indsigelsen skal være  

 Finansstyrelsen i hænde inden 4 uger efter, at beslutningen er meddelt  

 skyldneren.
 Stk. 2. Hvis Finansstyrelsen efter en fornyet vurdering  

 kan give skyldneren medhold i indsigelsen, træffer Finansstyrelsen  

 afgørelse i sagen.
 Stk. 3. Hvis den oprindelige beslutning om  

 lønindeholdelse ikke ændres, eller hvis skyldneren fastholder  

 sin indsigelse, fremsendes sagen af Finansstyrelsen til Finansministeriet,  

 som træffer den endelige administrative afgørelse i sagen.
 Stk. 4. Iværksættelse af en beslutning om  

 lønindeholdelse udsættes ikke ved skyldnerens indsigelse.
§ 6. Reglerne i kildeskatteloven om fortrinsret  

 for skatterestancer berøres ikke af krav efter denne  

 bekendtgørelse.
Træffer skattemyndighederne beslutning om  

 indeholdelse, går skattekravet forud.
 § 7. Med bøde straffes den, der  

 overtræder §§ 2 og 3.
 § 8. Bekendtgørelsen træder i kraft  

 den 25. april 2001.
 Stk. 2. Bekendtgørelse nr. 823 af 19. september 1994 om  

 fremgangsmåden ved indeholdelse i løn m.v. for misligholdte  

 statsgaranterede lån m.m. og statslån inden for  

 boligområdet finder fortsat anvendelse, for så vidt angår §  

 1, stk. 1, nr. 1, der er udstedt med hjemmel i § 85 a i lov om byfornyelse og  

 boligforbedring, jf. lovbekendtgørelse nr. 820 af 15. september 1994  

 med senere ændringer, § 1, nr. 3, der er udstedt med hjemmel i § 13 e i  

 lov om privat byfornyelse, jf. lovbekendtgørelse nr. 84 af 2. februar  

 1994, og § 1, stk. 1, nr. 5, der er udstedt med hjemmel i § 11 a, stk. 2 og  

 5, i lov om statstilskud til forbedringsarbejder m.v. i helårsboliger  

 og fritidsboliger, jf. lovbekendtgørelse nr. 391 af 17. maj 1994.
