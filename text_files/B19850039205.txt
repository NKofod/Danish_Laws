 I medfør af §§ 14, 21, 24, 25, 27, 43, 44 og 63 i lov nr. 310 af 6. juni  

 1973 om levnedsmidler m.m. som ændret ved lov nr. 108 af 29. marts 1978 og  

 lov nr. 250 af 23. maj 1984 fastsættes følgende:
 § 1.  Denne bekendtgørelse omfatter kødprodukter.
 Stk. 2.  Ved kød, maskinudbenet kød, maskinudbenet  

 fjerkrækød, produktionskød, fjerkræ, fiskekød, kødprodukt, helkonserves,  

 kølekonserves, ingrediens, proteinholdige levnedsmiddelingredienser og  

 færdige middagsretter forstås det i bilag 1 definerede.
 § 2.  Det er ikke tilladt at sælge kødprodukter, som  

 ikke overholder de i bilag 2 og 3 angivne krav.
Stk. 2.  De betegnelser, der er anført i bilag 2 og 3,  

 forbeholdes de deri definerede produkter og skal anvendes som betegnelse for  

 disse i handelen.
Dette gælder dog ikke for produkttyper under punkt 2.13 og  

 2.23 i bilag 2 og punkt 3.3 og 3.12 i bilag 3. Hvor der ikke findes  

 almindeligt kendte betegnelser for disse produkttyper (punkt 2.13, 2.23, 3.3  

 og 3.12), skal der benyttes en beskrivende betegnelse, som er egnet til at  

 identificere levnedsmidlet, og som ikke kan forveksles med de i bilagene i  

 øvrigt fastsatte betegnelser.
 Stk. 3.  Når der i en deklaration, i reklamer eller på  

 anden måde angives et produkts indhold af kød skal køddelen overholde de i  

 bilag 1 om kød fastsatte bestemmelser.
 Stk. 4.  Bekendtgørelsen omfatter ikke:
- produkter, hvor færdigvaren indeholder mere end 50 pct. fjerkrækød, - produkter, hvor færdigvaren indeholder mere end 50 pct. fiskekød, - produkter, hvor færdigvaren indeholder mere end 50 pct. fjerkrækød og  

 fiskekød tilsammen, - helkonserves, - færdige middagsretter og lignende, - kølekonserves, forudsat produkterne ikke sælges under varebetegnelsen  

 kødpølse.
§ 3.  Der må hverken tilsættes farvestoffer eller  

 aromagivende bestanddele, der anses for tilsætningsstoffer, til de i bilag 2  

 nævnte kødprodukter.
Der må hverken tilsættes farvestoffer eller aromagivende  

 bestanddele, der anses for tilsætningsstoffer, til de i bilag 3 nævnte  

 produkter, dog bortset fra produkter, hvis varebetegnelse indeholder ordene  

 salami, cervelatpølse eller hot dog pølser.
 Stk. 2.  Som aromagivende bestanddele, der anses som  

 tilsætningsstoffer, henregnes følgende:
 Stk. 3.  Røgaromastoffer må anvendes i overensstemmelse  

 med reglerne i § 5 i bekendtgørelsen om tilsætningsstoffer til levnedsmidler.
§ 4.  Kontrol og tilsyn med, at de i denne  

 bekendtgørelse fastsatte bestemmelser overholdes, føres af  

 kommunalbestyrelsen.
Kontrol og tilsyn med kødprodukter fremstillet på en af  

 landbrugsministeriet eksportautoriseret eller hjemmemarkedsgodkendt  

 virksomhed kan dog efter miljøministerens nærmere bestemmelse udføres af en  

 anden offentlig myndighed.
 § 5.  Afgørelser truffet i henhold til denne  

 bekendtgørelse kan påklages til statens levnedsmiddelinstitut efter reglerne  

 i kapitel 10 i lov om levnedsmidler m.m.
§ 6.  Statens levnedsmiddelinstitut kan foretage  

 ændringer i bilagene.
Statens levnedsmiddelinstitut afgør i tvivlstilfælde,  

 til hvilken af de i bilagene definerede produkttyper et kødprodukt henhører.
Stk. 2.  Miljøministeren nedsætter et udvalg, der har  

 til opgave at rådgive statens levnedsmiddelinstitut vedrørende ændringer i  

 bilagene.
Miljøministeren fastsætter udvalgets sammensætning.
§ 7.  Statens levnedsmiddelinstitut fastsætter regler  

 og træffer bestemmelse om gennemførelsen af kontrollen med overholdelsen af  

 denne bekendtgørelse, herunder om prøveudtagning og analysemetoder.
Statens  

 levnedsmiddelinstitut fastsætter endvidere, hvilke oplysninger en anmeldelse,  

 jfr. § 3, stk. 3, skal indeholde.
 § 8.  Statens levnedsmiddelinstitut kan i særlige  

 tilfælde, når forholdene taler for det, herunder i tilfælde af kortvarige  

 forsøgssalg, dispensere fra bestemmelserne i denne bekendtgørelse.
 § 9.  Overtrædelse af bestemmelserne i denne  

 bekendtgørelse eller af afgørelser truffet i medfør af bekendtgørelsens  

 bestemmelser straffes med bøde eller hæfte i henhold til § 63, stk. 3 og 4 i  

 lov om levnedsmidler m.m.
 § 10.  Bekendtgørelsen træder i kraft den 1. oktober  

 1985. Bestemmelsen i § 6 træder dog i kraft 1. juli 1985.
Stk. 2.  Anmeldelsesordningen i § 5 i  

 tilsætningsstofbekendtgørelsen sættes i kraft 1. januar 1985, for så vidt  

 angår røgaromastoffer til kødprodukter.
De hidtil anvendte røgaromastoffer  

 til kødprodukter kan dog fortsat anvendes indtil 1. oktober 1985.
 Stk. 3.  Færdigpakkede varer, der er tilvirket eller  

 indført inden bekendtgørelsens ikrafttræden og som opfylder de hidtil  

 gældende regler, kan sælges indtil 1. januar 1986. Langtidsholdbare  

 kødprodukter, der er tilvirket eller indført inden bekendtgørelsens  

 ikrafttræden, og som opfylder de hidtil gældende regler, kan dog sælges  

 indtil 1. oktober 1986.
 § 11.  Bekendtgørelse nr. 476 af 20. september 1984 om  

 kvalitetsmæssige krav m.m. til kødprodukter og ændringsbekendtgørelse nr. 221  

 af 29. maj 1985 ophæves fra 1. oktober 1985.
Miljøministeriet, den 26. august 1985 CHRISTIAN CHRISTENSEN /Lars Villemoes Bilag 1 DEFINITIONER I denne bekendtgørelse forstås ved:
Bilag 2 (* 1) Bilag 3 (* 1) (* 1) Bilag 2 og 3 er ikke optrykt i basen, da de består af skemaer.
 I henhold til § 6 i bekendtgørelsen er der den 24/06/1986 fastsat bilag 2  

 og 3. Bilagene har virkning fra 01/07/1986.
