 Arbejdsministeriet har i skrivelse af 15. februar 1994 til  

 Arbejdsmarkedsstyrelsen oplyst følgende:
»Det fremgår af § 10 i lov om orlov, at forældre kan få orlov til at  

 passe egne børn.
I § 18 i bekendtgørelse om orlov til uddannelse, sabbat og  

 børnepasning, er »egne børn« defineret som børn, hvortil  

 orlovsansøgeren har forældremyndigheden, herunder hvor forældremyndigheden er  

 opnået ved adoption.
Dette har givet problemer i forhold til adoptanter, der ønsker at opnå  

 børnepasningsorlov i forbindelse med barselsorlov, fordi der er en vis  

 sagsbehandlingstid fra adoptanten modtager barnet og til den endelige  

 adoptionsbevilling og dermed forældremyndigheden foreligger.
Barselsorlov kan  

 opnås fra det tidspunkt, hvor adoptanten har modtaget barnet.
