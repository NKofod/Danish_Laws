 Efter tilslutning fra Folketingets Finansudvalg til aktstykke nr.
 168 af 6. april 1992 fastsættes:
 § 1.  Ministerierne kan afholde lønudgifter i  

 forbindelse med udsendelse til EF-Kommissionen af danske embedsmænd som  

 nationale eksperter, udover hvad der på den pågældende driftsbevilling er  

 bevilget til lønninger, men i øvrigt inden for den pågældende  

 driftsbevilling.
 Stk. 2.  Reglen i stk. 1 gælder kun i det omfang et  

 ministerium udsender flere embedsmænd end antallet af udsendte embedsmænd,  

 som det pågældende ministerium helt eller delvis afholder lønninger til pr.  

 1. januar 1992, jf. bilaget til cirkulæret.
 § 2.  I Budgetvejledning 1992 affattes pkt. 21.31.1.  

 således:
 »21.31.1. Driftsbevillingen er en rammebevilling til driften af  

 den eller de statslige institutioner, hovedkontoen omfatter.
 Det indebærer, at den disponerende administrative ledelse med de  

 begrænsninger, der følger af lovgivningen i øvrigt eller af andre  

 bestemmelser, kan afholde driftsudgifter og oppebære indtægter i  

 overensstemmelse med den indledende beskrivelse i anmærkningerne til  

 hovedkontoen, idet standardkontospecifikationen i anmærkningerne kun er  

 bindende i den forstand, at der ikke er fri overførselsmulighed fra øvrige  

 driftskonti til lønkonti, jf. dog § 1 i cirkulære af 18. juni 1992 om  

 lønudgifter til udsendte danske embedsmænd som nationale eksperter til  

 EF-Kommissionen og om ændring af Budgetvejledning 1992. Bortset herfra er  

 standardkontospecifikationen i finanslovens anmærkninger ikke bindende.
 Mellem visse hovedkonti er der i finanslovforslagets anmærkninger  

 etableret hjemmel til overførsel af driftsudgiftsbevillinger«.
 § 3.  Cirkulæret træder i kraft den 1. juli 1992 og  

 har virkning fra og med finansåret 1992.
