Ligestillingsnævnets afgørelse J.nr.
E. 2.2.167 Det var i strid med ligestillingslovens § 2, at et kommunalt bibliotek havde forbeholdt tre computere for kvinder.
En mand klagede over, at et kommunalt bibliotek havde forbeholdt tre af bibliotekets computere for kvinder.
Indklagede havde etableret det såkaldte kvindehjørne til understøttelse af et kursusforløb for kvinder med hovedfokus på kvinder og IT.
Indklagede søgte efter projektets start Kulturministeren om dispensation i henhold til ligestillingslovens § 3, hvorefter ressortministeren uanset ligestillingslovens § 2 på eget område kan tillade foranstaltninger til fremme af ligestilling, der har til formål at forebygge eller opveje forskelsbehandling på grund af køn.
Ved brev af 9. december 2005 imødekom Kulturministeren bibliotekets ansøgning.
Ligestillingsnævnet fandt, at ordningen fra projektets start til Kulturministerens dispensation den 9. december 2005 indebar en overtrædelse af ligestillingslovens § 2.
