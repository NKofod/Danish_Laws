Betænkning afgivet af Skatteudvalget den 12. maj 2004 Betænkning over Forslag til lov om  

 ændring af ligningsloven (Fradrag for forskeres rejseudgifter og periodisering af  

 tilskudsbevillinger til forskning) [af skatteministeren (Svend Erik Hovmand)] 1. Ændringsforslag Skatteministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 31. marts 2004 og var til 1.  

 behandling den 28. april 2004. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 10. november 2003 dette udkast til  

 udvalget, jf. alm. del  bilag 115. Den 24. april 2004 sendte  

 skatteministeren  

 de indkomne høringssvar samt et notat herom til udvalget.
Spørgsmål Udvalget har stillet 4 spørgsmål til skatteministeren til  

 skriftlig besvarelse, som denne har besvaret.
3. Indstillinger Udvalget  

  

 indstiller  

 lovforslaget til  

  

 vedtagelse  

  

 med det  

 stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 skatteministeren,  

  

 tiltrådt af  

  

 udvalget:
Til § 2 1)  

  

 I  

  

 stk. 2  

  

 indsættes som  

  

 2. pkt.:
»For modtagere af tilskudsbevillinger til forskning, der  

 administreres af Forskningsstyrelsen, og som er tildelt i indkomståret 2002,  

 har § 1, nr. 1, dog virkning fra og med indkomståret 2002, såfremt  

 udbetalingen  

 af tilskudsbevillingen er påbegyndt i 2002, uagtet det i 2002 udbetalte beløb  

 er B-indkomst.« [Fradrag for  

 rejseudgifter til forskere, som har fået tildelt tilskudsbevilling til  

 forskning i 2002] Bemærkninger Til nr. 1 Forslaget skal sikre fradrag for rejseudgifter til forskere, der  

 i 2002 har fået tildelt og har modtaget udbetalinger af en tilskudsbevilling  

 til forskning, som administreres af Forskningsstyrelsen.
 For flerårige tilskudsbevillinger til forskning tildelt i 2002  

 medfører bekendtgørelse nr. 339 af 1. maj 2003, at den del af  

 tilskudsbevillingen, som udbetales i 2003 og senere, er A-indkomst og  

 beskattes  

 i takt med udbetalingen, hvorimod den del, som udbetales i 2002, er  

 B-indkomst.
 Tilskudsbevillinger til forskning, som er tildelt i 2002, er  

 derfor ikke omfattet af  

    

  

 den foreslåede §  

 27 B, stk. 1, om periodisering af tilskudsbevillinger til forskning tildelt i  

 1998-2001, og ej heller af den hertil knyttede mulighed for at foretage  

 fradrag  

 for rejseudgifter efter samme regler, som gjaldt for lønmodtagere i de  

 indkomstår, de nævnte bevillinger udbetales i, jf. den foreslåede § 27 B,  

 stk.  

 3.
Det er foreslået, at lovens § 1, nr. 1, får virkning fra og med  

 indkomståret 2003. Dermed får bestemmelsen om, at modtagere af  

 tilskudsbevillinger til forskning, som er A-indkomst, kan foretage fradrag  

 for  

 rejseudgifter, virkning fra samme tidspunkt som bekendtgørelse nr. 339 af 1.  

 maj 2003. Dette betyder, at modtagere af en flerårig tilskudsbevilling til  

 forskning tildelt i 2002 kan foretage rejsefradrag for indkomståret 2003 og  

 senere.
Efter forslaget vil de pågældende imidlertid ikke kunne foretage  

 fradrag for rejseudgifter for indkomståret 2002, som relaterer sig til  

 eventuelle udbetalinger fra tilskudsbevillingen i 2002.
 Det er dette misforhold, som ændringsforslaget skal rette op på.
 Fradrag for rejseudgifter i indkomståret 2002 opnås ved at  

 anmode den kommunale ligningsmyndighed om genoptagelse af skatteansættelsen  

 for  

 indkomståret 2002. Fristen for anmodning om genoptagelse af skatteansættelsen  

 for indkomståret 2002 er den 1. maj 2006, jf. skattestyrelseslovens § 34,  

 stk.  

 2.
Lars Christian Lilleholt (V)  

    

  

 Peter Christensen (V)  

    

  

 Freddy Dam (V)  

    

  

 Kristian Jensen (V)  

  

  nfmd.  

  

    

  

 Mikkel Dencker (DF)  

    

  

 Colette L.
Brix (DF)  

    

  

 Charlotte Dyremose (KF)  

    

  

 Else Theill Sørensen (KF)  

    

  

 Jann Sjursen (KD)  

    

  

 Erik Mortensen (S)  

    

  

 Henrik Sass Larsen (S)  

    

  

 Jacob Buksti (S)  

    

  

 Jens Peter Vernersen (S)  

  

  fmd.  

  

    

  

 Ejner Jensen (S)  

    

  

 Morten Homann (SF)  

    

  

 Anders Samuelsen (RV)  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 212 Bilagsnr.
