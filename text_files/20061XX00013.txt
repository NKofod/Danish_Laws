Skriftlig fremsættelse (4. oktober 2006) Integrationsministeren  

  

 (Rikke Hvilshøj):
 Herved tillader jeg mig for Folketinget at fremsætte:
Forslag til lov om  

 ændring af udlændingeloven samt forskellige andre love (Indførelse af  

 selvbetjeningsmodel,  

 ny og forenklet udformning af forsørgelseskravet i familiesammenføringssager  

 og  

 reform af studieområdet) (Lovforslag nr.
L 17).
 Lovforslaget, som jeg fremsætter i dag, indebærer i  

 hovedtræk følgende:
  

 	  

 Indførelse af  

 selvbetjeningsmodel Der foreslås indført en selvbetjeningsmodel.
Ansøgere, der  

 opfylder de almindelige betingelser for at få opholdstilladelse og selv  

 bidrager med de nødvendige oplysninger, får behandlet deres sag hurtigt inden  

 for nærmere fastsatte servicemål for maksimal sagsbehandlingstid.
Ansøgere,  

 der  

 ikke opfylder de almindelige betingelser for at få opholdstilladelse, vil få  

 behandlet deres sager i et spor for de mere komplicerede sager.
Ansøgere, der  

 ikke bidrager med de nødvendige oplysninger til sagens behandling, vil  

 normalt  

 få deres sag afvist.
Selvbetjeningsmodellen indføres i forbindelse med  

 ansøgninger om familiesammenføring og tidsubegrænset opholdstilladelse.
Der  

 foreslås indført en bemyndigelsesbestemmelse, hvorefter  

 integrationsministeren  

 kan indføre en selvbetjeningsmodel med hensyn til andre typer ansøgninger på  

 opholdsområdet.
  

 	  

 Et nyt, forenklet og  

 mere tidssvarende forsørgelseskrav i familiesammenføringssager Det foreslås, at det gældende krav til godtgørelse af  

 forsørgelsesevnen erstattes af en bestemmelse, hvorefter det er afgørende for  

 vurderingen af forsørgelsesevnen, om der modtages hjælp efter aktivloven  

 eller  

 integrationsloven i perioden fra 1 år forud for afgørelsen om  

 opholdstilladelse  

 og frem til eventuel meddelelse af tidsubegrænset opholdstilladelse.
 Det foreslås, at kommunerne skal indberette til  

 Udlændingeservice, hvis der sker udbetaling af hjælp, og at  

 udlændingemyndighederne  

 kan indhente oplysninger i Arbejdsmarkedsportalen, der indeholder oplysninger  

 om udbetaling af offentlig hjælp til forsørgelse.
  

 	  

 Forenklet og mere  

 effektiv procedure for forlængelse af opholdstilladelser Den gældende praksis på familiesammenføringsområdet, hvor  

 der ved ansøgninger om forlængelse af opholdstilladelsen bruges mange  

 ressourcer på dokumentation og høringer, erstattes af en ny ordning om, at  

 parterne under strafansvar erklærer, at betingelserne for opholdstilladelsen  

 fortsat er til stede, og at de ikke har modtaget hjælp efter aktivloven eller  

 integrationsloven.
 Endvidere ændres forlængelsespraksis på asylområdet og med  

 hensyn til opholdstilladelser givet til studerende og au pair-personer,  

 således  

 at opholdstilladelsen allerede første gang gives for hele den relevante  

 periode.
  

 	  

 Indførelse af en  

 godkendelsesprocedure for uddannelser og kurser Lovforslaget indeholder forslag om en  

 bemyndigelsesbestemmelse, hvorefter integrationsministeren kan fastsætte  

 nærmere  

 regler om meddelelse af opholdstilladelse til studerende.
Bemyndigelsen vil  

 blandt andet blive anvendt til at fastsætte nærmere regler om, hvilke  

 uddannelser og kurser der kan danne grundlag for opholdstilladelse.  

 Uddannelser  

 og kurser, der ikke er godkendt, vil kunne danne grundlag for  

 opholdstilladelse  

 efter høring af Danmarks Evalueringsinstitut.
  

 	  

 Indberetningspligt til  

 Udlændingeservice om udenlandske studerende Det foreslås, at uddannelsesinstitutionerne skal indberette  

 til Udlændingeservice, hvis en udenlandsk studerende ikke er studieaktiv, og  

 at  

 kommunerne skal indberette til Udlændingeservice, hvis en udenlandsk  

 studerende  

 modtager offentlige ydelser.
Herved bliver Udlændingeservice bekendt med  

 tilfælde, hvor grundlaget for opholdstilladelsen ikke længere er til stede,  

 og  

 opholdstilladelsen derfor vil kunne inddrages.
  

 	  

 Fastsættelse af regler  

 om tilknytningskravet Udlændingeloven indeholder som betingelse for familiesammenføring,  

 at familiens samlede tilknytning til Danmark er større end til noget andet  

 land.
Vurderingen af, om tilknytningskravet er opfyldt, beror på en række  

 faktorer.
For at skabe større gennemsigtighed om anvendelsen af  

 tilknytningskravet  

 foreslås der indført en bemyndigelsesbestemmelse, hvorefter  

 integrationsministeren kan fastsætte regler om tilknytningskravet.
