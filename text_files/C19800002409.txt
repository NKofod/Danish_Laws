 Ved lov om ændring af lov om midlertidig regulering af boligforholdene  

 (lov nr. 526 af 28. december 1979) er foretaget enkelte ændringer i lov om  

 midlertidig regulering af boligforholdene (nr. 238 af 8. juni 1979).  

 Ændringsloven er optrykt som bilag til dette cirkulære.
De foretagne ændringer i boligreguleringsloven omfatter følgende: 1. Ved  

 en ændring i lovens § 19, stk. 1, er præciseret, at afholdte udgifter til  

 brandsikring og opretning kan, men ikke skal, afholdes af kontoen for  

 udvendig vedligeholdelse.
Det fremgår nu udtrykkeligt af lovteksten, at der  

 alene er tale om en frivillig ordning for disse udgifters vedkommende.  

 Anvendelsen af midler på kontoen for udvendig vedligeholdelse er der nærmere  

 redegjort for i pkt. 13, ad 4 og 24, i boligstyrelsens cirkulære af 4.  

 december 1979 om boligreguleringsloven (boligreguleringscirkulæret).
2. Ved en tilføjelse til boligreguleringslovens §§ 27  

 og 60 er der - for at præcisere, at forbedringsarbejder på en ejendom skal  

 gennemføres med den fornødne hurtighed og størst mulige hensyntagen til  

 lejerne åbnet mulighed for, at huslejenævnet på en lejers begæring kan  

 fastsætte frister for sådanne arbejders færdiggørelse.
Der henvises i øvrigt  

 til pkt. 30 i boligreguleringscirkulæret.
 3. I forbindelse med gennemførelsen af lov nr. 238 af  

 8. juni 1979 om midlertidig regulering af boligforholdene skete der med  

 virkning fra lovens ikrafttræden 1. januar 1980 en ændring af  

 straffebestemmelserne i den hidtidige lovs §§ 18 og 19.
Medens visse af bestemmelserne blev overført til den nye lov, blev  

 bestemmelsen i den hidtidige lovs § 18, stk. 2, nr. 2, om straf for den, der  

 gennemfører moderniseringer uden at iagttage lovens moderniseringsregler,  

 eller som med kendskab til det lovstridige forhold finansierer sådanne  

 moderniseringer, ikke videreført.
Overtrædelse af reglerne om gennemførelse  

 af moderniseringer i de huslejeregulerede områder ville derfor fra lovens  

 ikrafttræden 1. januar 1980 ikke længere være sanktioneret med straf.
Efter lovens gennemførelse fremkom der imidlertid eksempler på, at  

 anklagemyndigheden havde måttet opgive at gennemføre straffesager, bl. a. på  

 grund af bortfald af bestemmelsen.
Ved den nu gennemførte ændring er der med  

 virkning fra lovens ikrafttræden den 1. januar 1980 genindført straf for den  

 udlejer, der gennemfører moderniseringer i strid med reglerne i lovens kap.  

 IV - om forbedringer eller som med kendskab til det lovstridige forhold  

 finansierer sådanne moderniseringer.
