Nr BTL 116 Betænkning over Forslag til lov om ændring af lov om banker og sparekasser  

 m.v. og realkreditloven (Stemmeretsbegrænsninger og ledelsesbestemmelser)  

  

 Nr L 116 1997-98. 2. samling Afgivet af Erhvervsudvalget Afgivet: 19980618 Udvalget har behandlet lovforslaget i nogle møder og har herunder stillet  

 spørgsmål til økonomiministeren, som denne har besvaret skriftligt.
Udvalget har endvidere modtaget en skriftlig henvendelse fra Rådet for  

 Dansk Forsikring og Pension.
Henvendelsen og et af udvalgets spørgsmål til  

 økonomiministeren samt dennes svar herpå er optrykt som bilag til  

 betænkningen.
 Herefter indstiller et flertal (Socialdemokratiets, Venstres, Det  

 Konservative Folkepartis, Dansk Folkepartis, Centrum-Demokraternes, Det  

 Radikale Venstres og Kristeligt Folkepartis medlemmer af udvalget)  

 lovforslaget til vedtagelse uændret.
 Flertallet har noteret sig ministerens kommentarer til henvendelsen fra  

 Rådet for Dansk Forsikring og Pension, og forventer at spørgsmålet om  

 parallelitet tages op i starten af det kommende folketingsår.
 Et mindretal (Socialistisk Folkepartis, Enhedslistens og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Rene Skau Johansen (S) Jan Petersen (S) Ole Vagn Christensen (S) Claus  

 Larsen-Jensen (S) Ove Fich (S) nfmd.
Christine Antorini (SF) Sonja Albrink  

 (CD) Morten Helveg Petersen (RV) Frank Aaen (EL) Svend Erik Hovmand (V) Pia  

 Larsen (V) Svend Heiselberg (V) Mariann Fischer Boel (V) fmd.
Pernille Sams  

 (KF) Kirsten Jacobsen (FP) Egil Møller (DF) Ole M.
Nielsen (KRF) Bilag 1 Henvendelse fra Rådet For Dansk Forsikring og Pension Rådet for Dansk Forsikring og Pension Den 17. juni 1998 Økonomiministeriet Ved Stranden 8 1061 København K L 116 - Lov om ændring af lov om banker og sparekasser m.v. og  

 realkreditloven (stemmeretsbegrænsninger og ledelsesbestemmelser) Med brev af 9. juni 1998 har Rådet for Dansk Forsikring og Pension  

 modtaget forslag til Lov om ændring af lov om banker og sparekasser m.v. og  

 realkreditloven. (stemmeretsbegrænsninger og ledelsesbestemmelser), der blev  

 fremsat den 10. juni 1998 som L 116. Der har efter det oplyste ikke været  

 mulighed for at gennemføre en formel høring.
 Rådet for Dansk Forsikring og Pension har på den baggrund følgende  

 kommentarer:
 Det fremgår endvidere af lovbemærkningerne, at der er tale om  

 tilsynsmæssige forsvarlige ændringer af ledelsesregler og stemmeretsregler,  

 og ændringerne giver bedre mulighed for strukturelle tilpasninger.
For at opnå de ønskede bedre muligheder for strukturel tilpasning og for  

 at skabe konkurrencedygtige enheder foreslås ledelsesreglerne ændret i bank-  

 og sparekasseloven og i realkreditloven.
Det skal ske ved en ændring af  

 realkreditlovens § 18 h og bank- og sparekasselovens § 19 g.
Der er imidlertid ikke samtidig fremsat forslag om at ændre Lov om  

 forsikringsvirksomhed, der således er en væsentlig hindring for den tiltræbte  

 strukturtilpasning og skabelse af konkurencedygtige enheder.
Det vil nemlig  

 være en væsentlig hindring for strukturtilpasningen, hvis der ikke er  

 mulighed for at etablere paritet i en alliance indgået mellem  

 kreditinstiutter og forsikringsselskaber.
Incitamentet for et  

 forsikringsselskab til at indgå i en allince med en bank og/eller med et  

 realkreditinstitut baseret på et fælles holdingselskab vil selvsagt være  

 meget lille, hvis forsikringsdirektøren ikke kan blive medlem af  

 holdingselskabets direktion på linje med kreditinstitutdirektørerne.
En reel  

 og effektiv strukturtilpasning vil kunne opnås, hvis alle parter sikres lige  

 muligheder for at indgå i ledelsen.
 Ved den seneste lovændring af ledelsesreglerne for de finansielle  

 institutter (lov nr. 475 af 10. juni 1997), der byggede på et udtrykkeligt  

 ønske om videst mulig ensretning og harmonisering af ledelsesreglerne i den  

 finansielle sektor, vedtog Folketinget en bestemmelse i Lov om  

 forsikringsvirksomhed, § 92 f, stk. 2. Den bestemmelse svarer f.eks. ganske  

 til den nugældende bestemmelse i bank- og sparekasselovens § 19 g, der  

 foreslås ændret ved L 116.
 For at følge den af Folketinget lagte linje, for at bedre muligheder for  

 strukturtilpasning og for at skabe konkurrencedygtige enheder, for at  

 fremtidssikre lovgivningen og for at hindre ulige konkurrencevilkår, er det i  

 særlig grad opfattelsen, at der bør ske en tilsvarende ændring af Lov om  

 forsikringsvirksomhed § 92 f, stk. 2, i overensstemmelse med de foreslåede  

 ændringer i bank- og sparekasseloven og realkreditloven.
Der ses ikke grundlag for at have betænkeligheder ved at medtage  

 forsikringsselskaber i ændringen af ledelsesbestemmelserne.
Oprettelsen af et  

 fælles holdingselskab ændringer ikke på den kendsgerning, at  

 kreditinstitutter og forsikringsselskaber hver for sig skal opfylde de  

 respektive regelsæt i tilsynslovgivningen eller på, at de hver for sig er  

 underlagt Finanstilsynets opsyn med den finansielle virksomhed, der udøves i  

 den enkelte virksomhed.
Som anført i den skriftlige fremsættelse er ændringer af bl.a.  

 ledelsesreglerne i L 116 et udtryk for det ønskelige i at sikre den  

 finansielle sektor i Danmark muligheder for at foretage strukturtilpasninger,  

 såfremt det støttes af institutternes medlemmer og aktionærer.
Rådet for  

 Dansk Forsikring og Pension går ud fra, at det ønske ikke blot gælder dele af  

 den finansielle sektor, og rådet deltager på den baggrund gerne i en  

 drøftelse af den praktiske udformning af en ændring af Lov om  

 forsikringsvirksomhed.
Med venlig hilsen Jane Emke Kopi: Erhvervsudvalget, 80 eksemplarer (pr. bud).
Bilag 2 Et af udvalgets spørgsmål til økonomiministeren og dennes svar  

 herpå Besvarelse af spørgsmål 7 (L 116 - bilag 9) stillet af Folketingets  

 Erhvervsudvalg den 17. juni 1998 Spørgsmål Ministeren bedes kommentere henvendelse af d.d. fra Rådet for Dansk  

 Forsikring og Pension, jf.
L 116 - bilag 8.
Svar Baggrunden for, at lovforslaget ikke medtager forsikringsselskaber er, at  

 der i de ledelsesregler, der blev vedtaget for finansielle institutter i  

 1997, blev differentieret mellem de investeringsprægede og de långivende  

 finansielle institutter.
Forsikringsselskaberne hører til de  

 investeringsprægede institutter, mens penge- og realkreditinstitutter hører  

 til i gruppen af långivende finansielle institutter.
Pengeinstitutter og realkreditinstitutter er endvidere begge omfattet af  

 begrebet kreditinstitutter, som f. eks. bruges i forbindelse med  

 EU-reguleringen.
Det er min vurdering, at lovforslaget ikke bør ændres, uden  

 der er et præcist overblik over konsekvenserne heraf.
 Rådet for Dansk Forsikring og Pension bemærker, at de gerne vil have en  

 drøftelse om problemstillingen, og jeg indgår naturligvis gerne i en sådan.
 Jeg er samtidig villig til nøje at vurdere de af Rådet for Dansk  

 Forsikring og Pensions anførte argumenter i forbindelse med, at der i  

 efteråret skal fremsættes et forslag til ændring af lov om  

 forsikringsvirksomhed.
Ændringsforslag Af økonomiministeren:
Til § 3 1) I stk. 1 ændres datoen »1. juli« til:  

 »15. juli«.
B e m æ r k n i n g e r Til nr. 1 Efter lovforslaget træder loven i kraft den 1. juli 1998. Imidlertid vil  

 3-dages-fristen i grundlovens § 42 ved en forventet vedtagelse den 26. juni  

 1998 ikke være overholdt.
 Det foreslås derfor, at lovforslaget først træder i kraft den 15. juli  

 1998.
