Vejledning  

 om udarbejdelse af kvalitetsstandard for social behandling for stofmisbrug  

 efter § 85 i lov om social service Indledning 1.  

  

 Med vedtagelsen af  

 lov nr. 489 af 7. juni 2001 om ændring af lov om social service og lov om  

 hjemmesygeplejerskeordninger (Indførelse af en grundtakstmodel for visse  

 sociale ydelser i stedet for delt finansiering) blev der i servicelovens  

 § 110  

 a, indført en hjemmel for socialministeren til at fastsætte regler om, at  

 kommunen og amtskommunen skal træffe beslutning om indhold, omfang og  

 udførelse  

 af tilbud til voksne samt følge disse beslutninger op.
 En kvalitetsstandard er dermed en beskrivelse af den lokale  

 eller regionale målsætning for tilrettelæggelsen af serviceniveauet inden for  

 rammerne af serviceloven.
 Med kravet om kvalitetsstandarder skabes der pligt til at  

 formulere og offentliggøre målsætninger for et nærmere afgrænset område.  

 Standarderne skaber synlighed og sammenhæng for borgerne og generel  

 sammenlignelighed dels mellem lokalområderne og dels i forhold til beslægtede  

 områder.
Kvalitetsstandarder adskiller sig fra almindelig  

 serviceinformation ved, at standarden er udtryk for en politisk besluttet  

 servicestrategi eller målsætning.
Dermed er standarden som helhed udtryk for,  

 hvordan et område efter en kommunalbestyrelses eller et amtsråds opfattelse  

 bedst varetages.
 Der er i medfør af servicelovens § 110 a fastsat regler om  

 kvalitetsstandarder for botilbud efter servicelovens § 92, jf.  

 bekendtgørelse nr. 249 af 2. april 2003 og kvindekrisecentre efter  

 servicelovens  

 § 93 a, jf. bekendtgørelse nr. 228 af 31. marts 2004.
Servicelovens § 110  

 a § 110 a.  

  

 Socialministeren fastsætter regler om, at kommunen  

 og amtskommunen skal træffe beslutninger om indhold, omfang og udførelse af  

 tilbud til voksne efter loven samt følge disse beslutninger op.
 2.  

  

 Bestemmelsen i  

 servicelovens § 110 a giver mulighed for at kommunen og amtskommunen kan  

 fastsætte retningslinier for kvalitetsstandarder for såvel typer af  

 foranstaltninger som den sagsbehandling, der er tilknyttet foranstaltningen.  

 Bestemmelsen giver desuden mulighed for at fastsætte regler om, at  

 kvalitetsstandarden skal indeholde en samlet serviceinformation og en  

 beskrivelse  

 af formålet med hjælpen.
Formålet med kvalitetsstandarder 3.  

  

 Standarderne skal  

 medvirke til at gøre det gennemskueligt, hvad borgerne kan forvente ud fra de  

 politiske beslutninger, amtsrådet har truffet.
De kan desuden bruges til at  

 fastlægge sagsbehandlingsrutiner og medvirke til tværkommunal  

 erfaringsudveksling samt til at sammenligne ydelsesniveauer og typer af  

 tilbud  

 både indenfor det enkelte amt og mellem amterne.
Endelig rummer  

 kvalitetsstandarden  

 mulighed for at skabe sammenhæng i tilbuddet i forhold til den enkelte  

 bruger,  

 herunder eventuelle børn og pårørende, og i forhold til amtskommunens,  

 kommunens og evt. andre samarbejdspartneres indsats på området.
Udarbejdelsen af kvalitetsstandarder på  

 stofmisbrugsbehandlingsområdet skal ses i sammenhæng med servicelovens formål  

 på voksenområdet, jf. servicelovens § 67, hvorefter indsatsen bør sigte  

 mod at styrke den enkeltes muligheder for personlig udvikling, aktivering og  

 social integration.
Tilbuddene skal være sammenhængende og helhedsorienterede  

 og det skal tilstræbes, at det samlede tilbud bidrager til at give den  

 enkelte  

 en mere selvstændig tilværelse med respekt for den enkeltes ønsker, behov og  

 muligheder for livsudfoldelse.
 4.  

  

 Bestemmelsen i  

 servicelovens § 110 a er udmøntet i bekendtgørelse af 26. maj 2004 om  

 kvalitetsstandard  

 for social behandling for stofmisbrug efter § 85 i lov om social  

 service.  

 Bekendtgørelsen uddybes i denne vejledning.
 Vejledningen er bygget op, så den i hovedtræk følger  

 bekendtgørelsens systematik:
 Kapitel 1 beskriver de områder, der omfattes af  

 kvalitetsstandarden, jf. bekendtgørelsens § 1.
 Kapitel 2 beskriver indholdet af kvalitetsstandarden, jf.  

 bekendtgørelsens § 2.
 Kapitel 3 beskriver kvalitetskravene til  

 døgnbehandlingstilbuddene, jf. bekendtgørelsens § 3.
 Kapitel 4 beskriver forholdet til tilsynsområdet, jf.  

 retssikkerhedslovens § 39.
 Kapitel 5 omhandler revision på kvalitetsstandarden, jf.  

 bekendtgørelsens § 4.
Kapitel 1 Kvalitetsstandardens anvendelsesområde Bekendtgørelsens § 1 § 1.  

  

 Amtsrådet fastsætter en kvalitetsstandard for  

 amtskommunens tilbud om social behandling for stofmisbrug efter § 85 i  

 lov om social service.
Stk.  

 2.  

  

 Kvalitetsstandarden skal indeholde en samlet information til borgerne  

 om de tilbud og ydelser, borgerne kan tilbydes, hvis de ønsker social  

 behandling for stofmisbrug i amtet.
Kvalitetsstandarden skal beskrive det  

 serviceniveau på stofmisbrugsbehandlingsområdet, som amtsrådet træffer  

 beslutning om, herunder de politiske målsætninger og prioriteringer, som  

 ligger bag beslutningen.
 Stk.  

 3.  

  

 Amtsrådets kvalitetsstandard og amtsrådets opfølgning og revision på  

 kvalitetsstandarden gøres alment tilgængelig for borgerne i amtet, herunder  

 som minimum på internettet.
 Stk. 4.  

  

 Bekendtgørelsen finder tilsvarende anvendelse, hvis en kommunalbestyrelse  

 efter aftale med amtsrådet har overtaget hele eller dele af  

 behandlingsindsatsen over for kommunens borgere.
Formålet med kvalitetsstandarden 5.  

  

 Kvalitetsstandarden  

 skal omfatte de målsætninger, som amtsrådet træffer om indhold, omfang og  

 udførelse af tilbud om behandling for stofmisbrug efter servicelovens  

 § 85.
Kvalitetsstandarden skal være en konkretisering af, hvilke  

 tilbud borgerne kan forvente, når de ønsker social behandling for  

 stofmisbrug,  

 og hvilke rettigheder, de har.
Standarden skal endvidere gøre det synligt og  

 gennemskueligt, om der er sammenhæng mellem kvalitet og de konkrete tilbud,  

 som  

 borgerne modtager.
Procesforløbet 6.  

  

 Kravet om  

 indførelse af en samlet kvalitetsstandard for stofmisbrugsbehandlingsområdet  

 efter servicelovens § 85 i amtet er nyt.
 Amtsrådet skal første gang have udarbejdet en kvalitetsstandard  

 inden udgangen af 2004, jf. bekendtgørelsens § 5, stk. 2.  

 Kvalitetsstandarden revideres efter behov og mindst hvert andet år.
Det forudsættes, at bruger- og evt. pårørendeorganiseringer  

 inddrages i udarbejdelse og revision af kvalitetsstandarden.
Herudover bør  

 relevante samarbejdspartnere som fx kommunerne inddrages.
 Udarbejdelse og revision af kvalitetsstandarden fremmer dialogen  

 mellem det politiske niveau og borgere/brugere med henblik på at opnå  

 gennemsigtighed og forståelse for de konkrete tilbud og kvaliteten heri.
 Kvalitetsstandarden skal omfatte en beskrivelse af den konkrete  

 organisering af amtskommunens misbrugsbehandling, således at misbrugerne og  

 deres pårørende kan få informationer om, hvor de kan få behandling og hvilke  

 typer af behandling, amtskommunen tilbyder.
 Samarbejdes der med eksterne behandlingstilbud - fx i form af  

 køb af enkeltpladser i eller uden for amtet - skal det fremgå af  

 kvalitetsstandarden, hvilke kvalitetskrav amtsrådet stiller til de  

 behandlingstilbud,  

 amtskommunen anvender til løsning af opgaverne efter servicelovens § 85.  

 Amtsrådet skal derfor sørge for, at der også informeres om kvalitet m.m. i de  

 behandlingstilbud, amtskommunen benytter, jf. bekendtgørelsens § 3,  

 ligesom amtsrådet skal påse, at forholdene i disse behandlingstilbud er i  

 overensstemmelse med kvalitetsstandarden og de stillede kvalitetskrav.
 Endelig skal det fremgå af kvalitetsstandarden, hvilke stedlige  

 private døgnbehandlingstilbud til stofmisbrugere, amtskommunen har godkendt i  

 medfør af servicelovens § 94 a.
Kvalitetsstandardens tilgængelighed 7.  

  

 Der kan peges på 3  

 målgrupper for information om tilbud til stofmisbrugere:
 -  

 	  

    

 Misbrugerne selv   

 aktive misbrugere og misbrugere, der helt eller delvist tidligere har  

 gennemført behandlinger - har forskelligt behov for information om  

 behandlingsform og rammerne for behandlingen.
 -  

 	  

    

 Deres pårørende.
 -  

 	  

    

 Samarbejdspartnere  

 intern og eksternt.
Stofmisbrugere og deres pårørende har et stort  

 informationsbehov.
De har brug for en hurtig og let adgang til opdateret  

 materiale, så de er i stand til at få den bedste rådgivning.
Der er behov for  

 viden om, hvem de skal kontakte, hvor og hvornår, hvilke muligheder, der er  

 for  

 behandling, politiske rammer og mål samt indhold i behandlingen.
De pårørende  

 har desuden behov for at få viden om, hvor de selv kan få hjælp til deres  

 egen  

 personlige krise, og om der er særlige tilbud til pårørende, om der er kurser  

 m.v.
Kvalitetsstandarden skal gøres nemt tilgængelig for  

 offentligheden.
Kvalitetsstandarden samt informationer om indholdet i de  

 behandlingstilbud, amtskommunen benytter, skal som minimum være tilgængelig  

 på  

 internettet, fx på amtskommunens hjemmeside, evt. med link til  

 døgnbehandlingstilbuddenes hjemmeside.
 Der kan eventuelt i samarbejde med bruger- og  

 pårørendeorganiseringer overvejes andre former for tilgængelighed af  

 kvalitetsstandarden.
Revision af standarden 8.  

  

 Indholdet af  

 kvalitetsstandarden bør løbende, målrettet og systematisk vurderes og  

 justeres  

 i samarbejde med bruger- og evt. pårørendeorganiseringer.
Aftaler med kommuner 9.  

  

 De aftaler, som  

 amtskommunen har indgået med kommunerne om samarbejdet om indsatsen for  

 stofmisbrugere, skal beskrives i kvalitetsstandarden, herunder særligt  

 tilrettelæggelsen af udslusningsfase og efterbehandling.
Bekendtgørelsen finder tilsvarende anvendelse, hvis en  

 kommunalbestyrelse efter aftale med amtsrådet har overtaget hele eller dele  

 af  

 behandlingsindsatsen for kommunens borgere, d.v.s. at amtsrådet fastsætter  

 kvalitetsstandarden.
Delegationskommunen skal således ikke fastsætte en  

 selvstændig standard, men følge den af amtsrådet fastsatte kvalitetsstandard.  

 Dette bør nærmere beskrives i delegationsaftalen mellem amtsrådet og  

 kommunen.
Kapitel 2 Indholdet af kvalitetsstandarden Bekendtgørelsens § 2 § 2.  

  

 Kvalitetsstandarden for  

 stofmisbrugsbehandling, som er nævnt i § 1, skal som minimum omfatte en  

 beskrivelse af de indsatsområder, der følger af § 85:
 1)  

 	  

    

 De  

 opgaver, som udføres på stofmisbrugsbehandlingsområdet.
 2)  

 	  

    

 Målgruppen  

 for tilbuddene om stofmisbrugsbehandling.
 3)  

 	  

    

 Det  

 overordnende mål for indsatsen, herunder de værdier og normer, som indsatsen  

 bygger på.
 4)  

 	  

    

 Den  

 organisatoriske struktur i forhold til behandlingstilbuddene, herunder en  

 beskrivelse af de konkrete typer af  

    

 behandlingstilbud, der tilbydes.
 5)  

 	  

    

 Visitationsproceduren.
 6)  

 	  

    

 Behandlingsgaranti.
 7)  

 	  

    

 Muligheden  

 for frit valg.
 8)  

 	  

    

 Hvilken  

 målsætning, der er for udarbejdelse, koordinering og opfølgning på  

 handleplaner.
 9)  

 	  

    

 Hvordan  

 brugerinddragelsen sikres.
 10)  

 	  

 Reglerne for betaling for kost og logi m.v.
 11)  

 	  

 Information om sagsbehandling og klageadgang.
 12)  

 	  

 Personalets faglige kvalifikationer og kompetenceudvikling.
 13)  

 	  

 Monitorering af indsatsen.
 Stk.  

 2.  

  

 Det skal desuden beskrives i kvalitetsstandarden, hvordan der i  

 forbindelse med social behandling for stofmisbrug efter § 85 sikres  

 opmærksomhed på forholdene for stofmisbrugerens eventuelle hjemmeboende børn  

 under 18. år.
 Stk.  

 3.  

  

 Amtsrådet oplyser endvidere om den fremtidige indsats på  

 stofmisbrugsbehandlingsområdet.
10.  

  

 Der er med  

 bekendtgørelsens § 2 fastsat en minimumsramme for hvilke områder, der  

 skal  

 omfattes af en kvalitetsstandard.
Bestemmelsen er ikke udtømmende, og  

 amtsrådet  

 kan således fastsætte yderligere standarder.
Amtsrådet fastlægger niveauet  

 for  

 indholdet af standarden på de enkelte punkter.
De opgaver, som udføres på  

 stofmisbrugsbehandlingsområdet 11.  

  

 Amtsrådet skal  

 beskrive de opgaver, som amtskommunen tilbyder på området for behandling for  

 stofmisbrug efter servicelovens § 85.
 Amtsrådet skal oplyse om aktiviteter, mål og indsatsområder for  

 stofmisbrugsbehandlingen.
 Amtsrådet skal mindst hvert andet år drøfte prioritering af  

 opgaver, kvalitetsmål og de afsatte ressourcer på baggrund af udviklingen  

 indenfor området, jf. § 4, stk. 1.
Målgruppen for tilbuddene om stofmisbrugsbehandling 12.  

  

 Amtsrådet skal  

 beskrive målgrupperne for tilbuddene for stofmisbrugsbehandling, herunder om  

 der er specifikke behandlingstilbud til særlige målgrupper, fx unge under 18  

 år, misbrugere af hash, etniske minoriteter, gravide stofmisbrugere.
Det overordnede mål for indsatsen, herunder de værdier  

 og normer, som indsatsen bygger på 13.  

  

 Amtsrådet skal  

 beskrive det overordnede mål for indsatsen.
Det skal oplyses, hvorledes  

 amtskommunen  

 skaber mulighed for, at den enkelte misbruger kan arbejde med at ændre sit  

 misbrugsmønster med den hensigt at skabe bedre livskvalitet, og kan ændre de  

 eventuelle livsforhold, som er medvirkende til udviklingen af  

 misbrugsmønstret,  

 jf. målsætningen i servicelovens § 67.
 Det beskrives, hvorledes borgere med misbrugsproblemer tilbydes  

 behandling med udgangspunkt i den enkeltes situation og på hvilken måde  

 brugeren  

 inddrages i såvel planlægningen som udformningen af tilbuddet.
 Amtsrådet skal informere om de værdier og normer, som amtsrådet  

 har fastsat for det samlede indhold af stofmisbrugsbehandlingen.  

 Informationen  

 kan fx tage udgangspunkt i formålsbestemmelsen i servicelovens § 67.
Den organisatoriske struktur i forhold til  

 behandlingstilbuddene, herunder en beskrivelse af de konkrete typer af  

 behandlingstilbud, der tilbydes 14.  

  

 Amtsrådet  

 beskriver, hvorledes den organisatoriske struktur er tilrettelagt, således at  

 der sikres en vifte af tilbud, som tilgodeser de forskellige brugergrupper.
 Amtsrådet skal beskrive de konkrete tilbud, der kan forventes  

 ved henvendelse om at komme i behandling for stofmisbrug, herunder tilbud,  

 der  

 kan reducere de fysiske og sociale skader.
 Tilbuddene skal være differentierede med hensyn til brugernes  

 livssituation og brugernes mål for behandling.
 Amtsrådet skal beskrive, hvad der skal ske, hvis en behandling  

 afbrydes eller skal genoptages.
 Amtsrådet skal i kvalitetsstandarden beskrive de konkrete typer  

 af amtskommunens behandlingstilbud (fx skadesreduktion, stabilitet,  

 motivation,  

 forbehandling, omsorgstilbud, dagbehandling, døgntilbud, stedlige godkendte  

 private døgntilbud, familiebehandling, udslusning og rådgivning til brugere,  

 pårørende  

 og samarbejdspartnere).
Såvel godkendte private døgntilbud som amtskommunale døgntilbud  

 skal være tilsluttet DANRIS, jf.
Socialministeriets bekendtgørelse om  

 retssikkerhed og administration på det sociale område.
Visitationsproceduren 15.  

  

 Amtsrådet skal  

 beskrive retningslinierne for den procedure, der anvendes i amtet ved  

 visitation til social behandling for stofmisbrug, jf. § 85.
Behandlingsgaranti 16.  

  

 Amtsrådet skal  

 informere om lovens krav om, at der skal iværksættes tilbud om behandling 14  

 dage  

 efter stofmisbrugeren henvendelse med anmodning om behandling.
 Garantien indebærer, at amtskommunen har pligt til at iværksætte  

 social behandling for stofmisbrug inden for en frist på 14 dage efter  

 misbrugerens henvendelse til amtskommunen med ønske om at komme i behandling.
Muligheden for frit valg 17.  

  

 Amtsrådet skal  

 informere om muligheden for at vælge mellem offentlige og private godkendte  

 behandlingstilbud  

 af tilsvarende karakter som det, amtskommunen har visiteret til.
 Som det fremgår af bemærkningerne til lov nr. 1070 af 17.  

 december 2002 om ændring af lov om social service (Garanti for social  

 behandling for stofmisbrug) kan amtskommunen informere om  

 behandlingsmuligheder,  

 der kan udgøre alternativer til den behandling, amtskommunen tilbyder.
 Det skal fremgå af kvalitetsstandarden, at amtskommunen vil være  

 stofmisbrugeren behjælpelig med at søge relevant information i tilknytning  

 til  

 frit valg-muligheden.
Hvilken målsætning, der er for udarbejdelse,  

 koordinering og opfølgning på handleplaner 18.  

  

 Det skal fremgå  

 af kvalitetsstandarden, hvilke målsætninger amtsrådet har for til brugen af  

 handleplaner.
Det beskrives, hvilke forhold amtskommunens behandling efter  

 servicelovens § 85 dækker, og hvorledes tilrettelæggelsen af indsatsen  

 koordineres med den kommunale plan efter servicelovens § 111.  

 Koordineringen skal sikre en sammenhæng mellem den medikamentelle og  

 psykosociale behandling og de sociale problemstillinger, stofmisbrugeren i  

 øvrigt frembyder.
Endvidere skal det sikres, at der er en gennemskuelig og  

 faglig kvalificeret overgang mellem de forskellige tilbud.
Hensigten er, at  

 det  

 skal være muligt for stofmisbrugeren og pårørende at følge med i, om planerne  

 anvendes som forudsat/aftalt mellem parterne og får den betydning, der er  

 forudsat i loven.
Da handleplaner er en fremadrettet plan for behandling og  

 rehabilitering, bør der også i handleplanen indgå overvejelser om tiltag ved  

 evt. tilbagefald.
Det skal derfor af kvalitetsstandarden fremgå, hvordan og  

 hvornår handleplanen revideres og hvilke interne og eksterne  

 samarbejdspartnere, der indgår i samarbejdet om handleplanen.
På denne måde  

 kan  

 der følges op på, hvilke tilbud brugeren har fået, hvilken betydning  

 indsatsen  

 har haft for brugerens situation, og hvilke mål, som er nået.
Hvordan brugerinddragelsen sikres 19.  

  

 De retningslinier  

 for brugerindflydelse, der gælder i amtet, bør beskrives, jf. servicelovens  

 § 112,  

 der omhandler adgangen for brugerne af tilbud efter serviceloven til at få  

 indflydelse på tilrettelæggelse og udnyttelse af tilbuddene.
 Reglerne for betaling for kost og logi m.v.
 20.  

  

 Amtsrådet skal  

 informere om reglerne for betaling for kost og logi m.v. i forbindelse med  

 døgnbehandling eller efterbehandling/udslusning i døgnophold i amtskommunale  

 boformer efter servicelovens § 93, stk. 1, nr. 2. Det skal fremgå, at  

 forsørgelsesgrundlag og opholdsbetaling vil blive fastsat inden opholdets  

 begyndelse og indarbejdet i den samlede handleplan.
Information om sagsbehandling og klageadgang 21.  

  

 Amtsrådet skal  

 informere om muligheden for at klage til det sociale nævn over afgørelser om  

 afslag  

 på behandling efter servicelovens § 85, herunder manglende iværksættelse  

 af tilbud senest 14 dage efter henvendelsen til amtskommunen.
Personalets faglige kvalifikationer og  

 kompetenceudvikling 22.  

  

 Amtsrådet beskriver  

 personalesammensætningen og deres faglige baggrund, herunder kompetenceniveau  

 og efter-/videreuddannelse med henblik på udvikling og vedligeholdelse af  

 personalets faglige kvalifikationer.
 Det beskrives, hvorledes det sikres, at den nødvendige faglige ekspertise  

 via en tværfagligt sammensat personalegruppe er til stede i organisationen.
Monitorering af indsatsen 23.  

  

 I  

 kvalitetsstandarden skal de forskellige indsatstyper beskrives.
Der udarbejdes løbende materiale over udviklingen i  

 brugergruppen med hensyn til deres forsørgelses- og boligforhold samt deres  

 belastning på en række områder såsom fysisk og psykisk helbred, stof- og  

 alkoholmisbrug, kriminalitet, sociale og arbejdsmæssige forhold.
Til dette  

 anvendes national og/eller internationalt standardiserede  

 monitoreringsmetoder.
 Derudover monitoreres antal indskrevne, alder, køn og en række  

 behandlingsvariable, såsom behandlingstype, tilbud, behandlingslængde,  

 gennemførelse m.m.
 Monitoreringen bør være ensartet amterne imellem, således at et  

 egentlig landsdækkende overblik og sammenligningsgrundlag muliggøres.
 Amtskommunerne indberetter til Sundhedsstyrelsens register over  

 stofmisbrugere i behandling og til Danmarks Statistiks sociale  

 ressourceopgørelse.
Endvidere indberetter døgntilbuddene til Dansk Registrerings-  

 & Informationssystem (DANRIS), som administreres af Center for  

 Rusmiddelforskning.
Formålet med DANRIS er en kvalitetssikring, og det  

 forventes, at DANRIS udvikles til at være et omdrejningspunktet for såvel  

 døgn-  

 som ambulant behandling.
Opmærksomhed på stofmisbrugerens hjemmeboende børn 24.  

  

 Amtsrådet skal  

 beskrive, hvordan man sikrer, at der tages hånd om stofmisbrugerens  

 eventuelle  

 hjemmeboende børn under 18 år, når forældrene går i gang med behandling for  

 deres stofmisbrug.
 Amtskommunalt ansatte og private, der udfører opgaver for  

 amtskommunen, er ligesom alle andre omfattet af servicelovens regler om  

 underretningspligt efter §§ 35 og 36. Underretningspligten efter  

 § 35  

 indtræder, hvis personen, der udfører en opgave, bliver opmærksom på, at et  

 barn eller en ung under 18 år har behov for særlig støtte.  

 Underretningspligten  

 efter § 36 gælder for alle borgere og indtræder, hvis barnet udsættes  

 for  

 alvorlig fare eller omsorgssvigt.
 Kvalitetsstandarden skal således beskrive den praktiske  

 udmøntning af denne forpligtelse, herunder hvilke rutiner, der er for at  

 spørge  

 til eventuelle hjemmeboende børn og for, hvordan man håndterer underretningen  

 til kommunen, hvis en sådan skønnes nødvendig.
Den fremtidige indsats på  

 stofmisbrugsbehandlingsområdet 25.  

  

 Efter  

 bekendtgørelsens § 2, stk. 3, skal amtsrådet oplyse om den fremtidige  

 indsats på området.
 Her er der tale om mere overordnede politiske tilkendegivelser,  

 der ikke har den samme konkrete karakter som de standarder for kvaliteten,  

 der  

 skal beskrives ud fra bekendtgørelsens § 2, stk. 1.
 Med udgangspunkt i de forhold, der er nævnt i bekendtgørelsens § 2,  

 stk. 1, kan amtsrådet beskrive de mål, som amtsrådet måtte have truffet om  

 den  

 fremtidige indsats på stofmisbrugsbehandlingsområdet, fx beslutninger om  

 fokus  

 på specifikke målgrupper for behandlingstilbuddene, og evt. tidsrammer for,  

 hvornår målene forventes opfyldt.
Kapitel 3 Kvalitetskravene til døgnbehandlingstilbud Bekendtgørelsens § 3 § 3.  

  

 Amtsrådet sørger for i kvalitetsstandarden at informere  

 borgerne om de kvalitetskrav m.m., som amtskommunen stiller til de  

 døgnbehandlingstilbud, som amtsrådet anvender til løsning af opgaver efter  

 § 85.
 Stk.  

 2.  

  

 Informationen skal tillige indeholde oplysninger om behandlingsform,  

 målgruppe, kerneydelser, personaleforhold, fysiske forhold, pris m.v. i de  

 enkelte tilbud.
26.  

  

 Det skal fremgå  

 af kvalitetsstandarden, hvilke døgnbehandlingstilbud der samarbejdes med - i  

 eller uden for amtet  og hvilke kvalitetskrav amtsrådet stiller til  

 disse  

 behandlingstilbud.
Amtsrådet skal derfor sørge for, at der også informeres om  

 kvalitet m.m. i disse behandlingstilbud, ligesom amtsrådet skal påse, at  

 forholdene i disse behandlingstilbud er i overensstemmelse med  

 kvalitetsstandarden.
 Amtskommunen skal orientere om godkendelseskriterier for  

 stedlige private døgntilbud, jf. servicelovens § 94 a.
 Amtskommunen skal endvidere sørge for, at de  

 døgnbehandlingstilbud, amtskommunen anvender, informerer om kvalitet m.v. på  

 baggrund af den kvalitetsstandard, som amtsrådet har besluttet.
De enkelte døgnbehandlingstilbud skal give en kort beskrivelse  

 om dem selv (adresse, telefon, mail, behandlingsform, antal medarbejdere,  

 uddannelse/erfaring, antal pladser, krav til misbrugeren, regler på stedet).  

 Dette krav svarer i vidt omfang til den amtslige godkendelse af  

 behandlingstilbudet,  

 jf. servicelovens § 94 a.
Der henvises til Amtsrådsforeningens  

 tilbudsoversigt over amtslige dag- og døgntilbud.
 Informationen skal være en beskrivelse af indholdet i det  

 enkelte behandlingstilbud og de særlige forhold, der gælder for  

 behandlingstilbuddet.
Informationen skal være alment tilgængelig for borgerne.
Dette  

 kan fx ske på internettet, ved pjecer e.l.
 Af beskrivelsen om de enkelte behandlingstilbud bør fremgå:
 -  

 	  

    

 Behandlingstilbuddets  

 målgrupper.
 -  

 	  

    

 Behandlingstilbuddets  

 indhold, metoder, muligheder og begrænsninger.
 -  

 	  

    

 Evt. bruger- og  

 pårørendeinddragelse.
 -  

 	  

    

 Personalets  

 sammensætning, uddannelsesmæssige baggrund, anciennitet m.m.
 -  

 	  

    

 Den personalemæssige  

 dækning på forskellige tidspunkter af døgnet.
 -  

 	  

    

 Fysiske forhold (fx om  

 der er enkelt- eller dobbeltværelser, husregler m.m.).
Informationerne vedrørende de døgnbehandlingstilbud,  

 amtskommunen anvender til løsning af opgaver efter servicelovens § 85  

 skal  

 revideres mindst hvert andet år.
Dette vil naturligt falde sammen med den  

 revision af kvalitetsstandarden, som amtsrådet foretager.
Formålet er at  

 skabe  

 en dynamisk udvikling i kvaliteten i behandlingstilbuddene med respekt for de  

 erfaringer, der er gjort, herunder af brugere, pårørende, samarbejdspartnere  

 m.fl.. Det er et led i amtskommunens tilsyn, at amtskommunen påser, at denne  

 revision finder sted.
Kapitel 4 Forholdet til tilsynsområdet Retssikkerhedslovens  

 § 39 § 39.  

  

 Amtsrådet har pligt til at føre tilsyn med, hvordan de  

 amtskommunale opgaver løses, jf. § 38. Tilsynet omfatter både indholdet  

 af tilbuddene og den måde, opgaverne udføres på.
27.  

  

 Amtsrådet har  

 efter retssikkerhedslovens § 39 pligt til at føre tilsyn med, hvordan de  

 amtskommunale opgaver løses.
Tilsynet omfatter både indholdet af tilbuddene  

 og  

 den måde, opgaverne løses på.
 Kernen i tilsynsforpligtelsen er, at amtsrådet har pligt til at  

 holde sig informeret om indhold og fremgangsmåde i tilbuddene samt at  

 forholde  

 sig til denne information i forhold til opgaver, formål og gældende lov, jf.  

 vejledning om retssikkerhed og administration på det sociale område.
 Fastsættelsen af den samlede kvalitetsstandard og udmøntningen  

 heraf i de enkelte behandlingstilbud kan ses som et redskab, amtskommunen kan  

 benytte som led i tilsynet, der gør det enklere for amtskommunen at vurdere,  

 om  

 de enkelte tilbud lever op til de kvalitetskrav, amtsrådet har fastsat.  

 Arbejdet med kvalitetsstandarden kan dog ikke medføre indskrænkning eller  

 anden  

 begrænsning i tilsynet efter retssikkerhedslovens § 39.
 Derudover giver regelsættet mulighed for en åben debat om  

 serviceniveauet såvel generelt som for de enkelte behandlingstilbud.
Kapitel 5 Opfølgning på kvalitetsstandarden Bekendtgørelsens § 4 § 4.  

  

 Amtsrådet reviderer kvalitetsstandarden mindst hvert  

 andet år.
 Stk.  

 2.  

  

    

 Ved udarbejdelse og revision af  

 kvalitetsstandarden inddrages repræsentanter for stofmisbrugerne og eventuelt  

 deres pårørende.
28.  

  

 Ved udarbejdelse  

 og revision af kvalitetsstandarden skal amtsrådet inddrage repræsentanter for  

 brugerne og eventuelt deres pårørende.
Relevante samarbejdspartnere bør  

 inddrages i opfølgningen på kvalitetsstandarden.
 Opfølgningen bør være løbende, målrettet og systematisk for at  

 sikre en fortløbende udvikling på området.
Ikrafttrædelse Bekendtgørelsens § 5 § 5.  

  

 Bekendtgørelsen træder i kraft den 1. juli 2004.
 Stk.  

 2.  

  

 Amtsrådet udarbejder første gang en kvalitetsstandard inden den 31.  

 december 2004.
