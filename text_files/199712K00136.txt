Nr LSF 136 Forslag til Lov om ændring af lov om befordringsrabat til  

 efterlønsmodtagere (Modtagere af overgangsydelse og seniorydelse) Fremsat af arbejdsministeren (Jytte Andersen) den 10. december 1997 Vedtaget ved tredjebehandling den 22. januar 1998 Lov nr. 50 af 27/01/1998 § 1 I lov nr. 1015 af 3. december 1996 om befordringsrabat til  

 efterlønsmodtagere foretages følgende ændringer:
 1. Lovens titel affattes således:
 »Lov om befordringsrabat til efterlønsmodtagere m.fl.«.
 2. I § 1, stk. 1, indsættes efter »Efterlønsmodtagere,  

 jf. kapitel 11 a i lov om arbejdsløshedsforsikring m.v.,» :  

 »modtagere af overgangsydelse, jf. kapitel 11 c i lov om  

 arbejdsløshedsforsikring m.v., og modtagere af seniorydelse, jf. lov om  

 seniorydelse,».
 3. § 1, stk. 3, affattes således:
»Stk. 3. Ret til rabat efter stk. 1 omfatter måneder, hvor  

 der udbetales efterløn, overgangsydelse eller seniorydelse.« 4. § 2, stk. 2 , affattes således:
»Stk. 2. Personer, der er omfattet af rabatordningen, jf. §  

 1, stk. 1, skal ved anmodning om rabat fremvise dokumentation for, at de  

 modtager efterløn, overgangsydelse eller seniorydelse, samt fremvise  

 personlig legitimation med billede.« 5. § 3, stk. 3, affattes således:
»Stk. 3. Hvert amtsråd eller hvert udvalg for en  

 fælleskommunal trafikvirksomhed uden for hovedstadsområdet og HT kan under  

 hensyn til de særlige betingelser, der gælder i området for pensionisters  

 brug af abonnementskort med rabatordning, fastsætte tilsvarende betingelser  

 for brug af abonnementskort med rabatordning efter denne lov.« 6. § 4, stk. 1, nr. 2, affattes således:
»2) hvilke oplysninger de transportansvarlige til brug for  

 administrationen af ordningen skal registrere ved salg af abonnementskort med  

 rabat efter denne lov, herunder at de transportansvarlige skal registrere  

 personnummeret på de personer, der køber abonnementskort, og at Direktoratet  

 for Arbejdsløshedsforsikringen kan indhente oplysningerne i elektronisk  

 form.« § 2 Loven træder i kraft den 1. februar 1998.
Oprindeligt fremsat forslag § 1 I lov nr. 1015 af 3. december 1996 om befordringsrabat til  

 efterlønsmodtagere foretages følgende ændringer:
 1. Lovens titel affattes således:
 »Lov om befordringsrabat til efterlønsmodtagere m.fl.«.
 2. I § 1, stk. 1, indsættes efter »Efterlønsmodtagere,  

 jf. kapitel 11 a i lov om arbejdsløshedsforsikring m.v.,» :  

 »modtagere af overgangsydelse, jf. kapitel 11 c i lov om  

 arbejdsløshedsforsikring m.v., og modtagere af seniorydelse, jf. lov om  

 seniorydelse,».
 3. § 1, stk. 3, affattes således:
 »Stk. 3. Ret til rabat efter stk. 1 omfatter måneder, hvor  

 der udbetales efterløn, overgangsydelse eller seniorydelse.«.
 4. § 2, stk. 2 , affattes således:
 »Stk. 2. Personer, der er omfattet af rabatordningen, jf. §  

 1, stk. 1, skal ved anmodning om rabat fremvise dokumentation for, at de  

 modtager efterløn, overgangsydelse eller seniorydelse samt fremvise personlig  

 legitimation med billede.«.
 5. § 3, stk. 3 , affattes således:
 »Stk. 3. Hvert amtsråd eller hvert udvalg for en  

 fælleskommunal trafikvirksomhed uden for hovedstadsområdet og HT kan under  

 hensyn til de særlige betingelser, der gælder i området for pensionisters  

 brug af abonnementskort med rabatordning, fastsætte tilsvarende betingelser  

 for brug af abonnementskort med rabatordning efter denne lov.«.
 6. § 4, stk. 1, nr. 2 , affattes således:
 »2) hvilke oplysninger de transportansvarlige til brug for  

 administrationen af ordningen skal registrere ved salg af abonnementskort med  

 rabat efter denne lov, herunder at de transportansvarlige skal registrere  

 personnummeret på de personer, der køber abonnementskort og at Direktoratet  

 for Arbejdsløshedsforsikringen kan indhente oplysningerne i elektronisk  

 form.«.
§ 2 Loven træder i kraft den 1. februar 1998.
Bemærkninger til lovforslaget Almindelige bemærkninger Lov nr. 1015 af 3. december 1996 om befordringsrabat til  

 efterlønsmodtagere (Folketingstidende 1996-97, FF sp. 1444, 1675 og 1807,  

 Tillæg A sp. 1612) trådte i kraft den 5. december 1996 med virkning fra den  

 1. december 1996.
Lovforslaget er et led i aftalen mellem regeringen, Det Konservative  

 Folkeparti, Centrum-Demokraterne, Venstre og Socialistisk Folkeparti om  

 anvendelsen af satsreguleringspuljen for 1998. Ved aftalen udvides ordningen  

 med befordringsrabat til efterlønsmodtagere til også at omfatte personer, der  

 modtager overgangsydelse og seniorydelse.
Rabatordningen indebærer, at der  

 ydes 50 pct. rabat på den ordinære pris på abonnementskort ved benyttelse af  

 offentlig transport inden for lokalområdet.
 Det foreslås, at loven træder i kraft den 1. februar 1998.
Økonomiske og administrative konsekvenser Ved satspuljeaftalen for 1996 blev der afsat 15 mill. kr. for 1996 og 30  

 mill. kr. i hvert af årene 1997-1999 til ordningen.
Det forudsættes, at udgifterne ved udvidelsen af personkredsen kan  

 afholdes inden for den afsatte bevillingsramme, hvortil bemærkes, at  

 rabatordningen tages op til årlig revision med henblik på at vurdere, om der  

 er behov for at tilpasse procentsatsen til ordningens økonomiske ramme.
Loven  

 skal i øvrigt senest tages op til revision ved udgangen af 1999.
 Da ordningen er etableret, forventes forslaget kun at medføre en begrænset  

 administrativ merbelastning for trafikselskaberne og Direktoratet for  

 Arbejdsløshedsforsikringen.
Miljømæssige og erhvervsøkonomiske konsekvenser Lovforslaget har ikke miljømæssige eller erhvervsøkonomiske konsekvenser.
Forholdet til EU-retten Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1-5 Forslagene er konsekvenser af, at rabatordningen også kommer til at  

 omfatte modtagere af overgangsydelse og seniorydelse.
Der henvises i øvrigt  

 til de almindelige bemærkninger.
Til nr. 6 Til brug for administration af refusionsordningen samt for at kunne  

 foretage kontrol af rabatudbetalingerne og følge anvendelsen af ordningen kan  

 Direktoratet for Arbejdsløshedsforsikringen fastsætte regler om, at de  

 trafikansvarlige skal registrere personnummeret på de personer, der køber  

 abonnementskort med rabat efter denne lov og oplysninger om kortets ordinære  

 pris, gyldighedsperiode og den ydede rabat.
Direktoratet kan fastsætte regler  

 om, at oplysningerne skal indsendes til direktoratet i elektronisk form.
Til § 2 Det foreslås, at loven træder i kraft den 1. februar 1998.
Skriftlig fremsættelse (10. december 1997) Arbejdsministeren (Jytte Andersen):
 Jeg tillader mig hermed at fremsætte:
 Forslag til lov om ændring af lov om befordringsrabat til  

 efterlønsmodtagere. (Modtagere af overgangsydelse og seniorydelse).
(Lovforslag nr.
L 136).
 Lovforslaget indeholder konsekvensændringer som følge af, at lov om  

 befordringsrabat til efterlønsmodtagere som et led i aftalen om  

 satsreguleringspuljen for 1998 udvides til også at omfatte personer, der  

 modtager overgangsydelse og seniorydelse.
 Det forudsættes, at udvidelsen af personkredsen ikke medfører en øget  

 bevilling til ordningen.
 Det foreslås at loven træder i kraft den 1. februar 1998.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale lovforslaget til Tingets velvillige  

 behandling.
