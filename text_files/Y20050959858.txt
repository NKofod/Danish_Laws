Beskatning af præmie til HK-ansattes  

 gruppelivsforsikring i ALKA Der er overfor en række regioner fremsat ønske fra  

 ansatte i HK om genoptagelse af skatteansættelserne for indkomstårene  

 2001-2003. De ansatte er i de pågældende år blevet beskattet af præmie til en  

 gruppelivsforsikring i forsikringsselskabet Alka, som er oprettet og betalt  

 af  

 HK.
I 2004 får HK udbetalt bonus fra Alka.
Efter de  

 ansattes opfattelse har præmien til gruppelivsforikringen  i årene  

 2001-2003 derfor været for høj, hvorfor de ønsker at blive nedsat med et  

 beløb  

 svarende til en forholdsmæssig del af den udbetalte bonus.
 ToldSkat København, region København, der er  

 arbejdsgiverkontrollør for bl.a HK, København har undersøgt  

 forsikringsforholdet  

 nærmere.
 Det er på grundlag af denne undersøgelse  

 styrelsens opfattelse er der ikke grundlag for en genoptagelse af de  

 HK-ansattes ansættelserne for 2001-2003.
Bonus er forskellen mellem de forudsætninger vedr.  

 rente, risiko og omkostninger, som er fastlagt i forsikringsselskabernes  

 tekniske grundlag, og de tilsvarende faktiske størrelser.
Overskud på de  

 nævnte  

 parametre fordeles tilbage til forsikringstagerne i form af bonus.
Det kan  

 ske  

 ved nedsættelse af prisen for den fremtidige dækning, ved forhøjelse af de  

 eksisterende dækninger eller ved kontant udbetaling.
I den konkrete sag har det vist sig, at den  

 oprettede forsikring i Alka set over en 3 årig periode (2001-2003) har givet  

 overskud.
Dette overskud kan udbetales kontant til forsikringstageren HK.
Det  

 kan også bruges til en forhøjet dækning af de HK-ansatte i tiden fremover,  

 eller beløbet kan bruges til nedsættelse af den fremtidige præmie.
I ingen  

 tilfælde er der tale om tilbagebetaling af præmie.
Aftalen mellem HK og ALKA Forsikring er med  

 virkning fra 1. januar 2004 ændret, således at fremtidig bonus indgår på en  

 præmiereguleringskonto, der dels fungerer som buffer til sikring af  

 udbetalinger fremover, dels efter forsikringsselskabets vurdering medfører en  

 jævn og tilstrækkelig præmie over tid.
Denne ændring af forsikringsaftalen  

 omfatter også den bonus, der er optjent for perioden 2001 til 2003.
Præmien i 2001-2003 har således været korrekt og  

 det er ligeledes korrekt, at de pågældende personer er blevet beskattet af en  

 forholdsmæssig del af præmien.
Fremover vil HK ansatte imidlertid nyde godt  

 af  

 det henlagte overskud, idet bonussen vil nedsætte den fremtidige præmie,  

 hvorfor de "kun" vil blive beskattet af en lavere præmie.
 Den udbetalte bonus vil således kun have virkning  

 fremover og kan ikke danne grundlag for en genoptagelse af tidligere års  

 ansættelser.
