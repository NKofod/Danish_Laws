 Udtalt, at tilsynsmyndighedens kompetence til at afgøre  

 uoverensstemmelser vedrørende fortolkningsspørgsmål i et kommunalt fællesskab  

 er indskrænket til uoverensstemmelser vedrørende kommunalretlige forhold,  

 uanset om der i fællesskabets vedtægter er en bestemmelse, der uden  

 begrænsning giver tilsynsmyndigheden kompetence til at afgøre  

 uoverenstemmelser mellem parterne eller mellem fællesskabet og en af parterne  

 vedrørende fortolkning af vedtægten eller vedrørende fællesskabets drift  

 eller opløsning.
 I skrivelse af 20. februar 1984 har interessentskabet for  

 indenrigsministeriet indbragt spørgsmålet om, hvorledes § 16, a, 2. afsnit, i  

 selskabets vedtægter skal fortolkes.
Ifølge § 16, a, 2. afsnit, skal den vareme, selskabet leverer til Aalborg  

 fjernvarmeforsyning, afregnes til samme pris pr.
Gcal, som betales til I/S  

 Nordkraft .
 Mellem interessentskabet og Aalborg kommune er der opstået uenighed om,  

 hvorvidt samme pris også omfatter statsafgifter som kul- og olieafgiften.
 Interessentskabet har forelagt fortolkningsspørgsmålet for tilsynsrådet  

 for Nordjyllands amt under henvisning til § 20 i selskabets vedtægter,  

 hvorefter uoverensstemmelser, som måtte opstå mellem interessenterne eller  

 mellem interessentskabet og en eller flere af interessenterne ved fortolkning  

 af vedtægten eller vedrørende interessentskabets drift eller opløsning,  

 afgøres af tilsynsmyndigheden, hvis afgørelse kan indbringes for  

 indenrigsministeren.
 Tilsynsrådet for Nordjyllands amt har imidlertid i skrivelse af 13.  

 februar 1984 afvist at foretage den ønskede fortolkning af aftalen og at  

 afgøre den omhandlede tvist, og har i stedet for henvist afgørelsen af det  

 omtvistede spørgsmål til domstolene eller privat voldgift.
Tilsynsrådet har som begrundelse herfor anført, at vedtægternes § 20 -  

 efter de hensyn der ligger til grund for godkendelseskravet i den kommunale  

 styrelseslovs § 60 - må forstås således, at tilsynsrådet alene kan tage  

 stilling til uoverensstemmelser vedrørende kommunalretlige forhold.
Som  

 eksempel herpå nævner tilsynsrådet reglerne om interessentskabets styrelse og  

 dets retsstilling i forhold til de deltagende kommuner.
Derimod falder det  

 efter tilsynsrådets opfattelse uden for rådets kompetence at tage stilling  

 til fortolkningen af rent privatretlige aftaler, som måtte være optaget i  

 vedtægterne, og tilsynsrådet mener ikke at dette kan påtage sig rollen som  

 opmand i privatretlige tvister.
 Den aftale om prisen for varme som findes i § 16, a, i vedtægterne, finder  

 tilsynsrådet er af rent privatretlig (aftaleretlig) karakter.
I denne anledning skal man meddele, at indenrigsministeriet med  

 tilsynsrådet er enig i at, § 20 uanset sin ordlyd må forstås således, at  

 tilsynsrådet alene kan tage stilling til uoverensstemmelser vedrørende  

 kommunalretlige forhold.
Da indenrigsministeriet ligeledes er enig med  

 tilsynsrådet om, at det rejste spørgsmål er af privatretlig karakter, kan  

 indenrigsministeriet tilslutte sig tilsynsrådets afvisning af at gå ind i en  

 fortolkning af den pågældende bestemmelse og hermed tage stilling tl den  

 omhandlede tvist.
 Ministeriet har underrettet tilsynsrådet for Nordjyllands amt, Aalborg  

 byråd, Dronninglund byråd, Hals byråd, Sejlflod kommunalbestyrelse, Skørping  

 byråd, Aabybro byråd, Arden byråd om ovenstående.
 P.M.V.
 E.B.
Hanne Willumsen Indenrigsministeriets afgørelser og udtalelser om kommunale forhold 1984  

 4.1.
