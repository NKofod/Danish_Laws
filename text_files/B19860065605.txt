 I henhold til §§ 4, 11, 12 og 13 i lov nr. 221 af 23. maj 1979 om  

 regulering af fiskeriet fastsættes følgende:
 § 1.  Der fastsættes et mindstemål for blåmuslinger på  

 5 cm, målt ved skallens længste dimensioner.
 Stk. 2.  Blåmuslinger, der ikke opfylder det fastsatte  

 mindstemål, må ikke udbydes til salg, omsættes, transporteres eller  

 forarbejdes.
 § 2.  Uanset § 1 må ethvert parti blåmuslinger  

 indeholde højst 10 vægtprocent blåmuslinger under det fastsatte mindstemål.
 § 3.  Overtrædelse af § 1 og § 2 straffes med bøde.
 § 4.  Bekendtgørelsen træder i kraft 3. oktober 1986.
