 Foruden de i udenrigsministeriets bekendtgørelser nr. 26 af 11. april  

 1950, nr. 24 af 30. juni 1959 og nr. 55 af 27. november 1961, Lovtidende C,  

 angivne lande har følgende lande deponeret deres tiltrædelsesinstrumenter til  

 den af De Forenede Nationers plenarforsamling den 21. november 1947 godkendte  

 konvention om de særlige institutioners rettigheder og immuniteter:  

 Argentina, Australien, Brasilien, Den centralafrikanske Republik, Jamaica,  

 Japan, Kuwait, Madagascar, Mexico, Tanganyika og Øvre Volta.
 Endvidre har følgende lande i henhold til reglerne om statssuccession  

 erklæret, at de anser sig for bundne af konventionens bestemmelser: Det  

 malayiske Statsforbund og Sierre Leone.
 Ved deponeringen af tiltrædelsesinstrumenterne er der taget følgende  

 forbehold:
 Australien har taget forbehold med hensyn til konventionens art. 4, stk.  

 11, om indrømmelse af kommunikationsfaciliteter til de særlige institutioner,  

 samt med hensyn til konventionens bestemmelser om skattelettelser og med  

 hensyn til dens bestemmelser om kontrol med ud- og indførsel af varer.
 Madagascar har taget forbehold med hensyn til konventionens art. 3, stk.  

 10, hvorefter de særlige institutioner fritages for forbrugsafgifter og  

 afgifter ved salg af løsøre og fast ejendom, samt med hensyn til art. 4, stk.  

 11 (jfr. ovenfor).
 Mexico har erklæret, at De Forenede Nationer og de særlige institutioner  

 ikke skal være berettiget til at erhverve fast ejendom i Mexico, samt taget  

 forbehold med hensyn til de privilegier, som tilkommer De Forenede Nationers  

 og de særlige institutioners embedsmænd og sagkyndige af mexikansk  

 nationalitet.
 Endvidere har Elfenbenskysten og Pakistan, hvis tiltrædelse af  

 konventionen tidligere er blevet bekendtgjort, ligeledes erklæret, at de  

 tager forbehold med hensyn til konventionens art. 4, stk. 11 (jfr. ovenfor).
 Belgien har tilbagekaldt det i ovennævnte bekendtgørelse nr. 24. af 30.  

 juni 1959 omtalte forbehold, efter hvilket Belgiens tiltrædelse ikke omfatter  

 belgisk Kongo og Ruanda-Urundi.
 Udenrigsministeriet, den 8. januar 1964.
F.
M.
 Paul Fischer.
