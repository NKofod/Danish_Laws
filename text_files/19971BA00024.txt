Nr BSF 24 Forslag til folketingsbeslutning om husstandsuddeling af en avis om  

 Amsterdamtraktaten Fremsat af Keld Albrechtsen (EL) Frank Aaen (EL) den 21. oktober 1997 Folketinget beslutter at udsende en avis om Amsterdamtraktaten efter samme  

 retningslinjer, som var gældende i forbindelse med den husstandsomdelte avis  

 i forbindelse med folkeafstemningen den 18. maj 1993 om Danmarks tiltrædelse  

 af Edinburghafgørelsen og Maastrichttraktaten.
Bemærkninger til forslaget Forslagsstillerne ønsker, at den danske befolkning - som ved tidligere  

 afstemninger - kan få mulighed for at gøre sig bekendt med de politiske  

 partiers argumenter for eller imod Amsterdamtraktaten, før selve  

 folkeafstemningen finder sted.
Dette har et flertal i Folketingets Europaudvalg ikke ønsket og har  

 afvist, at der skulle laves en sådan husstandsomdelt avis om  

 Amsterdamtraktaten.
Derfor har forslagsstillerne stillet dette forslag til  

 folketingsbeslutning, således at Folketingets partier kan tage stilling til  

 problematikken.
I forvejen har vi en situation, hvor regeringen uden blusel bruger masser  

 af skattepenge til at fremlægge deres version af Amsterdamtraktaten i en  

 serie pjecer, som trykkes i stort oplag.
Regeringen har samtidig afvist at  

 udsende den uforkortede og uredigerede Amsterdamtraktat i et stort oplag til  

 biblioteker, posthuse og lign.
Langt den største del de opinionsdannende  

 faktorer i dette land anbefaler et ja til Amsterdamtraktaten.
Dansk  

 Industri/Arbejdsgiverforeningen og LO og en del af fagforbundene bruger  

 medlemmernes penge på ligeledes at anbefale et ja.
 Principielt burde det være en almindelig demokratisk procedure, at  

 Folketinget i forbindelse med sådanne afgørende folkeafstemninger brugte  

 penge på at formidle partiernes og de i Europa-Parlamentet repræsenterede  

 bevægelsers politiske synspunkter om det emne, som er til folkeafstemning.  

 Dette princip bliver ikke mindre vigtigt at overholde i en situation, hvor  

 store dele af den opinionsdannende mening og folketingsflertallet helt  

 dominerer, hvad der kommer ud om Amsterdamtraktaten.
Forslagsstillerne finder, at flertallet i Europaudvalget har haft mildt  

 sagt tynde argumenter for at sige nej til en avis.
I realiteten kan deres  

 afslag efter forslagsstillernes opfattelse kun skyldes, at de ønsker at  

 begrænse unionsmodstandernes mulighed for at komme til orde på lige fod med  

 tilhængerne.
Skriftlig fremsættelse Keld Albrechtsen (EL) Som ordfører for forslagsstillerne tillader jeg mig hermed at fremsætte:
 Forslag til folketingsbeslutning om husstandsuddeling af en avis om  

 Amsterdamtraktaten.
(Beslutningsforslag nr.
B 24).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
