Bekendtgørelse om  

 regnskabsaflæggelse, anvisning af statsrefusion og revision af  

 kommunernes boligstøtteregnskab I medfør af § 75, stk. 4, i lov om individuel  

 boligstøtte, jf. lovbekendtgørelse nr. 112 af 24. februar1999  

 med senere ændringer fastsættes:
Kapitel 1 Bogføring, kontoplan og refusionsberettigede  

 udgifter § 1. Med henblik på  

 regnskabsaflæggelse for udgifter afholdt i medfør af lov om  

 individuel boligstøtte foretager kommunen en fuldstændig  

 løbende bogføring af samtlige udgifter og indtægter i  

 årets løb.
 Stk. 2. Konteringen skal følge de af  

 Indenrigsministeriet fastsatte regler.
 § 2. Det er en forudsætning for  

 opnåelse af statsrefusion, at bestemmelserne i lov om individuel  

 boligstøtte og de i medfør heraf udfærdigede  

 bestemmelser, herunder denne bekendtgørelse, og trufne principielle  

 afgørelser om udgifternes afholdelse, er overholdt.
Stk. 2. Det i stk. 1, nævnte skal, sammen med de  

 overvejelser og skøn som i øvrigt ligger til grund for  

 beslutningen i den enkelte sag, fremgå af denne.
Det gælder,  

 uanset om overvejelser og skøn vedrører en gruppe af ensartede  

 sager.
 § 3. Udgifterne til administration m.v. afholdes  

 af kommunen og er ikke refusionsberettigede.
Kapitel 2 Registreringssystemet i kommunerne § 4. Der skal i hver kommune foreligge et  

 registreringssystem bestående af:
 1)	Boligstøttesagen, jf. §§ 5 - 8.
 2)	Arkiv, jf. § 9.
 Stk. 2. Registreringen kan ske elektronisk.
1. Boligstøttesagen § 5. Alt relevant dokumentation vedrørende  

 personer, der indgiver ansøgning om boligstøtte, skal  

 journaliseres.
Boligstøttesagen skal være forsynet med  

 journalnummer og indeholde samtlige relevante dokumentationer eller  

 henvisninger til, hvor disse findes, jf. § 6, stk. 6.  

 Dokumentationen skal være let tilgængelig for revisionen.
 Stk. 2. Før boligstøtte udbetales efter  

 ansøgning, skal de i § 6, stk. 1 og 2, nævnte  

 oplysninger og dokumentationen for deres rigtighed tilvejebringes.  

 Ansøgerne skal i forbindelse med ansøgningen underrettes om, at  

 kommunen til enhver tid kan indhente supplerende oplysninger til brug for  

 boligstøttesagen herunder i elektronisk form.
Stk. 3. Før ændringer af udbetalinger skal de i  

 stk. 2, nævnte oplysninger og dokumentationer, der har betydning  

 herfor, ligeledes tilvejebringes.
Dog kan boligstøtten nedsættes  

 foreløbigt på baggrund af boligstøttemodtagerens  

 oplysninger.
§ 6. I hver enkelt sag skal der være  

 oplysning om personens bopæl, CPR-nummer, civilstand,  

 hjemmeværende børn og andre, der har fast ophold i boligen uden  

 at være logerende.
Husstandsmedlemmernes indtægts- og  

 formueforhold skal fremgå af sagen.
Herudover skal der være  

 oplysning om samtlige elementer, der indgår i boligudgiftens  

 beregning, jf. kapitlerne 2, 3 og 4 a, i lov om individuel  

 boligstøtte.
 Stk. 2. I sager vedrørende boligydelse i form af  

 lån, jf. kapitel 7 i lov om individuel boligstøtte skal der  

 være oplysning om ejendomsværdien.
 Stk. 3. Boligstøtten registreres som ydet den person,  

 der modtager beløbet (den boligstøtteberettigede).
Stk. 4. Det forudsættes, at der kan foretages en  

 opgørelse over ydelser til hver boligstøttemodtager.
Endvidere  

 skal det opgøres, i hvilket omfang støtten er ydet som  

 lån, herunder det til enhver tid værende lånebeløb  

 med tilskrevne renter.
Stk. 5. Beregningen af boligstøtten samt  

 ændringer heraf skal fremgå af sagen tillige med oplysning om  

 beregningsmetoden.
Beregningsmetoden anses for oplyst, når der henvises  

 til et af kommunen anvendt edb-baseret program med angivelse af relevante  

 typekoder.
I tilfælde, hvor et skøn har indflydelse på  

 afgørelsen, skal grundlaget herfor være angivet.
Oplysningerne  

 skal i videst muligt omfang være dokumenterede i sagen.  

 Vedrørende ansøgerens og udlejerens oplysningspligt henvises  

 til § 41, stk. 2 og 3, i lov om individuel boligstøtte.
Stk. 6. Oplysninger, der på tidspunktet for revisionens  

 kontrol, er umiddelbart tilgængelige i forvaltningen via elektroniske  

 medier, betragtes som tilstrækkeligt dokumenterede.
Det skal  

 fremgå af journalen, hvornår de forskellige oplysninger er  

 søgt.
Dette omfatter bl.a. folkeregisteroplysninger,  

 indtægtsoplysninger og BBR-oplysninger.
 Stk. 7. Hvis der undtagelsesvis ikke foreligger  

 sædvanlig dokumentation, f.eks. i form af udskrifter eller lignende fra  

 folkeregistre, skatteforvaltninger, arbejdsgivere og udlejere m.v., skal  

 årsagen hertil fremgå af sagen.
 § 7. Der skal være etableret betryggende og  

 hensigtsmæssige forretningsgange og sagsbehandling for udbetaling af  

 boligstøtte, herunder for de anvendte edb-systemer.
 Stk. 2. Der skal foreligge en samlet oversigt i kronologisk  

 rækkefølge over henvendelser, ydelser og afgørelser i et  

 regnskabsår.
§ 8. Sagens oplysninger om husstandsmedlemmernes  

 økonomiske forhold kontrolleres årligt bagud efter reglerne om  

 efterregulering.
Antallet af husstandsmedlemmer ajourføres  

 løbende efter folkeregisteret.
2. Arkiv § 9. De gældende regler for arkivering og  

 kassation af andet kommunalt arkivmateriale finder anvendelse på det  

 arkiv, der er nævnt i § 4, nr. 2.
Kapitel 3 Kommuners regnskabsaflæggelse samt anvisning og  

 berigtigelse af statsrefusion § 10. For anmeldelse af udgifter til statsrefusion  

 gælder vedrørende boligsikring og boligydelse som tilskud  

 følgende regler.
Stk. 2. Anmodning om forskud på statsrefusion indsendes  

 til Finansstyrelsen senest den 10. januar med oplysning om, hvilke udgifter  

 kommunen forventer i januar kvartal.
Finansstyrelsen vil derefter kvartalsvis  

 anvise kommunerne et forskud, svarende til 100 pct. af det forventede  

 refusionsbeløb i januar kvartal.
Statsrefusionen vil være til  

 kommunernes disposition på næstsidste bankdag i hver af  

 månederne januar, april, juli og oktober.
 Stk. 3. Såfremt en kommune i løbet af året  

 får væsentlige stigninger i udgifter til boligstøtte, kan  

 kommunen efter fremsat begæring overfor Finansstyrelsen få den  

 kvartalsvise forskudsrefusion forhøjet med de forventede yderligere  

 refusionsbeløb.
 Stk. 4. Såfremt en kommune i løbet af året  

 får væsentlige fald i udgifter til boligstøtte, skal  

 oplysning herom meddeles Finansstyrelsen, der nedsætter den  

 kvartalsvise forskudsrefusion med de forventede fald i  

 refusionsbeløbet.
 § 11. For anmeldelse af udgifter til statsrefusion  

 gælder vedrørende lån til betaling af  

 beboerindskud, boligsikringslån og boligydelseslån  

 følgende regler.
 Stk. 2. Anmodning om statsrefusion indsendes kvartalsvis til  

 Finansstyrelsen sammen med de i § 13 nævnte  

 kvartalsregnskaber.
Stk. 3. Udgifter til beboerindskudslån efter §§ 56,  

 56 a, 57 og 64 b, i lov om individuel boligstøtte stilles af  

 Finansstyrelsen kvartalsvis bagud til kommunens rådighed med 2/3 af  

 nettoudlånet for det pågældende kvartal på baggrund  

 af det indsendte kvartalsregnskab.
Hvis en kommune fra låntagere har  

 modtaget renter, afdrag og indekstillæg, der overstiger udlånene  

 i et kvartal, skal kommunen indbetale 2/3 af forskelsbeløbet til  

 Finansstyrelsen.
Kommunen betaler ikke herudover renter og afdrag af de  

 beløb, Finansstyrelsen stiller til rådighed.
Stk. 4. Af udgifter efter §§ 60 a, 66 og 67 samt 70 og  

 71, i lov om individuel boligstøtte stiller Finansstyrelsen  

 tilsvarende kvartalsvis bagud 100 pct. af nettoudlånet til kommunens  

 rådighed.
Af udgifter til boligsikringslån efter § 24  

 g og udgifter efter § 68 i lov om individuel boligstøtte stilles  

 50 pct. til kommunens rådighed.
Stk. 5. Af udgifter til boligydelseslån stiller  

 Finansstyrelsen kvartalsvis bagud 75 pct. af det fulde afholdte kvartalsvise  

 lånebeløb til kommunens rådighed på baggrund af det  

 indsendte kvartalsregnskab.
Beløb, som kommunen har modtaget som  

 tilbagebetaling af boligydelseslån med renter, jf. § 75,  

 stk. 3, 2. pkt., i lov om individuel boligstøtte, skal fuldt ud  

 indbetales til Finansstyrelsen.
 § 12. Efter regnskabsårets afslutning skal  

 kommunalbestyrelsen udarbejde en opgørelse over henholdsvis den  

 boligsikring og den boligydelse, der er udbetalt som tilskud.
 Stk. 2. Opgørelserne over udgifterne til boligsikring  

 og boligydelse i regnskabsåret skal ske på særskilte  

 skemaer, som rekvireres i Finansstyrelsen.
Stk. 3. Opgørelserne skal underskrives af  

 kommunalbestyrelsen og kommunens revisor.
Opgørelserne skal indsendes  

 til Finansstyrelsen inden den førstkommende 15. august.
§ 13. Det påhviler kommunalbestyrelsen hvert  

 kvartal at aflægge regnskab for henholdsvis boligydelseslån og  

 boligsikringslån samt for modtagelse af renter, afdrag og forfaldne  

 lånebeløb.
Det påhviler tilsvarende kommunalbestyrelsen  

 hvert kvartal at aflægge regnskab for beboerindskudslån  

 m.v. samt for modtagelse af renter, afdrag og eventuelle indekstillæg.  

 Regnskaberne skal underskrives af kommunalbestyrelsen.
 Stk. 2. Regnskab for boligydelseslån og for  

 boligsikringslån samt for beboerindskudslån m.v. opgøres  

 på særskilte skemaer, som rekvireres i Finansstyrelsen.
 Stk. 3. Skemaerne indsendes i udfyldt stand til  

 Finansstyrelsen efter hvert kvartals udløb forsynet med en underskrift  

 af kommunalbestyrelsen.
Stk. 4. Efter regnskabsårets afslutning skal  

 kommunalbestyrelsen aflægge regnskab, jf. stk. 1, for det  

 pågældende år.
Regnskabet skal underskrives af  

 kommunalbestyrelsen og kommunens revisor og indsendes til Finansstyrelsen  

 inden den førstkommende 15. august.
 § 14. Efter regnskabsårets udløb  

 anvises eventuel restrefusion af boligsikring og boligydelse som tilskud  

 på grundlag af de endelige regnskaber forsynet med kommunalbestyrelsens  

 underskrift.
 Stk. 2. Rejser en kommune overfor en  

 boligstøttemodtager krav om tilbagebetaling af uretmæssigt  

 modtaget boligstøtte, skal kravet herom modregnes i den  

 boligstøtteudgift, der berettiger til statsrefusion i det  

 regnskabsår, hvori tilbagebetalingskravet rejses.
Stk. 3. Staten refunderer kommunens eventuelle tab, når  

 det konstateres, at et tilbagebetalingskrav efter stk. 2, ikke kan  

 gennemføres/inddrives.
Ved refusionen anvendes den for det  

 pågældende år gældende refusionssats efter § 75  

 i lov om individuel boligstøtte.
Stk. 4. Har kommunen herefter fået udbetalt mere i  

 refusion, end den er berettiget til efter foranstående bestemmelser,  

 skal kommunalbestyrelsen endvidere, samtidig med den endelige  

 opgørelse indsendes, indbetale forskelsbeløbet til  

 Finansstyrelsen.
Har kommunen ifølge opgørelsen fået  

 udbetalt mindre i refusion, end den er berettiget til, vil Finansstyrelsen  

 efterbetale beløbet.
§ 15. Hvis en støttemodtager, der  

 har modtaget boligstøtte som lån, flytter til en anden kommune,  

 skal denne kommune sørge for, at tilbagebetaling sker.
Afregning af  

 indbetalte beløb skal ske en gang årligt og senest i  

 løbet af januar måned med den tidligere opholdskommune, der  

 fører betalingen til fradrag i den løbende opgørelse  

 vedrørende statsrefusion efter § 10.
 Stk. 2. Det samme gælder, hvis den hidtidige  

 bopælskommune rejser krav om tilbagebetaling af uretmæssigt  

 modtaget boligstøtte.
§ 16. Udgifter, der ikke er afholdt efter  

 reglerne i boligstøtteloven, kan ikke refunderes.
Hvis  

 revisionen har påpeget, at et beløb med urette er anmeldt til  

 statsrefusion, og godkender kommunalbestyrelsen eller eventuelt By- og  

 Boligministeriet efter § 24, stk. 2, revisionens bemærkninger  

 herom, skal det beløb, der senere anmeldes til refusion,  

 nedsættes med det beløb, der har været anmeldt med  

 urette.
 Stk. 2. Berigtigelse af fejl og mangler, herunder  

 misforståelser skal ske uden hensyn til, om de ansvarlige har  

 været i god tro, eller om fejlen eller manglen på anden  

 måde har været undskyldelig, jf. dog stk. 3 og 4.
 Stk. 3. Berigtigelse af allerede afholdte udgifter skal dog  

 ikke ske, hvor der er tale om ganske uvæsentlige udgifter, eller hvis  

 den administrative indsats for at rette fejlen i den konkrete sag vil  

 være uforholdsmæssig stor sammenlignet med det resultat, som kan  

 opnås.
 Stk. 4. By- og Boligministeriet kan se bort fra kravet om  

 berigtigelse, når der foreligger ganske særlige grunde.
Stk. 5. Har revisionens undersøgelser vist, at der som  

 følge af, at reglerne er brugt forkert, er sket fejl og mangler i et  

 større antal ensartede sager, vil fejlene og manglerne kunne rettes  

 ved, at kommunalbestyrelserne foretager en skønsmæssig beregning  

 af, hvor meget statens refusion ville være blevet nedsat, hvis reglerne  

 var blevet fulgt.
Dette skøn kan efterprøves ved  

 sædvanlig revisionsmæssig bedømmelser af  

 refusionsopgørelsen.
 Stk. 6. Hvis kommunen ikke berigtiger de fundne fejl og  

 mangler, og dette har eller kan have medført økonomisk tab for  

 staten, foretager Finansstyrelsen modregning.
Kapitel 4 Regler om revisionens udførelse § 17. Revisionen udføres af vedkommende  

 kommunes revision.
 Stk. 2. I tilfælde af revisorskift skal den  

 tiltrædende revisor rette henvendelse til den fratrædende  

 revisor, der har pligt til at oplyse grundene til fratrædelsen.
 § 18. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revisionen af statens regnskaber m.v.
Stk. 2. Ved revisionen efterprøves, om  

 regnskabet er rigtigt, og om de dispositioner, der er omfattet af  

 regnskabsaflæggelsen, er i overensstemmelse med meddelte bevillinger,  

 love og andre forskrifter samt indgåede aftaler og sædvanlig  

 praksis.
Der foretages endvidere en vurdering af, om der er taget  

 skyldige økonomiske hensyn ved forvaltningen af de midler, der er  

 omfattet af regnskabet.
 Stk. 3. Revisor efterprøver ved revisionsbesøg i  

 løbet af året, om kommunens forretningsgange og sagsbehandling  

 vedrørende boligstøtte, herunder for anvendelse af  

 edb-systemer, er hensigtsmæssige og betryggende.
 Stk. 4. Revisionen må tilrettelægges bl.a. under  

 hensyn til dens betydning for de statslige myndigheders styring og  

 kontrol.
 Stk. 5. Revisionen udføres ved stikprøvevise  

 undersøgelser.
§ 19. Revisionen skal omfatte et antal sager inden  

 for hver af følgende kategorier af boligstøtte:  

1. Boligsikring. 2. Boligydelse som tilskud. 3. Boligydelse som  

 lån. 4. Sanerings-, byfornyelses- og forbedringsboligsikring. 5.  

 Beboerindskudslån.
Hvis der kun er få sager i en af kategorierne,  

 omfattes denne efter revisionens skøn.
Stk. 2. Udvælgelsen af stikprøver skal ske med  

 særlig vægt på nyetablerede personsager og på  

 sagsområder og sager, hvor der ved tilkendelse eller beregning af  

 ydelser indgår et skøn.
Udtagelsen af stikprøver skal  

 endvidere ske ud fra et væsentlighedskriterium, hvori bl.a.  

 indgår forhold af økonomisk, sagsbehandlingsmæssig,  

 principiel og lokal karakter.
 Stk. 3. Revisor efterprøver om man ved  

 sagsetableringen, og i fornødent omfang i øvrigt udnytter  

 mulighederne for at foretage kontrol af oplysninger, herunder at der i  

 fornødent omfang sker sammenholdelse af oplysninger fra forskellige  

 registre.
 Stk. 4. Revisor efterprøver, om der er taget hensyn til  

 principielle afgørelser, der træffes af kommunen og  

 ankeinstanser.
 Stk. 5. Revisor skal påse at:
 Regler om revisors adgang til oplysninger m.v.
§ 20. Kommunen skal give revisor de oplysninger,  

 som må anses af betydning for bedømmelsen af  

 boligstøtteregnskaberne samt for revisors vurdering af  

 forvaltningen.
Kommunen skal give revisor adgang til at foretage de  

 undersøgelser m.v., som revisor finder nødvendige og den  

 bistand, som revisor anser for påkrævet for at udføre  

 hvervet.
Opgørelse af statsrefusion for kommuner § 21. Hvis revisor har påpeget, at  

 beløb med urette er anmeldt til refusion, eller at der er hjemtaget  

 for store tilskud fra staten, må revisor påse, at der sker  

 tilsvarende fradrag i beløb, der senere anmeldes til refusion,  

 henholdsvis kommer til udbetaling i form af tilskud.
Stk. 2. Bliver revisor opmærksom på  

 lovovertrædelser af væsentlig betydning for opgørelsen af  

 statsrefusionen, påhviler det revisor straks at give kommunen  

 meddelelse herom, samt at påse, at kommunalbestyrelsen inden 3 uger  

 giver Finansstyrelsen meddelelse herom.
I modsat fald er det revisors pligt  

 at orientere Finansstyrelsen.
Revisors bemærkninger indsendes sammen  

 med meddelelsen.
§ 22. Den endelige årlige  

 refusionsopgørelse og opgørelse af tilskud med  

 tilhørende specifikationer, jf. § 12 forsynes med en  

 påtegning, hvoraf det skal fremgå, at opgørelserne er  

 revideret i overensstemmelse med reglerne i denne  

 bekendtgørelse.
Forbehold skal fremgå af påtegningen.
 Stk. 2. Påtegningen skal endvidere indeholde  

 revisors erklæring om, at opgørelsen er foretaget i  

 overensstemmelse med bestemmelserne i boligstøtteloven.
 Stk. 3. Revisor skal afgive en revisionsberetning med revisors  

 vurdering og konklusion vedrørende den udførte revision, jf.  

 § 23. Beretningen kan afgives i tilslutning til påtegningen eller  

 i en revisionsprotokol.
Beretning om revision af kommunens regnskaber § 23. Revisor afgiver hvert år, senest  

 samtidig med afgivelse af beretning om revisionen af kommunens øvrige  

 regnskaber, beretning om revisionen i henhold til denne  

 bekendtgørelse.
Stk. 2. I beretningen redegøres for den udførte  

 revision samt for alle væsentlige forhold, der har givet anledning til  

 bemærkninger.
Desuden redegøres der for forhold af principiel  

 eller økonomisk betydning, som revisor finder anledning til at  

 fremdrage, derunder tilfælde, hvor fortolkning af gældende regler  

 giver anledning til tvivl.
 Stk. 3. I beretningen redegøres for, i hvilket  

 omfang kommunen har sikret kontrol af de oplysninger, som modtagere af  

 ydelser har givet.
 Stk. 4. Der redegøres i beretningen nærmere  

 for:
1)	resultater af de stikprøver, der er foretaget, jf. § 19  

 ovenfor, 2)	antallet af stikprøver i forhold til antallet af sager, 3)	de kriterier, revisoren har lagt til grund ved udvælgelsen af  

 stikprøver, 4)	antallet af eventuelle fejl og mangler, herunder en samlet  

 økonomisk opgørelse heraf i forhold til kommunens samlede  

 udbetaling af boligsikring, boligydelse og beboerindskudslån, 5)	eventuelt fundne fejl opsplittet på fejltyper, 6)	årsagen til eventuelle fejl og en angivelse af, hvordan  

 sådanne fejl vil kunne undgås for fremtiden, 7)	berigtigelse af fundne fejl herunder hvilke initiativer kommunen vil  

 iværksætte for at hindre gentagelse af disse fejl, og 8)	de foranstaltninger, som kommunen har iværksat for at  

 undgå fejl påpeget i tidligere revisionsberetninger.
Stk. 5. Beretningen skal indeholde en orientering om det  

 samlede omfang af lån ydet med tilbagebetalingspligt og det samlede  

 udestående i forhold til staten.
Beretningen skal tillige indeholde  

 orientering om tilgang og afgang i løbet af regnskabsåret samt  

 status ved regnskabsårets udgang.
§ 24. Senest samtidig med at revisionsberetninger  

 m.v. for kommunens regnskaber sendes til den kommunale tilsynsmyndighed,  

 sender kommunalbestyrelsen den i § 23 nævnte beretning sammen med  

 svar på eventuelle revisionsbemærkninger i 2 eksemplarer til  

 vedkommende kommunale tilsynsmyndighed.
Samtidig sendes 1 eksemplar af  

 besvarelsen til revisor.
 Stk. 2. Har revisor fremført bemærkninger, og  

 skønner tilsynsmyndigheden, at der ikke af kommunalbestyrelsen er  

 truffet de nødvendige foranstaltninger til at berigtige forholdet,  

 indberettes sagen ledsaget af tilsynsmyndighedens bemærkninger til By-  

 og Boligministeriet.
 Stk. 3. Til brug for By- og Boligministeriets tilsyn  

 kan ministeriet kræve at få fremsendt alt relevant materiale, der  

 ligger til grund for revisionsberetningerne.
Rigsrevisors tilsyn med kommuner § 25. Rigsrevisor udøver tilsyn i  

 overensstemmelse med bestemmelserne i §§ 5 og 6 i lov om revisionen af  

 statens regnskaber m.m.
 Stk. 2. Rigsrevisor kan af kommunen forlange sig meddelt alle  

 sådanne oplysninger, som efter hans skøn er af betydning for  

 tilsynet, jf. § 12 i nævnte lov.
Ikrafttrædelse § 26. Bekendtgørelsen træder i kraft  

 den 1. januar 2000 og finder anvendelse fra og med regnskaberne for  

 2000.
Stk. 2. Bygge- og Boligstyrelsens bekendtgørelse nr.  

 213 af 22. marts 1994 om regnskabsaflæggelse og revision af kommunernes  

 boligstøtteregnskab ophæves.
Bekendtgørelsen finder dog  

 fortsat anvendelse for revisionen af regnskaber for tidligere år.
