 Med vedtagelsen af Rådets direktiv 93/68/EØF af 22.7.1993 om ændring af  

 bl.a. direktiv 73/23/EØF (lavspændingsdirektivet) er sidstnævnte direktiv  

 omfattet af CE-mærkningsordningen.
CE-mærkningsdirektivet er implementeret i dansk ret ved Boligministeriets  

 bekendtgørelse nr. 797 af 30.8.1994 om ikrafttræden af EF-direktiv om  

 tilnærmelse af medlemsstaternes lovgivning om elektrisk materiel bestemt til  

 anvendelse inden for visse spændingsgrænser, som ændret ved EF-direktiv om  

 ændring af bl.a.
EF-direktiv om elektrisk materiel bestemt til anvendelse  

 inden for visse spændingsgrænser.
 Det fremgår af såvel CE-mærkningsdirektivet som Boligministeriets  

 bekendtgørelse nr. 797 af 30.8.1994, at det indtil den 1.1.1997, er tilladt  

 at markedsføre og ibrugtage produkter, der er mærket i overensstemmelse med  

 de mærkningsregler, som var gældende før den 1.1.1995.
 Da der har været rejst tvivl om fortolkningen af CE-mærkningsdirektivets  

 overgangsbestemmelse på lavspændingsdirektivets område, har Boligministeriet,  

 efter at have hørt Europa-Kommissionen, fundet, at der ved administrationen  

 af CE-mærkningsordningen på elektriske produkter, som er omfattet af  

 lavspændingsdirektivet, skal anlægges følgende fortolkning:
 Ikke-CE-mærkede produkter, der er klar til brug, så snart de markedsføres,  

 og som senest den 31. december 1996 fysisk befandt sig hos grossister eller  

 detailhandlere, kan fortsat overdrages, uanset hvilken retshandel der ligger  

 til grund for overdragelsen (salg, lån, udlejning, leasing, gave eller  

 lignende), såfremt de er mærket i overensstemmelse med de mærkningsregler,  

 der var gældende før den 1. januar 1995.
