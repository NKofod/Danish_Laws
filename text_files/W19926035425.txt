Konkurrenceankenævnet har stadfæstet Konkurrencerådets afgørelse om,  

 at der ikke i henhold til konkurrencelovens regler er grundlag for at anfægte  

 bestemmelserne om sikkerhedsstillelse i »Annonceoverenskomsten«,  

 som er en aftale indgået mellem Danske Reklamebureauers Brancheforening og  

 Danske Dagblades Forening/Dansk Magasinpresses Udgiverforening om annoncering  

 i de af overenskomsten omfattede blade.
Annonceoverenskomsten er anmeldt til  

 Konkurrencerådet i henhold til konkurrencelovens § 5.
 1.Ved skrivelse af 30. august 1991 har Ralph Christensen klaget over en af  

 KonkurrenceRådet den 8. august 1991 truffet afgørelse vedrørende reglerne om  

 sikkerhedsstillelse i annonceoverenskomsten mellem på den ene side Danske  

 Dagblades Forening og Dansk Magasinpresses Udgiverforening (DDF og DMU) og på  

 den anden side Danske Reklamebureauers Brancheforening (DRB).
 Klageren har påstået afgørelsen ophævet.
 KonkurrenceRådet har påstået afgørelsen opretholdt.
 Sagen har været mundtligt forhandlet.
 2.Rådets skrivelse af 8. august 1991 er sålydende: » ...
 I brev af 19. og 20. januar 1988 har De klaget til Monopoltilsynet over  

 annonceoverenskomstens bestemmelser om sikkerhedsstillelse samt over  

 MediaCentralen A/S« særstilling med manglende sikkerhedsstillelse efter  

 DDF's overtagelse af selskabet.
Reklamebureauernes Sammenslutning indbragte ved brev af 2. marts 1988  

 bl.a. spørgsmålet om sikkerhedsstillelse for Monopolankenævnet med påstand  

 om, »at den nu godkendte annonceoverenskomsts bestemmelser om  

 sikkerhedsstillelse ophæves«.
Da Monopolrådet ikke havde taget stilling  

 til spørgsmålet om sikkerhedsstillelse, behandlede ankenævnet ikke dette  

 klagepunkt.
De har efterfølgende klaget over, at De ikke havde lejlighed til  

 at fremføre Deres synspunkter over for Monopolankenævnet.
I brev af 27.  

 december 1989 har Monopolankenævnet meddelt Dem, at nævnet ikke fandt  

 grundlag for at foretage sig yderligere i sagen, da ankenævnet ikke forud for  

 sin afgørelse den 21. februar 1989 havde modtaget en ankeskrivelse fra Dem  

 eller et ønske om at intervenere i sagen.
 Den 7. november 1989 meddelte fuldmægtig Lis Skov Knudsen Dem, at Deres  

 sag ville blive overdraget til KonkurrenceRådet, der ville have mulighed for  

 at vurdere sagen i relation til konkurrenceloven.
Konkurrencelovens § 12, stk. 2, angiver, at en virksomhed altid kan kræve  

 kontant betaling eller betryggende sikkerhed, og der er således ikke grundlag  

 for at kræve annonceoverenskomstens bestemmelser om sikkerhedsstillelse  

 ophævet.
Det vil derimod være et krav i relation til konkurrenceloven, at der  

 ikke sker en urimelig diskrimination af enkelte købere.
KonkurrenceRådet  

 finder efter en gennemgang af annonceoverenskomstens bestemmelser om  

 sikkerhedsstillelse ikke, at der er grund til for nuværende at revurdere  

 bestemmelsen om sikkerhedsstillelse.
Specielt vedrørende spørgsmålet om MediaCentralen A/S' sikkerhedsstillelse  

 er der i praksis ikke gennem den manglende sikkerhedsstillelse tale om en  

 diskrimination.
Selskabet er ejet af DDF og dermed af dagbladene.
Om  

 MediaCentralen A/S stiller garanti ved, at DDF overfører denne garantisum til  

 selskabet, eller DDF og dermed bladene bærer risikoen direkte, vil ikke  

 påvirke selskabets resultat i forhold til ejerkredsen.
KonkurrenceRådet er  

 ikke orienteret om, at nogen af annonceoverenskomstens parter skulle have  

 rejst dette spørgsmål.
Der foreligger heller ikke holdepunkter for, at der  

 gennem DDF's indflydelse i MediaCentralen A/S skulle udøves diskrimination.
KonkurrenceRådet har derfor ikke på det foreliggende set grund til at  

 foretage sig yderligere i dette spørgsmål....' 3.Rådet har i skrivelse af 15. oktober 1992 til klageren supplerende  

 anført følgende:
»KonkurrenceRådet har undersøgt, om MediaCentralen A/S overholder  

 annonceoverenskomstens § 12, stk. 2, jf.
Deres telefoniske forespørgsel den  

 9. august 1991.
 Mediacentralen A/S har efter henvendelse fra KonkurrenceRådet svaret, at  

 den fakturering MediaCentralen A/S foretager til annoncører, svarer til det  

 som de enkelte medier debiterer MediaCentralen A/S for........
 Annonceoverenskomstens § 12, stk. 2, er et forbud mod at diskriminere mod  

 annoncører, der ekspederer gennem bureau, ligesom bladene heller ikke må  

 fravige »Normer for annoncering i blade tilsluttet DDF og DMU« og  

 annonceprislister på vilkår, der indebærer en sådan diskriminering.
 MediaCentralen A/S' aftaler med bureauer om formidling er ikke omfattet af  

 annonceoverenskomsten.
KonkurrenceRådet finder efter det oplyste ikke, at der er grund til at  

 foretage yderligere i sagen. ...' Annonceoverenskomstens § 12 om »Normer for annoncering« er  

 sålydende:
 »Bureauer og blade er forpligtet til at overholde »Normer for  

 annoncering i blade tilsluttet DDF og DMU«.
 Stk. 2. I ovennævnte »Normer« eller i de enkelte blades  

 annonceprislister må der ikke diskrimineres mod annoncører, der ekspederer  

 gennem bureau, ligesom bladene ej heller må fravige ovennævnte  

 »Normer« og annonceprislister på vilkår, der indebærer en sådan  

 diskriminering.
Stk. 3. Annonceoverenskomstens parter nedsætter et udvalg, der har til  

 opgave at påse »Normernes« overholdelse.' 4. Klagerens argumentation.
 Klageren har med henvisning til et omfattende skriftligt materiale nærmere  

 for ankenævnet redegjort for, hvorfor han ønsker, at KonkurrenceRådet skal  

 skride ind mod bl.a. sikkerhedsstillelsesreglerne og herunder navnlig mod  

 MediaCentralen A/S' manglende sikkerhedsstillelse.
 5. MediaCentralen A/S.
MediaCentralen A/S ved direktør Flemming Vennekilde, der var til stede  

 under den mundtlige forhandling for ankenævnet, har herunder oplyst, at  

 MediaCentralen A/S har stillet sikkerheden efter overenskomsten i form af, at  

 Danske Dagblades Forening, som ejer MediaCentralen A/S, har stillet denne  

 sikkerhed over for dagbladene.
Sikkerhedsstillelsen beløber sig til ca. 97  

 mill. kr., men fremgår ikke af selskabets årsregnskab.
 6. Ankenævnets bemærkninger.
 Ved konkurrencelovens § 12, stk. 2, 2. pkt. er det forudsat, at en  

 virksomhed kan kræve kontant betaling eller betryggende sikkerhed, og  

 ankenævnet tiltræder derfor, at der ikke i henhold til konkurrencelovens  

 regler er grundlag for at anfægte annonceoverenskomstens bestemmelser om  

 sikkerhedsstillelse, der ikke indeholder nogen urimelig diskrimination af  

 enkelte købere.
 Da ankenævnet endvidere tiltræder det, som rådet særligt har anført om  

 ejerforholdet vedrørende MediaCentralen A/S og om grunden til, at dette  

 selskab i praksis ikke belastes med nogen udgift til sikkerhedsstillelse i  

 henhold til annonceoverenskomsten, stadfæster ankenævnet herefter rådets  

 afgørelse.
 (* 1) Konkurrencerådet:
