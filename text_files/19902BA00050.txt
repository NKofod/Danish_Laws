Nr BSF 50 Folketingsbeslutning om principper for samarbejde med de østeuropæiske  

 lande Fremsat af Marianne Jelved (RV) Bilgrav-Nielsen (RV) Jørgen Estrup (RV)  

 Niels Helveg Petersen (RV) den 8. februar 1991 Vedtaget ved anden (sidste) behandling den 7. maj 1991 Folketinget opfordrer regeringen til i god tid, inden Folketinget træder sammen i oktober 1991, at fremlægge et beslutningsgrundlag for Folketinget om finansiering af det fremtidige samarbejde med de østeuropæiske lande.
Oprindeligt fremsat forslag Folketinget opfordrer regeringen til inden den 1. maj 1991 at fremlægge et beslutningsgrundlag for Folketinget om finansiering af det fremtidige samarbejde med de østeuropæiske lande.
Bemærkninger til forslaget Af Økonomisk Oversigt, oktober 1990 (s. 169) fremgår det, at Danmark i  

 flere forskellige sammenhænge bidrager til udviklingen i de østeuropæiske  

 lande.
Ud over de her nævnte foranstaltninger bidrager flere fagministerier.
 Det er nødvendigt, at Folketinget har en samlet oversigt over de  

 foranstaltninger, der er truffet beslutning om.
 De samlede danske økonomiske forpligtelser har nu en størrelsesorden, der  

 gør det nødvendigt, at regeringen fremlægger en politik for finansieringen af  

 bidragene til udviklingen.
 Regeringen bør desuden fremlægge principper for prioriteringer af og  

 procedurer for fremtidige beslutninger om tilsagn.
 Dette skal gøres så betids, at principperne for udviklingsmidlerne kan  

 indarbejdes i finanslovforslaget for 1992.
Beslutningsgrundlaget bør derfor indeholde A. en redegørelse for størrelse og form for udviklingsmidler til - bilaterale danske foranstaltninger - EF-foranstaltninger (heraf Danmarks andel) - nordiske foranstaltninger (heraf Danmarks andel) - øvrige multilaterale foranstaltninger (heraf Danmarks andel) B. de principper, der skal gælde for fordelingen af udviklingsmidler til  

 de enkelte lande og forskellige sektorer C. de principper, der skal gælde for finansieringen.
Det er  

 forslagsstillernes forudsætning, at den hidtidige politik vedrørende  

 ulandsbistanden fastholdes, og at besparelser på forsvaret medgår til  

 finansieringen af udviklingsmidlerne til de østeuropæiske lande.
Vedrørende  

 ulandsbistanden henvises der til dagsorden nr.
D 15,. der blev vedtaget den  

 15. november 1990 under Folketingets behandling af forespørgsel nr.
F 4 om  

 ulandsbistanden, se Folketingstidende 1990-91, 1. samling, forhandlingerne  

 sp. 107, 583 og 1887.
Vedrørende forsvaret henvises der til dagsorden nr.
D 10, der blev  

 vedtaget den 6. november 1990 under Folketingets behandling af forespørgsel  

 nr.
F 5 om nedskæring i militærudgifterne, se Folketingstidende 1990-91, 1.  

 samling, forhandlingerne sp. 108, 583 og 1456.
 D. de beslutningsprocedurer, regeringen vil følge, når forslag om bidrag  

 til de østeuropæiske lande drøftes i internationale forsamlinger.
