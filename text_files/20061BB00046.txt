Fremsat den 24. november 2006 af  

 Christine Antorini (S), Kirsten Brosbøl (S), Carsten Hansen (S),  

 Frank Jensen (S), Bjarne Laustsen (S), Kim Mortensen (S) og Troels Ravn (S) Forslag til folketingsbeslutning om  

 frihed for kommunerne til at etablere helhedsskoler Folketinget opfordrer regeringen til at 1.  

 	  

 ændre lovgivningen, så  

 kommuner selv kan beslutte, om de vil etablere permanente helhedsskoler uden  

 at  

 søge dispensation hos undervisningsministeren, 2.  

 	  

 nedsætte et udvalg,  

 der skal give et bud på, hvordan helhedsskolen kan tilrettelægges, så vi  

 bedst  

 muligt kombinerer pædagogernes og lærernes kompetencer og styrker den enkelte  

 elevs faglige og sociale udvikling.
Herudover skal udvalget komme med  

 anbefalinger til, hvordan skole og fritidsordning kan blive fuldt integreret  

 i  

 helhedsskolen, og se på de økonomiske konsekvenser ved de fremlagte modeller  

 og 3.  

 	  

 oprette et videncenter  

 under et center for videregående uddannelse (CVU) eller en  

 professionshøjskole  

 til at udvikle, videreformidle og evaluere helhedsskolens undervisningsformer  

 og læringsresultater.
Bemærkninger til forslaget Almindelige bemærkninger Helhedsskolen er målet med ideen om at integrere  

 skolefritidsordningen (SFO) og skoledagen.
Hermed er skoleundervisningen og  

 børnenes ophold i SFO ikke to separate forløb, men en sammenhængende dag.  

 Dermed  

 bliver det muligt at koble undervisning, leg og læring sammen.  

 Forslagsstillerne vil give kommunerne frihed til at etablere helhedsskoler,  

 der  

 passer netop til deres område.
Udfordringen bliver at etablere et sammenhængende tilbud, der  

 ikke opleves som »danmarkshistoriens største sveder«, men som et attraktivt  

 tilbud  

 for både børn og forældre, der giver ro og sammenhæng i hverdagen.
Samtidig  

 giver en udvidelse af dagen til f.eks. tidsrummet fra kl. 8.00 til kl. 15.00  

 bedre muligheder for at forbedre elevernes faglige, sociale og  

 praktisk-musiske  

 kompetencer.
Helhedsskoler gør det desuden muligt at lave en ambitiøs  

 prioritering af f.eks. idræt/bevægelse, kost og sundhed, når dagen kan  

 organiseres helt anderledes.
Det gælder også for de fritidsaktiviteter,  

 børnene  

 måtte gå til.
Samtidig kan helhedsskolen rumme opgaver som lektiehjælp, og  

 der  

 kan gennemføres sammenhængende forløb til gavn for både stærke og svage børn,  

 der ofte dropper ud af fritidsordningerne, når de skifter fra fritidshjem til  

 klub.
Tal fra Arbejderbevægelsens Erhvervsråd viser, jf. »Dagtilbud   

 hvem er ikke med?« fra 2004 og Københavns Kommunes. »Indvandrere og  

 efterkommere  Faktaoversigt« fra 2005, at mange tosprogede vælger  

 SFOen fra.  

 Ved at man fjerner forhindringer for etablering af helhedsskoler, kan  

 kommuner  

 benytte udvidelsen af skoledagen som et middel til at forbedre såvel faglige  

 som sociale kompetencer hos eleverne, herunder ikke mindst de sproglige  

 kompetencer hos tosprogede elever.
Helhedsskolen skal derfor betragtes som et  

 middel til at modvirke den negative sociale arv.
Erfaringerne fra eksisterende forsøg med helhedsskoler i en  

 række danske kommuner er positive.
I Vejle Kommune har der eksisteret  

 helhedsskoler på 14 folkeskoler siden 1999-2000 på 0.-3. klassetrin.
Her  

 varer  

 skoledagen fra kl. 8.00 til kl. 14.00. Kommunen foretog en brugerevaluering i  

 2004, hvor hele 65 pct. af 1.660 forældre med et barn på en eksisterende  

 helhedsskole svarede, at de ville foretrække helhedsskolen, hvis de havde et  

 barn, der skulle starte i skole i dag.
Esbjerg Kommune indførte helhedsskolen  

 på samtlige folkeskoler i 2004 og fik udarbejdet en evalueringsrapport i  

 2005,  

 der også viser udpræget brugertilfredshed blandt forældrene. 98 pct. af  

 respondenterne  

 i samme undersøgelse mener, at indholdet i barnets undervisning er godt eller  

 meget godt, og samme tendens kan ses i forældrenes holdning til samspillet  

 mellem pædagoger og lærere.
Her svarer 94 pct. enten tilfredsstillende eller  

 meget tilfredsstillende på spørgsmålet om, hvorledes de opfatter samarbejdet  

 mellem barnets lærere og pædagoger.
På medarbejdersiden er tilkendegivelserne også positive.  

 Danmarks Evalueringsinstitut (EVA) har gennem en undersøgelse med deltagelse  

 af  

 546 SFOer dokumenteret, at mange pædagoger ønsker, at lærerne inddrages  

 i  

 arbejdet i SFOen, jf. »Skolefritidsordninger  Mellem skole- og  

 fritidspædagogik« fra 2005. Rapporten konkluderer, at begge grupper  

 anerkender  

 lærernes blik for den faglige formidling og pædagogernes forbedrede indblik i  

 børnenes sociale interageren, trivsel og særegne styrker.
Sammenfattende  

 udleder EVA på baggrund af interviewene, at der i samarbejdet mellem  

 faggrupperne ligger et uudnyttet potentiale, der vil kunne udnyttes ved mere  

 regelmæssige pædagogiske drøftelser mellem lærere og pædagoger.
Helhedsskolen  

 giver forbedrede muligheder for at styrke samarbejdet mellem faggrupperne,  

 eftersom den sammenhængende skoledag giver rig lejlighed til at udforme  

 aktiviteterne i fællesskab.
Med forslagets første del opfordres regeringen til at ændre folkeskolelovens  

 § 16, stk. 3, hvorefter undervisningstiden i børnehaveklassen og på 1.-3.  

 klassetrin ikke må overstige 6 timer.
I stedet for at være afhængig af om en  

 undervisningsminister vil give dispensation, skal folkeskoleloven ændres, så  

 det står kommunerne frit for, om de ønsker at oprette helhedsskoler.
Forslagets anden del omhandler nedsættelsen af et udvalg, der  

 skal komme med anbefalinger til, hvordan skole og fritidsordning kan blive  

 fuldt integreret i helhedsskolen.
Udvalget skal ligeledes give et bud på,  

 hvordan  

 dagen i helhedsskolen kan tilrettelægges, så vi bedst muligt kombinerer  

 pædagogernes og lærernes kompetencer og styrker den enkelte elevs faglige,  

 sociale og kreative udvikling.
Udvalget skal komme med forskellige modeller  

 for  

 indretning af helhedsskoler.
Herudover skal udvalget også se på de  

 helhedsskoler, hvor dagen varer fra kl. 8.00 til kl. 16.00, og hvor  

 forældrebetaling for SFO mistes og udvidelsen derfor kræver investeringer,  

 mens  

 dette ikke er tilfældet for andre kommuner.
Forslagets tredje del opfordrer til, at der oprettes et videncenter,  

 der skal forske i og evaluere didaktik og pædagogik i helhedsskolerne.  

 Videncenteret  

 skal kortlægge erfaringerne med helhedsskolerne.
Formålet er at gøre  

 forskning  

 og praksis på området tilgængelig for alle interesserede, herunder kommuner,  

 der ønsker at kvalificere beslutninger vedrørende etablering og udvikling af  

 helhedsskoler.
Bemærkninger til forslagets enkelte bestemmelser Ad. 1 Fjernelse af lovgivningsmæssig barriere Folkeskolelovens § 16, stk. 3, indeholder en bestemmelse om ,  

 at den højeste daglige undervisningstid for børnehaveklassen og 1.-3.  

 klassetrin er på 6 timer.
Bestemmelsen skal ændres, således at helhedsskolen  

 kan udvides ud over de 6 timer.
Ad 2. Nedsættelse af helhedsskoleudvalg Regeringen opfordres til at nedsætte et helhedsskoleudvalg med  

 følgende opgaver:
   

 	  

 Udvalget skal  

  

 komme  

 med anbefalinger til hvordan skole og fritidsordning kan blive fuldt  

 integreret  

 i helhedsskolen.
   

 	  

 Udvalget skal  

  

 give  

 bud på, hvordan helhedsskolen kan tilrettelægges, så man bedst muligt  

 kombinerer pædagogernes og lærernes kompetencer og styrker den enkelte elevs  

 faglige, sociale og kreative udvikling.
   

 	  

 Udvalget skal  

  

 se på  

 de økonomiske konsekvenser af de fremlagte modeller.
Ad 3. Etablering af et videncenter Der etableres et videncenter for helhedsundervisning i  

 helhedsskoler med følgende opgaver:
   

 	  

  

 Kortlægning  

 og formidling af erfaringer med helhedsskoler.
   

 	  

  

 Evaluering  

 af tidligere, nuværende og kommende helhedsskoler.
   

 	  

  

 Forskning  

 og praksis inden for leg og læring i hele grundskoleforløbet.
 Samarbejdet og videnudviklingen skal ske i tæt samarbejde  

 mellem helhedsskoler, professionshøjskoler/CVUer og universiteterne.
Skriftlig fremsættelse Christine Antorini  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om frihed for kommunerne til at etablere helhedsskoler.
(Beslutningsforslag nr.
B 46).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
