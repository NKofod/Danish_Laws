Resumé Et forlag klagede over at Udenrigsministeriet havde afslået at  

 hjælpe forlaget med ajourføringen af en eksporthåndbog.
Forlaget og  

 Udenrigsministeriet  

 havde tidligere igennem 60 år samarbejdet om udgivelsen af håndbogen, men  

 Udenrigsministeriet havde opsagt aftalen og samarbejdede nu med et andet  

 forlag.
Ombudsmanden fandt ikke grundlag for at kritisere Udenrigsministeriets  

 afslag.
Han kunne dog ikke tilslutte sig Udenrigsministeriets opfattelse af  

 at  

 bl.a. ministeriets publikationsvirksomhed ikke var omfattet af almindelige  

 forvaltningsretlige regler.
Ombudsmanden fastslog at en forvaltningsmyndighed  

 også på områder der er præget af mere kommercielle overvejelser, skal  

 overholde  

 såvel de særlige regler der gælder for det pågældende område, som visse  

 almindelige forvaltningsretlige krav. (J. nr. 1994-1321-45).
Bistand fra udenrigstjenesten til ajourføring af  

 eksporthåndbog Advokat A klagede for  

 forlaget B over at Udenrigsministeriet havde afslået at yde forlaget bistand  

 med  

 ajourføring af adresser mv. (1), og at ministeriet havde betinget optagelse  

 af  

 en annonce af bl.a. ændringer i annonceteksten (2).
Ad 1) Det fremgik af sagen at  

 Udenrigsministeriet igennem ca. 60 år havde samarbejdet med B om udgivelse af  

 eksportkalenderen Export Directory of Denmark.
Samarbejdet havde tillige  

 omfattet bl.a. oprettelsen af et eksportørregister.
Udenrigsministeriet  

 opsagde  

 samarbejdet med virkning fra den 31. december 1992 og iværksatte en  

 udbudsrunde  

 som et andet forlag vandt.
Ministeriet havde således siden 1. januar 1993  

 samarbejdet med dette nye forlag om udgivelse af en eksporthåndbog (Danish  

 Exporters).
I brev af 25. november 1992  

 bad B Udenrigsministeriet om at oplyse på hvilke betingelser forlaget  

 fremover  

 kunne få bistand med ajourføring af adresseoplysninger.
Forlaget bad samtidig  

 ministeriet om at fjerne eksportørregistret fra ministeriet og  

 repræsentationerne.
 Udenrigsministeriet svarede i  

 brev af 3. december 1992. Heri stod der bl.a.:
"Den nye  

 samarbejdsaftale med forlaget indebærer, at Udenrigsministeriet i fremtiden  

 udelukkende vil samarbejde med dette forlag om udgivelse og distribution af  

 den  

 officielle eksporthåndbog.
Repræsentationerne er derfor blevet instrueret om  

 ikke at bistå andre udgivere af tilsvarende håndbøger med indsamling af  

 adressemateriale eller distribution af publikationerne.
Der er med andre ord  

 tale om en form for eksklusivitet.
Dette fremgår i øvrigt også af vort  

 skriftlige svar på et spørgsmål ... under mødet den 17. september 1992 med de  

 prækvalificerede virksomheder.
Disse spørgsmål og svar blev fordelt til alle  

 deltagere, herunder (B), og udgør en del af aftalegrundlaget med (det andet  

 forlag).
...." Den 8. februar 1993 svarede  

 Kammeradvokaten på et brev af 15. januar 1993 fra A til Udenrigsministeriet.  

 Kammeradvokaten redegjorde heri nærmere for samarbejdet mellem B og  

 Udenrigsministeriet, baggrunden for ministeriets opsigelse af samarbejdet og  

 omstændighederne i forbindelse med indgåelse af aftalen med et andet forlag.  

 Kammeradvokaten henviste også til mødet med de prækvalificerede forlag og  

 skrev i tilslutning hertil:
 "...
Efter at Udenrigsministeriet  

 nu har indgået en aftale med (det andet forlag), er det klart, at  

 Udenrigsministeriet må henholde sig til de tilsagn, der er givet i  

 forbindelse med  

 udbudsrunden.
Heraf følger, at samarbejdet med (det andet forlag) er  

 eksklusivt, og at Udenrigsministeriet må afstå fra at yde bistand til  

 konkurrerende produkter, helt svarende til, hvad man har gjort, mens  

 samarbejdsaftalen mellem Udenrigsministeriet og (B) var i kraft.
..." Senere i brevet skrev  

 Kammeradvokaten bl.a.:
 "...
 Den ydelse, (B) ønsker at  

 opnå hos Udenrigsministeriet, kan ikke betegnes som udslag af  

 myndighedsudøvelse, dvs. en bistand som typisk kun Udenrigsministeriet kan  

 yde,  

 men har en karakter, som (B) lige såvel kunne erhverve mod betaling hos et  

 privat konsulentfirma.
 ...
Det .... er urigtigt, når De... anfører, at Udenrigsministeriet ønsker at  

 skabe en monopolstilling og  

 udelukker (B) fra at benytte ellers almindeligt tilgængelige offentlige  

 serviceydelser.
De nævnte serviceydelser har i de sidste 60 år været  

 forbeholdt Udenrigsministeriets samarbejdspartner, men den eksporthåndbog,  

 Udenrigsministeriet og samarbejdspartneren gennem tiden har fremstillet, har  

 ikke i sig selv nogen monopolstilling.
..." I en udtalelse af 26. februar  

 1993 til Konkurrencerådet i anledning af en klage fra A skrev  

 Udenrigsministeriet bl.a.:
"... Det fremgår  

 således, at de ydelser, der præsteres af Udenrigsministeriet, ikke kan anses  

 for at være et led i ministeriets myndighedsudøvelse, men ville kunne udføres  

 af andre.
Det drejer sig såvel om Udenrigsministeriets formidlingsarbejde og  

 kontaktskabende virksomhed på repræsentationerne i udlandet som  

 Udenrigsministeriets kvalitetskontrol med optagelsen af virksomheder i  

 eksporthåndbogen.
..." Den 23. april 1993 supplerede  

 Udenrigsministeriet sin udtalelse til Konkurrencerådet med bl.a. følgende:
 "...
Efter lov nr. 150 af 13.  

 april 1983, § 1, stk. 3, skal Udenrigsministeriet yde bistand til danske  

 virksomheder  

 i deres erhvervsmæssige forbindelser med udlandet. ... I den forbindelse skal  

 det fremhæves, at (B) ikke i sig selv har en erhvervsmæssig forbindelse med  

 udlandet.
Eksporthåndbogen distribueres gratis til modtagere i udlandet, og  

 (B's) interesse består i overfor danske annoncører at kunne henvise til, at  

 værket er sikret en stor udbredelse.
Efter Udenrigsministeriets opfattelse  

 ligger det uden for, hvad der er omfattet af bestemmelsen i § 1, stk. 3, at  

 bistå danske forlag eller medievirksomheder ved tilvejebringelsen af  

 referencer, goodwill-erklæringer m.v. til brug for en konkurrence på det  

 danske  

 annoncemarked.
 Den assistance,  

 Udenrigsministeriet har ydet (B) i den periode, hvor der bestod et særligt  

 samarbejdsforhold mellem Udenrigsministeriet og (B), har da heller ikke været  

 begrundet i § 1, stk. 3, men i Udenrigsministeriets ønske om at kunne  

 tilvejebringe et pålideligt arbejdsredskab.
..." Konkurrencerådet traf  

 afgørelse den 13. maj 1993. Rådet fandt ikke at samarbejdsaftalen mellem  

 Udenrigsministeriet og det andet forlag var i strid med konkurrenceloven.
A klagede herefter til mig  

 over Udenrigsministeriet.
Jeg indhentede i den anledning en udtalelse af 16.  

 juli 1993 fra ministeriet der bl.a. skrev:
 "...
Om forståelsen af § 1, stk.  

 3, i lov om udenrigstjenesten kan Udenrigsministeriet i det hele henholde sig  

 til den redegørelse, ministeriet har afgivet over for Konkurrencerådet ...  

 Som  

 anført i bemærkningerne til lovforslaget om udenrigstjenesten, ... sigter  

 bestemmelsen i § 1, stk. 3, til almindelig konsulær bistand og støtte til  

 danske virksomheder i deres forretningsmæssige forbindelser med udlandet  

 samt bistand til fremme af danske erhvervsinteresser i øvrigt.
Bestemmelsen  

 tilsigtede ikke nogen ændring i den tidligere gældende ordning på dette  

 område.
Udenrigsministeriet har  

 noteret sig, at (B) ikke har kommenteret det synspunkt, der fremføres af  

 ministeriet i de nævnte skrivelser til Konkurrencerådet, og hvorefter (B)  

 ikke  

 har nogen erhvervsmæssige forbindelser med udlandet.
Forlaget sælger ikke sin  

 publikation til udenlandske modtagere, men distribuerer den gratis.
Forlagets  

 erhvervsmæssige interesse består i over for danske annoncører at kunne  

 henvise  

 til, at værket er sikret en stor udbredelse.
Det er danske eksportørers  

 interesser  

 over for udlandet, Udenrigsministeriet skal varetage efter lovens § 1, stk.  

 3,  

 og ikke danske medievirksomheders interesser over for eksportørerne.  

 Ministeriet må ved opfyldelsen af § 1, stk. 3, kunne udøve et skøn med hensyn  

 til, hvorledes de beskyttede interesser bedst varetages.
Det er herved  

 vigtigt  

 at forstå, at ministeriets centrale arbejdsredskab ikke er eksporthåndbogen,  

 men det elektroniske eksportørregister, der udarbejdes af ministeriets  

 samarbejdspartner.
..." Jeg forelagde ministeriets  

 udtalelse for A.
Da A i brev af 13. august 1993 (bl.a.) skrev at B også  

 solgte  

 eksporthåndbøger til udlandet, sendte jeg sagen tilbage til  

 Udenrigsministeriet  

 til ny vurdering.
Under ministeriets behandling af sagen gjorde A også  

 gældende  

 at ministeriet tilsidesatte lighedsgrundsætningen.
A henviste til at  

 ministeriet bistod C ved udgivelse af eksportkataloget Danish Pollution  

 Control.
Kammeradvokaten svarede på  

 ministeriets vegne på spørgsmålet om brud på lighedsgrundsætningen.
Han skrev  

 bl.a.:
 "...
Jeg har gennemgået  

 1991/92-udgaven af Export Directory of Denmark og sammenlignet den med Danish  

 Pollution Control.
Herved har jeg konstateret, at Export Directory er en bog  

 på  

 ca. 1200 sider, der udelukkende består af annoncer med en ganske beskeden  

 tekstandel samt en oversigt over producenter og varer opdelt emnemæssigt og  

 alfabetisk med en angivelse af den pågældende virksomheds navn, adresse og  

 produktområde.
 Danish Pollution Control er  

 en publikation på ca. 90 sider, der indeholder oplysninger om virksomheder  

 inden for den forureningsbekæmpende branche samt Miljøministeriet.  

 Publikationen fremtræder med væsentlige tekstafsnit, og illustrationerne har  

 for mig at se ikke et klart reklamelignende præg, men svarer til hvad man ser  

 i  

 talrige samfundsvidenskabelige publikationer eller publikationer af alment  

 orienterende karakter.
 Efter min opfattelse er der  

 tale om en publikation, der såvel i kraft af sit indhold, form, herunder  

 layout, målgruppe og branchespecifikke karakter ikke har noget  

 konkurrenceforhold  

 til en generel telefonbogslignende oversigt som Export Directory of Denmark.
 Hertil kommer naturligvis, at  

 Udenrigsministeriets interesse i sagen må være præget af, at Miljøministeriet  

 optræder på lige fod med de øvrige omtalte virksomheder.
Da jeg som nævnt går ud fra,  

 at (B) ikke distribuerer branchekataloger i udlandet, ... må jeg foreløbig  

 lægge til grund, at det eneste produkt, (B) udgiver, som efter Deres  

 opfattelse  

 kunne stå i konkurrence med publikationen, er Export Directory of Denmark.
På  

 dette grundlag mener jeg, at Deres indsigelse klart kan tilbagevises.
..." Efter at have indhentet  

 nærmere oplysninger om bl.a. omfanget af B's salg af håndbøger til udlandet  

 (74 eksemplarer i alt i 1993) fastholdt ministeriet endvidere i brev af 15.  

 februar 1994 sit afslag på at yde bistand efter § 1, stk. 3. Ministeriet  

 henviste til at salget havde en så marginal karakter at det ikke kunne  

 berettige til bistand.
A fastholdt i breve af 28.  

 februar 1994 til ministeriet og Kammeradvokaten at der forelå  

 forskelsbehandling og redegjorde nærmere herfor.
I brev af 8. april 1994  

 afviste Kammeradvokaten A's indsigelser som ubeføjede.
A klagede herefter til mig.
I  

 klagen kommenterede A de begrundelser som Udenrigsministeriet havde givet for  

 ikke at yde B bistand.
A fastholdt at ministeriet var forpligtet til at yde B  

 den ønskede bistand, og at ministeriets afslag herpå var udtryk for  

 magtfordrejning.
Han fastholdt også at der forelå forskelsbehandling mellem B  

 og C.
 I en udtalelse af 28. juli  

 1994 skrev Udenrigsministeriet bl.a.:
 "... ministeriet har  

 forstået klagen således, at det gøres gældende, at ministeriet har udøvet  

 magtfordrejning og handlet i strid med en lighedsgrundsætning.
 Hertil bemærkes, at  

 Udenrigsministeriets publikationsvirksomhed ikke kan anses for at være  

 omfattet  

 af almindelige forvaltningsretlige regler, men snarere er omfattet af de  

 regler, der gælder for indtægtsdækket virksomhed, jf. herved  

 Finansministeriets cirkulære nr. 113 af 22. september 1988 og  

 Budgetvejledningen 1992, pkt. 21.33 og pkt. 43. Det anføres i cirkulærets §  

 5,  

 at virksomheden skal udøves på en sådan måde, at der ikke sker ubillig  

 konkurrence over for eventuelle private eller offentlige konkurrenter, jf.  

 herved også Budgetvejledningen pkt. 21.33, pkt. 6. Tilsvarende bestemmes det  

 i  

 Industriministeriets cirkulære nr. 112 af 22. september 1988 om offentlige  

 styrelsers deltagelse i eksportforretninger (systemeksport), at eksport fra  

 det  

 offentlige ikke må påføre danske virksomheder ubillig konkurrence og ikke må  

 give enkelte danske virksomheder en urimelig fortrinsstilling.
Efter Udenrigsministeriets  

 opfattelse er de nævnte bemærkninger i cirkulærerne og budgetvejledningen  

 udtryk for, at offentlige myndigheder på områder, der er præget af mere  

 kommercielle overvejelser, snarere er bundet af almindelige  

 konkurrenceretlige  

 hensyn end af den traditionelle forvaltningsret.
Der henvises i den  

 forbindelse  

 også til Jørgen Mathiassen, Aftaler i Forvaltningsretten, 1974, s. 601-602.  

 Ministeriet mener derfor, at der må lægges betydelig vægt på  

 Konkurrencerådets  

 afgørelse af 13. maj 1993, hvor det konkluderes, at der ikke foreligger  

 oplysninger om mulige skadelige virkninger på konkurrencen af samarbejdet  

 mellem (det andet forlag) og Udenrigsministeriet, og at eventuelle  

 konkurrencemæssige  

 fordele ved udgivelsen af Udenrigsministeriets eksporthåndbog må antages  

 afdækket ved den afholdte licitation.
... (Danish Exporters)  

 er en  

 integreret del af Udenrigsministeriets publikationsvirksomhed.
Ministeriet  

 anser det for udelukket at der skulle være pligt til at yde (B) eller andre  

 forlagsvirksomheder en bistand til udarbejdelse af et produkt, der vil  

 undergrave resultatet af det afholdte udbud, og som i værste fald vil fjerne  

 en  

 del af det indtægtsgrundlag, der er nødvendigt for ministeriets øvrige  

 virksomhed.
 ...
For så vidt klagerne  

 herudover har henvist til, at (B) bliver stillet ringere end publikationen  

 Danish Pollution Control bemærkes, at Danish Pollution Control efter  

 Udenrigsministeriets opfattelse ikke befinder sig i en konkurrencesituation i  

 forhold til ministeriets og (det andet forlags) værk Danish Exporters.
Der  

 henvises til Kammeradvokatens skrivelse af 23. december 1993 til  

 advokatfirmaet.
Om (B) opfatter publikationen som værende i konkurrence med  

 Danish Export Directory eller nogle af forlagets specialkataloger er uden  

 interesse for Udenrigsministeriet, da ministeriet jo må begrænse sig til at  

 varetage hensynet til det resultat, der er fremkommet efter det nævnte udbud.
 I øvrigt bemærkes, at  

 Udenrigsministeriet fortolker § 1, stk. 3, i lov om udenrigstjenesten således  

 at udtrykket "bistand til danske virksomheder i deres erhvervsmæssige  

 forbindelser med udlandet" efter omstændighederne kan omfatte en bistand  

 til en brancheorganisation som (C), uden at der af den grund kan sluttes  

 analogt til en medievirksomhed som (B), der ønsker ministeriets bistand med  

 henblik på markedsføringen over for danske annoncører i Danmark.
..." Jeg forelagde udtalelsen for  

 A.
I brev af 25. august 1994 kom A med bemærkninger hertil.
Han fastholdt at  

 ministeriet var forpligtet til at yde bistand, og henviste til at § 1, stk.  

 3,  

 (også) omfattede "  

  

 bistand til fremme  

 af danske erhvervsinteresser i øvrigt." A bestred samtidig at der  

 kunne sondres mellem brancheorganisationer og medievirksomheder, idet ens  

 produkter må behandles ens uanset hvem udgiveren/producenten er.
 A bestred også ministeriets  

 oplysning om at B ønskede bistand til markedsføring over for danske  

 annoncører;  

 forlaget ønskede alene bistand til oplysning om og ajourføring af adresser på  

 virksomheder i udlandet.
A skrev endvidere at § 1,  

 stk. 3, i lov om udenrigstjenesten ikke skal fortolkes snævert til kun at  

 omfatte salg.
Udsendelse af eksporthåndbøger var efter A's mening omfattet af  

 ordene "erhvervsmæssig forbindelse med udlandet" da udsendelsen  

 er et forarbejde der danner grundlag for en senere eksport af varer.
A bestred endelig at  

 Udenrigsministeriets publikationsvirksomhed skal betragtes som indtægtsdækket  

 virksomhed; A mente at der var tale om offentlig drift af erhvervsvirksomhed  

 uden bemyndigelse.
Under alle omstændigheder mente A at de almindelige  

 forvaltningsretlige regler var gældende, og han redegjorde nærmere for sine  

 synspunkter herom.
Jeg forelagde A's brev for  

 Udenrigsministeriet, og jeg modtog herefter et brev af 22. september 1994 fra  

 ministeriet.
Ministeriet fandt ikke at A's bemærkninger vedrørende § 1, stk.  

 3,  

 tilførte sagen noget nyt.
For så vidt angik hans bemærkninger om  

 markedsføring  

 over for danske virksomheder, skrev ministeriet at der var tale om en  

 "klar fordrejning af, hvad Udenrigsministeriet tidligere har anført om,  

 at  

 ministeriets bistand skulle bruges som reference over for danske  

 annoncører." For så vidt angik A's bemærkninger om anvendelse af de  

 almindelige forvaltningsretlige regler, henviste ministeriet til at der var  

 tale om "en helt ny kritik af det udbud, der i sin tid blev  

 foretaget". Under henvisning til at A i sin oprindelige klage til mig  

 (af  

 8. februar 1993) udtrykkeligt skrev at han ikke ønskede at klage over bl.a.  

 forløbet af udbudsrunden og ministeriets aftale med et andet forlag, fandt  

 ministeriet ikke anledning til at kommentere dette nærmere.
Jeg sendte A en kopi af  

 ministeriets supplerende udtalelse til orientering.
A kom med enkelte  

 bemærkninger hertil i brev af 31. oktober 1994. Den 28. november 1994 sendte  

 han mig endvidere materiale om C's udsendelse af et nyt eksportkatalog.
Ad 2) Det fremgik af sagen at B i  

 september 1993 anmodede om optagelse af en annonce som indstik i  

 Udenrigsministeriets tidsskrift Denmark Review.
Annoncen - der skulle  

 udarbejdes på engelsk - havde følgende ordlyd:
"EXPORT DIRECTORY OF  

 DENMARK 1993/94 Den danske eksportvejviser  

 til kontakter i udlandet.
 ...
 Export Directory of Denmark  

 er gennem 65 år anvendt som den danske eksportvejviser til kontakter i  

 udlandet  

 og er således kendt og respekteret som en seriøs og udbytterig  

 informationskilde.
...." I brev af 24. september 1993  

 skrev Udenrigsministeriet at forlaget naturligvis kunne annoncere i  

 tidsskriftet, men betinget af "at annonceteksten ikke er  

 vildledende". Ministeriet fandt at teksten "Export Directory of  

 Denmark - den danske eksportvejviser til kontakter i udlandet" var  

 vildledende, fordi Export Directory of Denmark "er én blandt flere  

 eksporthåndbøger på markedet." Ministeriet kunne derfor ikke acceptere  

 anvendelsen af ordet "den".
 Ministeriet anså også teksten  

 "Export Directory of Denmark er gennem 65 år anvendt som den danske  

 eksportvejviser til kontakter i udlandet og er således kendt og respekteret  

 som en seriøs og udbytterig informationskilde" for vildledende  

 "fordi Export Directory of Denmark tidligere blev udgivet i samarbejde  

 med  

 Udenrigsministeriet, hvorimod den kommende udgivelse har en helt anden status  

 og derfor ikke kan trække på den goodwill, som er tilvejebragt gennem  

 Udenrigsministeriets  

 indsats". Dette afsnit skulle derfor udgå.
 Ministeriet forbeholdt sig i  

 øvrigt ret til på tryksiden over for indstikket at indrykke en særskilt  

 meddelelse om at Export Directory of Denmark ikke blev udgivet i samarbejde  

 med  

 ministeriet, og at ministeriet samarbejdede med et andet forlag.
 A protesterede mod dette i et  

 brev af 29. september 1993. Ministeriet afslog herefter i brev af 12. oktober  

 1993 at bringe annoncen.
 Den 13. oktober 1993 meddelte  

 B at forlaget havde ændret teksten i annoncen, men alene for at kunne få  

 produceret materialet rettidigt.
Udenrigsministeriet svarede i  

 brev af 19. oktober 1993. Ministeriet skrev heri at det havde kommenteret et  

 dansksproget udkast til annoncetekst.
Ministeriet var derfor indstillet på at  

 tage  

 stilling til sagen på ny på grundlag af et engelsksproget udkast hvis  

 ministeriets  

 indvendinger kunne imødegås herved.
Et sådant udkast - til den oprindelige  

 tekst - sendte forlaget herefter den 21. oktober 1993.
Ved telefax af 14. december  

 1993 meddelte ministeriet at det efter omstændighederne var villig til at  

 bringe indstikket som foreslået af forlaget, og uden at det blev ledsaget af  

 en  

 kommentar fra ministeriets side.
I brev af samme dag skrev forlaget  

 imidlertid  

 at det nu ikke længere ønskede indstikket bragt, fordi oplaget på  

 eksporthåndbogen stort set var brugt op.
I sin klage til mig (af 6.  

 juni 1994) skrev A at ministeriets krav om ændringer i annoncen var "en  

 ganske utilladelig form for censurlignende adfærd fra en offentlig myndighed  

 under trussel om modannoncering med en direkte og ulovlig misrekommandering  

 af  

 B's udgivelse." A fandt det for det første urimeligt at ministeriet  

 bedømte annoncen på grundlag af det danske udkast.
For det andet mente A at  

 ministeriets begrundelse for at afvise den anden del af annonceteksten var  

 usaglig fordi annoncen ikke nævnte noget om B's tidligere samarbejde med  

 Udenrigsministeriet,  

 og fordi den goodwill som Export Directory of Denmark havde opnået først og  

 fremmest var tilvejebragt ved forlagets eget arbejde.
A mente at ministeriets  

 ønske om ændring af annoncen alene var sket for at varetage ministeriets egne  

 kommercielle interesser i samarbejdet med et andet forlag, og at der således  

 var tale om magtfordrejning.
 I udtalelsen til mig  

 bemærkede Udenrigsministeriet følgende:
"... klagerne  

 (betragter) med urette ... ministeriets udgivelse af Denmark Review som et  

 udslag af en offentlig myndighedshandling.
Efter ministeriets opfattelse er  

 der  

 tværtimod tale om en udgivelse som led i ministeriets almindelige  

 publikationsvirksomhed, og det er ikke herved usagligt eller udslag af  

 magtfordrejning, at ministeriet ved optagelsen af annoncer påser, at annoncen  

 ikke skader ministeriets øvrige udgivelser.
Ministeriet er herved ikke  

 principielt  

 anderledes stillet end private bladhuse.
Det er almindelig kendt, at en avis  

 ikke har pligt til at optage annoncer fra en konkurrerende avis.
Ministeriet  

 har imidlertid ikke afslået at optage annoncer for Export Directory of  

 Denmark,  

 men har præciseret, at annoncen ikke måtte indeholde en formulering, der  

 naturligt måtte bibringe læseren det indtryk, at der her var tale om Danmarks  

 officielle eksporthåndbog.
En sådan annonce ville efter ministeriets  

 opfattelse  

 kunne stride imod den retsstilling, der er givet (det andet forlag) som  

 resultat af det nævnte udbud.
..." A fastholdt i et brev af 25.  

 august 1994 at forlagets brev af 14. december 1993 ikke var udtryk for en  

 accept af Udenrigsministeriets fremgangsmåde.
Af hensyn til fremtidige  

 annoncer  

 ønskede han min stillingtagen til denne fremgangsmåde selv om ministeriet til  

 sidst accepterede annoncen i dens oprindelige (engelsksprogede) form.
 A mente i øvrigt at der  

 gælder andre regler for Udenrigsministeriets publikationsvirksomhed end for  

 private bladhuses, og A redegjorde nærmere for sine synspunkter herom.
 I et brev til A udtalte jeg  

 følgende:
"Jeg skal først bemærke  

 at min undersøgelse alene har drejet sig om udenrigstjenestens forpligtelse  

 til  

 at yde (B) bistand til ajourføring af adresseoplysninger mv.
Jeg har således  

 ikke  

 taget stilling til ministeriets aftale med et andet forlag (som De ikke har  

 klaget over) eller til de konkurrenceretlige og markedsføringsretlige  

 spørgsmål i sagen (som er blevet behandlet og afvist af henholdsvis  

 Konkurrencerådet  

 og Forbrugerombudsmanden).
 § 1, stk. 3, i lov om  

 udenrigstjenesten (lov nr. 150 af 13. april 1983) lyder sådan:
"Udenrigstjenesten yder  

 bistand til danske statsborgere samt bistand til danske virksomheder i deres  

 erhvervsmæssige forbindelser med udlandet." I forarbejderne til  

 bestemmelsen står der:
"Det fastslåes, at  

 udenrigstjenesten yder bistand til danske statsborgere og virksomheder i  

 forholdet til udlandet.
Der sigtes hermed til almindelig konsulær bistand og  

 støtte til danske virksomheder i deres forretningsmæssige forbindelser med  

 udlandet samt bistand til fremme af danske erhvervsinteresser i  

 øvrigt...." (Folketingstidende 1982-83,  

 tillæg A, sp. 1840).
 Udenrigstjenesten har altså  

 pligt til at bistå danske virksomheder i deres forretningsmæssige  

 forbindelser  

 med udlandet og til at fremme danske erhvervsinteresser i udlandet.
Udenrigsministeriet mener  

 ikke at bestemmelsen forpligter udenrigstjenesten til at yde B bistand til  

 ajourføring af adresser mv., da forlaget ikke (selv) har forretningsmæssige  

 forbindelser med udlandet.
De mener derimod at ministeriet har en sådan  

 pligt,  

 da udsendelse af eksporthåndbogen sker med henblik på at skabe kontakt mellem  

 danske og udenlandske virksomheder og derfor må være omfattet af den  

 "bistand til fremme af danske erhvervsinteresser" som er omtalt i  

 forarbejderne til bestemmelsen.
Efter ordlyden af  

 bestemmelsen omfatter den bistand til danske erhvervsvirksomheder i  

 "deres" erhvervsmæssige forbindelser med udlandet - dvs. bistand  

 (direkte) til virksomheder der har eller ønsker erhvervsmæssig forbindelse  

 med  

 udlandet. (B) har ikke en sådan erhvervsmæssig forbindelse med udlandet idet  

 forlaget kun i et meget begrænset omfang sælger sine håndbøger til udlandet.  

 (B) ønsker heller ikke udenrigstjenestens bistand for at skabe erhvervsmæssig  

 kontakt mellem forlaget og udenlandske virksomheder, men for at få danske  

 virksomheder til at annoncere i Export Directory of Denmark.
Det er i den  

 forbindelse uden betydning at virksomhederne gennem optagelse og annonce i  

 forlagets eksporthåndbog får (indirekte) bistand i deres erhvervsmæssige  

 forbindelser  

 med udlandet.
Efter forarbejderne til  

 bestemmelsen har udenrigstjenesten også pligt til at yde bistand til  

 "fremme af danske erhvervsinteresser i øvrigt" - dvs. bistand til  

 almindelig eksportfremme.
Distribution af Export Directory of Denmark sker  

 med  

 henblik på at skabe kontakt mellem danske og udenlandske virksomheder - dvs.  

 med henblik på "fremme af danske erhvervsinteresser", som der står  

 i  

 forarbejderne.
Forlagets egen erhvervsmæssige interesse i oplysningerne er  

 dog  

 ikke i sig selv eksportfremme, men markedsføring over for danske virksomheder  

 for at få dem til at annoncere i forlagets håndbog.
Betænkning nr. 270/1960 om  

 udenrigstjenesten, der ligger til grund for den tidligere lov, indeholder et  

 kapitel om udenrigstjenestens opgaver.
Om bistand til erhvervene henvises til  

 s. 20-24. Betænkning nr. 1209/1990 om udenrigstjenesten mod år 2000  

 indeholder  

 også afsnit om udenrigstjenestens (kommende) arbejdsopgaver (s. 13ff og  

 47ff), herunder på eksportfremmeområdet (s. 90ff). Udenrigstjenesten er  

 ifølge  

 betænkningerne forpligtet til såvel generel som konkret bistand til  

 erhvervsfremme.
Den generelle bistand består i - på eget initiativ og i  

 samarbejde med erhvervsministerierne og erhvervsorganisationerne - at  

 indsamle og formidle generel information og at deltage i messer og  

 eksportfremstød mv.
Den konkrete bistand består i bistand til de enkelte  

 eksportører ved konkret anmodning herom og er da bestemt af eksportørens  

 behov  

 og ønsker.
Bistanden består typisk i kontaktformidling, markedsbearbejdning  

 og  

 markedsopfølgning (sidstnævnte betænkning s. 90).
Den bistand som (B) ønsker,  

 falder ikke ind under de opgaver som betænkningerne omtaler.
Efter min  

 opfattelse er der endvidere hverken i loven eller dens forarbejder  

 holdepunkter  

 for at antage, at det med bestemmelsen har været tilsigtet at forpligte  

 udenrigstjenesten til yde den form for bistand som forlaget ønsker.
Det kan  

 ikke i sig selv forpligte ministeriet at anmodningen begrundes med  

 eksportfremme.  

 Da den samme bistand efter det oplyste endvidere vil kunne fås via private  

 konsulentfirmaer, er jeg enig med ministeriet i at ministeriet ikke har været  

  

 forpligtet  

  

 til at yde forlaget bistand  

 med ajourføring af oplysninger mv.
Om en konkret anmodning om  

 bistand skal imødekommes bygger på et skøn.
Da Udenrigsministeriet er en  

 offentlig forvaltningsmyndighed er skønsudøvelsen bundet af en række  

 forvaltningsretlige grundsætninger.
Uanset om der er tale om egentlig  

 myndighedsudøvelse  

 eller ej, skal skønsudøvelsen derfor ske på et sagligt og objektivt grundlag.  

 Det betyder bl.a. at der ved udøvelsen af skønnet ikke må forfølges ulovlige  

 formål (magtfordrejningsgrundsætningen), og at der ikke må ske  

  

 usagligt  

  

 begrundet forskelsbehandling  

 (lighedsgrundsætningen).
 Jeg kan altså ikke tiltræde  

 den opfattelse som Udenrigsministeriet er kommet med i udtalelsen af 28. juli  

 1994 til mig, hvorefter "Udenrigsministeriets publikationsvirksomhed  

 ikke  

 kan anses for at være omfattet af almindelige forvaltningsretlige  

 regler",  

 og hvorefter "offentlige myndigheder på områder, der er præget af mere  

 kommercielle overvejelser, snarere er bundet af almindelige  

 konkurrenceretlige  

 hensyn end af den traditionelle forvaltningsret".  

 Forvaltningsmyndigheder  

 skal således på disse områder overholde  

  

 både  

  

 de særlige regler der gælder for det pågældende område,  

  

 og  

  

 visse almindelige forvaltningsretlige krav, jf. også Hans  

 Gammeltoft-Hansen, Forvaltningsret, 1994, s.  

 26f.
 Ved udøvelsen af skønnet skal  

 udenrigstjenesten - som nævnt af ministeriet i udtalelsen af 16. juli 1993  

 til mig - varetage eksportørernes interesser.
 Ydelse af bistand efter § 1,  

 stk. 3, i lov om udenrigstjenesten må anses for en servicebetonet virksomhed.  

 Afslag på bistand er derfor ikke afgørelser i forvaltningslovens forstand, og  

 reglerne i denne lov finder derfor ikke anvendelse (bortset fra de  

 almindelige regler om inhabilitet og tavshedspligt, jf. også lovens § 2, stk.  

 2 og 3).
A.
Magtfordrejning De mener at afslaget på at yde  

 (B) bistand er udtryk for magtfordrejning idet afslaget er begrundet i  

 ministeriets egne kommercielle interesser (i samarbejdet med et andet  

 forlag).
Ministeriet har henvist til  

 Konkurrencerådets afgørelse og til at det må være udelukket, at der skulle  

 være  

 pligt til at yde en bistand til (B) (eller andre forlagsvirksomheder) der  

 "vil undergrave resultatet af det afholdte udbud, og som i værste fald  

 vil  

 fjerne en del af det indtægtsgrundlag, der er nødvendigt for ministeriets  

 øvrige virksomhed." Det har efter min opfattelse  

 været lovligt at lægge vægt på mulige skadelige virkninger af bistand til (B)  

 for samarbejdsaftalen mellem Udenrigsministeriet og et andet forlag og for  

 ministeriets øvrige eksportfremmevirksomhed.
Gennem dette samarbejde søger  

 Udenrigsministeriet  

 at varetage eksportørernes interesser, som ministeriet er forpligtet til  

 efter loven, idet ministeriet sikres indflydelse på håndbogen.
Jeg kan  

 således  

 ikke lægge til grund at ministeriets afslag på at yde bistand er båret af  

 usaglige hensyn.
B.
Forskelsbehandling De mener at ministeriet har  

 forskelsbehandlet (B) og (C) idet ministeriet har ydet sidstnævnte en  

 tilsvarende bistand i forbindelse med udsendelse af Danish Pollution Control.
Udenrigsministeriet har  

 hertil anført at Danish Pollution Control ikke er i en konkurrencesituation  

 til  

 Danish Exporters, jf.
Kammeradvokatens brev af 23. december 1993. Ministeriet  

 fortolker i øvrigt § 1, stk. 3, i lov om udenrigstjenesten sådan at den  

 "efter omstændighederne kan omfatte bistand til en  

 brancheorganisation... uden at der af den grund kan sluttes analogt til en  

 medievirksomhed..." De har hertil anført at der  

 er tale om ens produkter, og at sådanne produkter må behandles ens uanset  

 hvem  

 producent/udgiver er.
Jeg har ikke holdepunkter for  

 at antage at Udenrigsministeriets bistand til (C) skulle være udtryk for  

  

 usagligt  

  

 begrundet forskelsbehandling.  

 Jeg henviser til at ministeriet ikke selv anser Danish Pollution Control for  

 at  

 være i konkurrence med Danish Exporters.
Det er ikke afgørende hvem der er  

 producent/udgiver når der er en saglig begrundelse for forskelsbehandling.
 Jeg mener altså heller ikke  

 at jeg kan kritisere ministeriet for usagligt begrundet forskelsbehandling  

 ved  

 afslaget på at yde (B) bistand til ajourføring af adresseoplysninger mv.
C.
Andet Om der skal ydes bistand,  

 bygger som nævnt på et skøn.
Jeg kan efter reglerne for min virksomhed kun  

 kritisere et sådant skøn hvis der er særlige omstændigheder (som f. eks.  

 magtfordrejning eller usagligt begrundet forskelsbehandling).
Da jeg ved min gennemgang af  

 sagen heller ikke i øvrigt har fundet særlige omstændigheder, kan jeg ikke  

 kritisere Udenrigsministeriets afslag på at yde bistand til (B). Jeg er enig  

 med Udenrigsministeriet i at ministeriet ved optagelse af annoncer i  

 ministeriets  

 tidsskrifter må være berettiget til at påse at annoncerne ikke skader  

 ministeriets øvrige udgivelser.
Krav om ændring af en annoncetekst som  

 betingelse for optagelse skal imidlertid overholde det almindelige  

 forvaltningsretlige krav om saglighed.
Da ministeriet efter  

 modtagelse af det engelske udkast accepterede at bringe annoncen i den  

 oprindelige (engelske) tekst, har jeg ikke fundet tilstrækkelig anledning til  

 foretage en nærmere undersøgelse vedrørende ministeriets fremgangsmåde i den  

 konkrete sag.
Jeg henviser til ombudsmandslovens § 6, stk. 4, hvorefter  

 ombudsmanden selv afgør om en klage giver tilstrækkelig anledning til  

 undersøgelser.
