Skriftlig fremsættelse  

 (5. november 2004) Familie- og  

 forbrugerministeren  

  

 (Henriette Kjær):
 Herved tillader jeg mig for  

 Folketinget at fremsætte:
Forslag til lov om fødevarer (Lovforslag nr.
L 87).
Formålet med lovforslaget er en tilpasning af  

 loven til reformen af den europæiske fødevarelovgivning.
Den europæiske  

 reform  

 af fødevarelovgivningen består af følgende dele:
- Kommissionens hvidbog om  

 fødevaresikkerhed - Fødevareforordningen - Hygiejnepakken - Fødevarekontrolforordningen Reguleringen på fællesskabsplan  

 går i stigende grad fra at være fastsat i direktiver til at være fastsat i  

 forordninger.  

 Den gældende fødevarelov omarbejdes  

 således, at der bliver tale om en rammelov, som bliver udfyldt af  

 administrative regler.
Implementering af direktiver vil fremover ske  

 administrativt, det vil sige i form af bekendtgørelser.
 Forslaget indeholder ikke  

 væsentlige ændringer af den gældende fødevarelovs formål eller  

 anvendelsesområde.  

 Der hvor fællesskabets forordninger dækker de samme områder som den gældende  

 danske  

 fødevarelov, er de to regelsæt, trods forskelligt sprogbrug, i overvejende  

 grad  

 overensstemmende.
 Med forslaget vil målet med  

 fødevareloven fortsat være at sikre forbrugerne sunde fødevarer af høj  

 kvalitet, at beskytte forbrugerne mod vildledning i forbindelse med  

 markedsføring af fødevarer og fremme sunde kostvaner.  

 Endvidere  

 er målet fortsat at medvirke til at sikre fødevareproducenter og handlende  

 rimelige og ensartede vilkår og til at fremme eksport af danske fødevarer.
 Lovforslaget opretholder desuden  

 lovgrundlaget for Det Rådgivende Fødevareudvalg, for Ernæringsrådet, for  

 Fødevarekontroludvalget, og lovforslaget viderefører hjemmelen til at  

 nedsætte  

 et råd som led i en frivillig mærkningsordning.
 Med  

 lovforslaget tilsigtes en skærpelse af den strafferetlige sanktionspraksis,  

 således at der skal tages hensyn til virksomhedens omsætning ved udmåling af  

 bødestørrelse.
 Med  

 disse bemærkninger indstiller jeg lovforslaget til Folketingets velvillige  

 behandling.
