Kort før et selskab blev erklæret konkurs, var klageren ansat til  

 ganske bestemte arbejdsopgaver, hvor en del af lønnen bestod i provision, dog  

 maksimum 150.000 kr. pr. år.
Klageren fik efter konkursen den faste gage  

 udbetalt fra Lønmodtagernes Garantifond, og rejste over for konkursboet  

 privilegeret krav om forholdsmæssig andel af nævnte provisionsmaksimum.  

 Udbetalingen heraf blev anset for almindelig indkomstskattepligtig som  

 erstatning for indtægtstab og kunne ikke henføres til lov om særlig  

 indkomstskat m.v. § 2, nr. 9.
 A klagede for indkomståret 1986 over, at de stedlige skattemyndigheder  

 havde anset ham for almindelig indkomstskattepligtig af et beløb på 76.176  

 kr. som lønindtægt fra B A/S under konkurs.
Det fremgik af sagen, at klageren pr. 1. juni 1984 blev ansat som  

 international marketingsmanager hos B A/S, nærmere med virkeområde i  

 datterselskabet C A/S.
Klageren var gennem et udvælgelsesfirma testet og  

 udvalgt til dette specifikke job med henblik på at lede og gennemføre salg og  

 markedsføring af bestemte produkter over for en defineret målgruppe.
Der var  

 aftalt en fast månedsløn + provisionsindtægt, der bl.a. omfattede 1% af det  

 samlede salg, dog maksimum 150.000 kr. pr. år.
Kort efter ansættelsen blev klageren klar over, at selskabet var ved at  

 afhænde rettighederne til de produkter, han skulle afsætte.
Efter en ferie  

 fra den 16. juli til den 3. august lå det klart, at rettighederne var  

 afhændet, og at den stilling, han reelt skulle bestride, klart afveg fra den  

 aftalte.
Den 4. august blev B A/S erklæret konkurs, og i slutningen af august  

 havde han fremsat indsigelse over for de ændrede forudsætninger ved  

 ansættelsen, hvilke ændringer ville medføre en afgørende forringet mulighed  

 for den indtjening, han var sikret ved aftalen.
Efter at være blevet opsagt havde klageren modtaget godtgørelse fra  

 Lønmodtagernes Garantifond for månederne august, september og oktober inkl.  

 feriegodtgørelse.
Herudover havde klageren rettet et privilegeret krav mod  

 konkursboet på 144.405 kr., omfattende bl.a. løn fra 1. august til 31.  

 oktober 1984 samt forholdsmæssig andel af den omtalte provisionsindtægt, 5/12  

 af 150.000 kr., eller 62.500 kr.
Klageren havde i 1986 modtaget et beløb på  

 76.176 kr. fra konkursboet, der var specificeret således:
 Provisionskrav 62.500 kr.
 feriegodtgørelse heraf 7.812 kr.
 værdi af fri bil inkl. feriegodtgørelse 5.864 kr.
 Ved indkomstopgørelsen havde klageren anset beløbet for omfattet af lov om  

 særlig indkomstskat m.v. § 2, nr. 9, der omhandler godtgørelse i anledning af  

 fratræden af stilling eller opgivelse af agentur el.lign.
 Ved ansættelsen var beløbet anset som erstatning til dækning af  

 indtægtstab og således henført til almindelig indkomstbeskatning.
Klageren gjorde gældende, at beløbet var ydet for indskrænkede  

 erhvervsmuligheder, for delvis beskæring og opgivelse af den af ham  

 tilsikrede stilling.
Den ændrede stilling, afvigende fra det aftalte, havde  

 medført, at klageren ikke længere var i international marketing, og reelt en  

 forringelse af indtjeningen, som begrundede et erstatningskrav.
Da B A/S var  

 gået konkurs, blev kravet rettet mod konkursboet.
Såfremt der ikke var kommet  

 en konkurs, ville kravet være blevet rettet over for selskabet og en  

 tilsvarende godtgørelse udbetalt.
Til støtte for, at beløbet burde henføres  

 til særlig indkomstskat, henviste klageren til en af Landsskatteretten  

 offentliggjort kendelse, 1979 nr. 64, hvor et agentur blev forringet, og  

 agenturhaveren følgelig fik udbetalt et erstatningsbeløb.
Dette beløb blev  

 anset for omfattet af lov om særlig indkomstskat.
Landsskatteretten lagde ved sin afgørelse vægt på, at omhandlede beløb var  

 udbetalt som et privilegeret krav, og at der ikke fandtes at være  

 tilstrækkeligt grundlag for at antage, at der var tale om et erstatningsbeløb  

 som følge af klagerens forringede stilling i virksomheden.
Retten fandt  

 derfor at kunne tiltræde skatterådets afgørelse, hvorefter beløbet var anset  

 som erstatning for et skattepligtigt indtægtstab.
Den påklagede ansættelse  

 blev herefter stadfæstet.
 LV 1990, D 1.10.1.
