 I medfør af § 2 i lov nr. 156 af 14. april 1920 om smitsomme sygdomme hos  

 husdyrene fastsættes herved følgende bestemmelser.
 § 1.  Den ondartede form af hønsetyfus (Salmonella  

 gallinarum infektion af fowl typhoid typen) hos fjerkræ henføres til de i § 2  

 i ovennævnte lov nr. 156 af 14. april 1920 omhandlede sygdomme (ondartede  

 smitsomme sygdomme) og er undergivet de i nævnte love med tillægslove  

 indeholdte bestemmelser.
 § 2.  Fjerkræbesætninger, der mistænkes for eller  

 konstateres at være angrebet af den i § 1 nævnte ondartede form af  

 hønsetyfus, er i enhver henseende underkastet de i bekendtgørelse nr. 323 af  

 22. august 1963 om foranstaltninger til bekæmpelse af ondartede smitsomme  

 sygdomme hos fjerkræ anførte bestemmelser.
 § 3.  Denne bekendtgørelse træder straks i kraft.
 Landbrugsministeriet, den 10. september  

 1965.
