Bekendtgørelse om ændring af bekendtgørelse om aflysning af prøver og andre midlertidige foranstaltninger ved afholdelse af folkeskolens prøver i prøveterminen december-januar 2020/21 som led i forebyggelsen og afhjælpningen i forbindelse med covid-19 (Aflysning af prøver i perioden fra 21. december 2020 til 31. januar 2021) § 1 I bekendtgørelse nr. 1603 af 12. november 2020 om aflysning af prøver og andre midlertidige foranstaltninger ved afholdelse af folkeskolens prøver i prøveterminen december-januar 2020/21 som led i forebyggelsen og afhjælpningen i forbindelse med covid-19 foretages følgende ændringer:
 1. § 3 affattes således:
»§ 3. Alle folkeskolens prøver aflyses i perioden fra og med den 21. december 2020 til og med den 31. januar 2021.« 2. I § 4 indsættes som stk. 3:
»Stk. 3. Stk. 1 og 2 finder ikke anvendelse for prøver, der er aflyst efter § 3.« § 2 Bekendtgørelsen træder i kraft den 21. december 2020.
