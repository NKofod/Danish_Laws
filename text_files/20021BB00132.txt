Fremsat den 1. april 2003 af  

 Keld Albrechtsen (EL) og Line Barfod (EL) Forslag til folketingsbeslutning om forbud mod handel med og anvendelse af pesticiderne  

  

 glyphosat og terbuthylazin Folketinget opfordrer regeringen til inden udgangen af dette  

 folketingsår at sikre, at der indføres forbud mod handel med og anvendelse af  

 pesticider indeholdende aktivstofferne glyphosat eller terbuthylazin.
Bemærkninger til forslaget Glyphosat bliver anvendt af brede kredse i Danmark både  

 professionelt og privat.
På baggrund af en massiv kampagne, der er blevet  

 ført  

 både på tv og i den skrevne presse, er det almindeligt kendt som et stof, der  

 bliver  

 »  

 pist væk  

 «,  

 efter at man har sprøjtet det på planter.
Danmarks  

 Miljøundersøgelser har nu vist, at glyphosat siver ned gennem småsprækker i  

 lerlag, når det er udbragt om efteråret på stubmark, selv om det er blevet  

 anvendt efter de forskrifter, Miljøstyrelsen har godkendt det til.  

    

 Samtidig er glyphosat og dets  

 nedbrydningsprodukt AMPA gennem både grundvandsovervågningsprogrammet og  

 landovervågningsprogrammet blevet fundet i grundvandet også i koncentrationer  

 over grænseværdien på 0,1 mikrogram pr. liter.
Senest er glyphosat eller  

 nedbrydningsproduktet AMPA fundet i flere brønde i alle de fire amter, der  

 deltog i den første større undersøgelse for en lang række pesticider i små  

 vandforsyningsanlæg, typisk brønde, der forsyner en enkelt husstand.  

 Glyphosat  

 bør derfor forbydes straks.
Særlig fordi glyphosat er så populært i brede  

 kredse, kan et delvist forbud mod bestemte anvendelser ikke ventes at få den  

 nødvendige virkning.
Det er desuden i dag ikke muligt at begrænse salg af  

 pesticider til visse grupper af personer.
Alle borgere kan købe pesticider,  

 ikke kun i supermarkeder og byggemarkeder, men også hos forhandlere af  

 grovvarer til landbruget og i skovkontorer.
Der blev i 2000 solgt 737 t af  

 aktivstoffet glyphosat (handelsnavn bl.a.
Roundup) og 206 t  

 Glyphosat-trimesium  

 (handelsnavn Touchdown) og 4 t Glyphosatammonium (handelsnavn Basta). Kun  

 fire  

 andre pesticider blev solgt i mængder over 100 t aktivstof om året.
Terbuthylazin er et pesticid, der anvendes mod ukrudt især  

 i majsafgrøder.
Terbuthylazin blev i undersøgelsen af små vandforsyninger i  

 fire amter fundet i 5 pct. af brøndene i Sønderjyllands Amt, heraf 1,5 pct.  

 over grænseværdien på 0,1 mikrogram pr. liter, i 3 pct. af brøndene i Viborg  

 Amt, heraf 0,7 pct. over grænseværdien, og i 5 pct. af brøndene i Storstrøms  

 Amt, heraf 1 pct. over grænseværdien.
Terbuthylazin er fundet i  

 grundvandsovervågningsprogrammet, hvor der er fundet terbuthylazin i 0,5 pct.  

 af prøverne under grænseværdien.
Terbuthylazin er også fundet i godt 0,5 pct.  

 af prøverne i landovervågningsprogrammet.
Her er gennemsnitskoncentrationen  

 over grænseværdien.
Terbuthylazin er først for nylig taget med i  

 pesticidvarslingssystemet  

 og kun i mindre omfang, fordi der skulle gøres plads i sædskifterne til at  

 afprøve stoffet.
Der foreligger derfor ikke analyserede data fra  

 varslingssystemet endnu.
Terbuthylazin bør efter forslagsstillernes  

 opfattelse  

 på det foreliggende grundlag forbydes straks.
