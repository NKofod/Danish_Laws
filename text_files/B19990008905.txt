Bekendtgørelse om tilskud til ophugning  

 m.v. af fiskerfartøjer1) I medfør af § 3, nr. 1, § 7, § 9, stk. 1,  

 § 10, stk. 1, §§ 11 og 12, § 13, stk. 1, §§ 14  

 - 17 og § 18, stk. 3, i lov nr. 483 af 12. juni 1996 om  

 strukturforanstaltninger vedrørende fiskerisektoren  

 fastsættes:
 § 1. Strukturdirektoratet træffer  

 afgørelse om ydelse af tilskud til ejere af fiskerfartøjer, der  

 udgår af dansk erhvervsfiskeri.
 Stk. 2. Tilsagn om tilskud efter denne bekendtgørelse  

 kan kun meddeles indtil udgangen af 1999 og højst inden for den for  

 ordningen af ministeren afsatte tilsagnsramme.
 § 2. Tilskud kan ydes, hvis fartøjet har  

 fisket mindst 75 dage i hver af de to perioder på 12 måneder, der  

 ligger forud for ansøgningen.
 Stk. 2. For et fartøj, der var fuldt logbogspligtigt i  

 de i stk. 1 nævnte perioder, skal logbogen dokumentere de i  

 stk. 1 nævnte fiskedage.
 Stk. 3. I andre tilfælde skal antallet af fiskedage i  

 ikke logbogspligtige perioder dokumenteres ved fremvisning af afregninger til  

 den stedlige fiskerikontrol.
 Stk. 4. Tilskud er betinget af følgende:
 1) 	Fartøjet skal være optaget i Skibsregisteret, enten i  

 Særregister over skibe, der erhvervsmæssigt anvendes til fiskeri,  

 eller i Fartøjsfortegnelsen, og være registreret i  

 Fiskeridirektoratets register over fartøjer med tilladelse til at  

 drive erhvervsmæssigt fiskeri i Danmark.
2) 	Ansøgeren skal på ansøgningstidspunktet have  

 ejet fartøjet i mindst to år.
Tidspunktet for ejerskifte regnes  

 fra den dato, Skibsregisteret har fået anmeldelse om det  

 nuværende ejerforhold eller en af ansøger dokumenteret dato for  

 fartøjets erhvervelse.
 3) 	Fartøjet skal på ansøgningstidspunktet  

 være over 10 år gammelt, regnet fra det af  

 Fartøjsregistret registrerede byggeår.
§ 3. Tilskud kan ydes til ansøgere, der  

 lader deres fiskerfartøj 1) 	fysisk ophugge eller 2) 	overgå til anden anvendelse i Danmark end  

 erhvervsmæssigt fiskeri eller tilvirkning, omladning eller transport af  

 fisk.
 Stk. 2. For fartøjer under 25 BRT eller 27 GT2)  

ydes ikke tilskud i henhold til stk. 1, nr. 2.
§ 4. Tilskud ydes på grundlag af de i bilag  

 1 nævnte støttesatser.
Dog kan tilskud kun udregnes ud fra  

 fartøjets tonnage i GT, 1) 	hvis fartøjets længde mellem perpendikulærerne  

 er større end 24 m, 2) 	hvis fartøjet ikke er målt i BRT, eller 3) 	hvis fartøjet første gang er målt i BRT efter  

 18. juli 1994.
 Stk. 2. Tilskud kan maksimalt udgøre 80 % af  

 fartøjets forsikringsværdi, eksklusive redskaber, pr. 1. januar  

 1997.
 Stk. 3. For fartøjer, der omfattes af § 3,  

 stk. 1, nr. 2, reduceres tilskuddet med 50%.
 § 5. I tilfælde, hvor fartøjet  

 pr. 1. januar 1997 ikke var forsikret eller i andre tilfælde, hvor  

 forsikringsværdien pr. 1. januar 1997 må formodes ikke at svare  

 til fartøjets handelsværdi, foretages vurdering af  

 fartøjets handelsværdi på ansøgningstidspunktet  

 efter Strukturdirektoratets anvisning og retningslinjer.
 Stk. 2. Vurderingen foretages for ansøgers regning.
 Stk. 3. Tilskud kan da maksimalt udgøre 80 % af den ved  

 vurderingen fastsatte handelsværdi.
 § 6. I tilskud efter denne bekendtgørelse  

 modregnes tilskud til modernisering og forbedring af  

 fiskerfartøjer, som er ydet inden for de sidste fem år forud for  

 ansøgning om tilskud til ophugning m.v.
§ 7. Strukturdirektoratet foretager en  

 prioritering af de indkomne ansøgninger.
Prioriteringen sker i henhold  

 til det i bilag 2 angivne pointsystem, således at ansøgninger  

 med flest pointtal prioriteres højst.
Såfremt to  

 ansøgninger herefter er ligeværdige, er den gennemsnitlige  

 investering pr. år de sidste fem år, eksklusive grej, i forhold  

 til fartøjets forsikringsværdi pr. 1. januar 1997 eller  

 anslået handelsværdi afgørende for prioriteringen,  

 således at fartøjet med den laveste investering går  

 forud.
 Stk. 2. Uanset stk. 1 prioriteres en ansøgning  

 højst, hvis fartøjet har været udsat for havari og  

 omkostningerne i henhold til specificeret tilbud til udbedring  

 af fartøjet vil udgøre mindst 30 % af fartøjets  

 forsikringsværdi eller anslåede handelsværdi.
§ 8. Ansøgning indsendes til  

 Strukturdirektoratet.
Herefter vil prioritering blive foretaget den 1. i hver  

 måned.
Sidste frist for indlevering af ansøgninger efter denne  

 bekendtgørelse er den 11. december 1999. Prioritering af disse  

 ansøgninger foretages senest den 31. december 1999.
§ 9. Begæring om, at fartøjet slettes  

 af Skibsregistret i Særregisteret over skibe, der erhvervsmæssigt  

 anvendes til fiskeri, eller Fartøjsfortegnelsen, skal sendes til  

 Strukturdirektoratet efter modtagelse af tilsagn om tilskud.
Anmeldelse om  

 sletning fra registeret skal finde sted senest 6 måneder efter datoen  

 for meddelelse af tilsagn om tilskud.
I modsat fald bortfalder  

 tilsagnet.
Stk. 2. Begæring efter stk. 1 er bindende,  

 medmindre Strukturdirektoratet i særlige tilfælde bestemmer  

 andet.
Den skal indeholde en af et pengeinstitut eller en advokat attesteret  

 indeståelse for, at alle pant- og udlægshavere kvitterer for  

 deres pant eller udlæg i forbindelse med fartøjets ophugning  

 m.v.
Hvis der meddeles tilsagn efter § 3, stk. 1, nr. 2, indsendes  

 tillige en deklaration om, at fartøjet ikke må 1) 	sælges eller overdrages til udlandet, eller 2) 	drive erhvervsmæssigt fiskeri eller tilvirkning, omladning  

 eller transport af fisk.
 Stk. 3. Den i stk. 2 nævnte deklaration skal  

 registreres som første prioritet på fartøjets blad i  

 Skibsregistret.
 § 10. Når fartøjet er slettet af  

 Skibsregistret i Særregister over skibe der erhvervsmæssigt  

 anvendes til fiskeri, eller af Fartøjsfortegnelsen, indsætter  

 Strukturdirektoratet tilskudsbeløbet på en spærret konto.  

 Beløbet frigives, når Strukturdirektoratet fra  

 Fiskeridirektoratets stedlige afdeling har modtaget meddelelse om, at  

 ophugningen har fundet sted, eller, hvis fartøjet ikke hugges op,  

 når betingelsen i § 9, stk. 3, er op- fyldt.
 § 11. Oplysninger, underretninger,  

 erklæringer m.v. i henhold til lovens § 15 skal gives til  

 Strukturdirektoratet.
§ 12. I tilfælde af dødsfald, konkurs  

 eller tvangsauktion kan boet eller erhververen af fartøjet,  

 såfremt denne var registreret panthaver i fartøjet på  

 tvangsauktionstidspunktet, ansøge om tilskud til ophugning eller  

 ansøge om at indtræde i et allerede givet tilsagn.
Boet eller  

 erhververen sidestilles med den hidtidige ejer i relation til §§ 2,  

 stk. 4, nr. 2), og 7.
 Stk. 2. Tilskud til erhververen ved tvangsauktion kan  

 højst udgøre et beløb svarende til værdien af det  

 pantesikrede tilgodehavende med tillæg af auktionsomkostninger.
 § 13. Strukturdirektoratet og Fiskeridirektoratet  

 forestår gennemførelsen af den kontrol, der er nævnt i  

 lovens § 14.
Stk. 2. Med henblik på at kontrollere gennemførte  

 foranstaltninger efter denne bekendtgørelse har Strukturdirektoratet  

 og Fiskeridirektoratet mod behørig legitimation og uden retskendelse  

 adgang til en virksomhed m.v., der drives af en fysisk eller juridisk person,  

 der har modtaget tilsagn om tilskud.
På tilsvarende måde har  

 Strukturdirektoratet eller Fiskeridirektoratet adgang til virksomhedens  

 regnskaber, forretningsbøger m.v.
 Stk. 3. Den ansvarlige og beskæftigede person skal yde  

 den fornødne vejledning og hjælp ved kontrollens  

 gennemførelse, og det i stk. 1 nævnte materiale skal  

 udleveres på Strukturdirektoratets eller Fiskeridirektoratets  

 begæring.
 Stk.4. Til brug for kontrollen kan Strukturdirektoratet indhente  

 oplysninger hos skatte- og afgiftsmyndigheder eller andre offentlige  

 myndigheder.
§ 14. Strukturdirektoratet kan beslutte, at  

 tilsagn om tilskud helt eller delvist skal bortfalde, og at udbetalte tilskud  

 helt eller delvist skal tilbagebetales, hvis 1) 	tilskudsmodtager har givet urigtige eller vildledende oplysninger  

 eller har fortiet oplysninger af betydning for sagens afgørelse, 2) 	tilskudsmodtager tilsidesætter sine pligter i henhold til  

 loven eller bekendtgørelsen, 3) 	tilskudsmodtager tilsidesætter sin forpligtelse til på  

 forlangende at afgive erklæring om, hvorvidt betingelserne for at  

 modtage tilskud stadig opfyldes, jf. lovens § 15, 4) 	vilkårene for ydelse af tilskud eller tilsagn herom ikke  

 opfyldes, eller 5) 	forudsætningerne for tilskud eller tilsagn herom i  

 øvrigt efter Strukturdirektoratets skøn er væsentligt  

 forrykket.
 § 15. I de i § 14 nævnte tilfælde  

 kan Strukturdirektoratet bestemme, at udbetalte tilskud helt eller delvist  

 skal tilbagebetales med tillæg af renter, som beregnes fra  

 udbetalingstidspunktet med den rentesats, der er fastsat i renteloven.
 § 16. Strukturdirektoratets afgørelser kan  

 ikke indbringes for anden administrativ myndighed.
§ 17. I henhold til lovens § 18 straffes den,  

 der til brug for afgørelser, der træffes i henhold til loven  

 eller de i medfør af loven fastsatte regler, giver urigtige eller  

 vildledende oplysninger eller fortier oplysninger af betydning for  

 afgørelsen, med bøde, medmindre højere straf er  

 forskyldt efter anden lovgivning.
Det samme gælder den, der  

 overtræder vilkår, der er fastsat i en sådan  

 afgørelse.
Stk. 2. Den, der i øvrigt undlader at give oplysninger,  

 som den pågældende har pligt til at afgive i henhold til loven  

 eller regler fastsat i medfør af loven, straffes med bøde,  

 medmindre højere straf er forskyldt efter anden lovgivning.
Det samme  

 gælder den, som afgiver urigtige eller vildledende oplysninger om  

 sådanne forhold.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 18. Bekendtgørelsen træder i kraft  

 den 20. februar 1999.
 Stk. 2. Bekendtgørelsen nr. 357 af 28. maj 1997 om  

 tilskud til fartøjers ophugning m.v. i dansk erhvervsfiskeri  

 ophæves, men finder dog fortsat anvendelse for de tilsagn, der er  

 meddelt inden nærværende bekendtgørelses  

 ikrafttræden.
2) Bilag 1 Tilskudssatser for et fartøj på 15 år,  

 målt i BRT:
Tonnage Beløb pr.
BRT Grundbeløb Kr.
 Kr.
0   24,99 46.786 0 25   49,99 38.260 212.665 50   99,99 34.026 425.330 100   400 17.013 2.126.652 Tilskudssatser for et fartøj på 15  

 år, målt i GT:
Tonnage Beløb pr.
GT Grundbeløb Kr.
 Kr.
0,2   9,99 52.034 7.680 10   24,99 26.241 265.610 25   99,99 22.529 358.414 100   299,99 15.028 1.107.242 300   499,99 12.237 1.945.674 500 og derover 6.688 4.720.181 Ovenstående tilskudsbeløb forhøjes  

 eller reduceres med 1,5% for hvert år, fartøjet er yngre  

 henholdsvis ældre end 15 år.
For fartøjer over 30 år  

 reduceres tilskuddet ikke yderligere.
 Satserne revideres årligt den 1. januar efter den  

 officielle ecu-kurs.
Bilag 2 Prioriteringssystem 1. Fartøjets alder	point 15 - 20 år	1 21 - 30 år	2 31 - 40 år	3 41 - 50 år	4 51 - 60 år	5 over 60 år	6 2. Ansøgers alder 40 - 50 år	1 51 - 55 år	2 56 - 60 år	4 over 60 år	5 3. Fartøjets stand gennemsnitlig investering pr. år ekskl. grej i de  

 sidste 5 år = X% fartøjets forsikringsværdi pr. 1. januar 1997  

 eller fartøjets handelsværdi, jf. § 5 > 14 %	0 12 - 14 %	1 10 - 11,99 %	2 8 - 9,99 %	3 6 - 7,99 % 	4 4 - 5,99 %	5 2 - 3,99 %	6 0 - 1,99%	7 Fødevareministeriet, den 10. februar  

 1999 Henrik Dam Kristensen /Marianne Spangsager 1)   I  

 bekendtgørelsen er medtaget visse bestemmelser fra  

 Rådsforordningen nr. 3699/93 af 21. december 1993 om kriterier og  

 betingelser for EF-strukturinterventioner inden for fiskeri, akvakultur og  

 forarbejdning og afsætning af fiskerivarer og akvakulturprodukter,  

 ligesom der er medtaget visse bestemmelser, der supplerer bestemmelser i  

 forordningen.
Ifølge artikel 189 i EF-traktaten gælder en  

 forordning umiddelbart i hver medlemsstat.
Gengivelse af forordningens  

 bestemmelser i bekendtgørelsen er således udelukkende begrundet  

 i praktiske hensyn og berører ikke forordningens umiddelbare gyldighed  

 i Danmark.
