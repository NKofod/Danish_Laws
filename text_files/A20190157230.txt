Lov om ændring af lov om videreførelse af visse rettigheder i forbindelse med Det Forenede Kongeriges udtræden af Den Europæiske Union uden en aftale (Ændring af perioden for hjælp til dækning af tabt arbejdsfortjeneste samt plejevederlag efter lov om social service i forbindelse med Det Forenede Kongeriges udtræden af Den Europæiske Union uden en aftale) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov nr. 264 af 25. marts 2019 om videreførelse af visse rettigheder i forbindelse med Det Forenede Kongeriges udtræden af Den Europæiske Union uden en aftale foretages følgende ændringer:
 1. I § 21, stk. 1, ændres »indtil den 1. januar 2020« til: »i 9 måneder efter den sidste dag i den måned, hvor loven træder i kraft«.
 2. I § 24 ændres »som« til: »der«.
§ 2 Udlændinge- og integrationsministeren fastsætter tidspunktet for lovens ikrafttræden.
Givet på Marselisborg Slot, den 27. december 2019 Under Vor Kongelige Hånd og Segl MARGRETHE R.
