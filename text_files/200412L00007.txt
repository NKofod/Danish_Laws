Fremsat den 6. oktober 2004 af  

 socialministeren (Eva Kjer Hansen) Forslag til Lov  

 om ændring af lov om social service (Pligt til at  

 udarbejde handleplaner for unge under 18 år med behandlingskrævende  

 stofmisbrug) § 1 I lov om social service, jf. lovbekendtgørelse nr. 708  

 af 29. juni 2004, foretages følgende ændringer:
 1.  

  

 I  

  

 § 54  

  

 ændres »§ 58 a, stk. 4, 1. pkt.«  

 til: »§ 58 a, stk. 5, 1. pkt.«.
 2.  

  

 I  

  

 § 56, stk. 2,  

  

 ændres »§ 58 a, stk. 8,«  

 til: »§ 58 a, stk. 9,«.
 3.  

  

 I  

  

 § 58 a  

  

 indsættes efter stk. 3 som nyt  

 stykke:
»Stk. 4.  

  

 For unge  

 under 18 år med et behandlingskrævende stofmisbrug skal kommunen udarbejde en  

 handleplan for den behandling, der skal iværksættes, samt for den nødvendige  

 støtte til den unge.
Handleplanen udarbejdes i samarbejde med den unge og  

 dennes familie og med inddragelse af amtskommunens misbrugscenter  

.  

« Stk. 4-8 bliver herefter stk. 5-9.
 4.  

  

 I  

  

 § 58 a, stk. 6,  

  

 ændres »stk. 5,« til: »  

 stk. 6,«.
§ 2 Loven træder i kraft den 1. januar 2005.
Bemærkninger til lovforslaget Almindelige bemærkninger Indledning og baggrund for lovforslaget Lovforslaget om pligt for kommunerne til at udarbejde en  

 skriftlig plan for unge under 18 år med misbrugsproblemer er en opfølgning på  

 aftalen om udmøntning af satspuljen på det sociale område for 2004. Ifølge  

 aftalen skal regeringen fremsætte et lovforslag, som forpligter kommunerne  

 til  

 at udarbejde handleplaner for unge under 18 år med behandlingskrævende  

 misbrugsproblemer, eventuelt ved fastsættelse af en tidsfrist for  

 udarbejdelsen.
 Formålet med lovforslaget er at styrke indsatsen således, at  

 der hurtigst muligt kan iværksættes en samlet, koordineret indsats.
Som et led i aftalen om en styrket indsats over for unge med  

 misbrugsproblemer indgår endvidere afsættelsen af en pulje på 10 mio. kr. i  

 2004 til kommunale projekter med henblik på at øge og kvalificere indsatsen  

 over for unge misbrugere.
Inden satspuljeforhandlingerne for 2005 skal  

 søgningen til puljen vurderes med henblik på beslutning om fortsættelse.
På  

 baggrund af et begrænset antal ansøgninger og ansøgninger, der falder helt  

 uden  

 for puljens formål, har satspuljepartierne efterfølgende godkendt, at der  

 skal  

 ske en nærmere kortlægning af omfanget og karakteren af problemerne i  

 kommunerne med henblik på at indhente yderligere viden.
Lovforslagets indhold Lovforslaget har baggrund i satspuljeforliget på det sociale  

 område for 2004, hvor der var enighed om at forstærke indsatsen overfor unge  

 under 18 år, som udover et behandlingskrævende misbrug af stoffer ofte også  

 har  

 svære sociale problemer.
 Der er tale om unge, hvor der i dag er en risiko for, at de  

 ikke modtager relevant behandling, fordi de eksisterende døgntilbud eller  

 ambulante tilbud for børn og unge ikke i tilstrækkelig grad har faglig viden  

 om  

 misbrugsbehandling.
De unge, som har et så stort misbrug af stoffer, at de har  

 behov for misbrugsbehandling, er ofte unge, der er opvokset under vanskelige  

 vilkår.
Der er sjældent tale om decideret afhængighed, men snarere om et  

 eksperimenterende misbrug.
Disse unge har derfor udover misbrugsproblemet  

 ofte  

 svære sociale problemer som fx manglende tilknytning til uddannelsessystemet  

 eller arbejdsmarkedet og ringe sociale kompetencer.
Misbrugsproblemet er  

 således som regel ikke den unges eneste problem, og behandlingen skal derfor  

 have fokus på viften af sociale problemer hos den unge og ikke kun på  

 misbruget.
Kommunerne har generelt ansvaret for, at børn og unge, der har  

 brug for særlig støtte  herunder unge med misbrug - får den støtte, som  

 de har  

 behov for.
Det er amtskommunerne, der er ansvarlige for antallet af pladser  

 og  

 muligheden for ambulant behandling på institutioner for børn og unge med  

 sociale vanskeligheder, herunder unge med misbrugsproblemer.
Gruppens samlede  

 problemkompleks kræver imidlertid ofte såvel amtslig som kommunal ekspertise  

 og  

 et tæt samarbejde.
Amternes traditionelle tilbud på  

 stofmisbrugsbehandlingsområdet matcher ikke altid de unges behov for  

 behandling  

 og støtte, ligesom tilbuddene ikke opleves som attraktive, idet de unge ikke  

 ser sig selv som misbrugere og ikke vil sættes i bås med ældre  

 stofmisbrugere.
Det foreslås, at kommunen skal udarbejde handleplanen i  

 samarbejde med den unge og dennes familie og med inddragelse af den  

 eksisterende viden i amtets misbrugscenter.
Ved at inddrage amtets  

 misbrugscenter, tilføres kommunen den nødvendige viden om, hvorledes der  

 tilrettelægges en behandling for den unges misbrug.
 De almindelige bestemmelser i servicelovens kapitel 8 om særlig  

 støtte til børn og unge gælder også for denne gruppe af unge.
Økonomiske konsekvenser for stat, kommuner og  

 amtskommuner Formidlingscentret for Socialt Arbejde vurderer i en  

 undersøgelse af april 2001, at der er ca. 3.000 under 18-årige stofmisbrugere  

 i  

 Danmark.
Hvis den unge har været anbragt eller har begået voldskriminalitet,  

 har kommunen allerede i dag en forpligtelse til at udarbejde en handleplan  

 for  

 vedkommende.
For den øvrige gruppe skal kommunen først have kendskab til den  

 unges misbrugsproblemer, inden en handleplan kan udarbejdes.
Det er derfor  

 ikke  

 hele målgruppen, der kan udarbejdes en handleplan for efter forslaget.
Hvis  

 det  

 antages, at 2/3 af målgruppen efter forslaget skal have udarbejdet en  

 handleplan, og at handleplanerne løbende skal revideres, så kan de økonomiske  

 konsekvenser af forslaget skønnes til ca. 1,5 mio. kr. årligt.
 De økonomiske konsekvenser af lovforslaget er forhandlet med de  

 kommunale parter.
Administrative konsekvenser for stat,  

 kommuner og amtskommuner Lovforslaget har ikke administrative konsekvenser.
Økonomiske konsekvenser for erhvervslivet Lovforslaget har ikke erhvervsmæssige konsekvenser.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Forslaget indeholder ikke EU-retlige aspekter.
Lovforslagets konsekvenser i hovedtræk Positive konsekvenser / Mindreudgifter Negative konsekvenser / Merudgifter Økonomiske  

 konsekvenser for stat, kommuner og amtskommuner Ingen 1,5 mio. kr. fra  

 2005 og frem Administrative  

 konsekvenser for stats, kommuner og amtskommuner Ingen Ingen Økonomiske  

 konsekvenser for erhvervslivet Ingen Ingen Administrative  

 konsekvenser for erhvervslivet Ingen Ingen Miljømæssige  

 konsekvenser Ingen Ingen Administrative  

 konsekvenser for borgerne Ingen Ingen Forholdet til  

 EU-retten Forslaget  

 indeholder ikke EU-retlige aspekter Hørte myndigheder og organisationer Ligestillingsafdelingen, Ankestyrelsen, Styrelsen for Social  

 Service, Videns- og Formidlingscentret for Socialt Udsatte,  

 Amtsrådsforeningen,  

 Kommunernes Landsforening, Københavns Kommune, Frederiksberg Kommune,  

 Socialchefforeningen, Børne- og kulturchefforeningen, Dansk Psykologforening,  

 Dansk Socialrådgiverforening, Socialpædagogernes Landsforbund,  

 Landsforeningen  

 for Socialpædagoger, Landsforeningen af Opholdssteder og  

 Skolebehandlingstilbud, Forbundet af Offentligt Ansatte, Center for  

 Rusmiddelforskning, Centerlederforeningen, Brugerforeningen for aktive  

 stofmisbrugere, Landsforeningen af væresteder for stofafhængige og tidligere  

 stofafhængige (LVS), Landsforeningen for Human Narkobehandling,  

 Landsforeningen  

 af Pårørende til Stofmisbrugere og Rådet for Socialt Udsatte, Børnerådet,  

 Børnesagens Fællesråd, Red Barnet, Familieplejen i Danmark, Foreningen af  

 Danske Døgninstitutioner, FBU ForældreLandsforeningen.
Bemærkninger til lovforslagets enkelte bestemmelser Til § 1 Til nr. 1 Der er tale om en redaktionel ændring i § 54 som følge af  

 forslaget til § 58 a.
Til nr. 2 Der er tale om en redaktionel ændring i § 56, stk. 2, som følge  

 af forslaget til § 58 a.
Til nr. 3 Efter de gældende regler skal kommunen udarbejde en handleplan  

 når børn og unge under 18 år anbringes udenfor hjemmet eller har begået  

 voldskriminalitet eller anden alvorlig kriminalitet.
Med forslaget får kommunen også en pligt til at udarbejde en  

 handleplan for den behandling, der skal iværksættes for den unges stofmisbrug  

 samt i øvrigt for den nødvendige støtte.
Handleplanen skal angive, hvilke  

 former for støtte, kommunen vil iværksætte for at løse den unges  

 misbrugsproblemer og øvrige sociale problemer.
Der er ikke tale om, at kommunerne skal iværksætte nye  

 foranstaltninger for målgruppen.
Redskaberne er foranstaltningerne for børn  

 og  

 unge efter de almindelige regler i servicelovens kapitel 8. Dvs., at der skal  

 foreligge en undersøgelse efter servicelovens § 38, og at det skal vurderes,  

 hvilke typer af foranstaltninger efter servicelovens § 40, der skal anvendes.
Handleplanen skal udarbejdes i samarbejde med den unge og  

 dennes familie og med inddragelse af det amtslige misbrugscenter.
Ved at  

 inddrage amtets misbrugscenter tilføres kommunen den nødvendige viden om,  

 hvorledes der tilrettelægges en behandling for den unges misbrug.
Der foreligger et behandlingskrævende misbrug når forbruget af  

 euforiserende stoffer har fået et sådant omfang og sker på en sådan måde, at  

 det må betegnes som misbrug eller afhængighed, der medfører fysiske, psykiske  

 og/eller sociale skader.
Målgruppen omfatter såvel hashmisbrugere som  

 misbrugere af centralstimulerende stoffer.
Til nr. 4 Der er tale om en redaktionel ændring i § 58 a stk. 6, som  

 følge af forslaget til nyt stykke 4.
Til § 2 Det foreslås, at loven træder i kraft den 1. januar 2005.
Bilag 1 Lovforslaget sammenholdt med gældende ret Gældende formulering Lovforslaget § 1 I lov om social service, jf. lovbekendtgørelse nr.  

 708 af 29. juni 2004, foretages følgende ændringer:
 § 54.  

  

 Samtykke fra forældremyndighedens indehaver og den unge, der er fyldt 15 år,  

 til en afgørelse efter § 40, stk. 2, nr. 11, skal omfatte formålet med  

 anbringelsen, jf. § 58 a, stk. 4, 1. pkt.
 1.  

  

 I  

  

 § 54  

  

 ændres »§ 58 a, stk. 4, 1. pkt.«  

 til: »§ 58 a, stk. 5, 1. pkt.«.
§ 56.  

  

 Kommunen skal senest 3 måneder efter, at barnet eller den unge har fået  

 ophold uden for hjemmet, vurdere, om den i § 58 a eller § 59 nævnte  

 handleplan skal revideres, og skal herefter med højst 6 måneders mellemrum  

 foretage en sådan vurdering.
Vurderingen af handleplanen skal ske på baggrund  

 af det løbende tilsyn med barnet eller den unge på anbringelsesstedet, jf.  

 § 55, og efter kontakt med forældremyndighedens indehaver.
Vurderingen  

 skal omfatte såvel de dele af handleplanen, som retter sig mod barnet eller  

 den unge, som de dele, der omhandler indsatsen over for familien under  

 anbringelsen.
Afgørelse om revision af handleplanen træffes så vidt muligt i  

 forståelse med forældremyndighedens indehaver og barnet eller den unge.
Stk. 2.  

  

 Er der  

 udarbejdet en særskilt handleplan for støtten til forældrene efter § 58 a,  

 stk. 8, skal kommunen tilbyde at revidere denne plan, når der er behov for  

 det.
Kommunen skal vurdere, om der er behov for at tilbyde en revision af  

 planen senest 3 måneder efter, at barnet eller den unge har fået ophold uden  

 for hjemmet.
Herefter skal kommunen med højst 6 måneders mellemrum foretage  

 en vurdering af, om der er behov for at tilbyde en revision af planen.
 Stk. 3.  

  

 Er  

 anbringelsesstedet beliggende i en anden kommune end barnets eller den unges  

 opholdskommune, underrettes den stedlige kommune forud for anbringelsen.
 2.  

  

 I  

  

 § 56  

  

 , stk. 2, ændres »§ 58 a, stk. 8,«  

 til: »§ 58 a, stk. 9,«.
 § 58 a.  

  

 Kommunen skal skønne, om det er hensigtsmæssigt som led i tilbud til børn og  

 unge efter afsnit II at tilbyde at udarbejde en handleplan, jf. dog stk. 2, 4  

 og 5. Vurderingen skal ske ud fra barnets, den unges eller forældrenes ønske  

 og karakteren og omfanget af det pågældende tilbud.
 Stk. 2.  

  

 Inden der  

 træffes afgørelse om forebyggende foranstaltninger efter §§ 40 og 62 a, skal  

 kommunen tilbyde at udarbejde en handleplan, jf. dog stk. 4 og 5.
Stk. 3.  

  

 Er der  

 udarbejdet en handleplan, jf. stk. 1 eller 2, skal kommunen tilbyde at  

 revidere denne plan, når der er behov for dette.
Kommunen skal højst med 6  

 måneders mellemrum vurdere, om der er behov for at tilbyde en revision af  

 planen.
Stk. 4.  

  

 Inden der  

 træffes afgørelse om at anbringe et  

 barn eller en ung uden for hjemmet, jf. § 40, stk. 2, nr. 11, og  

 § 42, skal der udarbejdes en handleplan.
Kan anbringelsen ikke afvente  

 udarbejdelsen af en handleplan, er en kortfattet angivelse af formålet med  

 anbringelsen tilstrækkelig.
Det påhviler da kommunen snarest muligt at  

 opstille en handleplan.
 Stk. 5.  

  

 For unge under  

 18 år, der har begået voldskriminalitet eller anden alvorlig kriminalitet,  

 skal kommunen udarbejde en handleplan for en indsats, der kan modvirke  

 yderligere kriminalitet og yde den nødvendige støtte til den unge.  

 Handleplanen udarbejdes i samarbejde med den unge og dennes familie.
 3.  

  

 I  

  

 § 58 a  

  

 indsættes efter stk. 3 som nyt  

 stykke:
»Stk. 4.  

  

 For unge under 18 år med et behandlingskrævende stofmisbrug skal kommunen  

 udarbejde en handleplan for den behandling, der skal iværksættes, samt for  

 den nødvendige støtte til den unge.
Handleplanen udarbejdes i samarbejde med  

 den unge og dennes familie og med inddragelse af amtskommunens misbrugscenter  

.  

« Stk. 4-8 bliver herefter stk. 5-9.
 Stk. 6.  

  

 Kommunen skal  

 udarbejde en foreløbig handleplan, jf. stk. 5, senest 7 dage efter, at  

 kommunen har modtaget dokumentation fra politiet om den begåede kriminalitet.
Stk. 7.  

  

 En handleplan  

 skal angive formålet med indsatsen, og hvilken indsats der er nødvendig for  

 at opnå formålet.
Handleplanen skal under hensyn til dette formål tillige  

 angive indsatsens forventede varighed og særlige forhold vedrørende barnet  

 eller den unge, herunder behandling, uddannelse m.v.
I sager om anbringelse  

 uden for hjemmet, jf. stk. 4, skal handleplanen endvidere angive, hvilke  

 former for støtte der selvstændigt skal iværksættes over for familien i  

 forbindelse med, at barnet eller den unge opholder sig uden for hjemmet, og i  

 tiden efter barnets eller den unges hjemgivelse.
 Stk. 8.  

  

 Kommunen skal  

 tilbyde forældrene at udarbejde en særskilt plan for støtte til forældrene i  

 forbindelse med en anbringelse uden for hjemmet.
 4.  

  

 I  

  

 § 58 a  

  

 , stk. 6, ændres »stk. 5,« til:  

 »stk. 6,«.
§ 2 Loven træder i kraft den 1. januar 2005.
