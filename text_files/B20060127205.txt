Bekendtgørelse  

 om sikring efter lov om arbejdsskadesikring for personer i døgnophold efter  

 lov  

 om social service I medfør af § 3, stk. 1, nr. 1, i lov om  

 arbejdsskadesikring, jf. lovbekendtgørelse nr. 154 af 7. marts 2006,  

 fastsættes:
§ 1.  

  

 Børn og unge, der har døgnophold  

 i opholdssteder efter lov om social service § 66, nr. 4, eller  

 døgninstitutioner efter lov om social service § 66, nr. 5, er sikret  

 efter  

 lov om arbejdsskadesikring.
Sikringen omfatter ikke børn og unge i  

 familiepleje.
Stk. 2.  

  

 Sikringen omfatter følgerne af  

 skader, der er forårsaget af aktiviteter af enhver art, der naturligt er  

 forbundet med opholdet.
Sikringen omfatter ikke følgerne af rent private  

 aktiviteter udenfor institutionen.
 § 2.  

  

 Erstatning for tab af  

 erhvervsevne til de sikrede personer kan tidligst tilkendes på det tidspunkt,  

 da opholdet ophører.
 Stk. 2.  

  

 Årslønsfastsættelsen efter  

 § 24 i lov om arbejdsskadesikring foretages efter et skøn under  

 hensyntagen til pågældendes eventuelle erhvervsindtægt i tiden forud for  

 optagelsen i opholdsstedet eller døgninstitutionen, og til den udsigt til  

 erhvervsindtægt pågældende kunne have påregnet, hvis skaden ikke var sket  

 eller  

 ikke havde erhvervsmæssige følger.
 § 3.  

  

 Bekendtgørelsen træder i kraft den 1.  

 januar 2007.
 Stk. 2.  

  

 Bekendtgørelse nr. 938 af 26. november  

 2003 om sikring efter lov om arbejdsskadesikring for personer i døgnophold  

 efter  

 lov om social service, ophæves.
 Stk. 3.  

  

 Bekendtgørelse nr. 938 af 26. november  

 2003 finder fortsat anvendelse på ulykker, der er indtrådt før den 1. januar  

 2007 samt erhvervssygdomme, der er anmeldt før 1. januar 2007.
