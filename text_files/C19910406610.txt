 Tilskudspuljerne for finansåret 1992.
 Bygge- og Boligstyrelsen kan oplyse, at tilskudspuljerne for de enkelte  

 boligtyper for finansåret 1992 vil blive forøget med følgende beløb:
 Til ansøgere som er blevet optaget på venteliste som følge af, at puljen  

 har været opbrugt, vil der blive udsendt tilsagnsmeddelse mandag den 6.  

 januar 1992.
Ændring i beregning af moms på fakturaoplysninger Som følge af vedtagelsen af loven om ophævelse af arbejdsmarkedsbidrag og  

 om ændring af merværdiafgiftsloven (momsloven) hæves momsen pr. 1. januar  

 1992 med 3 pct., fra 22 pct. til 25 pct.
 Denne momsforhøjelse betyder, at det til tilskudsordningen knyttede  

 edb-system, der automatisk tillægger momsen i forbindelse med beregningen af  

 tilskuddet, vil blive ændret.
 Da der fremover vil kunne forekomme anmodning om udbetaling af tilskud på  

 grundlag af fakturaer, der er belagt med enten 22 pct. moms eller 25 pct.  

 moms, afhængig af på hvilket tidspunkt arbejdet er udført, vil ændringen af  

 systemet indebære, at der bliver mulighed for i forbindelse med udbetalingen  

 at indberette den for fakturaen gældende moms-sats.
 Ændringen af edb-systemet vil først kunne gennemføres med virkning fra  

 begyndelsen af februar måned 1992.
I perioden fra den 1. januar til ændringen træder i kraft vil edb-systemet  

 således fortsat udføre tilskudsberegning med 22 pct. moms.
Kommunens  

 sagsbehandling vedrørende udbetalinger må derfor foregå efter følgende  

 retningslinier:
 - Udbetalingsansøgninger, der udelukkende omfatter fakturaer belagt med 22  

 pct. moms, kan indberettes til udbetaling som hidtil.
 - Udbetalingsansøgninger, der omfatter en eller flere fakturaer belagt med  

 25 pct. moms, henlægges til indberetning efter iværksættelse af  

 systemændringen i begyndelsen af februar måned, medmindre ansøgeren ønsker  

 udbetaling af beløbet med tillæg af 22 pct. moms.
 Nøjagtig information om ændringen samt vejledning om udførelse af ændrede  

 funktioner, vil tilgå kommunerne, så snart dette er muligt.
Ændring vedrørende udbetaling af tilskud ved fællesansøgninger med  

 overdragelseserklæring Bygge- og Boligstyrelsen er blevet opmærksom på, at edb-systemet, i  

 tilfælde hvor der i udlejningsejendomme eller ejer/andelsboliger gennemføres  

 både fællesarbejder og individuelle arbejder samt anvendes  

 overdragelseserklæring- eller fuldmagtserklæring, fordeler udgifterne til  

 både fællesarbejder og individuelle arbejder ligeligt på de omfattede  

 boliger.
Denne automatiske fordeling kan i visse tilfælde betyde, at  

 udbetalingen ikke bliver korrekt.
 Styrelsen har derfor besluttet at ændre edb-systemet, således at det  

 bliver muligt at indberette fakturaer på skærmbillederne for de enkelte  

 boliger samtidig med, at der indberettes fakturaer for fællesarbejder på  

 skærmbilledet med ejeroplysninger.
 Systemet vil herefter fordele udgifterne til fællesarbejder ligeligt på de  

 ansøgende boliger og dertil lægge udgifterne vedrørende de individuelle  

 arbejder på de enkelte boliger.
Der beregnes herefter et tilskud for hver bolig.
Tilskuddene summes op og  

 udskrives samlet på check til den, tilskuddene er overdraget.
 Herudover vil den tilsagnsmeddelelse, som alle ansøgere modtager blive  

 ændret, således at det af afsnittet, der indeholder kravene til regningerne,  

 fremgår, at såfremt der er tale om regninger, der ligger til grund for  

 udbetalingsansøgninger, der indeholder såvel fællesarbejder som individuelle  

 arbejder, og hvor der er anvendt overdragelseserklæring, skal det af  

 regningerne fremgå i hvilke lejligheder, der er foretaget hvilke individuelle  

 arbejder.
 De omhandlede ændringer betyder, at kommunalbestyrelsen i forbindelse med  

 udbetalingsindberetningen af overdragelsessager skal skelne mellem:
1. ansøgninger, der alene vedrører fællesarbejder med  

 overdragelseserklæring og 2. ansøgninger, der både vedrører fællesarbejder og  

 individuelle arbejder i en eller flere af de omfattede boliger, og som  

 gennemføres med overdragelseserklæring.
 I sager omfattet af pkt. 1. foretages alene indberetning af fællesarbejder  

 på skærmbilledet med ejeroplysninger.
 I sager omfattet af pkt. 2. foretages indberetning på skærmbilledet med  

 ejeroplysninger vedrørende fællesarbejderne og indberetning på  

 skærmbillederne for de enkelte boliger, der gennemfører individuelle  

 arbejder.
 Denne ændring af edb-systemet vil først kunne gennemføres med virkning fra  

 begyndelsen af februar måned 1992.
 Indtil ændringen træder i kraft må kommunalbestyrelsen foretage  

 henvendelse til Bygge- og Boligstyrelsen, såfremt der opstår tilfælde af  

 ukorrekte udbetalinger.
 Kommunalbestyrelsen vil modtage nærmere besked om ændringens ikrafttræden.
Pdv eb Pia Scott Hansen fuldm.
