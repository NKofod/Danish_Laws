Bekendtgørelse om ændring af bekendtgørelse om helbredskrav på jernbaneområdet1) § 1 I bekendtgørelse nr. 986 af 11. oktober 2011 om helbredskrav på jernbaneområdet, foretages følgende ændringer:
 1. Indledningen affattes således:
»I medfør af § 68, stk. 1, § 101, stk. 3, § 102, stk. 1, § 113, stk. 1, og § 117, stk. 1, i jernbaneloven, jf. lov nr. 686 af 27. maj  2015 fastsættes efter bemyndigelse i henhold til § 112, stk. 1:« 2. Fodnoten til bekendtgørelsens titel affattes således:
»1) Bekendtgørelsen gennemfører dele af Europa-Parlamentets og Rådets direktiv 2007/59/EF af 23. oktober 2007 om certificering af lokomotivførere, der fører lokomotiver og tog på jernbanenettet i Fællesskabet, EU-Tidende 2007, nr.
L 315, side 51, og dele af Kommissionens direktiv 2014/82/EU af 24. juni 2014 om ændring af Europa-Parlamentets og Rådets direktiv 2007/59/EF for så vidt angår generelle faglige kundskaber, helbredskrav og krav vedrørende licensen, EU-Tidende 2014, nr.
L 184, side 11.« 3. I § 12 ændres »transportministeren« til: »transport- og bygningsministeren«.
 4. Overalt i bekendtgørelsen ændres »Trafikstyrelsen« til: »Trafik- og Byggestyrelsen«, og »Trafikstyrelsens« ændres til: »Trafik- og Byggestyrelsens«.
 5. Punkt 2.7 i bilag 2 affattes således:
»2.7. syn på begge øjne: fyldestgørende.« § 2 Stk. 1. Bekendtgørelsen træder i kraft den 15. juli 2015.
 Stk. 2. For de personer, som ved bekendtgørelsens ikrafttrædelsestidspunkt er blevet anset for at have opfyldt kravet til syn på begge øjne ved at personen har god adaptionsevne og tilstrækkelig kompenseringsevne, dog kun i de tilfælde, hvor personen har mistet sit binokulære syn efter ansættelsen, vil kravet til syn på begge øjne, forsat anses for at være opfyldt, medmindre disse personers forhold ændres.
Trafik- og Byggestyrelsen, den 7. juli 2015 Carsten Falk Hansen / Leif Funch 1) Bekendtgørelsen gennemfører dele af Kommissionens direktiv 2014/82/EU af 24. juni 2010 om ændring af Europa-Parlamentets og Rådets direktiv 2007/59/EF for så vidt angår generelle faglige kundskaber, helbredskrav og krav vedrørende licensen, EU-Tidende 2014, nr.
L 184, side 11.
