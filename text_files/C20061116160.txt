Vejledning  

 om vielse nr. 4: Dispensation fra kravet om lovligt ophold ved indgåelse af  

 ægteskab i Danmark (Denne vejledning er en del af en serie af vejledninger,  

 som Familiestyrelsen har udarbejdet om vielser.
Vejledningerne revideres  

 løbende og offentliggøres i Retsinformation (www.retsinfo.dk); vejledningerne  

 ligger samlet på www.familiestyrelsen.dk under Ægteskab og registreret  

 partnerskab/Vielse) Indhold 1.
Indledning 2.
Praksis vedrørende  

 dispensation fra kravet om »lovligt ophold  

  

 « 2.1.
Parten har opholdt  

 sig længe i Danmark og derigennem opnået en påviselig tilknytning til den  

 anden person 2.1.1.
Opholdets længde 2.1.2.
Beregning af  

 opholdets længde 2.1.3.
Særligt om  

 parternes tilknytning til hinanden 2.1.4.
Ung alder 2.2.
Parterne har eller  

 venter barn sammen 2.3.
Alvorlig sygdom  

 eller alvorligt handicap 2.4.
Forudgående  

 tilknytning til hinanden 2.5.
Andre særlige  

 omstændigheder 3.
Er afslag på at  

 lade et par indgå ægteskab i Danmark på grund af manglende »lovligt ophold  

  

 «  

  

 her i landet foreneligt med parrets menneskerettigheder? 4.
Retsvirkningerne  

 af en dispensation fra kravet om »lovligt ophold  

  

 « 5.
Sagsbehandling,  

 herunder klageadgang Denne vejledning er tilknyttet »Vejledning om vielse nr. 1:  

 Ægteskabsbetingelserne«, der findes på www.familiestyrelsen.dk.
1. Indledning Efter ægteskabslovens § 11 a, stk. 1, er det en betingelse for  

 at indgå ægteskab i Danmark, at begge parter har »lovligt ophold« i Danmark:  

 dansk indfødsret eller lovligt ophold her i landet efter udlændingelovens §§  

 1-3 a, 4 b eller 5, stk. 2, eller i medfør af en opholdstilladelse efter  

 udlændingelovens §§ 6-9 f.
 »Lovligt ophold« kan blandt andet bygge på:
  

 	  

 Dansk indfødsret   

 	  

 Statsborgerskab i et  

 af de nordiske lande   

 	  

 Statsborgerskab i et  

 EU-land eller Schweiz   

 	  

 Statsborgerskab i et  

 visumfrit land   

 	  

 Opholdstilladelse  

 eller turistvisum udstedt i Danmark eller i et andet Schengenland Asylansøgere og andre udlændinge, der alene opholder sig i  

 Danmark, mens deres sag om opholdstilladelse mv. er under behandling  

 (processuelt ophold), har ikke »lovligt ophold« i Danmark i relation til  

 indgåelse af ægteskab; de kan derfor ikke indgå ægteskab i Danmark.  

 Processuelt  

 ophold i et andet Schengen-land, f.eks. som asylansøger, medfører heller ikke  

 »lovligt  

 ophold« i Danmark.
 Reglerne om lovligt ophold er nærmere beskrevet i »Vejledning  

 om lovligt ophold som betingelse for indgåelse af ægteskab«, udfærdiget af  

 Integrationsministeriet pr. 1. juli 2005, der findes på  

 www.familiestyrelsen.dk.
 Kommunen kan efter lovens § 11 a, stk. 2, give tilladelse til  

 indgåelse af ægteskab i Danmark, hvis ganske særlige omstændigheder, navnlig  

 varigheden af en udlændings ophold her i landet, taler for det.
I det følgende gennemgås retningslinierne for at give  

 dispensation fra kravet om »lovligt ophold«.
Retningslinierne gælder også ved  

 indgåelse af registreret partnerskab.
2. Praksis vedrørende dispensation fra kravet om »lovligt  

 ophold  

  

 « Efter ægteskabslovens § 11 a, stk. 2, skal  

 dispensationsadgangen anvendes, hvis »ganske særlige omstændigheder, herunder  

 navnlig varigheden af en udlændings ophold heri landet, taler derfor«.
 Efter forarbejderne til bestemmelsen og Familiestyrelsens  

 praksis siden bestemmelsens ikrafttræden den 1. juli 2002 skal kommunen give  

 dispensation fra kravet om »lovligt ophold« i følgende situationer:
 1.  

 	  

 Parten har opholdt sig  

 meget længe i Danmark og derigennem opnået en påviselig tilknytning til den  

 anden person.
 2.  

 	  

 Parterne har eller  

 venter barn sammen.
 3.  

 	  

 Parten lider af  

 alvorlig sygdom eller har et alvorligt handicap.
 4.  

 	  

 Parterne har en  

 forudgående tilknytning til hinanden.
 5.  

 	  

 Der foreligger andre  

 særlige omstændigheder.
 Ved afgørelsen af sagen om dispensation fra kravet om »lovligt  

 ophold« må kommunen ikke tage hensyn til parternes ønsker om eller mulighed  

 for  

 at bosætte sig i Danmark.
2.1. Parten har opholdt sig meget længe i Danmark og  

 derigennem opnået en påviselig tilknytning til den anden person På baggrund af en række klagesager, som Familiestyrelsen har  

 behandlet, er det styrelsens opfattelse, at personer, der har opholdt sig her  

 i  

 landet i omkring 3 år, har opholdt sig så længe i Danmark, at de opfylder  

 betingelserne for at få dispensation fra kravet om »lovligt ophold«.
Det er dog en yderligere betingelse, at udlændingen gennem  

 opholdet har opnået en påviselig tilknytning til den, som udlændingen nu  

 ønsker  

 at blive gift med.
Dette er nærmere beskrevet i pkt. 2.1.3.
2.1.1. Opholdets længde I det følgende refereres en række sager, hvori Familiestyrelsen  

 har truffet afgørelse om dispensation fra kravet om »lovligt ophold« i  

 situationer, hvor en part havde opholdt sig længe i Danmark:
Familiestyrelsens afgørelse af 30. april 2004  

 (sag nr. 1) M kom til Danmark som flygtning sammen med sin mor i juni 1999.  

 Udlændingestyrelsen meddelte M afslag på asyl, hvilket Flygtningenævnet  

 stadfæstede i september 2002. Af forskellige grunde kunne M imidlertid ikke  

 udvises, og han havde derfor »tålt ophold« i Danmark.
 Asylsagen blev senere genoptaget, og i efteråret 2003  

 besluttede Udlændingestyrelsen at udvise M, men Flygtningenævnet hjemviste  

 sagen til fornyet behandling.
Samtidig ansøgte M om tilladelse til at indgå ægteskab med H,  

 der er dansk statsborger.
M og H havde kendt hinanden siden maj 2001, og de  

 havde været kærester siden februar 2002, hvor de flyttede sammen.
M søgte  

 endvidere  

 om familiesammenføring på baggrund af samlivet med H.
Familiestyrelsen gav M tilladelse til at indgå ægteskab med H.
Ved  

 afgørelsen af 30. april 2004 lagde styrelsen vægt på, at M havde opholdt sig  

 i  

 Danmark i 4 år og 10 måneder, at M og H havde kendt hinanden i næsten 3 år,  

 og  

 at de havde boet sammen og været kærester i 2 år og 2 måneder.
Familiestyrelsens afgørelse af 30. april 2004  

 (sag nr. 2) H indrejste i Danmark i februar 2001 og ansøgte om asyl.  

 Flygtningenævnet afslog i april 2002 ansøgningen om asyl og pålagde H at  

 udrejse af Danmark inden en måned.
I efteråret 2002 fastholdt nævnet  

 afgørelsen.
H søgte herefter om humanitær opholdstilladelse.
Hun oplyste,  

 at hun ved tilbagevenden til sit hjemland risikerede dødsstraf på grund af  

 forholdet til M, der er dansk statsborger og kristen, og fordi hun ønskede at  

 konvertere fra islam til kristendom.
Det var bekræftet, at H skulle påbegynde  

 oplæring i den kristne tro.
Integrationsministeriet besluttede i efteråret 2002, at H kunne  

 opholde sig i Danmark, mens sagen om opholdstilladelse blev behandlet.
Hun  

 fik  

 herefter igen processuelt ophold.
H lærte M at kende i juni 2002. De flyttede sammen i januar  

 2003, hvor de holdt forlovelsesfest.
H ansøgte herefter om tilladelse til at  

 indgå ægteskab med M.
Familiestyrelsen gav H tilladelse til at indgå ægteskab med M.
Ved  

 afgørelsen af 30. april 2004 lagde styrelsen vægt på, at H havde opholdt sig  

 i  

 Danmark i 3 år og 2 måneder, at H og M havde kendt hinanden i 1 år og 10  

 måneder, og at de havde boet sammen i 1 år og 3 måneder.
Familiestyrelsens afgørelse af 30. april 2004  

 (sag nr. 3) M indrejste i Danmark i april 2001, hvor han søgte om asyl.  

 Flygtningenævnet afslog i efteråret 2002 ansøgningen om asyl og pålagde M at  

 udrejse  

 straks.
 M ansøgte herefter om opholdstilladelse på grund af  

 familiemæssig tilknytning til Danmark, bl.a. havde han en bror i Danmark.  

 Udlændingestyrelsen afslog i efteråret 2003 denne ansøgning og pålagde igen M  

 at udrejse straks.
M, der stadig opholdt sig her i landet, ansøgte i efteråret 2003  

 om tilladelse til at indgå ægteskab med H, der er udenlandsk statsborger med  

 opholdstilladelse i Danmark.
Parterne, der stammer fra samme land, havde  

 kendt  

 hinanden siden sommeren 2001, og de havde boet sammen siden efteråret 2003.
Familiestyrelsen gav M tilladelse til at indgå ægteskab med H.
Ved  

 afgørelsen af 30. april 2004 lagde styrelsen vægt på, at M havde opholdt sig  

 i  

 Danmark i 3 år, at M og H havde kendt hinanden i 2 år og 9 måneder, og at de  

 havde boet sammen i ca. 6 måneder.
Familiestyrelsens afgørelse af 4. maj 2004 (sag  

 nr. 4) I denne sag stadfæstede Familiestyrelsen den 4. maj 2004 afslaget  

 på dispensation fra kravet om »lovligt ophold« med følgende begrundelse:
 »Civilretsdirektoratet [nu Familiestyrelsen] har nu behandlet  

 Deres klage over Statsamtets afgørelse af 4. december 2003. Ved afgørelsen  

 afslog statsamtet at give Dem tilladelse til at indgå ægteskab med M efter  

 ægteskabslovens § 11 a, stk. 2, - dispensation fra kravet om lovligt ophold i  

 Danmark.
 De har bedt om, at De må indgå ægteskab med H.
 Vi har gennemgået sagen, og vi ændrer ikke statsamtets  

 afgørelse.
Vi har truffet afgørelsen efter § 11 a i ægteskabsloven.
Efter  

 § 11 a, stk. 1, må ægteskab kun indgås, når begge parter har dansk indfødsret  

 eller lovligt ophold her i landet.
 Statsamterne kan efter § 11 a, stk. 2, give tilladelse til at  

 indgå ægteskab, selvom en udlænding ikke har lovligt ophold, hvis ganske  

 særlige omstændigheder taler derfor.
 Efter forarbejderne til bestemmelsen skal der i den forbindelse  

 navnlig lægges vægt på, om den pågældende har opholdt sig i landet i meget  

 lang  

 tid og derved har opnået påviselig tilknytning til den person, med hvem  

 ægteskabet ønskes indgået.
 Det beror på en konkret vurdering af hver enkelt sag, om den  

 udenlandske part har opholdt sig her i landet så længe, og derved har opnået  

 en  

 sådan påviselig tilknytning til den anden part, at der bør meddeles  

 dispensation for kravet om lovligt ophold.
 I forarbejderne til bestemmelsen er der endvidere omtalt  

 følgende situationer, hvor der kan være grundlag for at give tilladelse til  

 indgåelse af ægteskab, selvom en udlænding ikke har lovligt ophold her i  

 landet:
   

 	  

 Hvis det på grund af  

 alvorlig sygdom eller alvorligt handicap vil være urimeligt ikke at tillade  

 de  

 pågældende at gifte sig her i landet.
   

 	  

 Hvis parterne venter  

 barn sammen.
   

 	  

 Hvis begge parter er  

 asylansøgere og inden indrejsen i Danmark havde tilknytning til hinanden.
 Det fremgår af sagen, at De indrejste i Danmark [i foråret]  

 2001, hvor De søgte om asyl.
Udlændingestyrelsen afslog [i efteråret] 2003 Deres ansøgning  

 om asyl.
Denne afgørelse er indbragt for Flygtningenævnet, der endnu ikke har  

 taget stilling til sagen.
 I klagen af 4. februar 2004 oplyste H, at hun på det tidspunkt  

 havde kendt Dem i ca. 1 år, og at De havde boet sammen med hende i 7 måneder.
 H, der er 19 år, har ikke selvstændig bolig, men bor  sammen  

 med Dem  hos sine forældre.
 H har oplyst, at De har indgået som et ligeværdigt  

 familiemedlem i den tid, hvor De har boet sammen med hende.
 Vi har ved afgørelsen lagt vægt på varigheden af Deres ophold  

 her i landet, sammenholdt med at De og H kun har kendt hinanden siden  

[foråret]  

 2003 og kun har boet sammen siden juli 2003 i hendes forældres bolig.
Efter en konkret vurdering finder vi på denne baggrund, at der  

 ved Deres ophold i Danmark og Deres tilknytning til H ikke foreligger sådanne  

 ganske særlige omstændigheder, at der er grundlag for at meddele Dem  

 dispensation til at indgå ægteskab med H efter ægteskabslovens § 11 a, stk.  

 2.« 2.1.2. Beregning af opholdets længde Længden af opholdet i Danmark beregnes fra ansøgerens indrejse  

 i Danmark.
Det har ikke betydning for længden af opholdet, at den pågældende  

 inden  

 indrejsen i Danmark har opholdt sig i andre EU-lande eller nordiske lande.
Det er som udgangspunkt uden betydning, om parten tidligere har  

 haft »lovligt ophold« her i landet.
Et tidligere ophold kan dog tillægges  

 betydning, hvis det er afsluttet kort tid, inden det nuværende ophold  

 begyndte.
 Hvis parten har et »lovligt ophold«, der ophører  f.eks. et  

 turistvisum  og parten først derefter ansøger om indgåelse af ægteskab  

 i  

 Danmark, medregnes dette ophold ved beregningen af opholdets varighed.
Familiestyrelsens afgørelse af 12. maj 2003  

 (sag nr. 5) H havde haft et 20 måneders ophold i Danmark.
H var derefter  

 rejst til Norge, hvor hun havde opholdt sig i 15 måneder.
H blev efterfølgende udvist af Norge til Danmark, hvor hun  

 søgte om dispensation til at indgå ægteskab.
På afgørelsestidspunktet havde H  

 opholdt sig i Danmark i ca. ½ år siden ankomsten fra Norge.
 Styrelsen stadfæstede ved afgørelse af 12. maj 2003 afslaget på  

 dispensation og bemærkede i den forbindelse, at styrelsen så bort fra de  

 første  

 20 måneders ophold i Danmark, fordi H derefter havde opholdt sig i Norge i  

 over  

 et år.
2.1.3. Særligt om parternes tilknytning til hinanden Som beskrevet i indledningen til pkt. 2.1. er et langvarigt  

 ophold i Danmark ikke tilstrækkeligt til at opnå dispensation fra kravet om  

 »lovligt  

 ophold«.
Der stilles også krav om, at udlændingen gennem opholdet har opnået  

 en  

 påviselig tilknytning til den, som udlændingen nu ønsker at blive gift med.
 Efter forarbejderne til § 11 a er kravet om »lovligt ophold«  

 ved indgåelse af ægteskab i Danmark begrundet i et ønske om at undgå, at især  

 asylansøgere indgår proforma-ægteskab med en herboende og derefter søger om  

 familiesammenføring under henvisning til ægteskabet.
 Uanset dette lægger § 11 a ikke op til, at der skal foretages  

 en nærmere undersøgelse af, om der er tale om et proforma-ægteskab.  

 Afgørelser  

 om dispensation skal i stedet alene træffes ud fra et konkret skøn over  

 sagens  

 objektive kendsgerninger.
 I sag nr. 1-3 i pkt. 2.1.1., hvor Familiestyrelsen gav  

 dispensation, lagde styrelsen også vægt på, at parterne havde kendt hinanden  

 og  

 været kærester i en længere periode, mindst 1-1½ år.
 Der kan ikke stilles krav om, at parterne bor sammen, men hvis  

 de bor sammen og har boet sammen i længere tid, anses tilknytningskravet for  

 opfyldt.
Asylansøgere, der er indkvarteret på et asylcenter, må ikke  

 flytte fra centret uden udlændingemyndighedernes tilladelse.
Den  

 omstændighed,  

 at en asylansøger ikke bor sammen med sin kæreste, kan derfor ikke i sig selv  

 begrunde, at tilknytningskravet ikke anses for opfyldt.
Hvis der er tvivl om  

 parternes tilknytning til hinanden, skal kommunen derfor foretage en nærmere  

 undersøgelse af sagen.
 Hvis det er helt åbenbart, at der er tale om et proforma-ægteskab,  

 kan kommunen afslå at give dispensation.
 Fra praksis kan nævnes følgende sager:
 Sag nr. 4, der er refereret i pkt. 2.1.1.
Familiestyrelsens afgørelse af 30. oktober 2003  

 (sag nr. 6) M havde lært H at kende i slutningen af 1998, og han boede  

 sammen med hende i Sverige fra 1999 til 2000. I marts 2000 indgik M ægteskab  

 med en anden kvinde, som han blev separeret fra i marts 2001 og skilt fra i  

 februar 2003.
M havde oplyst, at han fra omkring separationstiden genoptog  

 forbindelsen med H, og han flyttede sammen med hende i december 2001 i  

 Sverige.  

 M indrejste til Danmark i september 2002 og havde siden da haft telefonisk  

 kontakt med H hver eller hver anden dag.
M måtte som asylansøger ikke udrejse  

 af landet, men H havde besøgt M 3-4 gange i Danmark.
Styrelsen afslog ved afgørelse af 30. oktober 2003 at meddele  

 dispensation.
I afgørelsen anførte styrelsen, at varigheden af Ms  

 bekendtskab  

 med H ikke kunne begrunde dispensation.
Der blev i den forbindelse lagt vægt  

 på, at Ms aktuelle bekendtskab med H havde varet omkring 2½ år, hvoraf  

 der det  

 seneste år  på grund af den geografiske afstand  hovedsageligt  

 kun havde  

 været telefonisk kontakt mellem M og H.
2.1.4. Ung alder I situationer, hvor den ene eller begge parter er meget unge,  

 men parterne alligevel har haft et længerevarende forhold til hinanden, bør  

 kommunen være tilbageholdende med at give dispensation.
Dette kan illustreres  

 med følgende sag:
Familiestyrelsens afgørelse af 12. maj 2005  

 (sag nr. 7) M indrejste i Danmark i februar 2002, hvor han søgte om asyl.  

 Udlændingestyrelsen afslog ansøgningen om asyl og fastsatte flere gange en  

 udrejsefrist, uden at M udrejste.
 M og H havde været kærester i lidt over tre år.
På tidspunktet for ansøgningen om dispensation boede M og H  

 sammen hos Hs far i en 3-værelses lejlighed.
Tidligere havde de boet  

 sammen  

 hos Hs mor.
H var 19 år, og hun var således omkring 16-17 år, da de  

 lærte  

 hinanden at kende.
Styrelsen afslog ved afgørelsen af 12. maj 2005 at give  

 dispensation.
I afgørelsen anførte styrelsen, at varigheden af Ms  

 ophold i  

 Danmark og parternes tilknytning til hinanden ikke kunne begrunde  

 dispensation.  

 Der blev i den forbindelse lagt vægt på varigheden af Ms ophold her i  

 landet,  

 sammenholdt med at parterne ikke havde selvstændig bopæl.
Endvidere lagde  

 styrelsen vægt på Hs unge alder.
 Der henvises endvidere til  

  

 sag  

 nr. 4  

  

 , der er gennemgået i pkt. 2.1.1.
2.2. Parterne har eller venter barn sammen Det fremgår af forarbejderne til § 11 a, at der bør  

 dispenseres, hvis parterne har eller venter barn sammen.
Har eller venter  

 parterne barn sammen, er udgangspunktet således, at der skal gives  

 dispensation,  

 også selvom udlændingen ikke har haft langvarigt ophold i Danmark, eller  

 parterne ikke har kendt hinanden i særlig lang tid.
 Er barnet født inden ankomsten til Danmark, og er der tvivl om,  

 hvem der er forældre til barnet, kan kommunen anmode parterne om at fremlægge  

 dokumentation for forældreskabet fra deres hjemland eller fra det land, hvor  

 barnet blev født.
Som det fremgår af »Vejledning om vielse nr. 2: Dokumentation  

 for at en part er ugift, herunder anerkendelse af udenlandske skilsmisser  

 mv.«  

 kan kommunen normalt ikke kræve fremlagt dokumenter fra det land, som en  

 flygtning eller asylansøger er flygtet fra.
I disse sager kan kommunen i  

 stedet  

  med parternes samtykke  indhente en kopi af den udenlandske  

 parts akter hos  

 Udlændingemyndighederne.
Familiestyrelsens afgørelse af 24. februar 2004  

 (sag nr. 8) M og H, som havde ansøgt om asyl i Danmark, ansøgte om dispensation  

 til at indgå ægteskab.
De oplyste, at de havde fællesbarnet B.
 Det fremgik af udlændingemyndighedernes akter, at M havde  

 oplyst, at B var født i byen X, mens H havde oplyst, at B var født i byen Y.  

 M  

 og H havde samstemmende oplyst, at B var født den 5. oktober 2000. Der var  

 efter parternes oplysninger indgået aftale om fælles forældremyndighed over  

 B.
Der var ikke oplysninger om, at M havde anerkendt faderskabet.  

 Der var imidlertid heller ikke grundlag for at betvivle parrets oplysninger  

 om,  

 at B var et fællesbarn  de ankom blandt andet alle samtidigt til  

 Danmark.
Familiestyrelsen  

 lagde til grund, at der var tale om et fællesbarn og gav dem dispensation fra  

 kravet om »lovligt ophold«.
2.3. Alvorlig sygdom eller alvorligt handicap Efter forarbejderne til bestemmelsen bør der ligeledes  

 dispenseres, hvis det f.eks. på grund af alvorlig sygdom eller alvorligt  

 handicap vil være urimeligt ikke at tillade parterne at gifte sig her i  

 landet.  

 Der bør således også i denne situation meddeles dispensation, selvom den  

 udenlandske part ikke har opholdt sig i Danmark i meget lang tid.
Familiestyrelsen har ikke behandlet sager, der vedrører en  

 sådan problemstilling, men det må antages, at der skal være tale om fysiske  

 eller psykiske sygdomme af meget alvorlig karakter.
Der skal foreligge en  

 indgående  

 lægefaglig beskrivelse af sygdommen.
2.4.  

 Forudgående tilknytning til hinanden I situationer, hvor asylansøgere og andre, inden indrejsen i  

 Danmark havde en påviselig tilknytning til hinanden, bør den samlede varighed  

 af parternes forhold  også omfattende tiden før indrejsen   

 tillægges vægt ved  

 afgørelse om dispensation fra kravet om »lovligt ophold«.
 I tilfælde, hvor parterne har en påviselig tilknytning til  

 hinanden, der rækker tilbage til tiden før ankomsten til Danmark, kan der  

 gives  

 dispensation, selvom udlændingen ikke har haft langvarigt ophold i Danmark.
 Denne dispensationsmulighed omfatter bl.a. situationer, hvor  

 parterne inden ankomsten til Danmark havde indgået ægteskab med hinanden, men  

 enten ikke kan bevise dette, eller hvor ægteskabet er ugyldigt efter dansk  

 ret  

  f.eks. fordi parterne ikke var samtidig til stede under vielsen.
2.5. Andre særlige omstændigheder Opregningen af dispensationsmulighederne i forarbejderne er  

 ikke udtømmende.
Der kan således være andre omstændigheder, der efter et  

 konkret skøn må sidestilles med de ovennævnte dispensationsmuligheder.
3. Er afslag på at lade et par indgå ægteskab i  

 Danmark på grund af manglende »lovligt ophold  

  

 «  

  

 her i landet foreneligt med parrets  

 menneskerettigheder? Ved afslag på at give tilladelse til, at et par indgår ægteskab  

 i Danmark med den begrundelse, at en part ikke har »lovligt ophold« i  

 Danmark,  

 kan der opstå spørgsmål om krænkelse af parternes menneskerettigheder.
Efter  

  

 artikel 12  

  

 i  

 Den Europæiske Menneskerettighedskonvention (EMRK) har giftefærdige mænd og  

 kvinder  

 ret til at indgå ægteskab og stifte familie i overensstemmelse med de  

 nationale  

 love om udøvelsen af denne ret.
Bestemmelsen skal ses i sammenhæng med  

 konventionens artikel 8 om respekt for familielivet og privatlivet.  

 Rettighederne i artikel 12 er imidlertid relative, og den materielle  

 beskyttelse heraf begrænset, idet rettighederne kan undergives sådan  

 lovmæssig  

 regulering, som staten finder passende.
Medlemsstaterne har et ganske vidt  

 skøn, idet dog en regulering af bl.a. adgangen til at kunne indgå ægteskab  

 skal  

 være i overensstemmelse med et almindeligt legalitetsprincip.
 Det fremgår af forarbejderne til ægteskabslovens § 11 a, at det  

 er regeringens opfattelse, at betingelsen om, at begge parter skal have  

 »lovligt  

 ophold« i Danmark for at indgå ægteskab her i landet, er i overensstemmelse  

 med  

 rammerne for medlemsstaternes adgang i EMRK artikel 12 til at fastsætte  

 nationale love om udøvelsen af retten til at indgå ægteskab.
Endvidere følger det af EMRK  

  

 artikel 14  

  

 , at rettigheder i henhold til konventionen beskyttes  

 uden forskel på grund af køn, race, farve, sprog, religion, politisk eller  

 anden overbevisning, national eller social oprindelse, tilhørsforhold til et  

 nationalt mindretal, formueforhold, fødsel eller ethvert andet forhold.
Det  

 grundlæggende kriterium for anvendelsen af artikel 14 er, at der skal være  

 tale  

 om sammenlignelige situationer.
Er en forskelsbehandling i sammenlignelige  

 situationer objektiv og rimelig begrundet, foreligger der ikke  

 diskrimination.  

 Heri ligger, at en forskelsbehandling skal varetage et anerkendelsesværdigt  

 formål og være proportional for ikke at være omfattet af  

 diskriminationsforbudet.
Af forarbejderne til § 11 a fremgår det endvidere, at det er  

 regeringens opfattelse, at en udlænding, der opholder sig en kortere periode  

 i  

 Danmark, mens en ansøgning om opholdstilladelse behandles, ikke er i en  

 sammenlignelig situation med en anden udlænding med et egentligt lovligt  

 ophold  

 her i landet.
Reglerne kan således ikke generelt antages at stride mod  

 konventionens bestemmelser.
Den Europæiske Menneskerettighedsdomstol foretager som  

 udgangspunkt ikke en generel eller abstrakt vurdering af, om en medlemsstats  

 retstilstand er forenelig med konventionen.
Det afgørende er den konkrete  

 anvendelse af regelsættet.
Den Europæiske Menneskerettighedsdomstol foretager  

 således en vurdering af, hvorvidt der i det konkrete tilfælde foreligger en  

 krænkelse af en af de i konventionen sikrede rettigheder eller friheder.
 Ved behandlingen af konkrete sager om dispensation fra kravet  

 om »lovligt ophold« i Danmark skal det sikres, at konventionen er overholdt.
4. Retsvirkningerne af en dispensation fra kravet om »lovligt  

 ophold  

  

 « Selvom kommunen giver dispensation fra kravet om »lovligt  

 ophold«, må parterne kun indgå ægteskab med hinanden, hvis de øvrige  

 ægteskabsbetingelser er opfyldt; se »Vejledning om vielse nr. 1:  

 Ægteskabsbetingelserne« (www.familiestyrelsen.dk).
5. Sagsbehandling, herunder klageadgang Afgørelser om dispensation fra kravet om »lovligt ophold« kan  

 påklages til Familiestyrelsen, jf. ægteskabslovens § 58 b.
 Om klageadgangen og behandlingen af dispensationssager, se »Vejledning  

 om vielse nr. 1: Ægteskabsbetingelserne« (  

  

 www.familiestyrelsen.dk  

  

 ).
