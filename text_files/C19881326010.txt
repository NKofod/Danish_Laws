 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 EF-Kommissionen har ved beslutning af 7. marts 1988 (K (88) 452 endelig  

 udg.) meddelt Danmark tilladelse til opskæring af fersk kød uanset  

 bestemmelsen i punkt 45 c) i bilag I til direktiv 64/433/EØF (fersk kød  

 direktivet), jf. punkt 45 c) i bilag I til Landbrugsministeriets  

 bekendtgørelse af 20. december 1984 om udførsel af fersk kød.
 Med henvisning hertil og efter bemyndigelse fra Landbrugsministeriet  

 meddeles herved tilladelse til også at foretage varm opskæring af  

 slagtekroppe af kvæg og svin på følgende særlige betingelser:
 1. Slagtekroppene transporteres fra slagtehallen -  

 efter afkøling i kølerum, der er udstyret med luftkøleelementer, som gør det  

 muligt at køle kvægkroppene ned til en indre temperatur på + 7 grader C inden  

 for 48 timer og svinekroppene inden for 20 timer - til opskæringslokalet,  

 hvor rumtemperaturen ikke må overstige + 12 grader C, og som befinder sig i  

 samme bygningskompleks som kølerummene.
 2. Kødet overføres i een omgang.
 3. Slagtekroppene føres ind i opskæringslokalet og  

 opskæres, inden deres indre temperatur har nået + 7 grader C, når opskæringen  

 af kvægkroppene foretages senest 48 timer og opskæringen af svinekroppene  

 senest 20 timer efter slagtningen.
 4. Tidsrummet mellem kødets ankomst til  

 opskæringslokalet og den videre afkøling må ikke overstige 60 minutter.
 5. Når opskæringen og emballeringen er afsluttet,  

 transporteres kødet straks til passende kølerum.
 P.V.V.
