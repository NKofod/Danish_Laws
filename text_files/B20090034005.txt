Bilag 1 Bekendtgørelse om ændring af den fortegnelse over valgkredse, der indeholdes i lov om folketingsvalg i Grønland I medfør af § 8, stk. 1, i lov om folketingsvalg i Grønland, jf. lovbekendtgørelse nr. 255 af 28. april 1999, fastsættes:
 § 1.  Som følge af landstingslov nr. 15 af 5. december 2008 om Grønlands inddeling i landsdele og kommuner affattes den i bilaget til lov om folketingsvalg i Grønland angivne fortegnelse over valgkredse i hver kommune som angivet i bilaget til denne bekendtgørelse.
 § 2.  Bekendtgørelsen træder i kraft den 6. maj 2009.
 Stk. 2. Samtidig ophæves bekendtgørelse nr. 428 af 28. maj 2001 om ændring af den fortegnelse over valgkredse, der indeholdes i lov om folketingsvalg i Grønland.
