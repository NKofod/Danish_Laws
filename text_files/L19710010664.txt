(Kulturaftalen med Jugoslavien) Ved kgl. resolution af 15. december 1970 har Danmark ratificeret den i  

 Beograd den 12. oktober 1970 undertegnede kulturoverenskomst mellem Danmark  

 og Jugoslavien.
 Overenskomsten har følgende ordlyd:
OVERENSKOMST om kulturelt samarbejde mellem Kongeriget Danmark og Den socialistiske  

 føderative Republik Jugoslavien Kongeriget Danmarks regering og Den socialistiske føderative Republik  

 Jugoslaviens regering har ud fra ønsket om at udvikle samarbejdet mellem de to lande på kulturens,  

 uddannelsens og videnskabens område besluttet at indgå denne overenskomst, Artikel 1 Den kontraherende parter vil fremme kontakterne og samarbejdet mellem de  

 to landes forskningsorganer og institutioner for videnskab og uddannelse.
De  

 vil ligeledes bestræbe sig for at fremme udsendelsen og modtagelsen af  

 videnskabsmænd og forskere fra hvert land til studieophold ved disse organer  

 eller institutioner, idet de i videst muligt omfang vil sikre dem de  

 nødvendige faciliteter.
 De kontraherende parter vil tilskynde til udvekslingen af lærere på  

 universitetsniveau mellem de to lande.
Artikel 2 Hver af parterne yder i det omfang, det er muligt,det andet land  

 stipendier til studier og til specialisering inden for videnskab, uddannelse  

 og kunst.
Artikel 3 De kontraherende parter vil fremme udvekslingen af erfaring inden for den  

 højere uddannelse, samt gymnasie- og folkeskoleuddannelsen især ved  

 udveksling af delegationer af pædagoger og ved udveksling af repræsentative  

 udvalg af lærebøger og andre uddannelsesmidler.
Artikel 4 De kontraherende parter vil yde lettelse for undervisningen i det andet  

 lands sprog og litteratur på universitetsplan og vil fremme deltagelsen af  

 lærere og studerende i det andet lands feriekurser i sprog og litteratur.
 De kontraherende parter vil ligeledes fremme udvekslingen af publikationer  

 og nødvendigt materiale til studiet af det andet lands sprog.
Artikel 5 Begge parter vil tilskynde til gensidige besøg af kulturelle og  

 kunstneriske personligheder inden for litteraturens og musikkens områder, den  

 bildende kunst samt teater-og filmkunst med henblik på studier og  

 dokumentation såvel som deltagelse i internationale møder, festivaler og  

 konkurrencer.
Artikel 6 Begge parter vil virke for udveksling af kunstneriske ensembler og  

 kunstnere, præsentation af koncerter og teaterforestillinger med værker  

 hidrørende fra det andet land såvel som udveksling af kunstudstillinger og  

 dokumentariske udstillinger.
Artikel 7 De kontraherende parter vil tilskynde til direkte samarbejde mellem radio  

 og fjernsyn, presse og filminstitutioner i de to lande.
Artikel 8 De kontraherende parter vil fremme udveksling af bøger samt  

 videnskabelige, pædagogiske, tekniske og litterære publikationer mellem de to  

 landes hovedbiblioteker.
Artikel 9 Begge parter vil fremme oversættelse og udgivelse af videnskabelige,  

 tekniske og litterære værker samt præsentationen af musikalske værker af  

 kunstnere fra det andet land.
Artikel 10 De kontraherende parter vil tilskynde til udvekslinger på sports- og  

 turistområdet.
Artikel 11 Samarbejdet på det videnskabelige område vil blive reguleret gennem en  

 ordning mellem Den socialistiske føderative Republik Jugoslaviens føderale  

 råd for ko-ordinering af videnskabelige aktiviteter og Kongeriget Danmarks  

 undervisningsministerium.
Artikel 12 Med henblik på gennemførelsen af denne overenskomst vil de kontraherende  

 parter udpege repræsentanter, som periodisk vil mødes i en blandet kommission  

 skiftevis i Kongeriget Danmark og Den socialistiske føderative Republik  

 Jugoslavien for at fastlægge samarbejdsprogrammer for en vis periode samt de  

 nødvendige organisatoriske og finansielle vilkår for deres gennemførelse.
 De kontraherende parter vil udveksle deres programudkast mindst en måned  

 før den blandede kommission mødes.
Artikel 13 Denne overenskomst skal ratificeres og udvekslingen af  

 ratifikationsinstrumenterne skal finde sted i København.
 Denne overenskomst vil træde i kraft på datoen for udvekslingen af  

 ratifikationsinstrumenterne.
 Efter en første gyldighedsperiode på fem år kan overenskomsten opsiges af  

 hver af parterne med seks måneders varsel.
 UDFÆRDIGET i Beograd den 12. oktober 1970 i to eksemplarer på fransk,  

 således at de to tekster har samme gyldighed.
For Kongeriget Danmarks regering:
Poul Hartling For Den socialistiske føderative Republik Jugoslaviens regering:
M.Tepavac Overenskomsten er i medfør af artikel 13 trådt i kraft den 14. juli 1971.
 Udenrigsministeriet,den 10.december 1971.
 K.B.Andersen.
----------------------- Bilag Resume Program for kulturelt, uddannelsesmæssigt og videnskabeligt samarbejde  

 mellem Kongeriget Danmarks regering og Den Socialistiske Forbundsrepublik  

 Jugoslaviens Forsamlings Føderale Eksekutivråd i perioden fra 15. juni 1987  

 til 15.juni 1990 I henhold til kulturaftalen med Jugoslavien af 12.oktober 1970 er der  

 efter forhandlinger i Beograd i dagene 10. - 12. juni 1987 mellem en dansk og  

 en jugoslavisk delegation vedtaget et nyt samarbejdsprogram for perioden 15.  

 juni 1987 - 15. juni 1990.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Kulturministeriet eller Undervisningsministeriet.
