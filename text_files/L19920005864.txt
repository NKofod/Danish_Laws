 Den 22. april 1992 undertegnedes i København en overenskomst mellem  

 Danmark og Vnesheconombank (VEB) som repræsentant for det tidligere USSR og  

 dets successorer om henstand med betalinger af den statsgaranterede gæld.  

 Overenskomsten er i overensstemmelse med de retningslinier, om hvilke der  

 blev tilvejebragt enighed under multilaterale forhandlinger, som fandt sted i  

 Paris i december 1991 og senest den 4. januar 1992 (Agreement on the Deferral  

 of the Debt of the Union of Soviet Socialist Republics (USSR) and its  

 Successors to Foreign Official Creditors).
I aftalen udskydes 100 pct. af den statslige gæld (alene hovedstolen)  

 forfalden den 4. december 1991 og 100 pct. afdrag, der forfaldt eller  

 forfalder fra 5. december 1991 til 31. december 1992. Al gæld kontraheret  

 efter 1. januar 1991 er ikke omfattet af aftalen.
Alle udskudte betalinger  

 skal erlægges den 31. december 1992. Alle kontraktsrenter betales ved normal  

 forfaldstid, hvilke i øvrigt blev aftalt under G-7 mødet i Moskva i dagene  

 den 18.-21. november 1991.
I den bilaterale aftale er de involverede beløb (DKK, USD og DEM) udtrykt  

 i dansk mønt ca. 295 mio.
DKK.
I den første renteperiode indtil 1. juli 1992  

 aftaltes 10,5 pct. på DKK, 4,5 pct. på USD og 10 pct. på DEM.
Fra 1. juli  

 1992 benyttes en 6 måneders LIBOR + en margin på 0,5 pct.
