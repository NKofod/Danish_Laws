Pressenævnets kendelse i sag nr. 11-70/124 Resumé Klager  en person  klagede over debatindlægget VILDERE VEJR: Skader fra skybrud kunne undgås i Politiken.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, som der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
 Da [Klager] ikke selv er direkte eller indirekte nævnt i artiklen, har klager ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2. Det bemærkes, at Arktisk Station heller ikke er omtalt i artiklen.
 [Klager] har klaget til Pressenævnet over debatindlægget VILDERE VEJR: Skader fra skybrud kunne undgås af 17. august 2011 i Politiken, idet klager mener, at god presseskik er tilsidesat.
[Klager] har til støtte for klagen bl.a. anført, at Socialdemokratiet og Politiken inddrager både Dronning Margrethe og Arktisk videnskab i deres politiske kampagne mod Dansk Folkeparti.
Klager var blandt andet videnskabelig leder på Arktisk Station i 1958-61 og formand for stationen indtil 1986.
 Pressenævnets formand udtaler:
Det er en betingelse for at klage til Pressenævnet, at klageren har retlig interesse i det forhold, som der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
 Da [Klager] ikke selv er direkte eller indirekte nævnt i artiklen, har klager ikke en sådan interesse, at der er grundlag for at behandle klagen, hvorfor denne afvises, jf. medieansvarsloven § 43, stk. 2, nr. 2. Det bemærkes, at Arktisk Station heller ikke er omtalt i artiklen.
