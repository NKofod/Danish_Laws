Pressenævnet havde ikke mulighed for at  

 foretage en bevismæssig bedømmelse af faktiske forhold, hvorom parterne var  

 uenige.
Ud fra de foreliggende oplysninger kunne Nævnet derfor ikke vurdere,  

 hvorvidt den politimæssige efterforskning i sagen alene var rutinemæssig,  

 eller  

 hvorvidt den lægelige udtalelse fra en anden overlæge og forsker kunne lægges  

 til grund.
Det fremgår af de vejledende presseetiske  

 regler pkt.
C.7, at der skal iagttages varsomhed med meddelelser om, at  

 politianmeldelse er indgivet mod en navngiven person.
Meddelelser herom bør  

 som  

 regel ikke bringes, før anmeldelse har medført indgriben fra politiets eller  

 anklagemyndighedens side.
Dette gælder dog ikke, hvis det anmeldte forhold i  

 forvejen er kendt i videre kredse eller har væsentlig almen interesse, eller  

 det efter de foreliggende omstændigheder må antages, at anmeldelsen er solidt  

 underbygget.
I den konkrete sag var der sket politianmeldelse  

 af overlæge [K].
Det måtte lægges til grund, at nogen efterforskning pågik  

 allerede som følge af, at der var tale om et pludseligt dødsfald af en  

 patient,  

 men at der ikke var rejst sigtelse mod overlægen.
Pressenævnet fandt, at der  

 ikke var grundlag for at kritisere, at Amager Bladet under de givne  

 omstændigheder nævnte overlægen ved navn.
Bladet omtalte overlægen som  

 mistænkt, et udtryk, der i den bragte sammenhæng ikke kunne anses  

 for unødigt  

 krænkende over for overlægen.
 Pressenævnet fandt på denne baggrund, at  

 der ikke var grundlag for at udtale kritik i sagen.
Kendelse  

 fra Pressenævnet i sag 2006-6-275 H/S Direktionen har som  

 mandatar for overlæge [K] klaget til Pressenævnet over artikler i Amager  

 Bladet  

 den 6. og 13. december 2005, idet den mener, at god presseskik er tilsidesat.
1. Sagsfremstilling Artiklen, bragt i Amager  

 Bladet den 6. december 2005 under overskriften  

  

 Sagkyndig er inhabil i Luise-sagen,  

  

 havde følgende ordlyd:
  

  

 Psykiatri Den sagkyndige i  

 Sundhedsstyrelsen, der vurderer Luise-sagen, er tidligere chef for den  

 mistænkte  

 overlæge [K].
Afdelingslæge Torben Hærslev mener ikke, at der er noget  

 problem.
Klinikchef Anne Lindhardt fra  

 psykiatrisk klinik på Rigshospitalet er den sagkyndige rådgiver inden for  

 psykiatri i Sundhedsstyrelsen, der vurderer Luise-sagen på anmodning fra  

 politiet.
Samtidig er hun tidligere chef for overlæge [K] på Rigshospitalet,  

 som netop er den person, som er under mistanke for at have overmedicineret  

[A].  

 Umiddelbart er der tale om habilitetsproblemer, men det er afdelingslæge i  

 Sundhedsstyrelsen  

 Torben Hærslev overhovedet ikke enig i.
Jeg mener ikke, at hun er  

 inhabil.
Hvis hun selv vurderer, at hun ikke kan passe sit arbejde, så skal  

 hun  

 nok selv melde tilbage.
Jeg var ikke klar over, at de har arbejdet sammen  

 tidligere, men jeg ser ingen problemer med at have valgt hende som sagkyndig  

 i  

 den pågældende sag, siger Torben Hærslev.
Et andet aspekt er, at  

 Sundhedsstyrelsen kun har en sagkyndig inden for hvert sundhedsområde.
Hver  

 sagkyndige koster 100.000 kroner om året, så Sundhedsstyrelsen har bevidst  

 valgt ikke at have flere inden for hvert område.
Men de kan i tilfælde, hvor  

 der er tale om habilitetsproblemer, trække på andre sagkyndige udefra.
Forkert diagnose På trods af gentagne klager  

 fra moren over en forkert epilepsidiagnose i Luise-sagen, så har  

 politiadvokat [B]  

 flere gange sendt obduktionspapirerne med epilepsidiagnosen videre til  

 vurdering hos forskellige myndigheder.
Men politiet nægter konsekvent at gøre  

 noget for at få rettet den urigtige epilepsidiagnose. [A] døde af et  

 hjertestop  

 efter at have haft et krampeanfald.
Et krampeanfald er meget almindeligt, når  

 personer lider af epilepsi.
Dermed er der fare for, at den forkerte oplysning  

 bliver koblet sammen med dødsårsagen på [A].
Blandt andet har  

 vicestatsobducent  

 Birgitte Kringsholm fra Retsmedicinsk afdeling nævnt epilepsien som en mulig  

 dødsårsag i sin konklusion i den supplerende erklæring til  

 obduktionsrapporten.  

[B] er nu anmeldt til Politiklagenævnet for stillingsmisbrug,  

 tjenesteforsømmelse  

 og videregivelse af urigtige oplysninger. Artiklen, bragt den 13.  

 december 2005 under overskriften  

  

 Nattevagt  

 anvendt som vidne til diagnose  

  

 , havde følgende ordlyd:
  

  

 Luise-sagen Den forkerte epilepsidiagnose  

 i [A]-sagen stammer efter at alt at dømme fra en ikke lægeuddannet nattevagt.
 Overlæge [K] kræver økonomisk  

 erstatning for kollegas udtalelser til pressen.
 Det er umiddelbart svært at  

 fastslå, hvor den forkerte epilepsidiagnose, som står på [A]s dødsattest,  

 stammer fra.
 Politiet skriver ikke selv  

 noget om epilepsi i politirapporten, men nævner, at en ansat nattevagt fandt  

 hende liggende ved sin seng i en tilstand, hvor hun var gået i kramper.
Nattevagten har til politiet  

 udtalt, at afdødes krampeanfald for ham ligner et epileptisk anfald.
Det  

 bekræfter statsadvokat Karsten Hjort over for Amager Bladet.
Heller ikke nogen steder i  

 lægejournalerne står der noget om, at [A] skulle have haft epilepsi.
Senest  

 har  

 embedslægen Henrik Sælan i sidste uge sammenfattet sine oplysninger til  

 Patientklagenævnet vedrørende morens klage på vegne af din afdøde datter.
 I sammenfatningen skriver  

 embedslægen blandt andet, at [A] blev undersøgt på Rigshospitalets  

 epilepsiklinik i december 2004. Og på baggrund af en vurdering i februar 2005  

 fra epilepsiklinikken, blev der ikke fundet nogen tegn på epilepsi.
Ingen uddannelse Det giver et stort  

 forklaringsproblem for den pågældende retsmediciner, Jens Krakov, fra  

 retsmedicinsk  

 afdeling i København, der har udfærdiget dødsattesten.
 Enten har han taget  

 nattevagtens udtalelser om et epileptisk anfald, som et udtryk for, at [A]  

 virkelig  

 skulle lide af epilepsi.
Det er på trods af, at  

 nattevagten ikke har nogen form for lægeuddannelse og at retsmedicineren  

 derfor  

 ikke kan tage nattevagtens udtalelser for pålydende.
Eller også må han have  

 oplysningen fra en af de psykiatriske læger fra Amager Hospital på Digevej.
 Jens Karkov har tidligere  

 udtalt til politiet, at han ikke kan huske, hvor oplysningen stammer fra, og  

 han har ikke haft lyst til at udtale sig til Amager Bladet.
Erstatningskrav Den mistænkte overlæge, [K],  

 har nu meldt og stævnet overlæge og forsker i antipsykotisk medicin [C], til  

 Lægeetisk Nævn og Københavns Byret for sine udtalelser på baggrund af de  

 retskemiske blodprøver, som blev taget ved obduktionen af [A].
 Han kræver, at Lægeetisk Nævn  

 giver [C] en påtale, og at han får en økonomisk erstatning for injurier.
 [C] udtalte til Amager  

 Bladet, at hun fik medicin, som virker mod det samme, og at interaktionen  

 imellem lægemidlerne gjorde, at der var tale om en overmedicinering.
 Samtidig var krampeanfaldet  

 efterfulgt af et hjertestop tegn på medicinforgiftning.
Chef for juridisk afdeling i  

 Lægeforeningen Nils Michelsen har ikke lyst til at udtale sig om den konkrete  

 sag.
Han vil derfor ikke sige noget om Lægeetisk Nævn har tænkt sig at give  

[C]  

 en påtale.
Overordnet set har læger en  

 forpligtelse til ikke at kritisere sine kollegaer i pressen, før de har hørt  

 om  

 baggrunden for lægens behandling.
Men omvendt skal de da gøre opmærksom på,  

 hvis en læge har handlet uansvarligt, siger Niels Michelsen.
 Pressejurist fra Danmarks  

 Journalisthøjskole, Oluf Jørgensen, mener ikke på baggrund af forelæggelsen  

 af  

 sagen, at der kan blive tale om økonomisk erstatning.
Overlægen har bare givet sin  

 lægefaglige vurdering af retskemiske blodprøver, og han beskylder jo ikke  

 nogen  

 personer ved navn.
Derfor taler det imod, at der kan være tale om injurier og  

 dermed for, at han skal betale en økonomisk erstatning for sine  

 udtalelser. 2. Parternes synspunkter H/S Direktionen har anført,  

 at Amager Bladets omtale af overlæge [K] som mistænkt i de påklagede artikler  

 er krænkende og agtelsesforringende.
Udtalelsen rammer ikke alene den  

 behandlende  

 læge, men H/S psykiatriske afdelinger som helhed og skaber frygt blandt  

 en del  

 af de psykiatriske patienter.
Amager Bladet insinuerer med brugen af ordet  

  

 mistænkt  

  

 , at der er sket noget  

 kriminelt på den pågældende afdeling, hvilket der ikke er dokumentation for.
H/S Direktionen har videre  

 anført, at betegnelsen  

  

 mistænkt  

  

 bliver brugt på et tidspunkt, hvor Sundhedsvæsenets Patientklagenævn ikke er  

 kommet med en afgørelse i sagen.
Politiet har ikke rejst sigtelse mod  

 overlæge [K]  

 eller afhørt ham.
Ifølge politiet er der rettet henvendelse til  

 embedslægeinstitutionen  

 for at få en lægefaglig vurdering, hvilket er normal praksis i denne type  

 sager.
H/S Direktionen fremhæver, at når en person dør uventet på et  

 hospital,  

 skal der i henhold til ligsynsloven ske indberetning til politiet med henblik  

 på, at politiet og embedslægen kan foretage retslægeligt (medicolegalt)  

 ligsyn.  

 Dette ligsyn er afsluttet, og obduktionserklæringen samt den retskemiske  

 analyse af blodprøve fra afdøde har ikke givet anledning til, at politiet af  

 egen drift har taget sagen videre op.
På det nuværende grundlag er der ikke  

 mistanke om noget uregelmæssigt.
 H/S Direktionen har videre  

 præciseret, at den overlæge og forsker, der har udtalt sig til Amager Bladet  

 den 8. november 2005, ikke er myndighedernes ekspert på området.
H/S Direktionen har endelig  

 tilkendegivet, at betegnelsen  

  

 mistænkt  

  

 udelukkende  

 er relevant, hvis politiet er i gang med efterforskning af en person.
I denne  

 sag er anmeldelsen rutinemæssigt sendt til embedslægeinstitutionen, men der  

 er  

 ikke tale om, at politiet har en konkret mistanke om, at overlægen har  

 foretaget sig noget strafbart.
 Amager Bladet har anført, at  

 det er korrekt, at politiet ikke har rejst sigtelse mod overlægen, men at det  

 ikke er korrekt, at politiet ikke har mistanke om, at der ikke er foregået  

 noget uregelmæssigt, idet politiet løbende har efterforsket i sagen.
Amager Bladet har videre  

 anført, at det er overlæge [K], der er den ansvarlige, og som stod for  

 ordineringen af den medicinske behandling af den afdøde patient, og at en af  

 grundene til, at overlægen nævnes ved navn i artiklerne netop er for at undgå  

 at mistænkeliggøre alle overlæger på Amager Hospital.
En anden overlæge og  

 forsker i antipsykotisk medicin udtaler endvidere i Amager Bladet den 8.  

 november 2005, at patienten døde af overmedicinering af forskellige  

 præparater.
 Amager Bladet har herudover  

 anført, at det giver en mere troværdig fremstilling af sagen, at den  

 hovedimplicerede person nævnes ved navn.
 Amager Bladet har endelig  

 anført, at overlæge [K] har fået plads til genmæle flere gange, men har valgt  

 kun at udtale sig den 8. november 2005 til Amager Bladet.
 Pressenævnets afgørelse og begrundelse

  

 :
 I sagens behandling har  

 følgende nævnsmedlemmer deltaget: Axel Kierkegaard, Finn Rowold, Kaare R.  

 Skou  

 og Ole Askvig.
Pressenævnet har ikke  

 mulighed for at foretage en bevismæssig bedømmelse af faktiske forhold,  

 hvorom  

 parterne er uenige.
Ud fra de foreliggende oplysninger kan Nævnet derfor ikke  

 vurdere, hvorvidt den politimæssige efterforskning i sagen alene er  

 rutinemæssig, eller hvorvidt den lægelige udtalelse fra en anden overlæge og  

 forsker kan lægges til grund.
Det fremgår af de vejledende  

 presseetiske regler pkt.
C.7, at der skal iagttages varsomhed med meddelelser  

 om, at politianmeldelse er indgivet mod en navngiven person.
Meddelelser  

 herom  

 bør som regel ikke bringes, før anmeldelse har medført indgriben fra  

 politiets  

 eller anklagemyndighedens side.
Dette gælder dog ikke, hvis det anmeldte  

 forhold i forvejen er kendt i videre kredse eller har væsentlig almen  

 interesse, eller det efter de foreliggende omstændigheder må antages, at  

 anmeldelsen  

 er solidt underbygget.
I den konkrete sag er der  

 sket politianmeldelse af overlæge [K].
Det må lægges til grund, at nogen  

 efterforskning pågår allerede som følge af, at der er tale om et pludseligt  

 dødsfald af en patient, men at der ikke er rejst sigtelse mod overlægen.  

 Pressenævnet finder, at der ikke er grundlag for at kritisere, at Amager  

 Bladet  

 under de givne omstændigheder nævner overlægen ved navn.
Bladet omtaler  

 overlægen som mistænkt, et udtryk, der i den bragte sammenhæng  

 ikke kan anses  

 for unødigt krænkende over for overlægen.
Pressenævnet finder på denne  

 baggrund, at der ikke er grundlag for at udtale kritik i sagen.
 Afgjort den 6. april 2006.
