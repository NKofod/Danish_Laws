Indklagede skulle som totalentreprenør opføre et  

 en-familiehus på klagernes grund.
Ved byggeriets afslutning blev der  

 konstateret en række mangler.
Da disse ikke blev afhjulpet indbragte  

 klagerne sagen for Byggeriets Ankenævn.
Under denne sag begærede  

 klagerne 1-års gennemgang afholdt, men på grund af uenighed blev  

 denne ikke afholdt.
Klagerne skrev endnu en gang til indklagede og opregnede  

 manglerne samt fastsatte en afhjælpningsfrist jf.
AB 92. Efter denne  

 frists udløb indbragte klagerne sagen for Voldgiftsnævnet.
 Voldgiftsretten udtaler, at eftersom indklagede siden 1997 kun har  

 foretaget sporadiske afhjælpningsforanstaltninger selvom han er blevet  

 opfordret til at afhjælpe alle mangler og klagerne har fastsat en  

 afhjælpningsfrist i overensstemmelse med AB 92 må indklagedes  

 afhjælpningsret anses for bortfaldet.
 Da det ikke er godtgjort at der mellem parterne er truffet aftale om  

 leverancer der er omfattet af indklagedes ekstraregning tages klagernes  

 påstand til følge i overensstemmelse med skønsmandens  

 vurdering.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører afhjælpning af mangler.
 Denne sag er ved klageskrift modtaget den 18. marts 1998  

 indbragt for Voldgiftsnævnet for Bygge- og Anlægsvirksomhed, der  

 i medfør af "Regler for behandling af sager ved Voldgiftsretten for  

 bygge- og anlægsvirksomhed" har nedsat en voldgiftsret bestående  

 af murermester, ingeniør Jørn Buch Andersen, arkitekt m.a.a.  

 Erik Rask Larsen og landsdommer Niels Johan Petersen, sidstnævnte som  

 rettens formand.
 Klagerne har nedlagt endelig påstand om, at  

 indklagede tilpligtes at betale 126.000 kr. med procesrente fra  

 klageskriftets indgivelse samt omkostninger.
 Indklagede har påstået frifindelse,  

 subsidiært mod betaling af et mindre beløb.
 Indklagede har nedlagt selvstændig påstand om  

 betaling af 36.817 kr. med procesrente fra den 4. januar 1997.
 Klagerne har påstået frifindelse overfor  

 indklagedes selvstændige påstand.
 Den 19. februar 2001 fremsatte voldgiftsretten med  

 parternes tiltrædelse efter afsluttet mundtlig forhandling en  

 tilkendegivelse, der imidlertid ikke blev tiltrådt af begge parter.  

 På denne baggrund afsiges denne kendelse.
 Sagen vedrører indklagedes opførelse af et  

 en-familiehus i totalentreprise på klagernes grund.
Ved byggeriets afslutning fremsatte klagerne indsigelser  

 mod en række mangler, og da disse mangler ikke blev afhjulpet,  

 indbragte klagerne sagen for Byggeriets Ankenævn.
Medens sagen  

 verserede for Ankenævnet udløb 1-års fristen efter  

 aflevering, og klagerne fremsatte den 4. november 1997 begæring om  

 afholdelse af 1 års gennemgang.
På grund af parternes uenighed om  

 datoen herfor, blev denne gennemgang ikke afholdt.
Ved skrivelse af 17. december 1997 til indklagede  

 opregnede klagernes advokat de mangler, som da blev gjort gældende og  

 fastsatte afhjælpningsfrist til den 15. februar 1998, jf.
AB 92, og  

 gjorde samtidig gældende, at manglende afhjælpning inden denne  

 frist ville være en væsentlig misligeholdelse fra indklagedes  

 side af hans afhjælpningspligt.
 I marts 1998 blev sagen indbragt for Voldgiftsnævnet  

 i stedet for Ankenævnet.
 Der har under sagens behandling for Voldgiftsnævnet  

 på klagernes begæring været afholdt syn og skøn ved  

 en ingeniør, der i erklæring af 25. februar 1999 bl.a. har  

 anført:
 " Spm. 1:
Skønsmanden bedes konstatere, hvorvidt der er for  

 stor lægteafstand på spærene på ejendommen.
Det er  

 oplyst, at der er 36 cm. lægteafstand, hvorimod man anviser max 34  

 cm.
 Svar:
 Lægteafstanden er målt at være 36 cm.  

 Oplægningsanvisningen angiver for den anvendte tagstentype en  

 lægteafstand på 30-34 cm.
 Den anvendte lægteafstand 36 cm. er større  

 end oplægningsanvisningens angivelse.
 Spm. 2:
 Skønsmanden bedes konstatere, hvorvidt den  

 indvendige filtsning er mangelfuld og grovere, end en filtsning af den  

 omhandlede karakter bør være efter sædvanlig  

 håndværksmæssig standard.
 Svar:
 Det er skønsmandens opfattelse, at den indvendige  

 filtsning af vægge fremstår uensartet, med lokal for stor  

 lagtykkelse, og enkelte steder ru svarende til aftrækning med for  

 vådt bræt.
 Det er skønsmandens opfattelse, at den  

 udførte filtsning ikke modsvarer sædvanlig god  

 håndværksmæssig standard.
 Spm. 3:
 Skønsmanden bedes konstatere, hvorvidt de udvendige  

 fuger er mangelfulde.
 Svar:
 Uden at skønsmanden forholder sig til, hvorvidt  

 fuger måtte være mangelfulde oplyses, at der især i  

 nordfacaden og østgavl er studsfuger, der ikke fremstår helt  

 fyldte.
 Spm. 4:
 Skønsmanden bedes konstatere, hvorvidt  

 indkørslen på tidspunktet, hvor skønsmanden besigtiger,  

 er sunket, samt oplyse, hvorvidt skønsmanden finder en udbedring  

 nødvendig for, at arbejderne kan opfylde sædvanlig  

 håndværksmæssig standard.
 Svar:
 På tidspunktet for synsforretningen d. 1999.02.18  

 fandtes ved indkørslen omkring stikbrønde, samt langs med  

 afgrænsningen mod have, mindre sætninger i belægningen.
 Spørgsmålet om standard findes ikke muligt at  

 besvare uden udgangspunkt i aftalemæssige forhold vedrørende  

 krav til komprimering og krav til jævnhed og fald på  

 belægningen, hvilke forhold ikke ses beskrevet.
 ..
 Spm. 6:
 Skønsmanden bedes konstatere, hvorvidt  

 silikonefuger indvendig er mangelfulde.
 Svar:
 Uden at skønsmanden forholder sig til, hvorvidt  

 silikonefuger måtte være mangelfulde oplyses, at silikonefuger i  

 brusenichen ikke er afglattede og ikke har fuld vedhæftning.
 Silikonefuger udført mellem skyggelister og  

 vægge er så smalle, at de næppe/ikke vil kunne optage  

 nødvendige bevægelser fra svind i skyggeliste.
 Spm. 7:
 Skønsmanden bedes konstatere, hvorvidt der er  

 lakskade på emhætten.
 Svar:
 På emhætten er fundet skade svarende til, at  

 lakken er skadet fra kalk fra den udførte filtsning.
 ..
 Spm. 9:
 Skønsmanden bedes konstatere, hvorvidt  

 dampspærre ved ydermurerne er tætte.
 Svar:
 Dampspærren er konstateret udført af  

 plastfolie, ført ned til underside af loftsbeklædningen, og  

 klemt mod ydermure alene med loftslister.
 Under loftslister er udført skyggelister, hvor der  

 mellem skyggelisternes afrundede kant og vægge er udført  

 silikonefugning.
 Efter skønsmandens opfattelse, kan det  

 udførte næppe anses at sikre fuld tæthed dersom der ikke  

 er sikret vindtæt afdækning mellem overside af loftsisolering og  

 ydermure.
 Spm. 10:
 Skønsmanden bedes konstatere, hvorvidt  

 metal/ståldrager i tilstrækkelig grad er beskyttet i mur ved  

 garage.
 Svar:
 Det er af parterne oplyst, at spørgsmålet  

 vedrører korrosionsbeskyttelse af ståldragerne over garageporte,  

 og at denne er udført ved svumning af stålprofilerne med  

 cement.
 Ifølge norm for murværk skal indmurede  

 stålprofiler korrosionsbeskyttes i henhold til klasse 4, min. klasse 3.  

 Svumning med cement indgår ikke i de anførte klasser, hvorfor  

 antages, at ståldragerne ikke er normmæssigt beskyttede.
 Spm. 11:
 Skønsmanden bedes konstatere, hvorvidt der er  

 revner i murværket ved komfur, kogeø m.v.
 Svar:
 Ja, der er i spisestuen en fin revne i buen over  

 åbningen ved kogeøen, og i muren forneden mod ydervæg  

 revner i fugerne.
 Spm. 12:
 Skønsmanden bedes konstatere, hvorvidt der er  

 tilstrækkelig og nødvendig brandadskillelse mellem garage og  

 beboelse.
 Svar:
 I henhold til Småhusreglementet, BR-S 85,  

 gældende for denne sag, er garage og beboelse omfattet af samme  

 brandcelle.
 Når garage og beboelse sammenbygges som her, skal  

 den fælles væg være mindst BD30, ligesom dør mellem  

 beboelse og garage skal være BD30.
Kravet vedrørende BD30 væg er ikke opfyldt  

 mellem underside tagbeklædning og afslutningen af skalmur ca. i  

 højde med loftsisoleringen.
Alternativ til BD30 væg kan loft  

 udføres som BD30 konstruktion, hvilket indebærer loft  

 udført med min. 21 mm. sammenpløjede brædder opsat  

 på den nuværende spredte forskalling.
Anvendelse af 13 mm.  

 gipsplade modsvarer klasse 1 beklædning og dermed bedre  

 konstruktion.
 Med mindre der udføres klasse 2 beklædning i  

 garage eller udføres BD30 væg fra nuværende skalmur til  

 underside tagbeklædning, er der ikke tilstrækkelig  

 brandmæssig adskillelse mellem garage og beboelse.
 ..
 Spm. 14:
 For så vidt angår de ovenfor under punkt 1-12  

 nævnte forhold, .., bedes skønsmanden for de enkelte poster  

 anføre udbedringsomkostninger.
 Svar:
 For de enkelte poster besvares som følger:
 Ad spm. 1: Afhjælpning inkl. fugning ved  

 vindtæt afdækning skønnes at andrage ca. kr. 75.000 inkl.  

 moms.
 Ad spm. 2: Afhjælpning skønnes at  

 andrage ca. kr. 5.000 inkl. moms.
 Ad spm. 3: Afhjælpning skønnes at  

 andrage ca. kr. 2.500 inkl. moms.
 Ad spm. 4: Evt. omlægning og opretning af  

 skønnet 10 m2 skønnes at andrage ca. kr. 5.000 inkl. moms.
 Ad spm. 5: Udgået.
 Ad spm. 6: Udskiftning af silikonefuger i  

 bruseniche skønnes at andrage ca. kr. 2.500 inkl. moms.
 Ad spm. 7: Lakering af emhætte skønnes  

 at udgøre ca. kr. 1.000 inkl. moms.
 ..
 Ad spm. 9: Afhjælpning skønnes ikke  

 påkrævet dersom fugning ved vindtæt afdækning  

 udføres i forbindelse med afhjælpning vedr. tag.
 Ad spm. 10: Evt. udførelse af bjælke i  

 garage skønnes at kunne udføres for ca. kr. 10.000 inkl.  

 moms.
 Ad spm. 11: Udbedring skønnes at andrage ca.  

 kr. 1.000 inkl. moms.
 Ad spm. 12: Opsætning af 21 mm  

 sammenpløjede brædder skønnes at udgøre ca. kr.  

 20.000 inkl. moms.
 Alternativ opsætning af 13 mm gipsplader  

 skønnes at udgøre ca. kr. 10.000 inkl. moms.
 Spm. 15:
 For så vidt angår spørgsmål 12  

 anmodes skønsmanden om at meddele udgifterne til isolering mellem  

 beboelse og garage (det oplyses, at ejeren af ejendommen selv har foretaget  

 denne isolering). Spørgsmålet ønskes kun besvaret,  

 såfremt isoleringen har betydning i relation til skønsmandens  

 besvarelse af spørgsmål 12.
 Svar:
 Idet skønsmanden lægger til grund, at der  

 skal være BD30 adskillelse, kan denne udføres enten ved BD30  

 loft i garage, alternativt ved udførelse af BD30 væg fra  

 skalmurens afslutning til underside tag.
BD30 loft indebærer ud over loftsbeklædning,  

 jf. svar på spm. 12-13 og 14, udførelse af fastholdt isolering,  

 min. 95 mm, som udført.
Det skønnes, at udgift til denne  

 isolering fastholdt ved spredt forskalling, indebærer udgifter på  

 ca. kr. 12.500 inkl. moms.
Alternativt kunne udføres opmuring, evt. med  

 gasbeton, på skalmur til underside tagsten.
Udgiften herved  

 skønnes at ville andrage ca. kr. 7.500 inkl. moms.
 Spm. 16:
 Dersom skønsmanden finder, at der er revner i  

 samlingen gulv-vægge, bedes skønsmanden oplyse, om overgangen  

 gulv-vægge er udført håndværksmæssigt korrekt,  

 hvorledes revner kan udbedres og omkostningerne herved.
 Svar:
 Der er generelt revnedannelse i overgangen  

 vægge-gulv med klinker.
Efter skønsmandens opfattelse, indebærer  

 normal håndværksmæssig udførelse af overgangen  

 gulv-vægge montering af fodliste, evt. udførelse af blød  

 elastisk fuge, når gulvbelægningen som her er udført med  

 klinker.
Det udførte vil, grundet normalt svind m.v., medføre  

 revnedannelser.
Udbedring af revner indebærer udkradsning og  

 genetablering af fuge, der da bør udføres som blød  

 elastisk fugning.
Udgiften herved skønnes at andrage ca. kr. 12.500  

 inkl. moms.
 Alternativt kan opsættes traditionel fodliste.  

 Udgiften herved skønnes at andrage ca. kr. 10.000 inkl. moms.
 Spm. 17:
Skønsmanden bedes oplyse, om aftræk fra  

 emhætte er tilsluttet i aftrækshætte i tag.
I  

 bekræftende fald bedes udbedringsomkostningerne angivet.
 Svar:
Aftræk fra emhætte er ikke tilsluttet i  

 aftrækshætte i tag.
Etablering af denne tilslutning  

 skønnes at andrage ca. kr. 1.000 inkl. moms.
 Spm. 18:
Skønsmanden bedes oplyse, om der i nordfacaden ved  

 tagnedløb findes revne i mur.
I bekræftende fald bedes  

 årsag til revnens opståen oplyst, og udbedringsforslag og  

 udbedringsomkostninger angivet.
 Svar:
I nordfacaden findes ca. ved tagnedløb fin revne i  

 facaden.
Henset til nordfacadens længde på ca. 21 meter  

 skønnes, at revnen er opstået grundet svind i murværk og  

 grundet manglende dilatationsfuge.
Udbedring kan ske ved udskiftning af revnede mursten og  

 etablering af dilatationsfuge ca. hvor revne er opstået.
Udgifterne  

 herved skønnes at andrage ca. kr. 3.000 inkl. moms." De påberåbte og konstaterede mangler er i det  

 væsentligste endnu ikke blevet afhjulpet af indklagede.
 Der er afgivet forklaring af indklagedes  

 tømrermester, klagerne, indklagede og skønsmanden.
Indklagedes tømrermester har bl.a. forklaret, at  

 han har været selvstændig tømrermester i ca. 25 år.  

 Han har udført tømrer og snedkerarbejdet på klagernes  

 ejendom.
Han mener, at kostprisen ekskl. moms for at lægge taget om  

 ville være ca. 15.000 kr.
Klagerne har bl.a. forklaret, at en af dem er uddannet kok  

 og steward.
Oprindeligt aftalte de med indklagede, at de selv ville male  

 væggene, men denne aftale blev senere ændret til, at indklagede  

 skulle filtse dem med farve blandet i cementen.
Indklagede kom på  

 ejendommen i december 1997 for at lægge nogle sten om, og senere kom  

 der en ung mand, der foretog en forgæves fugereparation.
Indklagede har  

 ikke reageret på nogen måde efter skønsrapporten.
Der blev  

 ikke indgået særskilt aftale om brandadskillelsen til garagen  

 eller om udluftning.
Jorden i indkørslen fortsatte med at falde sammen  

 efter skønsmanden havde besigtiget ejendommen.
Klagen vedr. manglende  

 komprimering.
De har betalt de ydelser, der er aftalt med indklagede.
Indklagede har bl.a. forklaret, at han i de sidste ca. 25  

 år har bygget omkring 170 huse.
Han har fremsendt ekstraregning  

 på i alt 36.817 kr. inkl. moms.
Dette beløb, der vedrører  

 nogle reguleringer af de aftalte leverancer, er anerkendt af klagerne, men  

 ikke betalt.
Han vil ikke afvise, at en af hans folk har været  

 "uheldig" ved efterfølgende fugereparationer.
Han tilrådede at  

 afvente nedlægning af fliser, indtil kloakarbejder var  

 færdige.
Skønsmanden har bl.a. forklaret, at han har  

 vurderet, at der skulle omlægges ca. 240 m2 tag.
Han anslår en  

 pris herfor på 250 kr. pr. m2 inkl. stillads, men ekskl. moms.
Han  

 mener ikke, at det vil være nødvendigt at flytte fra ejendommen,  

 medens filtsningen repareres.
Overfladen fremstår i dag ujævn og  

 ru.
Indklagede har under denne sag, gjort  

 gældende stadig at have afhjælpningsret, subsidiært ret til  

 reduktion af et evt. erstatningsbeløb til klagerne med den  

 fortjeneste, som en fremmed mester vil kunne påregne.
Ekstraregningen  

 må anses som godkendt, og skal derfor betales.
Klagerne har gjort gældende, at indklagede  

 ved passivitet har fortabt sin afhjælpningsret.
Der er aldrig  

 indgået aftale, som anført i ekstraregningen, der derfor ikke  

 kan kræves betalt.
 Voldgiftsretten skal udtale:
Voldgiftsretten må konstatere, at indklagede siden  

 1997 kun har foretaget sig helt sporadiske  

 afhjælpningsforanstaltninger, selv om han er blevet opfordret til at  

 afhjælpe samtlige mangler.
Hertil kommer, at klagerne fastsatte  

 afhjælpningsfrist efter AB 92 til den 15. februar 1998, hvorefter sagen  

 af klagerne den 18. marts 1998 blev indbragt for Voldgiftsnævnet med  

 påstand om erstatning.
I hvert fald under disse omstændigheder  

 må indklagedes afhjælpningsret anses for endeligt bortfaldet.
Det er ikke godtgjort, at der mellem parterne er truffet  

 aftale om de leverancer, der er omfattet af ekstraregningen.
Klagerne  

 frifindes derfor for indklagedes selvstændige påstand.
Klagerne har krævet betaling for en række  

 mangler, der af skønsmanden i alt er opgjort til 126.000 kr.  

 Størstedelen heraf, 75.000 kr. inkl. moms, vedrører  

 omlægning af tag.
Indklagede har anført, at tagomlægningen  

 kan udføres for et betydeligt mindre beløb.
 Voldgiftsretten finder, at det af skønsmanden  

 opgjorte beløb for tagomlægning i det væsentligste  

 må lægges til grund.
 De øvrige mangler er af skønsmanden opgjort  

 til 51.000 kr. inkl. moms, således at ingen mangel er sat til mere end  

 10.000 kr.
 Voldgiftsretten finder, at disse mangler efter et samlet  

 skøn kan sættes til 21.000 kr. inkl. moms.
 Thi bestemmes:
 Indklagede skal inden 14 dage til klagerne betale 96.000  

 inkl. moms med procesrente fra den 18. marts 1998.
 Inden samme frist skal indklagede til klagerne betale  

 sagens omkostninger, herunder honorar til skønsmanden, med i alt  

 28.000 kr. samt Voldgiftsnævnets omkostninger efter særskilt  

 opgørelse fra Voldgiftsnævnets sekretariat.
