(Meddelelser A) I medfør af § 4, § 5, § 11, stk. 2, og § 28 i lov om skibes sikkerhed  

 m.v., jf. lovbekendtgørelse nr. 594 af 26. juni 1996, og efter bemyndigelse i  

 bekendtgørelse nr. 694 af 17. august 1995 fastsættes:
Anvendelsesområde § 1.  Forskriftens bestemmelser finder anvendelse for  

 brug af personlige værnemidler ved arbejde om bord i skibe.
 Stk. 2.  Det påhviler redere, arbejdsgivere,  

 skibsførere, arbejdsledere og øvrige personer, der arbejder om bord, at  

 sikre, at bestemmelserne i denne forskrift følges.
 Stk. 3.  Forskriften indeholder bestemmelser, som er  

 udformet på baggrund af Rådets direktiv nr. 89/656/EØF, EF-Tidende 1989 L  

 393, s. 18.
Definitioner § 2.  Ved personlige værnemidler forstås i denne  

 forskrift alt udstyr , der er bestemt til at skulle benyttes af  

 arbejdstagerne for at beskytte mod een eller flere risici, som kan true  

 vedkommendes sikkerhed og sundhed under arbejdet, samt ethvert tilbehør, der  

 tjener dette formål.
 Stk. 2.  Almindeligt arbejdsudstyr og uniformer,  

 herunder beklædning, betragtes kun som personligt værnemiddel, i det omfang  

 de er specielt beregnet til at beskytte arbejdstagerens sikkerhed og sundhed.
 Stk. 3.  Som personlige værnemidler henregnes ikke  

 alarmudstyr, udstyr til nødhjælps- og redningstjeneste samt transportabelt  

 udstyr til sporing og lokalisering af farlige og skadelige stoffer.
Brug af personlige værnemidler § 3.  Hvis arbejdet ikke på anden måde kan planlægges,  

 tilrettelægges og udføres sikkerheds- og sundhedsmæssigt fuldt forsvarligt,  

 jf.
Søfartsstyrelsens tekniske forskrift A om arbejdets udførelse om bord i  

 skibe, må arbejdet kun udføres, såfremt der anvendes personlige værnemidler.
 Stk. 2.  Personlige værnemidler skal anvendes i  

 overensstemmelse med brugsanvisningen og skal benyttes straks ved arbejdets  

 påbegyndelse og under hele dets udstrækning.
 Stk. 3.  Den, der leder arbejdet, skal ved instruktion  

 og oplæring sikre sig at brugeren er i stand til at anvende udstyret korrekt  

 og er bekendt med de risici anvendelsen af udstyret beskytter imod.
§ 4.  De personlige værnemidler der anvendes skal være  

 i overensstemmelse med bestemmelserne i Arbejdstilsynets gældende  

 bekendtgørelse om sikkerhedskrav m.v. til personlige værnemidler.
Personlige  

 værnemidler, der anskaffes af skibe, som befinder sig uden for Den Europæiske  

 Union, skal være af tilsvarende niveau.
 § 5.  Skibet skal stille personlige værnemidler til  

 rådighed for besætningen.
 Stk. 2.  Værnemidlerne skal være hensigtsmæssigt  

 indrettet så de udover at yde den tilsigtede beskyttelse ikke påfører  

 arbejdstageren unødige gener.
 Stk. 3.  Værnemidlerne skal i relevant omfang og uden at  

 miste sin virkning kunne anvendes sammen med andet udstyr og korrigerende  

 hjælpemidler.
 Stk. 4.  Værnemidlerne skal vedligeholdes, opbevares og  

 anvendes i overensstemmelse med producentens anvisninger.
 Stk. 5.  Såfremt det på grund af flere risici er  

 påkrævet samtidig at bære flere personlige værnemidler, skal disse kunne  

 bæres, uden at de mister deres virkning i forhold til hver enkelt risiko.
 § 6.  Medmindre andet er aftalt med vedkommende  

 rederpart og organisation afholder rederen udgifterne til anskaffelse,  

 vedligeholdelse og renholdelse af de personlige værnemidler.
 Stk. 2.  Vedkommende rederpart og  

 arbejdstagerorganisation kan træffe aftaler om fordeling af udgifterne til  

 anskaffelse, vedligeholdelse og renholdelse af arbejdsbeklædning og  

 værnefodtøj.
 Stk. 3.  Tilsvarende aftaler kan indgås mellem en reder  

 og de ansatte, når de ansatte ikke er omfattet af kollektive overenskomster.
 § 7.  Hvor brugen af personlige værnemidler gør  

 omklædning nødvendig, skal arbejdstagerne om bord have passende mulighed for  

 omklædning og opbevaring af almindelig beklædning.
 § 8.  Såfremt der ved ophold i eller færdsel gennem  

 områder skal anvendes personlige værnemidler skal dette fremgå tydeligt ved  

 skiltning.
 § 9.  Arbejdet skal tilrettelægges under hensyn til  

 den fysiske og psykiske belastning, ulempe m.v., der ved de enkelte  

 arbejdsformer er forbundet med brugen af personlige værnemidler samt  

 personlige værnemidlers beskyttelsesevne.
Arbejdstagere § 10.  Arbejdstagerne skal bruge de udleverede  

 personlige værnemidler straks ved det pågældende arbejdes begyndelse og under  

 hele dets udstrækning.
 Stk. 2.  Arbejdstagerne skal medvirke til, at udstyret  

 virker efter hensigten, herunder meddele eventuelle fejl og mangler til et  

 medlem af sikkerhedsgruppen, arbejdslederen, skibsføreren eller rederen.
 § 11.  Et eksemplar af denne forskrift skal findes om  

 bord.
Straffebestemmelser § 12.  Overtrædelse af §§ 3-5, § 6, stk. 1, §§ 7-11  

 straffes med bøde , hæfte eller fængsel i indtil 1 år.
Stk. 2.  Straffen kan stige til hæfte eller fængsel i  

 indtil 2 år, hvis overtrædelsen er begået forsætligt eller ved grov  

 uagtsomhed, og hvis der ved overtrædelsen er Stk. 3.  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Ikrafttræden m.v.
 § 13.  Forskriften træder i kraft den 1. januar 1997.
 Stk. 2.  Forskriften gælder ikke for skibe hjemmehørende  

 på Færøerne og i Grønland.
