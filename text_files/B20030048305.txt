Bekendtgørelse om registrering af kommunevåbener og -segl I medfør af § 4, stk. 2, i lov om kommunernes styrelse,  

 jf. lovbekendtgørelse nr. 629 af 29. juni 2001, samt efter bemyndigelse i  

 henhold til § 1, nr. 7, i bekendtgørelse nr. 735 af 27. august 2002  

 fastsættes:
 § 1.  

  

 Danske kommunevåbener og -segl kan opnå beskyttelse i henhold til  

 bestemmelsen  

 i § 4, stk. 2, i lov om kommunernes styrelse ved optagelse i et af Patent- og  

 Varemærkestyrelsen ført register over kommunevåbener og -segl.
 Stk. 2.  

  

 Ansøgningen om  

 optagelse skal indgives af vedkommende kommunalbestyrelse og skal indeholde  

 angivelse af kommunens navn og postadresse.
 Stk. 3.  

  

 Med ansøgningen  

 skal følge:
1)  

 	  

    

 4 eksemplarer i  

 farver og i sort/hvidt af en på holdbart papir udført nøjagtig gengivelse af  

 kommunevåbenet eller -seglet af højst 6 cm i højden og 8 cm i bredden, 2)  

 	  

    

 en erklæring fra  

 Rigsarkivet om det ansøgte kommunevåben eller -segl med en beskrivelse af  

 samme  

 og 3)  

 	  

    

 et ansøgningsgebyr på  

 2000 kr.
 Stk. 4.  

  

 Når ansøgningen  

 modtages af Patent- og Varemærkestyrelsen, forsynes den med indleveringsdato  

 og  

 ansøgningsnummer, og der gives den ansøgende kommune kvittering for  

 modtagelsen  

 af ansøgningen.
 § 2.  

  

 Et  

 kommunevåben eller -segl kan ikke registreres:
 1)  

 	  

    

 hvis det uden hjemmel  

 består af eller indeholder:
a)  

 	  

    

 statsvåben eller  

 -flag eller andre statskendetegn eller noget, der kan forveksles hermed, b)  

 	  

    

 officielle kontrol-  

 eller garantitegn eller -stempler eller noget, der kan forveksles hermed  

 eller c)  

 	  

    

 et registreret eller  

 til registrering ansøgt varemærke, fællesmærke eller foreningskendetegn eller  

 noget, der kan forveksles med sådanne mærker eller tegn eller 2)  

 	  

    

 hvis det er i strid  

 med heraldiske principper.
 Stk. 2.  

  

 Findes et ansøgt  

 kommunevåben eller -segl i henhold til foranstående bestemmelser uegnet til  

 registrering,  

 afslår Patent- og Varemærkestyrelsen ansøgningen.
 § 3.  

  

 Et  

 registreret kommunevåben eller -segl udslettes af registret:
1)  

 	  

    

 når kommunen  

 fremsætter begæring herom, 2)  

 	  

    

 når kommunen ophører  

 at bestå som en selvstændig kommune eller 3)  

 	  

    

 når kommunen ved  

 endelig dom er kendt uberettiget til at anvende det registrerede kommunevåben  

 eller -segl.
 § 4.  

  

 Registrering eller udslettelse af et kommunevåben eller -segl bekendtgøres af  

 Patent- og Varemærkestyrelsen i Statstidende og i Dansk Varemærketidende.
 § 5.  

  

 Enhver har ret til at gøre sig bekendt med registret over kommunevåbener og  

 -segl, enten ved eftersyn af dette eller ved udskrifter, i hvilke dog selve  

 de  

 registrerede afbildninger ikke kan forlanges gengivet.
 Stk. 2.  

  

 For bekræftet  

 udskrift af registret betales 300 kr.
 § 6.  

  

 Bekendtgørelsen træder i kraft den 21. juni 2003.
 Stk. 2.  

  

 Samtidig ophæves  

 bekendtgørelse nr. 377 af 14. juni 1993 om registrering af kommunevåbener og  

 -segl.
