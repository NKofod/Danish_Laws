 I medfør af lov nr. 190 af 9. maj 1984 om planteskadegørere og til  

 gennemførelse af De europæiske Fællesskabers rådsdirektiv nr. 69/464/EØF af  

 8. december 1969 om bekæmpelse af kartoffelbrok fastsættes:
Definitioner § 1.  I denne bekendtgørelse forstås ved 1. Kartoffelbrok:
 1. Den svampesygdom, som fremkaldes af Synchytrium  

 endobioticum  (Schilb.) Perc.
 2. Kartoffelsorter, resistente (modstandsdygtige) over for  

 kartoffelbrok:
 Sorter af kartofler, som ved angreb af Synchytrium endobioticum  

  reagerer således, at der ikke kan påregnes sekundære infektioner.
 3. Angrebne arealer:
 Arealer, i hvilke der på mindst een plante er konstateret symptomer på  

 kartoffelbrok.
 4. Sikkerhedszone for kartoffelbrok:
 Et fastsat område omkring angrebne arealer, der undergives visse  

 dyrkningsmæssige begrænsninger m.m. til sikring mod udbredelse af  

 kartoffelbrok til andre områder.
 Stk. 2.  Statens plantetilsyn fastsætter de nærmere  

 grænser for et angrebet areal og fastsætter udstrækningen af sikkerhedszonen  

 omkring arealet.
Kontrolmyndighed § 2.  Kontrollen med overholdelsen af denne  

 bekendtgørelse udøves af statens plantetilsyn, Gersonsvej 13, 2900 Hellerup  

 (telefon nr. (01) 62 07 87, i det følgende kaldt tilsynet.
Besiddelse af kartoffelbrokkens smitstof § 3.  Det er forbudt at indføre, opbevare eller dyrke  

 kartoffelbrokkens smitstof eller i andet øjemed end nævnt i § 4, stk. 3, at  

 fjerne planter eller plantedele, der er eller formodes at være angrebet af  

 kartoffelbrok, fra det sted, hvor de findes.
 Stk. 2.  Dette forbud omfatter ikke laboratorier og  

 forsøgsstationer i plantekultur m.m., der har til opgave at undersøge  

 kartoffelbrok og kartoffelsorters modstandsdygtighed over for sygdommen.
Anmeldelse af fund af kartoffelbrok § 4.  Brugere af haver og marker, hvor  

 kartoffelplanter eller andre planter af natskyggefamilien er angrebet eller  

 formodes at være angrebet af kartoffelbrok, skal straks foretage anmeldelse  

 herom til tilsynet.
Anmeldelsen skal indeholde en nøjagtig angivelse af  

 findestedet.
Stk. 2.  Samme anmeldelsespligt påhviler enhver, der  

 finder angreb på kartoffelknolde, der er eller formodes at være  

 kartoffelbrok.
Anmeldelsen skal, i det omfang det er muligt, indeholde  

 oplysning om, hvorfra de pågældende kartoffelknolde hidrører.
 Stk. 3.  Den anmeldelsespligtige skal opbevare det  

 materiale, som anses for smittet (normalt kartoffeltoppe eller opgravede  

 kartoffelknolde) i lukket beholder, indtil det afhentes af tilsynet.  

 Materialet kan dog i stedet indsendes til tilsynet i forsvarligt lukket  

 emballage.
 Stk. 4.  Findes under optagning eller opgravning af  

 kartofler knolde, som er angrebet eller formodes at være angrebet af  

 kartoffelbrok, afmærkes findestedet, og optagningen standses, indtil nærmere  

 anvisning er givet fra tilsynet.
Officiel undersøgelse af fund § 5.  Når tilsynet har modtaget anmeldelse om angreb  

 eller formodning om angreb af kartoffelbrok, iværksætter tilsynet en  

 undersøgelse for at konstatere, om der er tale om kartoffelbrok og for at  

 afgøre angrebets udbredelse og fastsætte grænserne for det angrebne areal og  

 fastsætte en sikkerhedszone.
§ 6.  Tilsynet underretter anmelderen og ejeren eller  

 brugeren af et anmeldt areal om, hvorvidt angreb af kartoffelbrok er  

 konstateret i det foreliggende tilfælde.
I bekræftende fald meddeles  

 afgrænsningen af det angrebne areal og hvilke foranstaltninger, der skal  

 iagttages som led i bekæmpelsen.
På tilsvarende måde underrettes ejere eller  

 brugere af arealer i sikkerhedszonen om afgrænsningen af denne zone og om  

 påbudte foranstaltninger for arealer i sikkerhedszone.
Bestemmelser om angrebne kartoffelknolde og -planter § 7.  Kartoffelknolde, der er angrebet, og  

 kartoffelknolde og kartoffeltoppe i øvrigt, der stammer fra det areal, som  

 afgrænses som angrebet, jfr. § 6, skal tilintetgøres, medmindre tilsynet  

 efter inspektion og evt. foretagelse af desinfektion eller lignende  

 foranstaltninger meddeler undtagelse fra kravet herom.
 Stk. 2.  Såfremt det ikke kan konstateres, hvorfra  

 angrebne knolde i et høstet parti hidrører, skal hele det pågældende parti  

 betragtes som angrebet.
 Stk. 3.  Tilintetgørelse og desinfektion foretages efter  

 tilsynets anvisninger af ejeren eller brugeren, medmindre andet fastsættes af  

 tilsynet i det enkelte tilfælde.
Bestemmelser om angrebne arealer og arealer i sikkerhedszone Om dyrkning af kartofler § 8.  På angrebne arealer er det forbudt at  

 dyrke og nedkule kartofler af enhver art.
Arealerne skal ligeledes holdes fri  

 for selvgroede kartofler.
§ 9.  På arealer i sikkerhedszone må kun dyrkes  

 og nedkules kartofler af sorter, der er anført som resistente overfor  

 kartoffelbrok i den i § 18 nævnte fortegnelse.
Efter evt. forekomst af nye  

 biotyper af kartoffelbrok i Danmark skal resistensen være overfor den type,  

 der er konstateret i området.
Stk. 2.  Avlen skal hvert år ske på indkøbte, godkendte  

 læggekartofler.
Som dokumentation for købet skal avleren opbevare de  

 officielle mærkesedler og plomber for læggekartoflerne i 2 år efter købet og  

 på begæring forevise dem for tilsynet.
For læggekartofler leveret fra avler  

 til avler skal i stedet opbevares den i henhold til bekendtgørelsen om handel  

 med læggekartofler foreskrevne dokumentation ved sådant køb.
 Stk. 3.  De avlede kartofler må sælges og føres bort fra  

 arealet på betingelse af, at de forinden er rengjort for jord.
 Om dyrkning af andre planter end kartofler og om fjernelse af affald,  

 jord m.v.
§ 10.  På angrebne arealer og arealer i  

 sikkerhedszone må ikke dyrkes, indslås eller oplagres planter, som er  

 bestemt til videre kultur.
Planter til viderekultur, der allerede findes på  

 arealet, må ikke føres bort fra arealet.
Stk. 2.  Forbuddet mod bortfjernelse fra arealet gælder  

 tilsvarende for andre planter og plantedele med vedhængende jord (herunder  

 grønsager), medmindre de forinden er rengjort for jord.
Forbuddet gælder  

 endvidere for affald, jord, kompost og gødning.
 Stk. 3.  Tilsynet kan fastsætte undtagelse fra  

 bestemmelserne i stk. 1 og stk. 2 for arealer i sikkerhedszone.
Om salg, udlejning eller bortforpagtning § 11.  Den, der sælger, udlejer eller bortforpagter et  

 angrebet areal eller et areal i sikkerhedszone, skal underrette erhververen  

 om angrebet på arealet eller om arealets beliggenhed i sikkerhedszone.  

 Endvidere skal tilsynet underrettes om overdragelsen.
Behandling af angrebne arealer § 12.  Tilsynet kan efter afgørelse i det enkelte  

 tilfælde under hensyn til arealets størrelse m.v. foranstalte kemisk  

 behandling af angrebne arealer med henblik på uskadeliggørelse af  

 kartoffelbrokkens smitstof og ophævelse af spærringen for arealet, jfr. § 13.  

 Behandlingen kan betinges af, at ejeren medvirker ved udførelsen og deltager  

 i udgifterne.
Stk. 2.  Som led i bekæmpelsen kan tilsynet endvidere  

 tillade, at der, uanset bestemmelsen i § 8, sker dyrkning af resistente  

 sorter af kartofler på angrebne arealer.
Læggekartoflerne hertil  

 tilvejebringes af tilsynet.
 Ophævelse af spærringer for angrebne arealer m.v.
 § 13.  Tilsynet foretager regelmæssigt inspektion af  

 angrebne arealer og arealer i sikkerhedszone.
Stk. 2.  Når tilsynet efter forløbet af en passende tid  

 skønner, at kartoffelbroksmitten kan være udryddet, anstilller tilsynet  

 undersøgelse af jordprøver fra smittestedet.
Sådanne undersøgelser kan  

 endvidere rekvireres af ejere eller brugere af arealer med kartoffelbrok, når  

 disse betaler de med undersøgelserne forbundne udgifter.
Stk. 3.  Når kartoffelbroksmitten efter tilsynets  

 undersøgelse ikke længere kan påvises på et angrebet areal, ophæver tilsynet  

 spærringen for det pågældende areal og ophæver eller reviderer den fastsatte  

 sikkerhedszone.
Ejere og brugere underrettes om ophævelse af tidligere  

 fastsatte spærringer.
Fortegnelse over broklokaliteter § 14.  Tilsynet udfærdiger årligt en fortegnelse pr.  

 1. januar over lokaliteter med kartoffelbrok og arealer beliggende i  

 sikkerhedszone.
Oplysning om lokaliteternes nærmere afgrænsning fås ved  

 henvendelse til tilsynet.
 Stk. 2.  Underretning til ejere og brugere om fastsatte  

 bestemmelser, jfr. §§ 6 og 11, gives den pågældende ejer eller bruger m.v. i  

 anbefalet skrivelse eller personligt mod kvittering.
Forskellige bestemmelser § 15.  Ved kontrolvirksomheden i henhold til denne  

 bekendtgørelse har tilsynet adgang til angrebne arealer, arealer i  

 sikkerhedszone og andre arealer, hvor kartoffelbrok kan formodes at  

 forekomme, samt til oplagsrum, lagre og lignende, der er beliggende på de  

 nævnte arealer.
Endvidere har tilsynet adgang til at undersøge jernbanevogne,  

 lastbiler og andre transportmidler, hvormed der sendes kartofler.
 Stk. 2.  Tilsynet kan på de i stk. 1 nævnte arealer  

 udtage jordprøver og prøver af planter og anlægge mindre smitteforsøg til  

 brug ved undersøgelsen.
 Stk. 3.  Nærmere retningslinjer om behandling m.v. af  

 angrebne arealer og om undersøgelse af angrebne arealer med henblik på evt.  

 ophævelse af spærringer kan fastsættes af tilsynet i samråd med  

 plantesundhedsrådet.
 § 16.  Dersom foranstaltninger, der er påbudt i medfør  

 af denne bekendtgørelse, ikke udføres inden den fastsatte frist, kan tilsynet  

 lade arbejdet udføre for den pågældende ejers eller brugers regning.
 § 17.  Overtrædelse af bestemmelserne i denne  

 bekendtgørelse straffes med bøde efter lov nr. 190 af 9. maj 1984 om  

 planteskadegørere.
 § 18.  På den årlige fortegnelse over sorter af  

 læggekartofler godkendt til avlskontrol meddeles oplysning om, i hvilke  

 sorter der er konstateret at være resistente over for kartoffelbrok.  

 Fortegnelse over brokresistente sorter kan fås udleveret hos tilsynet.
 § 19.  Bekendtgørelsen træder i kraft dagen efter  

 bekendtgørelsen i Lovtidende.
 Stk. 2.  Bekendtgørelse nr. 600 af 12. december 1974 om  

 bekæmpelse af kartoffelbrok ophæves.
