 Bekendtgørelse om ændring af bekendtgørelse om krav til og tilsyn med de anerkendte a-kassers økonomi og regnskabsvæsen mv.
§ 1 I bekendtgørelse nr. 982 af 29. juni 2016 om krav til og tilsyn med de anerkendte a-kassers økonomi og regnskabsvæsen mv., foretages følgende ændringer:
 1. Indledningen affattes således:
»I medfør af § 79, stk. 2, § 85 e, stk. 5, § 86, stk. 6, § 88, stk. 4-6, og § 89, stk. 3, i lov om arbejdsløshedsforsikring m.v., jf. lovbekendtgørelse nr. 199 af 11. marts 2020, og efter forhandling med Beskæftigelsesrådet, fastsættes efter bemyndigelse:« 2. Efter § 4 indsættes:
»§ 4 a.
A-kassen skal tilrettelægge betryggende forretningsgange for a-kassens administration og forvaltning af de administrationsudgifter, der er finansieret af medlemsbidrag.
Forretningsgangene bør som minimum omfatte regnskabs- og økonomiforvaltning, konteringsvejledninger og bemyndigelser.« § 2 Bekendtgørelsen træder i kraft den 1. januar 2021.
