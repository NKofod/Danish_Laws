 Bekendtgørelse af overenskomst af 29. april 1968 med Indien om et dansk  

 statslån nr. 3.
 Den 29. april 1968 er der i København mellem Danmark og Indien indgået  

 følgende overenskomst med dertil hørende brevveksling om ydelse af et dansk  

 statslån nr. 3 til Indien:
OVERENSKOMST mellem Danmarks og Indiens regeringer om et dansk statslån nr. 3 til Indien.
 Danmarks regering og Indiens regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er blevet enige om, at der som et bidrag til Indiens udviklingsplaner skal  

 ydes et dansk statslån nr. 3 til Indien i overensstemmelse med følgende  

 bestemmelser.
 Artikel I.
 Lånet.
 Danmarks regering (i det følgende benævnt långiveren) vil stille et  

 udviklingslån på fyrre (40) millioner danske kroner til rådighed for Indiens  

 regering (i det følgende benævnt låntageren). Dette beløb vil være  

 disponibelt til tilvejebringelse af kapitaludstyr, komponenter, reservedele  

 og tjenesteydelser, således som beskrevet i denne overenskomsts artikel VI.
 Artikel II.
 Lånekontoen.
Stk. 1 En konto betegnet »særkonto nr. 3 for Indiens regering« (i det  

 følgende benævnt »særkontoen«) vil blive åbnet i Danmarks  

 Nationalbank (som handler på långiverens vegne) til fordel for låntageren  

 eller The Chief Accounting Officer to the High Commissioner for India in the  

 United Kingdom, London, (som handler på låntagerens vegne). Långiveren vil  

 drage omsorg for, at der altid er tilstrækkelige pengemidler til rådighed på  

 særkontoen til at sætte låntageren i stand til at betale rettidigt for de i  

 stk. 2 omhandlede varer og tjenesteydelser, dog således, at de beløb, der  

 efterhånden stilles til rådighed for låntageren, ikke tilsammen overstiger  

 det i artikel I angivne lånebeløb.
Stk. 2 Låntageren (eller The Chief Accounting Officer to the High Commissioner  

 for India in the United Kingdom, London som handler på låntagerens vegne)  

 skal være berettiget til på de i denne overenskomst fastsatte vilkår på  

 særkontoen at trække de beløb, der er nødvendige til betaling for udstyr  

 eller tjenesteydelser, som tilvejebringes under lånet.
 Artikel III.
 Rentefoden.
 Lånet er rentefrit.
 Artikel IV.
 Tilbagebetaling.
Stk. 1 Låntageren skal tilbagebetale långiveren den på særkontoen trukne  

 hovedstol i femogtredive (35) halvårlige afdrag hvert På 1.100.000 danske  

 kroner, første gang den 1. april 1975, og et sidste afdrag på 1.500.000  

 danske kroner, som betales den 1. oktober 1992.
Stk. 2 Låntageren har ret til forud for forfaldstiden helt eller delvis at  

 tilbagebetale hovedstolen af et eller flere afdrag på lånet på grundlag af  

 låntagerens angivelser.
 Artikel V.
 Betalingssted.
 Låntageren vil tilbagebetale lånet til Danmarks Nationalbank i konvertible  

 danske kroner til kredit for finansministeriets løbende konto i Danmarks  

 Nationalbank.
 Artikel VI.
 Indiens anvendelse af lånet.
Stk. 1 Indiens regering vil anvende låneprovenuet til finansiering af import  

 (herunder omkostninger ved transport fra Danmark til Indien, om fornødent)  

 fra Danmark af dansk kapitaludstyr, komponenter og reservedele, opført på  

 følgende liste, eller tjenesteydelser, som er nødvendige for gennemførelsen  

 af Indiens udviklingsplaner:
Den indiske regering er indforstået med, at indisk import fra Danmark, som finansieres i medfør af denne overenskomst, bør fordeles i det videst mulige omfang på samtlige på ovenstående liste anførte poster.
De samlede udgifter må ikke overstige det i artikel I omhandlede beløb på 40 millioner danske kroner.
Stk. 2 De betalingsbetingelser, der fastsættes i kontrakter eller dokumentation  

 af, at en fast ordre er afgivet til en dansk eksportør vedrørende leverancer  

 eller tjenesteydelser af den ovenfor beskrevne art, skal betragtes som  

 normale og rimelige, når der ikke i sådanne kontrakter indgår bestemmelser om  

 særlige kreditydelser fra danske eksportører.
Stk. 3 Långiverens samtykke med hensyn til antageligheden af en kontrakt under  

 lånet skal ikke kunne fortolkes således, at långiveren påtager sig noget  

 ansvar for sådanne kontrakters behørige opfyldelse eller senere udførelse.
Stk. 4 Låneprovenuet kan kun anvendes til betaling for leverancer og  

 tjenesteydelser, som er kontraheret efter overenskomstens ikrafttræden.
Stk. 5 Låntageren kan trække på den i artikel II nævnte lånekonto i Danmarks  

 Nationalbank i indtil tre år efter overenskomstens ikrafttræden eller et  

 sådant andet tidspunkt, som måtte blive aftalt mellem långiveren og  

 låntageren.
Stk. 6 Såfremt låneprovenuet ikke er blevet fuldt udnyttet inden for den i  

 ovenstående stk. 5 fastsatte tidsfrist, skal de halvårlige afdrag nedsættes i  

 samme forhold som forholdet mellem den uudnyttede del af lånet og lånets  

 hovedstol.
 Artikel VII.
 Ikke-diskrimination.
 Med hensyn til betaling af afdrag på lånet forpligter låntageren sig til  

 ikke at give långiveren en mindre gunstig behandling end den, der gives andre  

 udenlandske kreditorer.
 Alle afskibninger af udstyr, reservedele og komponenter, der omfattes af  

 denne overenskomst, skal ske i overensstemmelse med princippet om skibes frie  

 deltagelse i den internationale handel i fri og lige konkurrence.
 Artikel VIII.
 Diverse bestemmelser.
Stk. 1 Før det første træk på den i artikel II omtalte særkonto skal låntageren  

 godtgøre over for långiveren, at alle forfatningsmæssige og andre vilkår  

 fastsat i lovgivningen i låntagerens hjemland er blevet opfyldt, således at  

 denne låneoverenskomst vil udgøre en gyldig og bindende forpligtelse for  

 låntageren i henhold til låneoverenskomstens bestemmelser.
Stk. 2 Låntageren skal over for långiveren fremlægge bevis for, at den eller de  

 personer, der disponerer på låntagerens vegne eller udfærdiger dokumenter i  

 henhold til denne overenskomst, er bemyndiget hertil, samt afgive bekræftede  

 prøver på alle sådanne personers underskrifter.
Stk. 3 Enhver meddelelse eller anmodning i medfør af denne overenskomst og enhver  

 ifølge denne overenskomst påtænkt aftale mellem parterne skal være skriftlig.  

 En sådan meddelelse eller anmodning skal anses for behørigt afgivet eller  

 fremsat. når den er afleveret personligt eller pr. post, telegram eller  

 radiogram til den pågældende part på dens i denne overenskomst angivne  

 adresse eller på en sådan anden adresse som vedkommende part måtte have  

 angivet over for den part, der afgiver en sådan meddelelse eller fremsætter  

 en sådan anmodning.
 Artikel IX.
 Særlige bestemmelser.
Lånets hovedstol skal tilbagebetales uden fradrag af og fritaget for alle  

 skatter og afgifter samt alle i medfør af låntagerens lovgivning pålagte  

 restriktioner.
Denne overenskomst skal være fritaget for alle afgifter, som  

 måtte blive pålagt i medfør af låntagerens lovgivning eller i medfør af  

 gældende lov inden for låntagerens områder, ved eller i forbindelse med dens  

 udfærdigelse, udstedelse, overlevering eller registrering.
 Artikel X.
 Annullering og suspension.
Stk. 1 Låntageren kan ved meddelelse til långiveren annullere ethvert lånebeløb,  

 som låntageren ikke måtte have trukket.
 Såfremt et af følgende forhold måtte indtræffe og bestå, kan långiveren  

 ved meddelelse til låntageren helt eller delvis suspendere låntagerens ret  

 til at trække på særkontoen:
Stk. 2 Låntagerens ret til at trække på særkontoen skal efter omstændighederne  

 forblive helt eller delvis suspenderet, indtil det eller de forhold, som  

 foranledigede suspensionen, er ophørt, eller indtil långiveren har meddelt  

 låntageren, at retten til at foretage træk er genoprettet, alt efter hvilken  

 af situationerne der indtræffer først.
Retten til at foretage træk i henhold  

 til en sådan meddelelse om dens genoprettelse skal dog kun generhvervelse i  

 det omfang og på de vilkår, der er angivet i en sådan meddelelse, og en sådan meddelelse skal ikke  

 påvirke eller forringe nogen rettighed, nogen beføjelse eller noget  

 retsmiddel for långiveren med hensyn til noget andet eller efterfølgende  

 forhold, der er anført i denne artikel.
Hvis låntagerens ret til at trække på særkontoen har været suspenderet for  

 noget lånebeløb i en uafbrudt periode på tres dage, kan långiveren ved  

 meddelelse til låntageren ophæve dennes ret til at foretage træk for dette  

 beløb.
Ved afgivelsen af en sådan meddelelse annulleres det pågældende  

 lånebeløb.
Stk. 3 Alle overenskomstens bestemmelser skal fortsat have fuld gyldighed og  

 virkning uanset enhver annullering eller suspension, bortset fra hvad der  

 udtrykkeligt er foreskrevet i denne artikel.
 Artikel XI.
 Långiverens retsmidler.
Hvis nogen af de i artikel X (a) og (b) anførte omstændigheder indtræffer  

 og består i en periode på tres dage efter, at långiveren har givet låntageren  

 meddelelse herom, kan långiveren når som helst efter eget valg erklære den da  

 resterende del af lånets hovedstol for forfalden til betaling straks.
Ved  

 afgivelsen af en sådan erklæring forfalder hovedstolens restbeløb til  

 betaling straks, uanset eventuelle modsatte bestemmelser i overenskomsten.
 Artikel XII.
 Anvendelige retsregler.
 Medmindre andet er bestemt i overenskomsten, skal denne tillige med alle  

 rettigheder og forpligtelser, som hidrører fra den, være undergivet dansk  

 ret.
 Artikel XIII.
 Afgørelse af tvistigheder.
 Enhver tvistighed, som måtte opstå mellem de to regeringer ved  

 fortolkningen af betingelserne for udbetalingen af og erlæggelsen af afdrag  

 på det danske lån som skal ydes Indiens regering i medfør af denne  

 overenskomst, skal afgøres på en måde, som aftales mellem de to regeringer  

 indbyrdes.
 Artikel XIV.
 Overenskomstens varighed.
 Stk. 1.  Denne overenskomst træder i kraft på  

 undertegnelsesdatoen.
 Stk. 2.  Når hele lånebeløbet er tilbagebetalt, træder  

 overenskomsten straks ud af kraft.
 Stk. 3.  Følgende adresser anføres for så vidt angår  

 denne overenskomst:
 For låntageren:
Ministry of Finance, Department of Economic Affairs, New Delhi.
 Telegramadresse:
ECOFAIRS NEW DELHI For långiveren med henblik på udbetalinger:
Udenrigsministeriet, Sekretariatet for teknisk samarbejde med udviklingslandene, København.
 Telegramadresse:
 ETRANGERES COPENHAGEN.
 For långiveren med henblik på betaling af afdrag på lånet:
Finansministeriet, København Telegramadresse:
FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk København den 29. april 1968.
 For Danmarks regering:
K.
Helveg Petersen For Indiens regering:
A.
H.
Safrani København, den 29. april 1968.
Deres Excellence, Under henvisning til overeenskomsten af dags dato mellem Danmarks regering  

 og Indiens regering om et udviklingslån (i det følgende benævnt  

 overenskomsten) har jeg den ære at foreslå, at følgende bestemmelser skal  

 anvendes ved gennemførelsen af overenskomstens artikel VI, stk. 1.
 Udbetalinger fra særkontoen skal ske på følgende måde:
 Hvis foranstående bestemmelser kan godkendes af Indiens regering, har jeg  

 den ære at foreslå, at dette brev og Deres Excellences svar herpå skal udgøre  

 en aftale mellem vore to regeringer om denne sag.
 Modtag, Deres Excellence, forsikringerne om min mest udmærkede højagtelse.
K.
Helveg Petersen H.
E. hr.
Abid Hasan Safrani, Indiens ambassadør, København.
 København, den 29. april 1968.
Deres Excellence, Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har den ære at meddele Dem, at min regering er enig i foranstående.
 Modtag, Deres Excellence, forsikringerne om min mest udmærkede højagtelse.
A.
H.
Safrani H.
E. hr.
K.
Helveg Petersen, minister for teknisk samarbejde med udviklingslandene, København.
 København, den 29. april 1968.
Deres Excellence, Jeg har den ære at henvise til den i dag undertegnede overenskomst mellem  

 Danmarks regering og Indiens regering og at bekræfte den forståelse, som man  

 nåede til under forhandlingerne gående ud på, at den del af det samlede  

 lånebeløb på fyrre (40) millioner danske kroner, som vil være til rådighed  

 til finansiering af import til Indien af danske komponenter og reservedele i  

 henhold til overenskomstens artikel VI, stk. 1, afsnit (viii) og (ix), ikke  

 vil overstige femten (I5) millioner danske kroner.
 Det i sidstnævnte bestemmelse omhandlede beløb kan ændres efter gensidig  

 aftale under hensyn til udnyttelsen af det angivne beløb for artikel VI, stk.  

 1, afsnit (viii) og (ix).
 Det er endvidere aftalt, at Indiens regering vil tilstille Danmarks  

 regering en fortegnelse indeholdende oplysninger om de projekter og  

 virksomheder, hvortil der kan finansieres reservedele og komponenter i medfør  

 af låneoverenskomsten.
 Såfremt foranstående klart gengiver den forståelse, som blev opnået mellem  

 os, har jeg den ære at foreslå, at dette brev og Deres Excellences svar herpå  

 skal anses for at være en del af den i dag undertegnede låneoverenskomst.
 Modtag, Deres Excellence, forsikringerne om min mest udmærkede højagtelse.
 For Danmarks regering:
K.
Helveg Petersen H.
E. hr.
Abid Hasan Safrani, Indiens ambassadør, København.
 København, den 29. april 1968.
Deres Excellence Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har den ære at meddele Dem, at min regering er enig i foranstående.
 Modtag, Deres Excellence, forsikringen om min mest udmærkede højagtelse.
 For Indiens regering:
A.
H.
Safrani H.
E. hr.
K.
Helveg Petersen, minister for teknisk samarbejde med udviklingslandene, København.
 Udenrigsministeriet, den 6. august 1968.
