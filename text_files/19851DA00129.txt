Nr BTB 129 Betænkning over Forslag til folketingsbeslutning om modernisering af  

 lovgivningen om penge- og kapitalformidlende institutioner og virksomheder  

  

 Nr B 129 1985-86, 1. samling Afgivet af erhvervsudvalget Afgivet: 19860530 Regeringen har efter 1. behandling af beslutningsforslaget nedsat et udvalg vedrørende brancheglidning på det finansielle marked.
Kommissoriet dækker overvejende de punkter, beslutningsforslaget opregnede som områder, der ønskedes ændret.
Udvalgets formandskab og sekretariat varetages af industriministeriet og udvalgsmedlemmerne repræsenterer relevante myndigheder.
Udvalget tager ministerens beslutning om nedsættelse af udvalget og igangsætning af arbejdet til efterretning.
Et flertal (socialdemokratiets, socialistisk folkepartis og det radikale venstres medlemmer af udvalget) finder det imidlertid formålstjenligt gennem regeringen at bede det af regeringen uafhængige organ det økonomiske råd om en belysning af de pengepolitiske aspekter i forbindelse med brancheglidningen.
Flertallet mener, at denne redegørelse samt resultatet af udvalgsarbejdet skal danne baggrund for industriministerens redegørelse om forholdene på det finansielle marked til folketinget i det kommende folketingsår.
Flertallet er bekendt med, at venstresocialisterne, der ikke har medlemmer i udvalget, kan tilslutte sig flertallets synspunkter.
 P. u. v.
