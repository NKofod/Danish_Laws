Bekendtgørelse om isafgift af skibe I medfør af § 5, stk. 4, i lov om Statens Istjeneste, jf.  

 lovbekendtgørelse nr. 578 af 29. september 1988, som ændret ved  

 lov nr. 901 af 29. november 1995, fastsættes:
 § 1. Skibe med en bruttotonnage på over 150,  

 der i tidsrummet 15. december - 31. marts anløber en dansk havn inden  

 for Skagen, jf. dog § 3, betaler en isafgift på 2,46 kr. pr. enhed  

 af den registrerede nettotonnage.
 Stk. 2. For skibe med en længde under 24 meter, som er  

 målt til en bruttoregistertonnage på over 150, beregnes afgiften  

 af skibets nettoregistertonnage.
 Stk. 3. Skibet hæfter for afgiften.
 § 2. Isafgiften opkræves af havnene.
 Stk. 2. Ved afgiftens beregning bortses fra brøkdele af  

 registerton, ligesom ørebeløb ikke medregnes.
 § 3. Uanset bestemmelserne i § 1 skal  

 isafgift dog ikke betales af:
 1)	Fiskeskibe.
 2)	Skibe, der tilhører staten.
 3)	Skibe, der tilhører fremmede statsmyndigheder, når de  

 ikke medfører gods eller passagerer.
 4)	Hospitalsskibe, skoleskibe og internationale  

 havundersøgelsesskibe.
5)	Skibe, der udelukkende anløber en havn for at undergå  

 nødvendige reparationer, at bunkre, indtage proviant eller  

 skibsfornødenheder, søge lægehjælp, skifte  

 mandskab, ilandsætte syge, skibbrudne eller afdøde.
Endvidere  

 skibe, som på grund af havari, storm, tåge eller andre  

 vejrforhold er nødsaget til at søge havn, forudsat at opholdet  

 i havnen ikke overstiger 24 timer.
 6)	Skibe, der anløber en havn for at benytte bedding eller for  

 ved derværende skibs- eller bådeværft at underkastes  

 reparation eller dokning.
 7)	Nybygninger fra de ved en havn værende skibs- og  

 bådeværfter, der alene anløber havnen i forbindelse med  

 prøveture.
 8)	Isbrydere, når de anvendes efter deres bestemmelse.
 9)	Skibe, som inden for afgiftsperioden allerede har betalt isafgift to  

 gange, når der herfor forelægges fornøden  

 dokumentation.
§ 4. Ved opkrævning af isafgift lader havnen  

 en af Søværnets Operative Kommando udarbejdet formular med 3  

 kopier udfylde.
Originalen og 1 kopi beholder havnen, 1 kopi udleveres til  

 skibet, og 1 kopi sendes til Søværnets Operative Kommando sammen  

 med indbetaling af isafgiften.
 Stk. 2. 3 pct. af den opkrævende isafgift tilfalder  

 havnene til dækning af den med opkrævningen forbundne  

 administration.
 Stk. 3. Den af havnene opkrævede isafgift for perioden  

 15. december - 31. marts, fratrukket de i stk. 2 nævnte  

 administrationsomkostninger, afregnes til Søværnets Operative  

 Kommando inden udgangen af april måned samme år.
 § 5. Bekendtgørelsen træder i kraft  

 den 1. december 2002.
 Stk. 2. Bekendtgørelse nr. 972 af 9. november 2001 om  

 isafgift af skibe ophæves.
