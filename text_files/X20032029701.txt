Klageren  

 har nedlagt endelig påstand om, at indklagede tilpligtes at betale 654.276,39  

 kr., subsidiært et mindre beløb.
Indklagede har heroverfor påstået  

 frifindelse,  

 subsidiært mod betaling af et mindre beløb efter voldgiftsrettens skøn.  

 Indklagede har nedlagt selvstændig påstand om, at klageren tilpligtes at  

 betale  

 78.595,88 kr.
Klageren har taget bekræftende til genmæle over for indklagedes  

 selvstændige påstand.
Voldgiftsretten  

 udtaler, at klageren har krav på kompensation for betaling af  

 hovedentreprenørens udgifter i forbindelse med standsning af beton- og  

 montagearbejde.
Kompensationen fastsættes skønsmæssigt til 20.000 kr. med  

 tillæg af moms.
Vedrørende kravet om betaling for merudgifter til kloak som  

 følge af ændret placering af tilslutningsstik, finder voldgiftsretten, at  

 indklagede ved sin manglende rettidige indsats må bære ansvaret for, at en  

 del  

 af anlægget blev forgæves anlagt og/eller skulle omgøres.
Omkostningen  

 fastsættes til 41.770 kr. med tillæg af moms.
Indklagedes krav er ikke  

 bestridt  

 af klager.
Herefter skal indklagede til klager betale 77.212,50 kr. inklusive  

 moms.
Klager skal til indklagede betale 78.595,88 kr. inklusive moms.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører ABR 89 6.2 og 7.2.
Denne sag er ved klageskrift modtaget den 22. februar 2002  

 indbragt for Voldgiftsnævnet for Bygge- og Anlægsvirksomhed, der i medfør af  

 Regler for behandling af sager ved de af Voldgiftsnævnet for bygge- og  

 anlægsvirksomhed nedsatte voldgiftsretter har nedsat en voldgiftsret  

 bestående  

 af civilingeniør Jens Fredberg, civilingeniør Peter M.
Thorup og landsdommer  

 Niels Johan Petersen, sidstnævnte som rettens formand.
 Klageren har nedlagt endelig påstand om, at indklagede  

 tilpligtes at betale 654.276,39 kr. eksklusive moms, subsidiært et mindre  

 beløb, med sædvanlig procesrente fra sagens anlæg.
 Indklagede har heroverfor påstået frifindelse, subsidiært mod  

 betaling af et mindre beløb efter voldgiftsrettens skøn.
 Herudover har indklagede nedlagt selvstændig påstand om, at  

 klageren tilpligtes at betale 78.595,88 kr. med rente 18 % p.a. fra den 21.  

 december 2001. Beløbet er opgjort som 62.003,10 kr. med tillæg af moms, eller  

 77.503,88 kr., hvortil kommer 1.092,00 kr., der ikke skal momsberigtiges,  

 eller  

 i alt 78.595,88 kr.
 Klageren har taget bekræftende til genmæle over for indklagedes  

 selvstændige påstand.
Klageren og indklagede indgik i november 1997 aftale om teknisk  

 rådgivning og bistand til opførelsen af nyt autoværksted med indklagede som  

 totalrådgiver.
Rådgivningshonoraret udgjorde efter den seneste aftale 1,5  

 mio.  

 kr. eksklusive moms.
Der blev sidst i 1997 indgået hovedentreprisekontrakt,  

 uden at byggeopgaven havde været sendt i udbud.
 Parternes uoverensstemmelse vedrører betaling for 15  

 tvistepunkter, som klageren gør gældende er opstået ved indklagedes  

 mangelfulde  

 rådgivning.
 Punkterne 1 til 8 omfatter en del af klagers betaling for en  

 række ekstrakrav fra hovedentreprenøren, med hvem klager uden indklagedes  

 medvirken har indgået forlig om den samlede betaling for arbejdet, herunder  

 ekstraarbejder og dagbøder begrundet i hovedentreprenørens forsinkede  

 aflevering af byggeriet.
 Punkterne 9 til 15 omfatter udgifter, som klager har haft til  

 leje af lokaler, ekstern bygherrerådgivning, forventede udgifter til  

 ombygning  

 af reservedelslager og sikringsrum for at kunne anvende disse rum til faste  

 arbejdspladser, forlængelse af forsikring samt ekstra garantiprovision i  

 forbindelse med for sen fremkomst af endelig ibrugtagningstilladelse.
 Klageren har opgjort sit samlede krav således:
 1.
Betaling til hovedentreprenøren for  

 levering af stålvinduer i stedet for de projekterede og indkøbte trævinduer kr.  

 40.136,00 2.
Betaling af hovedentreprenørens  

 udgifter i forbindelse med standsning af beton- og montagearbejde i perioden  

 10. marts kl. 12 til 21. marts kl. 07 Elementer kr. 32.500,00 Tømrer  

  

 kr. 12.500,00 kr.  

 45.000,00 3.
Betaling af hovedentreprenørens udgifter  

 til tilslutning af midlertidig varmeforsyning på grund af manglende  

 fjernvarme kr.  

 7.481,00 4.
Leje af kondenstørremaskiner i april  

 2000, oprindeligt opgjort til kr. 47.000 Kr.  

 37,080,00 5.
Betaling for påstøbning af for korte  

 vægelementer og udskæring for bjælker i elementerne omkring sikringsrumvægge Kr.  

 14.158,00 6.
Merudgifter til kloak som følge af  

 ændret placering af tilslutningsstik kr.  

 113.770,00 7.
Ekstra byggeledelse for  

 hovedentreprenøren i forbindelse med administration af reviderede  

 projekttegninger kr.  

 9.750,00 8.
Administrationstillæg til  

 hovedentreprenøren vedr. ydelserne under punkt 1-7, oprindeligt 10 % af kr.  

 264.295, nu 10 % af kr. 254.375 kr.  

 25.438,00 9.
Leje af reservedelslager i 4 måneder  

 på grund af forsinket aflevering af entreprisen kr.  

 46.464,00 10.
Frafaldet 11.
Betaling af entrepriseforsikring i  

 forlænget byggeperiode kr.  

 1.250,00 12.
Lovliggørelse af sikringsrum og  

 reservedelslager til anvendelse med faste arbejdspladser, skønnet kr.  

 100.000,00 13.
Betaling for ekstra rådgiverassistance kr.  

 175.000,00 14.
Frafaldet 15.
Merudgift til garantiprovisioner på  

 forhåndslån som følge af forsinket låneoptagelse kr.  

 38.749,39 I alt kr.  

 654.276,39 Der har ikke været afholdt syn og skøn.
 Der er afgivet forklaring af klageren, af en akademiingeniør,  

 der var teknisk koordinator for klageren, af en ingeniør, der er ansat hos  

 indklagede, af klagerens advokat, af en akademiingeniør, der var  

 projektleder,  

 af en tømrer, af en akademiingeniør fra kommunen, og af en ingeniør ansat ved  

 en multiforsyningsvirksomhed.
 Voldgiftsretten skal  

 udtale:
 Ad punkt 1:
 Kravet er i entreprenørens opgørelse  

 begrundet som myndighedskrav.
 I projektgrundlagets SB er der under  

 punkt 31.7 foreskrevet en brandbeskyttelse af de bærende stålkonstruktioner i  

 stueetagen som grundlag for at anvende de projekterede trævinduer.
Det er entreprenørens valg at undlade  

 denne brandbeskyttelse af stålkonstruktionerne og i stedet at levere  

 stålvinduer.
Entreprenøren har valgt at undlade at brandsikre  

 stålkonstruktionen  

 og levere trævinduer.
 Voldgiftsretten finder på denne  

 baggrund, at klagerens krav om betaling af 40.136 kr. må afvises med  

 henvisning  

 til, at der i projektet er anvist den nødvendige og tilstrækkelige  

 brandsikring.
 Ad  

 punkt 2:
 Kravet er ikke nærmere dokumenteret.
 Voldgiftsretten finder på baggrund af de  

 af projektlederen og den hos indklagede ansatte ingeniør afgivne  

 forklaringer,  

 at arbejdet på byggepladsen i perioden har været delvist indstillet som følge  

 af standsningspåbuddet, der ifølge den ved kommunen ansatte akademiingeniørs  

 forklaring var begrundet i manglende eller ufuldstændige oplysninger i det af  

 indklagede til kommunen indsendte konstruktionsprojekt.
 Voldgiftsretten finder på denne  

 baggrund, at klager har ret til en kompensation, som skønsmæssigt fastsættes  

 til 20.000 kr. med tillæg af moms.
 Ad  

 punkt 3:
 Fjernvarmeværket kunne først etablere  

 permanent stik i 3. kvartal, det vil sige efter husets ibrugtagning.
 Af den ved en multiforsyningsvirksomhed  

 ansatte ingeniørs forklaring fremgår, at tilslutningsmulighederne var  

 tidsmæssigt specielle, det vil sige op til ½ år, grundet byggeriets  

 beliggenhed  

 i forhold til eksisterende hovedledninger, men at fjernvarmeforsyningen  

 stillede midlertidige varmekedler vederlagsfrit til rådighed.  

 Hovedentreprenøren  

 havde i øvrigt ifølge projektlederens forklaring påtaget sig at foretage  

 anmeldelse af stikbegæring.
 Voldgiftsretten finder på denne  

 baggrund, at klagerens krav om betaling af 7.481 kr., der er betalt for  

 tilslutning af den midlertidige varmeforsyning, må afvises.
 Ad  

 punkt 4:
 Kondenstørremaskiner er lejet til  

 udtørring af områder i byggeriet for efterfølgende udlægning af gulve på 1.  

 sal  

 og i stuen.
Ifølge projektlederens forklaring ville  

 hovedentreprenøren have anvendt ventilationsanlægget og den permanenete  

 varmeforsyning til udtørring, hvorfor merudgiften til leje af  

 kondenstørremaskinerne må betales som ekstraarbejde.
I øvrigt bekræftede  

 projektlederen, at fugten ikke  som oplyst af hovedentreprenøren i  

 skrivelse  

 af 3. maj 2000  hidrørte fra sne på dæk i stilstandsperioden i marts,  

 men at  

 manglende kloak kunne have medført, at vand løb ind i kælderen.
 Indklagede har gjort gældende, at kravet  

 om merbetaling først er fremsat efter afholdelse af udgiften, og at  

 hovedentreprenøren ikke henvendte sig til byggeledelsen, men lod udlejer af  

 kondenstørremaskiner rådgive sig med hensyn til udtørring.
Det fremgår af sagen, at  

 hovedentreprenøren var kontraktretlig forpligtet til at udføre og afholde  

 udgifter til vejrligsforanstaltninger, og at overholde en tidsplan, der  

 medførte behovet for en forceret udtørring af betonkonstruktionerne i stue og  

 1. sal med kondenstørremaskiner.
Det er i øvrigt voldgiftsrettens opfattelse,  

 at man ikke indenfor den til rådighed værende tid kunne have opnået den  

 tilstrækkelige udtørring ved at anvende varme- og ventilationsanlægget.  

 Ifølge  

 byggemødereferaterne blev VVS anlæg først operative ultimo april.
 På denne baggrund finder  

 voldgiftsretten, at entreprenørens krav er uberettiget, og at klagerens krav  

 om  

 betaling af 37.000 kr. derfor må afvises.
 Ad  

 punkt 5:
 Påstøbning og udskæring har været  

 nødvendig som følge af, at elementleverandørens tegninger, selv om de var  

 godkendt af indklagede, var mangelfulde.
 Indklagede har gjort gældende, at kravet  

 først er fremsat efter afleveringen, og at kravet skulle have været rettet  

 mod  

 elementleverandøren, som har begået fejlen.
Voldgiftsretten finder ikke, at  

 indklagede kan gøres ansvarlig for de omtalte unøjagtigheder.
En rådgivers  

 kontrol af elementtegninger fritager kutymemæssigt ikke elementleverandør og  

 entreprenør for deres egne tegninger er korrekte.
 På den baggrund må voldgiftsretten  

 afvise klagerens krav om betaling af 14.158 kr.
 Ad  

 punkt 6:
 Den hos indklagede ansatte ingeniør har  

 forklaret, at man på et tidligt tidspunkt havde fået anvist tilslutningsbrønd  

 i  

 en vej og udarbejdet kloakprojektet udfra denne forudsætning.
 Da afløbstilladelsen kom, var det af  

 kommunen forudsat, at tilslutningen skulle ske til brønd i en anden vej,  

 hvilket medførte, at kloakken skulle vendes, og at den  

 ledningsstrækning, som  

 hovedentreprenøren på tidspunktet for modtagelsen af afløbstilladelsen havde  

 anlagt, og som fungerede som kloak for byggepladsinstallationerne, var  

 overflødig.
Projektlederen har endvidere forklaret,  

 at kravet udgjorde forskellen mellem det kalkulerede beløb for det  

 oprindeligt  

 udbudte projekt og det kalkulerede beløb for det udførte projekt, hvori  

 indgik  

 den af myndighederne krævede ekstra olieudskiller i forbindelse med  

 etableringen af afløb i kælderen.
På forespørgsel oplyste projektlederen, at  

 han vurderede udgiften til olieudskilleren til 60.000 kr.
 Det fremgår af kontraktforholdene, at  

 klager har kontraheret kælderen i totalentreprise hos entreprenøren, og at  

 entreprenøren i kontrakten har accepteret et videregående ansvar for  

 merudgifter.
Voldgiftsretten finder derfor, at de  

 udgifter til kloakken, som kan henføres til kælderen, er indklagede  

 uvedkommende.
For den øvrige del af kravet finder voldgiftsretten, at  

 indklagede ved sin manglende rettidige indsats må bære ansvaret for, at en  

 del  

 af anlægget blev forgæves anlagt og/eller skulle omgøres.
 På denne baggrund finder  

 voldgiftsretten, at indklagede skal bære en omkostning der kan fastsættes til  

 41.770 kr. med tillæg af moms.
 Ad  

 punkt 7:
 Kravet vedrørende administration af  

 reviderede projekttegninger er udokumenteret.
 Det er oplyst, at klager har fremsat  

 ønsker om en række ændringer under byggesagens forløb, og det fremgår af en  

 tegnings- og fordelingsliste, at der især forekommer en del revisioner af  

 etageplaner.
 Entreprenøren har under byggesagen  

 aftalt ændringer, for eksempel tilkomst af kælder, og må, hvad disse  

 ændringer  

 angår, anses for økonomisk fyldestgjort for administration af tegninger.
 Ud over disse revisioner og de  

 tegningsrevisioner som ændringen af kloakken har givet anledning til, og som  

 må  

 antages at være betalt som ekstrakrav under punkt 6, finder voldgiftsretten  

 ikke, at omfanget af revisioner i øvrigt er væsentligt større end det, en  

 hovedentreprenør må og kan forvente.
 På dette grundlag finder  

 voldgiftsretten, at klagerens krav om betaling af 9.750 kr. må afvises.
 Ad  

 punkt 8:
 Da hovedparten af de øvrige af  

 hovedentreprenøren rejste krav er afvist, og da de anerkendte to beløb er  

 skønsmæssigt fastsat på baggrund af i øvrigt udokumenterede krav, afvises  

 klagerens krav om betaling af 25.438 kr.
 Ad  

 punkt 9:
 Projektlederen har i forbindelse med  

 punkt 2 forklaret, at den delvise standsning af byggeriet i perioden 10.  

 marts  

  21. marts ikke havde medført en generel forsinkelse af byggeriet.  

 Dette  

 fremgår da også af byggemødereferater, som helt frem til byggemøde nr. 13 pr.  

 17. april 2000 angiver, at aftalt tidsplan med afslutning 1. maj 2000 følges.
 Først ved byggemøde nr. 14 pr. den 28.  

 april 2000 angives, at afleveringstidspunktet ikke kan overholdes.
 Der er ikke fra entreprenørens side  

 under sagen fremsat krav om tidsfristforlængelse på grund af forhold, som kan  

 lægges indklagede til last.
 Efter de afgivne forklaringer og sagen i  

 øvrigt skyldes forsinkelsen efter voldgiftsrettens opfattelse i det store og  

 hele entreprenørens forhold.
 På den baggrund finder voldgiftsretten  

 ikke, at kravet om lejegodtgørelse på 46.464 kr. på grund af forsinket  

 aflevering kan rejses over for indklagede, hvorfor kravet må afvises.
 Ad  

 punkt 10:
 Frafaldet.
 Ad  

 punkt 11:
Af samme grunde som anført om lejekravet  

 under punkt 9 kan krav om ekstrabetaling af entrepriseforsikring i en  

 forlænget  

 byggeperiode ikke rejses over for indklagede.
Kravet på 1.250 kr. må derfor  

 afvises.
 Ad  

 punkt 12:
 Der foreligger ikke tilstrækkelig  

 dokumentation for, at der under byggesagen er ønsket eller rejst krav om  

 permanente arbejdspladser i sikringsrum og reservedelslager, før det er nævnt  

 ved et bygherremøde den 22. maj 2000, det vil sige efter færdiggørelsen.
 På denne baggrund finder  

 voldgiftsretten, at klagerens krav om betaling af 100.000 kr. må afvises.
 Ad  

 punkt 13:
 Der er ikke under byggesagens forløb  

 adviseret et krav om kompensation for betaling af ekstra  

 rådgivningsassistance.  

 Krav herom er først fremsat i klageskriftet.
Voldgiftsretten finder ikke, at klager i  

 medfør af den indgåede rådgivningsaftale og/eller på grundlag af ABR 89 har  

 hjemmel til at kræve denne ekstra rådgivning betalt af indklagede.
Kravet på  

 175.000 kr. må derfor afvises.
 Ad  

 punkt 14:
 Forholdet er frafaldet.
 Ad  

 punkt 15:
 Forholdet vedrører merudgift til  

 provisioner, som følge af at lån ikke kunne indfries før endelig ibrugtagning  

 forelå.
Byggesagsbehandleren fra kommunens  

 konstruktionsafdeling har forklaret, at årsagen til den meget sene fremkomst  

 af  

 endelig ibrugtagningstilladelse var, at entreprenøren ikke havde dokumenteret  

 korrekt sammensvejsning af en stringer, der fastholdt elementerne.
Først  

 efter  

 at entreprenøren havde iværksat en undersøgelse af svejsningerne ved et  

 konsulentfirma, kunne disse godkendes.
 På den baggrund finder voldgiftsretten  

 ikke, at den sene fremkomst skyldes indklagedes forhold, hvorfor kravet om  

 betaling af 38.749,39 kr. må afvises.
 Indklagedes krav er ikke bestridt af  

 klager.
 Thi  

 bestemmes:
 Indklagede skal til klager betale  

 77.212,50 kr. inklusive moms med procesrente fra den 22. februar 2002.
 Klager skal til indklagede betale  

 78.595,88 kr., hvoraf momsen udgør 15.500,78 kr., med rente 18 % p.a. fra den  

 21. december 2001, samt sagsomkostninger med 40.000 kr.
 De med voldgiftsrettens behandling af  

 sagen forbundne omkostninger skal betales af klager efter opgørelse fra  

 Voldgiftsnævnet.
 De anførte beløb skal betales inden 14  

 dage.
