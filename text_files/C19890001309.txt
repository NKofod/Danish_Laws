(Til samtlige ministerier) 1. Med virkning fra 1. maj 1979 er der indført  

 hjemmestyre i Grønland, jf. lov nr. 577 af 29. november 1978 om Grønlands  

 hjemmestyre.
Hjemmestyreordningen indebærer, at det grønlandske hjemmestyre,  

 der består af et folkevalgt landsting og en forvaltning, der ledes af et  

 landsstyre, gradvist har overtaget den regelfastsættende og administrative  

 myndighed på en række sagsområder, der hidtil har været varetaget af  

 rigsmyndighederne.
I II og III i bilaget til cirkulæret er nærmere angivet,  

 hvilke sagsområder der kan overgå til hjemmestyret.
 Visse sagsområder kan som følge af rigsenheden ikke overtages af  

 hjemmestyret, jf. nærmere I i bilaget til cirkulæret.
2. Statsministeriet varetager koordineringen af  

 rigsmyndighedernes virksomhed i Grønland.
Under Statsministeriet er nedsat et  

 permanent rådgivende udvalg vedrørende Grønlands økonomi.
Udvalget skal følge  

 den økonomiske udvikling i Grønland og afgive beretninger herom til  

 statsministeren og Grønlands hjemmestyre.
 Statsministeriet yder efter anmodning tolkebistand i forbindelse med  

 oversættelse af lovforslag, mødeoplæg, korrespondance m.v. fra dansk til  

 grønlandsk eller omvendt.
 I henhold til forvaltningsaftale af 2. februar 1989 mellem  

 Statsministeriet og De grønlandske Kommuners Landsforening varetager  

 kommunalbestyrelsen i de enkelte kommuner i Grønland en række opgaver, der  

 henhøres under rigsmyndighedernes ansvarsområde.
 Rigsombudsmanden er rigets øverste repræsentant i Grønland.
Rigsombudsmanden hører under Statsministeriet.
Rigsombudsmanden afgiver  

 periodiske indberegninger til Statsministeriet om den politiske og  

 samfundsmæssige udvikling i Grønland.
Under Grønlands landstings samlinger  

 afgiver rigsombudsmanden løbende indberetninger til Statsministeriet om  

 landstingets drøftelser.
 3. Sager vedrørende Grønland skal af rigsmyndighederne  

 behandles efter følgende retningslinjer:
 § 1.  På sagsområder, der henhører under  

 rigsmyndighederne, og som varetages af de enkelte fagministerier, skal  

 følgende sager forelægges Statsministeriet til udtalelse:
 Stk. 2.  Forelæggelsen for Statsministeriet skal ske  

 tidligst muligt og altid inden sagens forelæggelse for Grønlands hjemmestyre  

 jf. § 6.
 § 2.  På sagsområder, der henhører under  

 rigsmyndighederne, og som varetages af de enkelte fagministerier, skal  

 Statsministeriet underrettes om følgende:
 Stk. 2.  Efter aftale yder rigsombudsmanden bistand med  

 tilrettelæggelse og gennemførelse af de besøg, der er nævnt i stk. 1, nr. 2,  

 samt deltager i den mødevirksomhed, der er tilrettelagt i forbindelse med  

 besøget.
 § 3.  I sager, der vedrører forholdet til udlandet og  

 som væsentligt berører grønlandske interesser, skal det ministerium, der  

 iøvrigt behandler sagen, påse, at der forud for internationale forhandlinger  

 indhentes en udtalelse fra Grønlands hjemmestyre, jf. § 6.
 Stk. 2.  Inden dansk undertegnelse eller ratifikation af  

 en international aftale (traktat) vedrørende et sagsområde, der væsentligt  

 berører grønlandske interesser skal der, jf. § 6, indhentes en udtalelse fra  

 Grønlands hjemmestyre om, hvorvidt Grønland ønskes omfattet af aftalen, og  

 for så vidt angår sagsområder, der er overgået til hjemmestyret, tillige om,  

 hvornår aftalen i givet fald vil kunne gennemføres i Grønland.
 Stk. 3.  Om fornødent skal der ved undertegnelse  

 og/eller ratifikation af internationale aftaler tages forbehold for deres  

 gyldighed for Grønland.
 § 4.  På sagsområder, der er overgået til Grønlands  

 hjemmestyre, yder Statsministeriet eller det fagministerium, hvorunder det  

 til svarende sagsområde i Danmark henhører, hjemmestyret råd og vejledning  

 med hensyn til regelfastsættelse og løsning af administrative spørgsmål,  

 såfremt hjemmestyret ønsker det.
 § 5.  Finansministeriet koordinerer overenskomst- og  

 aftaleforhold for det personale, rigsmyndighederne beskæftiger i Grønland, og  

 har det overordnede ansvar for løn- og ansættelsesvilkår for dette personale,  

 jf. skrivelse af 15. december 1988 fra Administrations~ og  

 Personaledepartementet til samtlige ministeriet og styrelser m.v.
Stk. 2.  Finansministeriet varetager sit ansvar for løn-  

 og ansættelsesvilkår gennem sin repræsentation i bestyrelsen for Det  

 offentlige Aftalenævn.
Det offentlige Aftalenævn indgår kollektive aftaler og  

 overenskomster m.v. for rigsmyndighedernes, Grønlands hjemmestyres og de  

 grønlandske kommuners personale i Grønland, jf. lov nr. 182 af 14. maj 1980.
 § 6.  Følgende sager skal forelægges Grønlands  

 hjemmestyre til udtalelse:
 Stk. 2.  Statsministeriet yder efter anmodning bistand i  

 forbindelse med sagers forelæggelse for hjemmestyret, herunder med hensyn til  

 materialets oversættelse til grønlandsk.
§ 7.  Love og bekendtgørelser m.v., der gælder for  

 Grønland, kundgøres i Lovtidende.
Kundgørelse i Lovtidende er afgørende for  

 forskrifternes ikrafttrædelse i Grønland på samme måde som i den øvrige del  

 af riget bortset fra Færøerne.
Stk. 2.  Love og bekendtgørelser m.v., der gælder for  

 Grønland, optages tillige i Nalunaerutit/Grønlandsk Lovsamling.
Optagelsen i  

 Nalunaerutit, der er uden betydning for spørgsmålet om forskrifternes  

 ikrafttræden i Grønland, sker ved Statsministeriets foranstaltning.
 § 8.  Statsministeriets cirkulære af 18. august 1981  

 om sager vedrørende Grønland ophæves.
Statsministeriet, den 6. februar 1989 Poul Schluter /Christian Jensen Bilag I.
Sagsområder, der som følge af rigsenheden ikke kan overgå til  

 hjemmestyret.
 1. Statsforfatningen, herunder øverste  

 statsmyndigheder, valgret og valgbarhed til folketinget, retsplejen og  

 frihedsrettighederne.
 2. Statsborgerbegrebet, pas, visa, statssymboler.
 3. Udenrigspolitiske anliggender.
 4. Forsvar.
 5. Rigets finanser, Nationalbanken, seddeludstedelse,  

 mønt, mål og vægt, valuta.
 6. De almindelige lovsystemer for personret,  

 familieret, arveret samt formueret.
 7. Strafferetspleje, fængselsvæsen.
II.
Sagsområder, der ifølge bilaget til lov om Grønlands hjemmestyre kan  

 overgå til hjemmestyret.
 1. Grønlands styrelsesordning.
 2. Styrelsesordning for kommunerne.
 3. Skatter og afgifter.
 4. Folkekirken og de fra folkekirken afvigende  

 trossamfund.
 5. Fiskeri på territoriet, jagt, landbrug og renavl.
 6. Fredning.
 7. Landsplanlægning.
 8. Nærings- og konkurrencelovgivning, herunder også  

 lovgivning om restaurations- og hotelvirksomhed, regler om alkoholholdige  

 drikke samt regler om lukketid.
 9. Sociale forhold.
 10. Arbejdsmarkedsforhold.
 11. Undervisning og kultur, herunder  

 erhvervsuddannelse.
 12. Erhvervsforhold i øvrigt, herunder statens  

 fiskeri- og produktionsvirksomhed, erhvervsstøtte og erhvervsudvikling.
 13. Sundhedsvæsen.
 14. Lejelovgivning, boligstøtte og boligforvaltning.
 15. Vareforsyning.
 16. Intern passager- og godsbefordring.
 17. Miljøbeskyttelse.
III.
Sagsområder, der eventuelt kan overgå til hjemmestyret.
Sagsområder, der ikke er nævnt i bilaget til lov om Grønlands hjemmestyre,  

 kan eventuelt overgå til hjemmestyret.
Afgørelsen af, hvorvidt et sagsområde  

 kan overgå til hjemmestyret, træffes ud fra hensynet til rigsenheden og til,  

 at hjemmestyret får en udstrakt indflydelse på områder, der særligt berører  

 grønlandske forhold, jf. lov om Grønlands hjemmestyre § 7.
Bortset fra sundhedsvæsenet er de sagsområder, der er nævnt under II, alle  

 helt eller delvist overtaget af hjemmestyret.
Endvidere har hjemmestyret  

 overtaget visse sagsområder som nævnt under III.
 Statsministeriet vil kunne give nærmere oplysning om, hvilke sagsområder  

 eller dele af sagsområder, der er overgået til hjemmestyret.
