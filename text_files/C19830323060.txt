 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Arbejdstilsynets publikation nr. 71/1977 om fast opstillede  

 løfteplatforme.
Løfteplatforme er beregnet til transport af personer og materialer fra eet  

 niveau til et andet - ofte i forbindelse med ramper og lignende.
Selve  

 platformen løftes af eet eller flere hydraulstempler enten direkte eller  

 indirekte gennem et sæt saksearme.
Fast opstillede løfteplatforme skal opfylde arbejdsmiljølovgivningens  

 bestemmelser for tekniske hjælpemidler.
Ud fra disse bestemmelser stilles  

 efter arbejdstilsynets administrative praksis følgende krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
Indretning Der er to typer fast opstillede løfteplatforme: Den lukkede type Den åbne  

 type Den lukkede type kan anvendes i alle tilfælde og skal anvendes, hvis den  

 opstilles på et sted, der er tilgængeligt for alle, fx ved en rampe ud til  

 offentligt færdselsområde.
 Den lukkede type  skal være sikret således:
På de sider, hvor der er fri adgang til ladet i dets nederste stilling,  

 skal ladet være forsynet med et pladejernsskørt, som er fastgjort til ladet  

 og bevæger sig med i en grube under løfteplatformen.
Afstanden mellem skørtet  

 og grubekanten skal være mellem 10 og 20 mm, og kanten af skørtet skal gå  

 mindst 50 mm ned i gruben i ladets øverste stilling.
Indskærmningen om de andre sider skal fra ladets nederste til øverste  

 stilling være fast, solid, plan og ubrudt.
Afstanden mellem indskærmning og  

 ladkant skal være mellem 10 og 20 mm.
Ved øverste ladested skal der være afspæring, hvis der er fare for, at  

 personer eller gods kan falde ned herfra, når ladet er sænket.
Afspæringen  

 skal være automatisk låst, når ladet ikke er ud for ladestedet, og ladets  

 sænkebevægelse skal være blokeret, indtil afspæringen er på plads og låst.  

 Afspærring, der bevæges af løfteren selv, skal være således placeret og  

 indrettet, at der ikke er klemningsfare.
 Den åbne type må kun anvendes på steder, hvor kun de på  

 virksomheden direkte eller indirekte beskæftigede har adgang til den.
 Med indirekte beskæftigede menes personer, som uden at være ansat dog har  

 »lovligt« ærinde, fx fremmede håndværkere, folk der henter eller  

 bringer varer, kontrollanter fra myndigheder osv.
 Den åbne type skal være sikret således:
 På de sider, hvor der er fri adgang til ladet i dets nederste stilling,  

 skal der være sikret mod fodklemning således:
- Enten skal der langs de frie sider være en føleliste, som ved berøring  

 standser bevægelsen, inden følelisten har nået sin endestilling, og indrettet  

 således, at kelmming mellem følelisten og den konstruktionsdel, hvorpå den  

 sidder, er forhindret, - eller der skal altid være en friafstand under ladets kanter på mindst  

 120 mm.
 Klemningsfare mellem saksearme skal være forebygget således:
 - Afstanden fra ladets og bundrammens kant og ind til saksearmene skal  

 være mindst 50 mm.
 - Afstanden mellem de enkelte arme skal være mindst 30 mm.
Der gælder samme krav som for den lukkede type for - indskærmningen om de andre sider af ladet og - afspæringen ved øverste ladested.
 For begge typer gælder iøvrigt:
 Løftehøjden må højst være 1,7 m (ved større løftehøjder betragtes løfteren  

 som en elevator, og der gælder andre bestemmelser).
 Ladets overflade skal være skridsikker.
 Løfteplatformen skal være tydeligt mærket med den største tilladte  

 belastning.
 Ladets vandrette kanter, ladets frie lodrette kanter samt kanter og  

 eventuel afspærring ved øverste ladested bør markeres med sorte og gule  

 advarselsstriber.
 Løfteplatforme skal være opstillet således, at ladets frie kanter ikke i  

 nogen stilling kommer andre bygningsdele eller andre fast opstillede  

 genstande nærmere end 0,6 m.
Betjeningsorganer Betjeningsorganer skal være placeret og udformet således, at utilsigtet  

 påvirkning er forhindret.
Fx skal trykknapper være forsænket eller forsynet  

 med krave og pedaler skal have overdækning.
 Betjeningsorganernes funktion skal være angivet ved let forståelige  

 symboler eller tekst på dansk.
Kun løfteplatforme af den lukkede type og med afspæring ved øverste  

 ladested må være impulsstyrede, dvs. at bevægelsen fortsætter, efter at  

 startindretningen er sluppet.
Der skal være nødstop.
I andre tilfælde skal betjeningsorganerne have dødmandsknapfunktion, dvs.  

 at bevægelsen standser, så snart betjeningsorganet er sluppet.
Desuden skal  

 betjeningsorganerne være anbragt, så der er fuldt udsyn til løfteplatformen.  

 Kan dette ikke opnås, fx på grund af godsets størrelse eller placering, skal  

 der være nødstop.
 Nødstop skal være røde og mærket »STOP«.
Bbrug og vedligeholdelse Leverandørens anvisninger om brug og vedligeholdelse skal følges.
 Gods på ladet skal være sikret mod at vælte eller rulle af.
 Der må ikke stables gods omkring løfteren nærmere end 0,6 m fra ladets  

 frie kanter.
 Under vedligeholdelse, reparation eller rengøring under løftet lad, skal  

 ladet kunne fastholdes sikkert i løftet stilling med en forsvarlig  

 spærreanordning.
 Der skal være et skilt herom.
Ladet kan være indrettet til at klappe op for at lette vedligeholdelse og  

 tilsyn.
Et opklappet lad skal fastholdes sikkert i sin åbne stilling.
