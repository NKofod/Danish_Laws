 En stadsingeniør rejste spørgsmål om, hvorvidt retableringsarbejder kunne  

 betragtes som almindeligt entreprenørarbejde, eller om de skal betragtes som  

 arbejder, der er udført for skadelidte, dvs kommunen, og som i afgiftsmæssig  

 henseende derfor skal behandles i overensstemmelse med tidligere trufne  

 afgørelser vedrørende genoprettelse af skader (se afgørelse nr. 152). Der var  

 i sagen tale om retableringsarbejder, som udføres på det kommunale vejnet af  

 stadsingeniørens kontor efter opgravningsarbejder mv., foretaget af  

 telefonselskaber m.fl.
 Nævnet fandt ikke, at sådanne retableringsarbejder helt svarer til en  

 kommunes genoprettelse af skader - på egne anlæg for en skadevolders regning.  

 Nævnet traf derfor afgørelse om, at de omhandlede retableringsarbejder må  

 anses for almindeligt entreprenørarbejde, hvoraf der på sædvanlig måde skal  

 svares og faktureres afgift.
