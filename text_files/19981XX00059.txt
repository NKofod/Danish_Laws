Skriftlig fremsættelse (22. oktober  

 1998) Økonomiministeren (Marianne Jelved):
 Herved tillader jeg mig for Folketinget at  

 fremsætte:
Forslag til Lov om ændring af lov om tilsyn med  

 firmapensionskasser, lov om Arbejdsmarkedets Tillægspension, lov om  

 Lønmodtagernes Dyrtidsfond og lov om forsikring mod følger af  

 arbejdsskade (Placeringsregler, tavshedspligt, partsbegreb,  

 investeringspuljer m.v.) (Lovforslag nr.
L 54).
 Der er tale om en delvis genfremsættelse af det  

 forslag til Lov om ændring af lov om tilsyn med firmapensionskasser,  

 lov om Arbejdsmarkedets Tillægspension og lov om Lønmodtagernes  

 Dyrtidsfond, som jeg fremsatte den 5. februar 1998 (L 183).
Ved genfremsættelsen foreslås udover  

 ændringer af § 1, nr. 8, der bl.a. præciserer begrebet  

 »Finanstilsynets ansatte«, yderligere ændringer i § 2, nr. 3-11, i  

 § 3, nr. 3 og 4, samt i § 4 vedrørende investeringsreglerne  

 for Arbejdsmarkedets Tillægspension, Lønmodtagernes Dyrtidsfond  

 og Arbejdsmarkedets Erhvervssygdomssikring.
Endvidere indeholder lovforslaget  

 regler om investeringspuljer i Lønmodtagernes Dyrtidsfond samt enkelte  

 redaktionelle ændringer.
I de øvrige finansielle love er der regler om  

 tavshedspligt og partsbegreb.
Det foreslås, at der indsættes  

 tilsvarende regler i lov om tilsyn med firmapensionskasser, der hidtil har  

 været omfattet af reglerne i offentlighedsloven og  

 forvaltningsloven.
 Investeringsreglerne for firmapensionskasserne tilpasses  

 reglerne i lov om forsikringsvirksomhed, og samtidig foreslås mindre  

 ændringer for Arbejdsmarkedets Tillægspensions,  

 Lønmodtagernes Dyrtidsfonds og Arbejdsmarkedets  

 Erhvervssygdomssikrings adgang til at placere midler.
 Lovforslaget giver endvidere bestyrelsen i  

 Lønmodtagernes Dyrtidsfond mulighed for at tilbyde lønmodtagere  

 i fonden medindflydelse på investeringerne gennem oprettelse af  

 investeringspuljer.
 Som led i den generelle regelforenkling og harmonisering  

 foreslås der endelig en række ændringer og  

 præciseringer.
