Betænkning afgivet af Retsudvalget den 23. maj 2017 Betænkning over Forslag til lov om ændring af straffeloven, lov om forbud mod ophold i bestemte ejendomme og lov om fuldbyrdelse af straf m.v.
(Styrket indsats mod rocker- og bandekriminalitet m.v.) [af justitsministeren (Søren Pape Poulsen)]:
1. Ændringsforslag Der er stillet 2 ændringsforslag til lovforslaget.
Socialistisk Folkepartis medlem af udvalget har stillet ændringsforslag nr. 1, og justitsministeren har stillet ændringsforslag nr. 2.
2. Udvalgsarbejdet Lovforslaget blev fremsat den 26. april 2017 og var til 1. behandling den 9. maj 2017. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 27. marts 2017 dette udkast til udvalget, jf.
REU alm. del  bilag 231. Den 3. maj 2017 sendte justitsministeren de indkomne høringssvar og et notat herom til udvalget.
Spørgsmål Udvalget har stillet 1 spørgsmål til justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, DF, V, LA og KF) indstiller lovforslaget til vedtagelse med det af justitsministeren stillede ændringsforslag.
Flertallet vil stemme imod det af et mindretal (SF) stillede ændringsforslag.
Et mindretal i udvalget (EL og RV) indstiller lovforslaget til forkastelse ved 3. behandling.
Mindretallet vil stemme for det af justitsministeren stillede ændringsforslag og vil stemme imod det af SF stillede ændringsforslag.
Enhedslistens medlemmer af udvalget bemærker, at Enhedslisten ønsker at gå hårdt til den organiserede kriminalitet.
Men Enhedslisten kan ikke stemme for et lovforslag, der forringer muligheden for prøveløsladelse, hvorved lovforslaget alt andet lige vil føre til mere og ikke mindre kriminalitet.
Ligeledes indeholder lovforslaget en lang række strafskærpelser uden dokumenteret præventiv effekt.
Enhedslisten vil gerne diskutere strafskærpelser, men det er efter Enhedslistens opfattelse centralt, at disse strafskærpelser har en dokumenteret præventiv effekt.
Dette er ikke tilfældet i forhold til det konkrete lovforslag.
Et andet mindretal i udvalget (ALT) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Et tredje mindretal i udvalget (SF) indstiller lovforslaget til vedtagelse med de stillede ændringsforslag.
 Et fjerde mindretal i udvalget (IA) vil ved 3. behandling stemme hverken for eller imod lovforslaget og de stillede ændringsforslag.
 Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 3 Af et mindretal (SF), tiltrådt af et mindretal (ALT):
 1) Før nr. 1 indsættes som nyt nummer:
 »01. I § 23 indsættes som stk. 3:
»Stk. 3. Indsatte, der deltager i et exitforløb, fuldbyrder, så vidt det er muligt, deres fængselsstraf i en fængselsafdeling, der er udpeget til anbringelse af sådanne indsatte.«« [Anbringelse af indsatte, der deltager i et exitforløb] Af justitsministeren, tiltrådt af et flertal (udvalget med undtagelse af IA):
 2) Efter nr. 13 indsættes som nyt nummer:
»02. I § 112, nr. 2, ændres »§ 55, stk. 4« til »§ 55, stk. 5«.« [Konsekvensrettelse] Bemærkninger Til nr. 1 Med ændringsforslaget ønsker SF efter opfordring fra Fængselsforbundet, at der oprettes særlige exitafdelinger til indsatte fra rocker- og bandemiljøet med beskyttelse fra andre indsatte, så der kan sikres de nødvendige tilbud til dem, der vil ud af rocker- og bandemiljøet.
I dag risikerer disse indsatte, særlig hvis de er efterstræbt af banderne eller rockerne, at blive gemt af vejen i et mindre arresthus uden de store muligheder for rehabilitering, aktiviteter og andre tilbud, der gør det muligt at komme ud af rocker- og bandemiljøet.
 Modellen er efter svensk forbillede, hvor de såkaldte beskyttelsesafdelinger bruges for afsoning til de indsatte, der forlader banderne, hvis de har behov for særlig beskyttelse under afsoningen.
Til nr. 2 Med lovforslagets § 3, nr. 6, foreslås der indsat et nyt stk. 4 i straffuldbyrdelseslovens § 55.
 Stk. 4-7 bliver herefter stk. 5-8.
 Henvisningen til § 55, stk. 4, i lovens § 112, nr. 2, skal som en konsekvens heraf ændres til en henvisning til stk. 5.
Peter Skaarup (DF) fmd.
Peter Kofod Poulsen (DF) Susanne Eilersen (DF) Hans Kristian Skibby (DF) Dennis Flydtkjær (DF) Tilde Bork (DF) Preben Bang Henriksen (V) Jan E.
Jørgensen (V) Britt Bager (V) Jakob Engel-Schmidt (V) Carl Holst (V) Michael Aastrup Jensen (V) Henrik Dahl (LA) Christina Egelund (LA) Naser Khader (KF) Simon Kollerup (S) Lars Aslan Rasmussen (S) Mette Reissmann (S) Mogens Jensen (S) nfmd.
Rasmus Prehn (S) Trine Bramsen (S) Kaare Dybvad (S) Rune Lund (EL) Søren Søndergaard (EL) Carolina Magdalene Maier (ALT) Sofie Carsten Nielsen (RV) Zenia Stampe (RV) Lisbeth Bech Poulsen (SF) Aaja Chemnitz Larsen (IA) Tjóðveldi og Javnaðarflokkurin havde ikke medlemmer i udvalget.
