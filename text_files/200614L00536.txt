Betænkning afgivet af Retsudvalget den 26. april 2007 Betænkning over Forslag til forældreansvarslov [af familie‑ og forbrugerministeren (Carina&nbsp  

 ;Christensen)] 1. Ændringsforslag Der er af familie- og forbrugerministeren stillet 5  

 ændringsforslag til lovforslaget.
2. Udvalgsarbejdet Lovforslaget blev fremsat den 31. januar 2007 og var til 1.  

 behandling den 20. februar 2007. Lovforslaget blev efter 1. behandling  

 henvist  

 til behandling i Retsudvalget.
Sammenhæng med lovforslag nr.  

 L 134 Lovforslaget skal ses i sammenhæng med forslag til lov om  

 ændring af forskellige lovbestemmelser som følge af forældreansvarsloven.  

 (Behandling  

 af retssager om forældremyndighed og tvangsfuldbyrdelse), lovforslag nr.
L  

 134.
Møder Udvalget har behandlet lovforslaget i 3 møder.
Politisk aftale Lovforslaget bygger på en politisk aftale, som blev indgået den  

 5. december 2006 mellem regeringen, Socialdemokratiet, Dansk Folkeparti, Det  

 Radikale Venstre, Socialistisk Folkeparti og Enhedslisten.
Den politiske  

 aftale  

 fremgår af lovforslagets bemærkninger.
Høring Et udkast til lovforslaget har inden fremsættelsen været sendt i  

 høring, og familie- og forbrugerministeren sendte den 11. december 2006 dette  

 udkast til udvalget, jf. alm. del - bilag 202. Den 1. februar 2007 sendte  

 familie- og forbrugerministeren de indkomne høringssvar samt et notat herom  

 til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Børns Vilkår m.fl., Lene Bøttcher, Billund, Anette Hundewadt Christensen,  

 Brøndby Strand, Dansk Kvindesamfund, Lotte Follin, København V, Nanna Gersov, Kastrup, Bente Holm Nielsen,Vanløse, Advokaterne Majken Johansen og  

 Jytte Lindgård, København K, Lektor Annette Kronborg,  

 Københavns Universitet, Kvinder For Frihed, Holte, Kristoffer Rønde Møller,  

 København V, Maria Thastum, København K, Ulla Nørtoft Thomsen, Holstebro  

 og Carsten Winding, Fjerritslev.
 Herudover har udvalget modtaget nogle ikke offentligt  

 tilgængelige borgerhenvendelser.
 Familie- og forbrugerministeren har over for udvalget  

 kommenteret de skriftlige henvendelser til udvalget.
Deputation Endvidere har advokaterne Pia Deleuran, Jytte Lindgård og Majken  

 Johansen, København V, mundtligt over for udvalget redegjort for deres  

 holdning  

 til lovforslaget.
Spørgsmål Udvalget har stillet 46 spørgsmål til familie- og  

 forbrugerministeren til skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med de  

 stillede ændringsforslag.
Indledning Udvalget ønsker at fremhæve, at det er barnets ret til begge dets  

 forældre og ikke forældrenes ret til barnet, der er det bærende element i  

 lovforslaget.
Forældre har et fælles ansvar for barnet, uanset om samlivet  

 mellem  

 dem er ophævet.
Det er udvalgets opfattelse, at man ved at skabe rammerne for  

 et ligeværdigt samarbejde mellem forældrene, hvor begge deltager i barnets  

 liv  

 og i beslutninger om barnet, tilgodeser barnets bedste.
Lovforslaget indebærer endvidere en styrkelse af barnets  

 perspektiv, og det er hensigten, at både statsforvaltningerne og retterne i  

 højere grad skal gøre brug af børnesagkyndige til at belyse forældrenes og  

 børnenes forhold.
Særlig i konfliktfyldte sager, i sager med mindre børn og i  

 sager med vold i familien, grænseoverskridende adfærd mod barnet eller  

 misbrug  

 er det vigtigt, at der tidligt i statsforvaltningens sagsbehandling sker  

 inddragelse af børnesagkyndige.
Det kan f.eks. ske ved børnesagkyndige  

 undersøgelser eller ved samtaler med barnet.
Med forslaget sikres det endvidere, at det tydeligt fremgår af  

 loven, at barnet altid skal være i centrum, og at alle afgørelser om  

 forældremyndighed, barnets bopæl og samvær træffes efter, hvad der er bedst  

 for  

 barnet, og barnets perspektiv skal belyses i alle sager.
Barnet må ikke blive  

 eller føle sig ansvarlig for myndighedens afgørelser.
Efter lovforslaget skal alle børn således inddrages uanset  

 alder, så barnets perspektiv kommer frem i sager om forældremyndighed,  

 barnets  

 bopæl og samvær.
Børn vil i langt højere grad end i dag blive synliggjort.  

 Dette vil bl.a. ske ved en tidlig inddragelse af børnesagkyndige i sagerne.
I  

 sager om tvangsudlevering af børn skal der både deltage en børnesagkyndighed  

 og  

 en repræsentant fra kommunen.
Opfattelsen af, hvad der er bedst for barnet, skal altid ske ud  

 fra en konkret og individuel vurdering af det enkelte barns forhold sammen  

 med  

 den viden og det erfaringsgrundlag, der findes i form af f.eks.  

 børnesagkyndig  

 sagkundskab.
Reglen tager udgangspunkt i artikel 3 i FNs  

 børnekonvention om,  

 at barnets bedste skal komme i første række.
Ved vurderingen af, hvad der er bedst for barnet, skal der tages  

 hensyn til, at barnet har ret til to forældre, hvilket indebærer, at  

 forældrene  

 skal tage ansvar for barnet ved at drage omsorg for det og ved at samarbejde  

 om  

 væsentlige forhold om barnet.
Dette er også i overensstemmelse med  

 børnekonventionens  

 artikel 9 og 18.
 Det har været en forudsætning for udvalget, at  

 forældreansvarsloven er i overensstemmelse med FNs børnekonvention.
Udvalget ser lovforslaget i forlængelse af strukturreformen på  

 det familieretlige område, som indebærer, at alle sager fra den 1. januar  

 2007  

 om forældremyndighed, separation og skilsmisse skal starte i  

 statsforvaltningerne.  

 Et vigtigt led i strukturreformen er, at forældrene kan få hjælp til at løse  

 op  

 for deres uenigheder via børnesagkyndig rådgivning eller konfliktmægling.
Det  

 forventes, at det i mange tilfælde vil virke konfliktdæmpende, at forældre  

 skal  

 komme til et vejledningsmøde i statsforvaltningen og få tilbudt yderligere  

 bistand i form af børnesagkyndig rådgivning m.v. og ikke længere har mulighed  

 for at anlægge sag direkte ved domstolene.
Det forventes derfor også, at  

 antallet  

 af retssager på området vil falde.
 Om strukturreformen skal der henvises til L 133  svar på spørgsmål  

 nr. 4, 5, 7, 9, 25 og 27 ad L 133.
Der er i udvalget helt generelt et politisk ønske om, at  

 forældrene tager ansvar for sig selv og deres børn  uanset om de bliver  

 sammen, eller de går fra hinanden.
Der henvises i den forbindelse til det  

 landsdækkende forsøgsprojekt med parrådgivning, hvor formålet er at tilbyde  

 en  

 forebyggende indsats i forhold til forældre med børn, der ønsker at bevare  

 parforholdet, eller som ønsker, at samlivsophævelsen foregår så skånsomt som  

 muligt, navnlig i forhold til børnene.
For så vidt angår spørgsmålet om fælles forældremyndighed, har  

 udvalget valgt at gå længere, end Udvalget om Forældremyndighed og Samvær  

 gjorde i betænkning nr. 1475 om Barnets perspektiv, hvor retten alene skulle  

 kunne træffe afgørelse om, at den fælles forældremyndighed skulle fortsætte,  

 hvis der var bestemte holdepunkter for at antage, at forældrene kunne  

 samarbejde om barnets forhold.
Begrundelsen for dette er, at udvalget  

 tillægger  

 det afgørende vægt, at der med lovforslaget introduceres en ny tilgang til  

 begrebet  

 fælles forældremyndighed, hvor det ikke længere kræves, at forældrene er  

 enige  

 om samtlige spørgsmål vedrørende barnet.
Det centrale er, at forældrene kan  

 samarbejde  

 med hinanden, og at de trods eventuelle uenigheder og meningsforskelle kan  

 håndtere disse på en sådan måde, at det ikke går ud over barnet.
Det er således lovens udgangspunkt, at forældrene har fælles  

 forældremyndighed, og at dette fællesskab og ansvar for barnet fortsætter  

 efter  

 en samlivsophævelse.
Den fælles forældremyndighed kan kun ophæves, hvis  

 tungtvejende grunde af hensyn til barnet taler for det.
Dette skal ses i  

 sammenhæng  

 med, at et barn har brug for både en far og en mor.
I forbindelse med denne  

 nye  

 tilgang til fælles forældremyndighed indføres der samtidig en adgang til, at  

 domstolene  

 kan bestemme, hvor barnet skal bo.
Ved på den måde at mindske området for  

 forældrenes konflikt er der en formodning om, at flere forældre vil kunne  

 fortsætte med at samarbejde om de væsentlige beslutninger om barnet.
Der vil altid være tilfælde, hvor et forældrepar ikke magter at  

 samarbejde, eller hvor et samarbejde ikke er til gavn for barnet, fordi det  

 medfører for mange konflikter til skade for barnet.
I disse situationer må  

 retten selvfølgelig kunne ophæve den fælles forældremyndighed, ligesom det  

 kan  

 være nødvendigt at tage stilling til, om et fortsat samvær er det bedste for  

 barnet.
Forslaget sikrer netop, at barnet i højere grad synliggøres   

 bl.a. ved  

 en tidlig inddragelse af børnesagkyndige.
På det grundlag tager loven hensyn  

 til alle børn, også de særligt udsatte.
Retten vil ligeledes kunne ophæve den fælles forældremyndighed i  

 de tilfælde, hvor en forælder seksuelt har krænket barnet, eller en forælder  

 på  

 grund af misbrug, alvorlig psykisk lidelse eller lignende.
Det samme gælder,  

 hvis en forælder ikke har udvist interesse for at deltage i omsorgen for  

 barnet, eller den ene forælder har udøvet vold eller lignende mod den anden  

 forælder, barnet eller andre familiemedlemmer Vold Ved lovens gennemførelse tilsigtes en præcisering af praksis i samværssager,  

 hvor der er påstand om vold eller grænseoverskridende adfærd.
Voldelig adfærd over for et barn skal altid føre til, at samvær  

 afslås eller ophæves.
Det er meget alvorligt, hvis en samværsforælder har  

 udøvet vold over for sit barn, og samværet må i disse situationer ophæves af  

 hensyn til barnet.
Også voldelig adfærd over for bopælsforælderen eller dennes  

 familie kan føre til ophævelse af samværet.
Det skal undersøges, hvordan  

 volden  

 har påvirket barnet og familien som helhed.
Det må afhænge af en konkret  

 vurdering, om samværet skal ophæves, eller om samvær kan iværksættes f.eks.  

 under overvågning, således at barnet ikke afskæres fra muligheden for at have  

 kontakt med samværsforælderen.
 En påstand om, at samværsforælderen har udøvet vold over for  

 barnet, bopælsforælderen, eller et andet medlem af den husstand, hvor barnet  

 dagligt opholder sig, bør føre til, at der iværksættes nærmere undersøgelser  

 af  

 sagen, f.eks. ved en børnesagkyndig undersøgelse.
Der bør desuden som udgangspunkt ske suspension af samværet,  

 mens sagen undersøges, hvis påstanden om vold eller anden grænseoverskridende  

 adfærd er tilstrækkeligt underbygget.
Ved vurderingen kan der lægges vægt på,  

 om ansøgeren har anmeldt overgrebet til politiet og/eller har indberettet det  

 til kommunen, om der foreligger skadestuerapport eller anden dokumentation  

 for  

 vold, f.eks. en krisecentererklæring.
 Udvalget lægger stor vægt på, at der i samværssager, hvor der er  

 påstand om vold, i højere grad skal ske en fleksibel anvendelse af muligheden  

 for at træffe midlertidige afgørelser om forældremyndighed.
Det er derfor vigtigt for udvalget, at statsforvaltningerne i  

 forbindelse med udmøntningen af forældreansvarsloven instrueres om, at hvis  

 en  

 forælder er flyttet fra den fælles bopæl og f.eks. bor på krisecenter med  

 barnet og volden er tilstrækkelig dokumenteret, f.eks. ved anmeldelse til  

 politi eller kommune eller ved krisecentererklæring, skal statsforvaltningen  

 under en samværs- og forældremyndighedssag vejlede den pågældende forælder om  

 hurtigt at søge om at få tillagt forældremyndigheden midlertidigt alene.
Det  

 er  

 således hensigten, at statsforvaltningerne i højere grad end i dag skal  

 anvende  

 muligheden for at træffe midlertidige afgørelser i disse situationer, så det  

 forhindres, at et barn udleveres til en voldelig forælder, f.eks. fra barnets  

 daginstitution, og så barnet kan få ro under sagens behandling.
Dette er i  

 øvrigt helt i overensstemmelse med de anbefalinger, som Udvalget om  

 Forældremyndighed  

 og Samvær er fremkommet med i betænkning nr. 1475 om Barnets perspektiv.
 Udvalget finder, at det af instrukserne til statsforvaltningerne  

 tydeligt skal fremgå, at sådanne afgørelser skal træffes hurtigst muligt.
 Der henvises til L 133  svar på spørgsmål nr. 7.
Samvær med mindre børn Udvalget er tilfreds med, at lovforslaget lægger op til, at der  

 i højere grad, end det er tilfældet i dag, kan fastsættes samvær med mindre  

 børn.
Samvær med mindre børn rummer en række modstående hensyn  bl.a.  

 hensynet  

 til, at barnet tidligt opnår en tæt kontakt til en samværsforælder og  

 samtidig  

 bevarer tryghed og stabilitet.
En væsentlig forudsætning for dette er, at der  

 som udgangspunkt inddrages børnesagkyndige i sagerne, der kan være med til at  

 give forældrene en forståelse af barnets situation og kan afdække barnets og  

 forældrenes forhold.
Der kan være gode grunde til at fastsætte hyppige, men måske  

 ganske kortvarige samvær mellem samværsforælderen og barnet i dets første  

 levemåneder, således at samværet gradvis kan optrappes i takt med barnets  

 alder.
Et sådant samvær kan f.eks. være ½-1 time og derved tage hensyn til  

 barnets  

 samlede pleje- og omsorgsbehov.
 Der henvises til L 133  svar på spørgsmål nr. 22 og 27.
Samværs-/samarbejdschikane Udvalget har lagt stor vægt på, at begge forældre har og får et  

 ansvar for, at samvær med barnet virkeliggøres.
Det har derfor været vigtigt  

 for udvalget, at chikane fra en eller begge forældres side kan få betydning  

 for  

 samværet m.v.
 Det fremgår af lovforslagets almindelige bemærkninger, jf. pkt.  

 4.8.3., at det bør indgå i vurderingen af omfanget af et samvær, om  

 henholdsvis  

 bopælsforælderen og samværsforælderen medvirker positivt til sagens  

 oplysning,  

 f.eks. ved deltagelse i børnesagkyndige undersøgelser.
En samværsforælders manglende samarbejde eller chikane er også  

 berørt samme sted i bemærkningerne.
Det fremgår således, at en  

 samværsforælders  

 chikane af bopælsforælderen og dennes familie, f.eks. i form af vedvarende  

 trusler om vold eller det forhold, at samværsforælderen konstant opsøger  

 eller  

 kontakter familien uden for aftalte tidsrum, eventuelt på trods af et  

 tilhold,  

 er hensyn, der kan indgå i vurderingen af omfanget af et samvær, herunder om  

 der skal gives afslag på en ansøgning om samvær, eller hvorvidt et  

 eksisterende  

 samvær skal ophæves.
I fortsættelse heraf skal det bemærkes, at der i  

 forbindelse med fremsættelsen af lovforslag nr.
L 134 foreslås, at  

 fogedretterne  

 får mulighed for at fastsætte erstatningssamvær under en fuldbyrdelsessag.  

 Dette vil give fogedretterne et redskab til at effektivisere  

 fuldbyrdelsessagerne, særlig i de tilfælde, hvor bopælsforælderen uden grund  

 hindrer  

 samværet.
 Det fremgår desuden af bemærkningerne, at en bopælsforælders  

 hindring af den anden forælders kontakt med barnet fortsat er et moment, der  

 skal tillægges betydelig vægt i spørgsmål om forældremyndighed efter  

 lovforslagets §§ 11 og 14 samt ved afgørelser af, hvor barnet skal have  

 bopæl.  

 Der henvises til de almindelige bemærkninger, afsnit 4.10.3.
Det skal endvidere bemærkes, at det allerede fremgår af  

 bemærkningerne til lovforslagets § 11, at det må tillægges stor vægt, hvem af  

 forældrene der har bedst evne til at samarbejde og dermed på længere sigt kan  

 sikre barnets samvær med den anden forælder.
Disse bemærkninger skal ses i  

 forhold  

 til både samværs- og bopælsforælderens samarbejdsevne.
Udvalget har drøftet, om begrebet »samarbejdschikane« skal anvendes  

 i stedet for »samværschikane«.
Ved at bruge »samarbejdschikane« tydeliggøres  

 det, at chikane kan gå begge veje, og at et manglende samarbejde kan bero på  

 både samværs- og bopælsforældres forhold.
 For ikke at skabe tvivl om begreberne og for at understrege  

 intentionen i loven finder udvalget dog, at det vil være mest  

 hensigtsmæssigt,  

 at der i forbindelse med Familiestyrelsens udmøntning af  

 forældreansvarsloven,  

 herunder ved bl.a. udarbejdelsen af nye vejledninger om samvær og  

 forældremyndighed  

 til statsforvaltningerne, sker en indledningsvis definition af begreberne  

 samværschikane og samarbejdschikane, således at det kommer til at fremgå, at  

 begge begreber er dækkende for de forslåede lovændringer, tilsigtede  

 praksisændringer  

 og andre præciseringer af gældende praksis i samværssager.
 Ministeren har erklæret sig enig heri.
 Der henvises endvidere til L 133 − svar på spørgsmål nr.  

 14.
Uenighed mellem forældrene om væsentlige  

 beslutninger vedrørende barnets forhold, f.eks. skolevalg Som tidligere anført medfører lovforslaget en ny tilgang til  

 begrebet fælles forældremyndighed, hvor det ikke længere kræves, at  

 forældrene  

 er enige om samtlige spørgsmål vedrørende barnet.
 Det centrale er, at forældrene kan håndtere deres eventuelle  

 uenigheder på en sådan måde, at det ikke går ud over barnet.
 For at mindske konflikterne omkring barnet under udøvelsen af  

 den fælles forældremyndighed foreslås det, at bopælsforælderen selv kan tage  

 beslutninger om overordnede forhold i barnets dagligdag, ligesom  

 bopælsforælderen  

 kan bestemme barnets bopæl her i landet (§ 3).
Forældrene skal fortsat være enige i de spørgsmål, der har væsentlige  

 og indgribende betydning for barnet, f.eks. væsentlige medicinske indgreb,  

 skolevalg, religion og bopæl i udlandet.
I praksis vil begge forældre kunne  

 træffe de dagligdags beslutninger for barnet, f.eks. om mad, tøj, sengetider  

 m.v.  

 Det afgørende i den forbindelse er, hvem barnet opholder sig hos.
Den  

 forælder,  

 som i situationen er nærmest til at træffe beslutningen, har kompetencen  

 hertil  

 (det gælder også fritidsinteresser).
 I forbindelse med lovforslagets behandling i udvalget har  

 Undervisningsministeriet  

 oplyst, at folkeskoleloven ikke indeholder bestemmelser om skolernes  

 (kommunalbestyrelsens) reaktionsmuligheder i tilfælde, hvor forældre med  

 fælles  

 forældremyndighed ikke kan blive enige om barnets skolegang m.v.
 Uenighed om enkelte væsentlige forhold vedrørende barnet, f.eks.  

 skolevalg, vil som udgangspunkt ikke kunne føre til en ophævelse af den  

 fælles  

 forældremyndighed.
Forældrenes uenighed må i første omgang løses ved, at forældrene  

 ved rådgivning eller konfliktmægling i statsforvaltningen forsøger at løse op  

 for deres konflikt.
I de situationer, hvor forældrenes uenighed ikke kun  

 handler om barnets indmeldelse i skole eller lignende, men har antaget et  

 større omfang, må retten  hvis forældrene ikke kan opnå enighed i  

 statsforvaltningen  ved en eventuel sag om ophævelse af  

 forældremyndigheden  

 vurdere, om samarbejdsvanskelighederne er så store, at det risikerer at gå ud  

 over barnet.
 I de tilfælde, hvor forældre ikke lever op til deres  

 forældreansvar og undervisningspligten ikke opfyldes, er der endvidere  

 mulighed  

 for, at de sociale myndigheder kan gribe ind, jf. lov om social service.
 Der henvises til L 133  svar på spørgsmål nr. 19.
Varsling i forbindelse med flytning Med forældreansvarsloven indføres der en ny bestemmelse,  

 hvorefter forældre, der flytter indenlands eller udenlands, senest 6 uger  

 inden  

 flytningen skal give den anden forælder besked om flytningen (§ 18).  

 Bestemmelsen  

 gælder for alle forældre, dvs. også for en samværsforælder uden del i  

 forældremyndigheden.
 Hensigten er, at den forælder, der ikke flytter, får lejlighed  

 til at bringe spørgsmål vedrørende barnets fremtidige bopæl,  

 forældremyndigheden over barnet eller hensigtsmæssigheden af en eksisterende  

 samværsordning op til en drøftelse, så der kan ske en vurdering af, om  

 flytningen  

 er i barnets interesse.
Bestemmelsen er ikke sanktioneret.
Der kan f.eks. ikke idømmes  

 bøder for manglende overholdelse af varslingen.
En manglende varsling kan dog  

 indgå som et moment, hvis retten skal vurdere, om barnet fortsat skal have  

 bopæl hos en forælder, der er flyttet med barnet, eller om barnet skal bo hos  

 den anden forælder.
 Hvis der er uenighed om forældremyndigheden, følger det af  

 gældende ret, der videreføres i forældreansvarsloven, at der i sådanne  

 tilfælde  

 skal være samtykke fra begge indehavere af forældremyndigheden til, at barnet  

 forlader landet, eller til, at barnets ophold i udlandet forlænges ud over  

 det  

 aftalte, forudsatte eller fastsatte (lovforslagets § 3, stk. 2).
 Efter forslaget kan retten efter § 17, stk. 1, 2. pkt., særskilt  

 tage stilling til en anmodning fra en forældremyndighedsindehaver om, at  

 barnet  

 skal have bopæl i udlandet, jf. nedenfor vedrørende afgørelse om  

 udlandsrejser.
 Der henvises til L 133  svar på spørgsmål nr. 8 og 38.
Afgørelse om udlandsrejser Minister  

 en har på baggrund af  

 en henvendelse under udvalgsbehandlingen, jf. spørgsmål 2, fremsat et  

 ændringsforslag,  

 hvori det foreslås, at statsforvaltningen får mulighed for at træffe  

 afgørelse  

 om, at en forældremyndighedsindehaver kan tage barnet med på ferie,  

 familiebesøg eller lignende i udlandet i en kortere periode, selv om der er  

 uenighed om forældremyndigheden.
Der lægges op til, at afgørelsen træffes  

 efter  

 en konkret vurdering.
Ved afgørelsen skal der lægges vægt på, om der må  

 antages  

 at være risiko for, at barnet vil blive tilbageholdt i udlandet.
 Ændringsforslaget har sin baggrund i en konkret sag (utrykt  

 landsretsdom af 19. december 2006), hvori Østre Landsret har kendt en mor  

 skyldig i overtrædelse af straffelovens § 215, stk. 2, ved at udrejse af  

 landet  

 på en uges ferie i Tyrkiet med barnet uden den anden forælders samtykke i et  

 tilfælde,  

 hvor der var fælles forældremyndighed og en tvist om forældremyndigheden.  

 Straffelovens regel om børnebortførelse hænger sammen med den gældende § 3 i  

 lov om forældremyndighed og samvær, som videreføres i lovforslagets § 3, stk.  

 2. Efter bestemmelsen skal begge forældre give samtykke til, at barnet  

 forlader  

 landet, herunder udrejser til Grønland eller Færøerne, hvis forældrene har  

 fælles forældremyndighed og de er uenige om forældremyndigheden, medmindre  

 der  

 foreligger en afgørelse efter lovforslagets § 17, stk. 1, 2. pkt.
 Det kan ikke udelukkes, at der med forslaget om, at fælles  

 forældremyndighed skal være udgangspunktet fremover, vil være flere forældre,  

 der får behov for en konkret afgørelse om, at barnet kan rejse med den ene  

 forælder på ferie, familiebesøg eller lignende i en kortere periode, selv om  

 der verserer en tvist om forældremyndigheden.
Ændringsforslaget har således til hensigt at undgå situationer,  

 hvor barnet ikke kan deltage i planlagte ferier eller familiebegivenheder i  

 udlandet med den ene forælder, på grund af at den anden  

 forældremyndighedsindehaver  

 under en konkret opstået konflikt om forældremyndigheden ikke vil give sit  

 samtykke hertil.
Bestemmelsen skal gælde både bopæls- og samværsforælderen.
 Udvalget kan tiltræde ændringsforslaget og bemærkningerne  

 hertil.
 Der henvises til L 133 − svar på spørgsmål nr. 2.
Transportudgifter i forbindelse med samvær Udvalget har under behandlingen af lovforslaget modtaget flere  

 henvendelser fra borgere, der har kritiseret lovforslagets bestemmelser  

 vedrørende transport med den begrundelse, at mange kvinder er økonomisk  

 ringere  

 stillet end mænd.
Efter forslagets bestemmelser om samvær er det barnets ret til  

 samvær, der er i centrum.
Samtidig fremhæves det, at begge forældre har et  

 ansvar for, at barnets samvær med den anden forælder virkeliggøres.
I  

 forlængelse  

 heraf lægges der op til, at forældrene som udgangspunkt begge deltager i  

 transporten af barnet til og fra samvær samt betaler udgifterne hertil.
 Med bestemmelsen er det hensigten, at ovennævnte udgangspunkt  

 vil medvirke til at fastholde forældrenes ansvar for, at samværet komme til  

 at  

 fungere, samtidig med at begge forældre i forbindelse med flytning i højere  

 grad vil overveje, hvordan samværet vil kunne fungere i praksis.
Udvalget skal endvidere henvise til lovforslag nr.
L 134, som indeholder  

 et forslag til ændring af § 83, stk. 1, i lov om aktiv socialpolitik.
Heraf  

 fremgår det, at det fremover også vil være muligt for den forælder, der har  

 barnet boende, at søge kommunen om dækning af udgifter til transport af  

 barnet  

 i forbindelse med samvær, således som kun samværsforælderen har mulighed for  

 efter den gældende lovgivning.
 Der henvises til L 133 − svar på spørgsmål nr. 8 og 15.
Udvidelse af muligheden for etablering af  

 fælles forældremyndighed Lovforslaget lægger op til en udvidelse af mulighederne for at  

 etablere fælles forældremyndighed, således at der i visse situationer, hvor  

 forældrene har haft et forudgående samliv eller ægteskab, etableres fælles  

 forældremyndighed allerede fra fastslåelsen af faderskabet.
 Det drejer sig om følgende tre tilfælde:
   

 	  

 Hvis forældrene har  

 eller har haft fælles folkeregisteradresse inden for de sidste 10 måneder før  

 barnets fødsel.
   

 	  

 Hvis forældrene har  

 været gift med hinanden inden for de sidste 10 måneder før barnets fødsel.
   

 	  

 Hvis forældrene var  

 separerede på tidspunktet for barnets fødsel.
Baggrunden for forslaget om at etablere automatisk  

 forældremyndighed i de nævnte situationer er et ønske om at styrke  

 fællesskabet  

 og ansvaret for barnet i de situationer, hvor forældrene har haft et  

 forudgående samliv eller ægteskab forud for fødslen.
De nævnte situationer  

 indebærer efter de gældende regler ikke, at forældrene automatisk får fælles  

 forældremyndighed ved fastslåelsen af faderskabet.
 Udvalget ser forslaget som en styrkelse af hensigten bag  

 forældreansvarsloven,  

 nemlig at understøtte barnets kontakt til begge forældre og begge forældres  

 ansvar og omsorg for barnet.
Retten kan dog ophæve den fælles forældremyndighed, hvis der  

 foreligger tungtvejende grunde, jf. lovforslagets § 11. Som det fremgår af  

 bemærkningerne til bestemmelsen, kan dette være tilfældet, hvis en forælder  

 ikke er interesseret i at varetage omsorgen for barnet og ved sin adfærd har  

 vist, at den pågældende ikke har til hensigt at deltage i barnets liv.
Der  

 vil  

 således være mulighed for, at den fælles forældremyndighed i sådanne  

 situationer kan ophæves.
 Der henvises til L 133 − svar på spørgsmål nr. 24, 26, og  

 31.
Genoptagelse af allerede afsluttede sager Udvalget har på baggrund af lovens intentioner fundet det  

 rigtigt, at der gives mulighed for genoptagelse af allerede afsluttede sager.
 Fra den 1. oktober 2007 vil det være muligt for en forælder, der  

 tidligere har haft del i forældremyndigheden eller ønsker at få del i den  

 efter  

 reglerne i forældreansvarsloven, at indgive anmodning om fælles  

 forældremyndighed  

 efter lovens § 14. En sådan sag vil ikke kunne rejses over for  

 statsforvaltningen før den 1. oktober 2007.
Udvalget lægger vægt på, at det afgørende for vurderingen af, om  

 det i disse situationer vil være bedst for barnet, at der dømmes til fælles  

 forældremyndighed, er barnets relation til den forælder, der ikke har del i  

 forældremyndigheden, baggrunden for, at denne ikke har del i  

 forældremyndigheden,  

 og om der er forhold, som taler imod etablering af fælles forældremyndighed.  

 Der vil derfor skulle lægges vægt på, om der foreligger en af de grunde, der  

 kan begrunde en ophævelse af den fælles forældremyndighed.
Hvis den ene part  

 f.eks. er misbruger eller voldelig, vil man ikke etablere fælles  

 forældremyndighed.
Det samme gælder, hvis forældrene har haft store og  

 uovervindelige samarbejdsproblemer.
 Der henvises til svar på spørgsmål nr. 28.
Det skal endvidere nævnes, at der i forbindelse med  

 lovforslagets behandling er fremsat et ændringsforslag vedrørende fri proces.  

 Der henvises i den forbindelse til lovforslag nr.
L 134.
 Ændringsforslaget indebærer, at en person, der er samlevende, i  

 en overgangsperiode på 2 år fra forældreansvarslovens ikrafttrædelse den 1.  

 oktober 2007 kan få fri proces, hvis han eller hun enten opfylder de  

 økonomiske  

 betingelser for samlevende eller bedømt ud fra egen indkomst opfylder de  

 økonomiske betingelser for enlige.
Ved ændringsforslaget stilles en ansøgning om fri proces i  

 ægteskabs- og forældremyndighedssager på samme måde, som hvis ansøgningen  

 blev  

 behandlet efter de regler, der var gældende i denne type sager indtil den 1.  

 januar 2007, hvor man uanset et nyt samlivsforhold alene lagde vægt på  

 ansøgerens  

 egen indtægt.
Samtidig sikrer forslaget, at ingen som følge af  

 overgangsreglen  

 vil kunne blive stillet ringere i forhold til de nye regler om fri proces,  

 som  

 er trådt i kraft den 1. januar 2007.
 Udvalget kan tiltræde ændringsforslaget og bemærkningerne  

 hertil.
Delte familiers økonomi Minister  

 en har i forbindelse  

 med et spørgsmål fra udvalget anført, at det med den politiske aftale om  

 forslag til lov om forældreansvar er aftalt, at  

 Minister  

 iet  

 for Familie- og Forbrugeranliggender skal udarbejde en oversigt over den  

 eksisterende viden om de faktiske forhold i delte familier.
Ministeriet har på baggrund heraf indgået en kontrakt med Danmarks  

 Statistik om, at Danmarks Statistik på grundlag af børnedatabasen udarbejder  

 en  

 publikation, hvor der er fokus på begge et barns forældre, uanset hvor barnet  

 har bopælsadresse.
Det drejer sig bl.a. om de nye familiemønstre, som hver af  

 forældrene indgår i, og barnet dermed bliver en del af.
Herunder oplysninger  

 om  

 de familieskift, der sker for begge barnets forældre, hvad der kendetegner de  

 nye familier, variationer i, hvor lang tid der går fra et familiebrud, til  

 der  

 stiftes ny familie, variationer ud fra indkomstforhold,  

 beskæftigelsesforhold,  

 boligforhold osv. og variationer i, hvor stabile familierne er.
Publikationen  

 vil indeholde data for den samlede børnebefolkning og vil i forhold til de  

 nuværende tilgængelige statistiske oplysninger særlig bidrage med oplysninger  

 om forholdene for børn i delte familier.
 Der henvises til L 133  svar på spørgsmål nr. 12 og 13.
Sagsbehandlingen i statsforvaltningerne Under udvalgsbehandlingen er der stillet spørgsmål om ophobning  

 af sager i statsforvaltningerne om bl.a. samvær og skilsmisse m.v.
 Indenrigs- og sundhedsministeren har i L 133 − svar på  

 spørgsmål nr. 11 bl.a. oplyst følgende:
»En rundspørge til statsforvaltningerne medio februar 2007 og  

 medio marts 2007 om familieretsreformen viser, at statsforvaltningerne er  

 kommet godt i gang med reformen og med at beramme og afholde møder med  

 borgerne.
Rundspørgen viser også, at der ikke udestår væsentlige uafklarede  

 forhold eller foreligger forhold, som volder særlige problemer, og at  

 medarbejderne  

 blot mangler at opsamle erfaring i arbejdet med de nye opgaver og  

 mødeprocedurer.
Overgangsproblemerne i forbindelse med dannelsen af  

 statsforvaltningerne pr. 1. januar 2007 indebærer, at sagsbehandlingstiderne  

 p.t. kan blive længere end normalt.
Overvågningen af sagsbehandlingstiderne  

 kompliceres af, at statistiksystemerne endnu ikke er på plads.
Disse systemer  

 vil blive søgt bragt på plads hurtigst muligt.
Efterslæbet i sagsbehandlingen  

 skønnes dog ikke at få alvorligere konsekvenser for sagsbehandlingstiderne og  

 søges så vidt muligt indhentet i løbet af 2007.
Herunder viser rundspørgen, at statsforvaltningerne kan få  

 vanskeligt ved at overholde resultatkrav i 2007 om, at et møde mellem  

 statsforvaltningen og parter i tvistsager skal berammes inden for 2 uger, og  

 at  

 et møde skal være afholdt senest inden for yderligere 2 uger.
Problemerne med  

 at få afholdt et møde mellem statsforvaltningen og sagens parter inden 30  

 dage  

 efter modtagelsen af sagen forstærkes af, at statsforvaltningerne oplever et  

 stort  

 antal afbud og udeblivelser til de berammede møder fra én eller begge parter  

 i  

 mødesagerne.
Afbudene og udeblivelserne medfører et stort ressourcespild og  

 ekstra pres på mødetiderne, da sagens parter som udgangspunkt skal indkaldes  

 igen.« Udvalget er opmærksom på, at omlægningen fra 15 statsamter til 5  

 regionale statsforvaltninger pr. 1. januar 2007 indebærer meget betydelige  

 ændringer af lokalemæssig, organisatorisk og systemmæssig karakter for de ca.  

 700 årsværk, som er overført til statsforvaltningerne fra statsamterne og  

 amtskommunerne, og at dette i en periode har påvirket og vil påvirke  

 sagsbehandlingstiderne i opadgående retning, indtil alle flytninger er  

 overstået i løbet af foråret 2007. Udvalget er tilfreds med, at  

 statsforvaltningerne har taget en række initiativer, så publikumsbetjening og  

 sagsbehandling kommer stadig nærmere stabil drift, og at det er  

 forventningen,  

 at efterslæbet i sagsbehandlingen ikke skønnes at få alvorligere konsekvenser  

 for sagsbehandlingstiderne.
Lovforslaget indebærer en række ændringer i  

 statsforvaltningernes sagsbehandling.
Der forventes også i en  

 overgangsperiode  

 at skulle behandles flere sager, idet det antages, at en række forældre, som  

 efter de gældende regler er blevet frataget forældremyndigheden, vil søge om  

 igen at få del i den fælles forældremyndighed.
Som følge af de nye regler om  

 transport i forbindelse med samvær er det forventningen, at der i en periode  

 vil skulle behandles et større antal sager herom.
 Selv om der i lovforslaget er afsat penge til de nye tiltag, er  

 udvalget opmærksom på, at ændringerne umiddelbart i forlængelse af  

 lovforslagets ikrafttrædelse vil kunne medføre en stigning i antallet af  

 henvendelser til statsforvaltningerne, der således i en periode vil kunne  

 være »under  

 pres«, og at sagsbehandlingstiderne derfor i en periode vil kunne blive  

 længere.
Opfølgning på loven Der er enighed mellem aftalepartierne om, at der er behov for at  

 følge lovens anvendelse og implementering, særlig for så vidt angår effekten  

 af  

 de nye muligheder i loven.
Minister  

 iet for Familie- og  

 Forbrugeranliggender iværksætter derfor et forskningsprojekt, der ca. 3 år  

 efter lovens ikrafttræden skal afgive en evalueringsrapport.
Den skal bl.a.  

 belyse omfanget og virkningen af afgørelser om fælles forældremyndighed,  

 betydningen af fokus på barnets perspektiv og inddragelse af barnet samt  

 virkningerne af forældrenes fælles ansvar for barnet.
 Aftalepartierne er enige om at mødes, når resultaterne af  

 forskningsprojektet foreligger, for at drøfte, hvordan området har udviklet  

 sig.
 Herudover er det aftalt, at ministeren for familie- og  

 forbrugeranliggender årligt vil indbyde aftalepartierne til en drøftelse af  

 lovens virkninger.
 Der henvises til L 133  svar på spørgsmål nr. 12 og 13.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 familie- og forbrugerministeren,  

  

 tiltrådt af  

  

 udvalget  

  

 :
Til § 3 1)  

  

 I  

  

 stk. 2  

  

 indsættes efter »§ 17, stk. 1, 2. pkt.« ordene: », eller §  

 01.« [Konsekvens af ændringsforslag nr. 2] Ny paragraf 2)  

  

 Efter § 24 indsættes som ny paragraf  

 med tilhørende overskrift:
»Afgørelse om  

 udlandsrejse § 01.  

  

 Selv om der er uenighed om forældremyndigheden mellem forældre, der har  

 fælles  

 forældremyndighed, kan statsforvaltningen træffe afgørelse om, at den ene  

 forælder kan tage barnet med til udlandet, Grønland eller Færøerne i en  

 kortere  

 periode.« [Afgørelse om udlandsrejse] Til § 30 3)  

  

 I  

  

 stk. 1  

  

 ændres »§§ 19-22« til: »§§ 19-22 og 01«.
[Konsekvens af ændringsforslag nr. 2] Til § 37 4)  

  

 I  

  

 stk. 1  

  

 ændres »§§ 19-22« til: »§§ 19-22 og 01«.
[Konsekvens af ændringsforslag nr. 2] 5)  

  

 I  

  

 stk. 2  

  

 ændres »§§ 19 og 22« til: »§ 21, jf. § 19, og §§ 22 og 01«.
[Konsekvens af ændringsforslag nr. 2] Bemærkninger Til nr. 1 og 2 Hensigten med den foreslåede nye bestemmelse i nr. 2 (§ 01) er  

 at give statsforvaltningerne mulighed for at træffe afgørelse om, at en  

 forælder kan tage barnet med på ferie, familiebesøg eller lignende i  

 udlandet,  

 selv om forældrene er uenige om den fælles forældremyndighed og den anden  

 forælder ikke vil give samtykke til udrejsen.
Bestemmelsen regulerer kun  

 tilfælde, hvor forældrene har fælles forældremyndighed, jf. lovforslagets §  

 3.
Det følger af lovforslagets § 3, stk. 1, at hvis forældrene har  

 fælles forældremyndighed, kræver væsentlige beslutninger vedrørende barnets  

 forhold enighed mellem forældrene.
Dette gælder også i spørgsmål om barnets  

 flytning til udlandet, herunder til Grønland og Færøerne.
Efter lovforslagets § 3, stk. 2, skal begge forældre give  

 samtykke til, at barnet forlader landet eller tager til Grønland eller  

 Færøerne, hvis forældrene har fælles forældremyndighed og de er uenige om  

 forældremyndigheden, medmindre der foreligger en afgørelse efter  

 lovforslagets  

 § 17, stk. 1, 2. pkt., om, at barnet kan have bopæl i udlandet.
En udrejse  

 til  

 udlandet uden samtykke betragtes således som en ulovlig børnebortførelse, der  

 kan føre til, at barnet kan søges tilbagegivet fra udlandet efter reglerne i  

 børnebortførelsesloven, ligesom bortføreren kan straffes efter reglerne i  

 straffelovens § 215, stk. 2.
 Hvis der ikke er en tvist om forældremyndigheden, kan den ene  

 forælder som udgangspunkt udrejse af landet med barnet uden den anden  

 forælders  

 samtykke.
Samtykkekravet gælder, hvis der er uenighed om  

 forældremyndighedsspørgsmålet, eksempelvis ved at en forælder har indgivet  

 anmodning til statsforvaltningen om ophævelse af den fælles forældremyndighed  

 eller anmodet om en afgørelse om barnets bopæl.
Der skal dog næppe meget til  

 for at statuere uenighed.
Den omstændighed, at barnet fjernes fra sit hjem,  

 vil  

 ofte indikere en sådan uenighed.
Da det er udgangspunktet i lovforslagets § 11, at den fælles  

 forældremyndighed kun kan ophæves, hvis der foreligger tungtvejende grunde,  

 må  

 det antages, at flere forældre fremover vil praktisere fælles  

 forældremyndighed  

 også efter en skilsmisse eller samlivsophævelse.
Det kan således ikke  

 udelukkes, at der fremover vil blive et større behov for, at der skal tages  

 stilling til, hvorvidt en forælder med del i forældremyndigheden kan rejse på  

 ferie eller familiebesøg i udlandet, selv om der er uenighed om  

 forældremyndighed og udrejsen.
Denne mulighed eksisterer allerede i dag for den forælder, der  

 har samvær.
Det antages således, at samtykkekravet i den gældende lovs § 3  

 ikke  

 er til hinder for, at en forældremyndighedsindehaver tager barnet med til  

 udlandet på weekendsamvær eller feriesamvær, i det omfang dette er reguleret  

 af  

 statsforvaltningen ved en samværsafgørelse.
Omvendt har det hidtil været antaget, at der ikke kan træffes en  

 sådan afgørelse i forhold til den forælder, der har barnet boende.
Denne  

 antagelse bygger på en fortolkning af den gældende § 16 i lov om  

 forældremyndighed  

 og samvær.
Bestemmelsen giver efter sin ordlyd alene grundlag for at  

 fastsætte  

 samvær med barnet i forhold til den af forældrene, der ikke har barnet  

 boende.
 Den foreslåede nye bestemmelse har til hensigt at undgå, at  

 barnet ikke kan deltage i planlagte ferier eller familiebegivenheder eller  

 lignende i udlandet med den ene forælder, alene fordi den anden  

 forældremyndighedsindehaver under en konkret opstået konflikt om  

 forældremyndigheden  

 ikke vil give samtykke hertil.
Bestemmelsen giver statsforvaltningen mulighed for at træffe  

 afgørelse om, at en forældremyndighedsindehaver kan tage barnet med på ferie,  

 familiebesøg eller lignende i udlandet i en kortere periode, selv om der er  

 en  

 uenighed om forældremyndigheden.
Det er således både den forælder, der har  

 barnet boende, og den forælder, der har samvær med barnet, der kan anmode  

 statsforvaltningen om at træffe afgørelse herom.
Afgørelsen af, om der bør fastsættes ret til samvær eller ophold  

 i udlandet i de tilfælde, hvor der er tvist om forældremyndigheden, træffes  

 efter en konkret vurdering.
Ved afgørelsen skal statsforvaltningen særlig  

 lægge  

 vægt på, om der må antages at være en risiko for, at barnet vil blive  

 tilbageholdt  

 i udlandet.
I vurderingen indgår bl.a. den rejsende forælders tilknytning til  

 henholdsvis Danmark og udlandet.
Der henvises til vejledning nr. 9802 af 8.  

 februar 2005 om samvær i udlandet, barnets pas m.v.
 Det kan indgå i vurderingen, om samværet eller opholdet skal  

 foregå i et land, der har tiltrådt Europarådskonventionen af 1980 om  

 anerkendelse og fuldbyrdelse af forældremyndighedsafgørelser eller  

 Haagerkonventionen af 1980 om de civilretlige virkninger af internationale  

 børnebortførelser, idet der således er sikkerhed for, at det pågældende lands  

 myndigheder vil medvirke til at bringe barnet tilbage til Danmark, hvis  

 forælderen efter samværets eller opholdets udløb beholder barnet.
 Det forudsættes, at statsforvaltningen på normal vis fastsætter  

 det nærmere omfang af barnets ophold eller samvær i udlandet, herunder den  

 tidsmæssige udstrækning heraf.
Det bemærkes, at hvis statsforvaltningen tidligere har truffet  

 afgørelse om, at en samværsforælder generelt eller konkret kan lade samværet  

 foregå i bestemte lande f.eks. i Europa, må en sådan afgørelse som  

 udgangspunkt  

 anses for tilstrækkelig til, at der ikke ved hver udrejse skal foreligge et  

 samtykke efter § 3, stk. 2, også selv om afgørelsen er truffet inden  

 ikrafttrædelsen af denne lov eller på et tidspunkt, hvor der ikke var  

 uenighed  

 mellem forældrene om forældremyndigheden.
Den forælder, der frygter  

 bortførelse  

 eller mener, at ferien vil være til skade for barnet, må rette henvendelse  

 til  

 statsforvaltningen med henblik på at få ophævet den anden forælders ret til,  

 at  

 samværet kan foregå i udlandet.
Statsforvaltningen skal altid foretage en  

 konkret vurdering af, om forholdet mellem forældrene eller barnets forhold  

 har  

 ændret sig, og om en konkret opstået uenighed om forældremyndigheden eller  

 barnets bopæl samt sagens omstændigheder i øvrigt bestyrker mistanken om, at  

 barnet ikke vil blive bragt tilbage til Danmark, jf. pkt. 2 i vejledning nr.  

 9802 af 8. februar 2005 om samvær i udlandet, barnets pas m.v.
Ophæves eller  

 suspenderes afgørelsen om samvær i udlandet under en tvist om  

 forældremyndigheden, indtræder samtykkekravet i lovforslagets § 3, stk. 2, på  

 ny.
Er sagen af hastende karakter, kan afgørelsen træffes af ministeren for  

 familie- og forbrugeranliggender (Familiestyrelsen), jf. lovforslagets § 28,  

 stk. 3.
Bestemmelsen handler kun om kortere udlandsophold såsom ferier,  

 familiebesøg eller lignende.
Er der tale om et længerevarende ophold, f.eks.  

 studieophold eller ophold på grundlag af arbejdsrelaterede forhold i  

 udlandet,  

 må det bero på en konkret vurdering, hvorvidt afgørelsen skal træffes efter  

 bestemmelsen, eller om sagen skal afgøres af retten efter lovforslagets § 17,  

 stk. 1, 2. pkt.
Hvis opholdets formål og varighed er af en sådan karakter, at  

 det  

 ikke kan udelukkes, at barnet vil opnå bopæl i udlandet ved udrejsen eller  

 under opholdet i udlandet, må afgørelsen træffes efter § 17, stk. 1, 2. pkt.
 Har en forælder forældremyndigheden over et barn alene, og  

 ønsker samværsforælderen at få truffet en konkret eller generel afgørelse om,  

 at den pågældende kan tage barnet med til udlandet på ferie, træffes  

 afgørelsen  

 efter reglerne om samvær i lovforslagets § 21, stk. 1, jf. § 19. Det samme er  

 tilfældet, for så vidt angår anmodninger fra andre end forældre om, at  

 samværet  

 kan udøves i udlandet, jf. lovforslagets § 21, stk. 1, jf. § 20.
 Det bemærkes, at en forælder, der har forældremyndigheden over  

 barnet alene, kan udrejse af landet uden den anden forælders samtykke.
 Som en konsekvens af den foreslåede bestemmelse i ændringsforlag  

 nr. 2 (§ 01) foreslås i ændringsforslag nr. 1 en tilføjelse til bestemmelsen  

 i  

 lovforslagets § 3, stk. 2, således at det af bestemmelsen fremgår, at  

 samtykkekravet ved barnets udrejse heller ikke gælder, hvis der er truffet en  

 afgørelse  

 efter den nye bestemmelse.
 Samlet set vurderes forslaget ikke at have økonomiske og  

 administrative konsekvenser af betydning for det offentlige.
Til nr. 3-5 De foreslåede ændringer er konsekvenser af den nye bestemmelse, som  

 er foreslået ved ændringsforslag nr. 2. Særlig vedrørende ændringsforslag nr.  

 5  

 bemærkes, at domstolene således kan tage stilling til spørgsmålet, om en  

 forælder  

 kan rejse til udlandet på ferie, familiebesøg eller lignende i den i  

 ændringsforslag  

 nr. 2 nævnte situation, hvis en sag om forældremyndighed er indbragt for  

 retten  

 og der er anmodet om en samværsafgørelse. Ændringsforslag nr. 5 indeholder  

 desuden en teknisk justering i forhold til hjemmelshenvisningen for  

 domstolenes  

 afgørelser i samværssager.
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Allan Niebuhr (KF)   

 Simon Pihl Lorentzen (S)   

 Per Kaalund (S)   

 Lissa Mathiasen (S)   

 Frode Sørensen (S)   

 Elisabeth Arnold (RV)  Lone  

 Dybkjær (RV) Anne Baastrup (SF)  

  

 nfmd.  

  

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 133 Bilagsnr.
Titel 1 Henvendelse af 31/1-07 fra Ulla Nørtoft Thomsen,  

 Holstebro 2 Henvendelse af 31/1-07 fra Nanna Gersov, Kastrup 3 Høringssvar vedrørende forslag til forældreansvarslov 4 Henvendelse af 4/2-07 fra Nanna Gersov, Kastrup 5 Henvendelse af 8/2-07 fra Børns Vilkår, Fagligt Selskab  

 for Sundhedsplejersker, Landsforeningen Samvær og Red Barnet 6 Oversigt over henvendelser til Retsudvalget om betænkning  

 nr. 1475/2006 om barnets perspektiv forud for lovforslagets fremsættelse 7 Henvendelse af 9/2-07 fra Lotte Follin, København V 8 Henvendelse af 8/2-07 fra Bente Holm Nielsen, Vanløse 9 Henvendelse af 11/2-07 fra Kvinder for Frihed 10 Henvendelse af 16/2-07 fra Dansk Kvindesamfund 11 Evalueringsrapporten »Når gode råd er dyre« vedrørende  

 projekt om advokatbistand til udvalgte forældre i meget konfliktfyldte  

 samværssager 12 Henvendelse af 19/2-07 fra Nanna Gersov, Kastrup 13 Udkast til tidsplan for udvalgets behandling af  

 lovforslaget 14 Tidsplan for udvalgets behandling af lovforslaget 15 Borgerhenvendelse af 26/2-07 16 Borgerhenvendelse af 20/2-07 17 Henvendelse af 24/2-07 fra Bente Holm Nielsen, Vanløse 18 Henvendelse af 25/2-07 fra Nanna Gersov, Kastrup 19 Borgerhenvendelse af 21/2-07 20 Henvendelse af 28/2-07 fra Nanna Gersov, Kastrup 21 Henvendelse af 28/2-07 fra Nanna Gersov, Kastrup 22 Henvendelse af 28/2-07 fra Nanna Gersov, Kastrup 23 Henvendelse af 1/3-07 fra Ulla Nørtoft Thomsen, Holstebro 24 Henvendelse af 28/2-07 fra Lene Bøttcher, Billund 25 Henvendelse af 2/3-07 fra Bente Holm Nielsen, Vanløse 26 Henvendelse af 8/3-07 fra Anette Hundewadt Christensen,  

 Brøndby Strand 27 Henvendelse af 8/3-07 fra Nanna Gersov, Kastrup 28 Henvendelse af 11/3-07 fra Nanna Gersov, Kastrup 29 Henvendelser til ordførere fra Nanna Gersov, Kastrup 30 Borgerhenvendelse af 7/3-07 31 Henvendelse af 18/3-07 fra Nanna Gersov, Kastrup 32 Henvendelse af 20/3-07 fra Maria Thastum, København K 33 Henvendelse af 21/3-07 fra Kvinder For Frihed 34 Henvendelse af 22/3-07 fra lektor Annette Kronborg,  

 Københavns Universitet 35 1. udkast til betænkning 36 Henvendelse af 28/3-07 fra Kristoffer Rønde Møller,  

 København V 37 Henvendelse af 28/3-07 fra Nanna Gersov, Kastrup 38 Henvendelse af 30/3-07 fra Kristoffer Rønde Møller,  

 København V.
39 Henvendelse af 9/4-07 fra Carsten Winding, Fjerritslev 40 Henvendelse af 3/4-07 fra advokaterne Majken Johansen og  

 Jytte Lindgård, København K 41 Borgerhenvendelse af 20/3-07 42 Henvendelse af 12/4-07 fra Nanna Gersov, Kastrup 43 Henvendelse af 12/4-07 fra Lene Bøttcher, Billund 44 Borgerhenvendelse af 13/4-07 45 Ændringsforslag fra familie- og forbrugerministeren 46 2. udkast til betænkning 47 Borgerhenvendelse af 25/4-07 Oversigt over spørgsmål og svar vedrørende L 133 Spm.nr.
