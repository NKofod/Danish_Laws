Skriftlig fremsættelse  

 (6. oktober 2005) Ministeren for  

 Familie- og Forbrugeranliggender  

  

 (Lars Barfoed) :
 Herved tillader jeg mig for  

 Folketinget at fremsætte:
Forslag til lov om  

 ændring af lov om social service (Nedsættelse af den maksimale  

 forældrebetalingsandel for en plads i dagtilbud til børn og privat pasning) (Lovforslag nr.
L 25).
 Der stilles forslag om, at  

 den maksimale forældrebetalingsandel for børnepasning nedsættes fra 33 pct.  

 til  

 25 pct. for børn under 3 år fra 1. januar 2006. Samtidig forpligtes  

 kommunerne  

 til ikke at øge forældrebetalingsandelen for børn i alderen fra 3 år og  

 indtil  

 skolealderen i perioden indtil de lavere takstlofter træder i kraft for denne  

 aldersgruppe fra 1. januar 2007. Lovforslag herom fremsættes i næste samling.
Lovforslaget skønnes at  

 medføre kommunale merudgifter på 503,4 mio. kr. i 2006. Kommunerne  

 kompenseres  

 for merudgifterne over bloktilskuddet.
Kompensationen for 2007 og de følgende  

 år skønnes at ligge på et tilsvarende niveau.
 De økonomiske konsekvenser  

 forhandles med de kommunale parter.
 Ændringerne skal efter  

 forslaget træde i kraft 1. januar 2006.
 Med disse bemærkninger  

 indstiller jeg lovforslaget til Folketingets velvillige behandling.
