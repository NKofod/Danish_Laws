Bekendtgørelse om anmeldelse af elektroniske cigaretter og genopfyldningsbeholdere m.v.1) I medfør af § 5, stk. 3, § 10, stk. 2, § 12, stk. 3, § 13, stk. 2 og stk. 3, 2. pkt., § 30, stk. 1 og 2, og § 32, stk. 2 og 3, i lov nr. 426 af 18. maj 2016 om elektroniske cigaretter m.v. fastsættes:
Kapitel 1 Anvendelsesområde § 1. Denne bekendtgørelse indeholder bestemmelser om anmeldelse, system til indsamling af oplysninger om alle formodede sundhedsskadelige virkninger, årlig indberetning af oplysninger, registrering ved fjernsalg på tværs af grænser og gebyrer for elektroniske cigaretter og genopfyldningsbeholdere med nikotin.
Kapitel 2 Anmeldelse § 2. Anmeldelsen af elektroniske cigaretter og genopfyldningsbeholdere med nikotin, jf. lovens § 5, stk. 1, skal indeholde de oplysninger, der fremgår af bilag 1.
 Stk. 2. Anmeldelsen anses først for modtaget, når gebyret efter § 12, stk. 1, er indbetalt.
 Stk. 3. Når Sikkerhedsstyrelsen har gennemgået anmeldelsen, fremsendes en bekræftelse på, at der er sket korrekt anmeldelse.
 § 3. Ved enhver væsentlig ændring af allerede anmeldte elektroniske cigaretter eller genopfyldningsbeholdere med nikotin, skal der foretages anmeldelse på ny efter § 2.
 Stk. 2. Ved vurderingen af om der foreligger en væsentlig ændring af den elektroniske cigaret eller genopfyldningsbeholderen, jf. stk. 1, lægges der vægt på, om der er sket en ændring af mængden eller sammensætningen af væskerne, ændringer i den elektroniske cigarets elektroniske konstruktion og funktion m.v.
 § 4. Anmeldelsen, jf. § 2, stk. 1, indgives digitalt via Central Entry Gate.
Stk. 2. For at kunne anvende det i stk. 1 nævnte system skal der ansøges om et identifikationsnummer (indberetter-ID) første gang systemet anvendes.
Ansøgningen sker gennem systemet og identifikationsnummeret genereres af operatøren af systemet.
 Stk. 3. Fabrikanten eller importøren skal efter anmodning fremlægge et dokument, der identificerer virksomheden og attesterer, hvori dens aktiviteter består.
 § 5. Fabrikanter og importører forsyner hvert enkelt produkt, der skal anmeldes, med et e-cigaret-ID (EC-ID).
Stk. 2. Når der i forbindelse med anmeldelsen indberettes oplysninger om produkter med samme sammensætning og udformning, skal fabrikanter og importører så vidt muligt anvende samme e-cigaret-ID, navnlig hvis oplysningerne indberettes af forskellige medlemmer af en koncern.
Dette gælder uanset varemærke, produktnavn og antallet af markeder, som de markedsføres på, jf. dog stk. 3.
 Stk. 3. Kan fabrikanten eller importøren ikke sikre, at det samme e-cigaret-ID anvendes til produkter med samme sammensætning og udformning, skal de i det omfang, det er muligt, som minimum oplyse de forskellige e-cigaret-ID'er, der er anvendt til de pågældende produkter.
§ 6. Ved anmeldelsen i Central Entry Gate skal fabrikanten og importøren markere alle de oplysninger, som de betragter som forretningshemmeligheder eller på anden måde fortrolige.
Efter anmodning skal der gives en begrundelse for, at de pågældende oplysninger anses som forretningshemmeligheder eller fortrolig.
 Stk. 2. Ved Kommissionens brug af oplysninger modtaget i forbindelse med anmeldelsen i systemet anses følgende i princippet ikke for at være forretningshemmeligheder eller fortrolige oplysninger:
 1) Ingredienser anvendt i mængder på over 0,1 % af den færdigformulerede væske.
2) Undersøgelser og oplysninger indgivet i henhold til § 2, stk. 1, navnlig vedrørende toksicitet og afhængighedsskabende egenskaber.
Vedrører sådanne undersøgelser specifikke varemærker, vil eksplicitte og implicitte henvisninger til det pågældende mærke blive fjernet, og den redigerede version skal gøres tilgængelig.
Kapitel 3 System til indsamling af oplysninger om formodede sundhedsskadelige virkninger § 7. Fabrikanter, importører og distributører af elektroniske cigaretter og genopfyldningsbeholdere med nikotin skal sikre, at oplysningerne i systemet til indsamling af oplysninger om alle formodede sundhedsskadelige virkninger ved produkterne, jf. lovens § 10, stk. 1, er opdaterede.
Stk. 2. Systemet skal dokumenteres i form af en manual eller en samling af dokumenter, der på systematisk og overskuelig måde redegør for de i stk. 1 nævnte oplysninger.
Dokumentationen kan opbevares på papir eller elektronisk.
Kapitel 4 Årlig indberetning af oplysninger § 8. Den årlige indberetning, jf. lovens § 12, stk. 1, skal indeholde oplysninger om salgsvolumen, forbrugergruppers præferencer, salgskanaler og eventuelle resumeer af markedsundersøgelser for det foregående år.
 Stk. 2. Oplysningerne om salgsvolumen, jf. stk. 1, skal være udførlige og opdelt efter handelsnavn og produkttype.
 Stk. 3. Oplysninger om forskellige forbrugergruppers præference, jf. stk. 1, skal indeholde oplysninger om unges, ikkerygeres og de nuværende primære forbrugergruppers præferencer.
 Stk. 4. Resumeer af eventuelle markedsundersøgelser, der er gennemført med hensyn til de i stk. 1 nævnte punkter, skal være på engelsk, eller der skal foreligge en engelsk oversættelse heraf.
 § 9. Oplysningerne, jf. § 8, skal indberettes digitalt via Central Entry Gate.
Kapitel 5 Registreringspligt ved fjernsalg på tværs af grænser § 10. Registrering af markedsføring ved fjernsalg på tværs af grænser, jf. lovens § 13, stk. 1, skal indeholde følgende oplysninger:
 1) Navn eller firmanavn og fast adresse på det forretningssted, hvor de elektroniske cigaretter eller genopfyldningsbeholdere med nikotin vil blive leveret fra.
 2) Datoen for, hvornår detailsalgsstedet begyndte at udbyde elektroniske cigaretter og genopfyldningsbeholdere med nikotin til forbrugere ved fjernsalg ved hjælp af informationssamfundstjenester, som defineret i artikel 1, nr. 2, i Europa-Parlamentets og Rådets direktiv 98/34/EF om en informationsprocedure med hensyn til tekniske standarder og forskrifter samt forskrifter for informationssamfundets tjenester, som ændret ved direktiv 98/48/EF.
 3) Adressen på det eller de websteder, der anvendes til formålet og alle relevante oplysninger, der er nødvendige for at kunne identificere webstedet.
 Stk. 2. Ændringer i de i stk. 1 nævnte oplysninger skal meddeles Sikkerhedsstyrelsen.
 § 11. Registreringen, jf. § 10, stk. 1, og meddelelse om ændringer, jf. § 10, stk. 2, skal ske via en blanket på erhvervsportalen Virk.dk (www.virk.dk) eller Kvikskranken (www.businessindenmark.dk).
Kapitel 6 Gebyrer § 12. Fabrikanter og importører skal indbetale et gebyr på 36.900 kr. pr. produkt for anmeldelse efter § 2, stk. 1, og et gebyr på 14.700 kr. pr. produkt for årlig opretholdelse af anmeldelsen, jf. dog stk. 2.
 Stk. 2. Følgende er undtaget fra betaling af gebyr efter stk. 1:
 1) Batterier.
 2) Mundstykker.
3) Produkter, som der allerede er betalt anmeldelsesgebyr eller opretholdelsesgebyr for af en anden fabrikant eller importør.
Undtagelsen gælder alene i de perioder, hvor den anden fabrikant eller importør betaler gebyret.
 Stk. 3. En gang årligt første gang den 1. oktober 2016 iværksætter Sikkerhedsstyrelsen en evaluering af, om gebyrsatserne skal justeres for at sikre balance mellem gebyrindtægter og omkostningerne ved Sikkerhedsstyrelsens kontrolordning.
 § 13. Gebyrer efter § 12, stk. 1, indbetales til Sikkerhedsstyrelsen på www.sik.dk.
 Stk. 2. Gebyret for anmeldelsen, jf. § 12, stk. 1, indbetales i forbindelse med anmeldelsen.
 Stk. 3. Gebyret for opretholdelse af anmeldelsen, jf. § 12, stk. 1, indbetales en gang årligt og forfalder til betaling hvert år på den dato, hvor der er udstedt bekræftelse for korrekt anmeldelse efter § 2, stk. 3.
Kapitel 7 Ikrafttræden § 14. Bekendtgørelsen træder i kraft den 7. juni 2016.
Erhvervs- og Vækstministeriet, den 3. juni 2016 Troels Lund Poulsen / Lone Saaby Bilag 1 Format til brug for anmeldelsen 1. FELTBESKRIVELSE Alle felter, som er mærket (O), er obligatoriske.
 Filter-afhængige obligatoriske felter (F) bliver obligatoriske felter, hvis et bestemt svar vælges fra en foregående variabel.
 Systemgenererede felter (AUTO) genereres automatisk af systemet.
 For felter, hvor svaret skal vælges fra en liste, vil de relevante referencetabeller blive stillet til rådighed, holdt ajour og offentliggjort på Kommissionens websted.
2. INDBERETTER  KARAKTERISTIKA Indberetteren er enten fabrikanten eller importøren, der er ansvarlig for de indberettede oplysninger.
2.1. Fabrikant/importør  oplysninger om moderselskaber Følgende oplyses for moderselskabet: Evt. indberetter-ID-nummer samt officielt navn, adresse, land, arbejdstelefon og e-mailadresse (firma).
2.2. Fabrikant/importør  oplysninger om søster-/datterselskaber Følgende oplyses for hvert enkelt søster-/datterselskab: Evt. indberetter-ID-nummer samt officielt navn, adresse, land, arbejdstelefon og e-mailadresse (firma).
2.3. Registrator, som indberetter på indberetters vegne Følgende oplyses for registratoren: Evt. indberetter-ID-nummer samt officielt navn, adresse, land, arbejdstelefon og e-mailadresse (firma).
3. OPLYSNINGER OM PRODUKTET  INDBERETNING OG BESKRIVELSE  DEL A 3. OPLYSNINGER OM PRODUKTET  INDBERETNING OG BESKRIVELSE  DEL B Hvis produkterne frembydes til salg i forskellige formater, eller hvis det samme produkt frembydes til salg i forskellige medlemsstater, skal nedenstående variabler udfyldes for hvert enkelt format og hver enkelt medlemsstat.
4. BESKRIVELSE AF INGREDIENSER, DER INDGÅR I PRODUKTET Variablerne i nedenstående afsnit skal udfyldes for hver enkelt ingrediens i produktet5). For produkter, der indeholder mere end én produktdel med ingredienser, skal nedenstående variabler udfyldes for hver af disse produktdele.
5. EMISSIONER Hvis der er målt flere emissioner, skal variablerne i følgende afsnit udfyldes for hver enkelt emission.
For produkter, der indeholder mere end én produktdel eller mere end én kombination af en e-cigaret eller genopfyldningsbeholder, skal nedenstående variabler udfyldes for hver af disse produktdele eller kombinationer.
6. PRODUKTETS UDFORMNING 1) Kommissionens henstilling 2003/361/EF af 6. maj 2003 om definitionen af mikrovirksomheder, små og mellemstore virksomheder (EUT L 124 af 20.5.2003, s. 36).
2) Følgende oplyses for hver enkelt fabrikant: Evt.
ID-nummer samt officielt navn, adresse, land, arbejdstelefon og e-mailadresse (firma).
 3) Europa-Parlamentets og Rådets forordning (EF) nr. 1272/2008 af 16. december 2008 om klassificering, mærkning og emballering af stoffer og blandinger og om ændring og ophævelse af direktiv 67/548/EØF og 1999/45/EF og om ændring af forordning (EF) nr. 1907/2006 (EUT L 353 af 31.12.2008, s. 1).
4) http://echa.europa.eu/documents/10162/13562/clp_en. pdf 5) O og F i dette afsnit gælder kun for produkttyper, i det omfang det er relevant.
 6) Europa-Parlamentets og Rådets forordning (EF) nr. 1333/2008 af 16. december 2008 om fødevaretilsætningsstoffer (EUT L 354 af 31.12.2008, s. 16).
 7) Europa-Parlamentets og Rådets forordning (EF) nr. 1334/2008 af 16. december 2008 om aromaer og visse fødevareingredienser med aromagivende egenskaber til anvendelse i og på fødevarer og om ændring af Rådets forordning (EØF) nr. 1601/91, forordning (EF) nr. 2232/96, forordning (EF) nr. 110/2008 og direktiv 2000/13/EF (EUT L 354 af 31.12.2008, s. 34).
 8) Som indført ved Kommissionens beslutning 81/437/EØF af 11. maj 1981 om fastlæggelse af kriterierne for medlemsstaternes meddelelse til Kommissionen af oplysninger vedrørende fortegnelsen over kemiske stoffer (EFT L 167 af 24.6.1981, s. 31).
 9) Europa-Parlamentets og Rådets forordning (EF) nr. 1907/2006 af 18. december 2006 om registrering, vurdering og godkendelse af samt begrænsninger for kemikalier (REACH), om oprettelse af et europæisk kemikalieagentur og om ændring af direktiv 1999/45/EF og ophævelse af Rådets forordning (EØF) nr. 793/93 og Kommissionens forordning (EF) nr. 1488/94 samt Rådets direktiv 76/769/EØF og Kommissionens direktiv 91/155/EØF, 93/67/EØF, 93/105/EF og 2000/21/EF (EUT L 396 af 30.12.2006, s. 1).
 10) Europa-Parlamentets og Rådets forordning (EF) nr. 1272/2008 af 16. december 2008 om klassificering, mærkning og emballering af stoffer og blandinger og om ændring og ophævelse af direktiv 67/548/EØF og 1999/45/EF og om ændring af forordning (EF) nr. 1907/2006 (EUT L 353 af 31.12.2008, s. 1).
1) Bekendtgørelsen gennemfører dele af Europa-Parlamentets og Rådets direktiv 2014/40/EU af 3. april 2014 om indbyrdes tilnærmelse af medlemsstaternes love og administrative bestemmelser om fremstilling, præsentation og salg af tobak og relaterede produkter og om ophævelse af direktiv 2001/37/EF, EU-Tidende 2014, nr.
L 127, s. 1, og Kommissionens gennemførelsesafgørelse (EU) 2015/2183 af 24. november 2015 om et fælles format til brug ved anmeldelse af elektroniske cigaretter og genopfyldningsbeholdere, EU-Tidende 2015, nr.
L 309, s. 15.
