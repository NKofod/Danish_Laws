 I medfør af §§ 3 - 6, § 8, stk. 2 og 3, § 9, stk. 1 og 2, § 13, stk. 3,  

 §14 og § 15, stk. 2, i lov nr. 1106 af 21. december 1994 om zoonoser og efter  

 bemyndigelse fra ministeren for fødevarer, landbrug og fiskeri, fastsættes:
 § 1.  Ved salmonella forstås i denne bekendtgørelse  

 alle typer af salmonellabakterier.
 § 2.  Ved en flok forstås i denne bekendtgørelse en  

 samling af høns, der udgør en driftsmæssig og aldersmæssig enhed.
Salmonellakontrol og bekæmpelse § 3 .  Ejeren af en avls-, centralopdrætnings-,  

 formerings- eller rugerivirksomhed, der er registreret med høns i henhold til  

 bekendtgørelse om indretning og drift af rugerier og rugeægsproducerende  

 virksomheder med høns, kalkuner, gæs og ænder, skal sørge for, at der fra  

 hver flok udtages og indsendes materiale til undersøgelse for salmonella  

 efter reglerne i bilaget til denne bekendtgørelse.
 Stk. 2.  Kredsdyrlægen forestår visse udtagninger og  

 indsendelser af materiale i henhold til bilaget til denne bekendtgørelse.
 Stk. 3.  Veterinær- og Fødevaredirektoratet kan påbyde  

 ejeren af en virksomhed at lade kredsdyrlægen forestå udtagelse af en større  

 del eller samtlige prøver i henhold til stk. 1, i virksomheden.
 Stk. 4.  Materialet skal indsendes til Statens  

 Veterinære Serumlaboratorium eller et af Veterinær- og Fødevaredirektoratet  

 hertil godkendt laboratorium, med angivelse af CHR - nummer og husnummer.
 Stk. 5.  Ejeren af en virksomhed skal opbevare samtlige  

 undersøgelsesresultater i mindst 2 år og på forlangende forevise disse for  

 Veterinær- og Fødevaredirektoratet.
§ 4.  Indsættelse af nyt fjerkræ i avls-,  

 centralopdrætnings- og formeringsvirksomheder med høns må først ske, når  

 kredsdyrlægen har godkendt rengøring og desinfektion.
Godkendelsen meddeles  

 på baggrund af undersøgelse af svaberprøver indsendt til Statens Veterinære  

 Serumlaboratorium.
 § 5.  Finder et laboratorium, jf. § 3, stk. 4,  

 salmonella i materiale indsendt i henhold til § 3, stk. 1, 2 eller 3, skal  

 laboratoriet straks sende disse til Statens Veterinære Serumlaboratorium til  

 verifikation samt type- og fagtypebestemmelse og samtidig indberette fundet  

 til Veterinær- og Fødevaredirektoratet.
 Stk. 2.  Findes der serologisk reaktion for salmonella i  

 materiale indsendt i henhold til § 3, stk. 1, 2 eller 3, skal dette af  

 laboratoriet straks indberettes til Veterinær- og Fødevaredirektoratet.
 Stk. 3.  Salmonellaundersøgelser foretaget i henhold til  

 denne bekendtgørelse, der giver negativt resultat, skal af laboratoriet  

 løbende indberettes til Veterinær- og Fødevaredirektoratet.
 § 6.  En centralopdrætnings- eller formeringsflok med  

 forældredyr anses som mistænkt for at være smittet med salmonella såfremt:
 Stk. 2.  Veterinær- og Fødevaredirektoratet kan anse en  

 centralopdrætnings- eller formeringsflok med forældredyr som mistænkt for at  

 være smittet med salmonella, såfremt der er påvist salmonella eller  

 serologisk positive reaktioner i materiale indsendt i anden anledning end  

 nævnt under stk. 1, pkt. 1-8.
 § 7.  En avlsflok med elite-, olde- eller  

 bedsteforældredyr anses som mistænkt for at være smittet, såfremt der  

 konstateres Salmonella Enteritidis eller Salmonella Typhimurium i materiale  

 indsendt i henhold til § 3, stk. 1, 2 eller 3, eller i materiale indsendt i  

 anden anledning.
 § 8.  Fra en mistænkt flok jf. § 6 eller § 7 forestår  

 kredsdyrlægen udtagning og indsendelse af aflivede høns eller andet materiale  

 til undersøgelse på Statens Veterinære Serumlaboratorium i henhold til  

 bilaget til denne bekendtgørelse.
 § 9.  En centralopdrætnings- eller formeringsflok med  

 forældredyr anses som smittet med salmonella, hvis Statens Veterinære  

 Serumlaboratorium bekræfter mistanken ved laboratoriemæssig undersøgelse af  

 det i § 8 nævnte materiale.
 Stk. 2.  Endvidere anses en forældredyrsflok som  

 smittet, når flokken er mistænkt både i henhold til § 6, stk. 1, nr. 1 eller  

 2, og nr. 5 eller 6.
 Stk.3.  En avlsflok med elite-, olde- eller  

 bedsteforældredyr anses som smittet, hvis der konstateres Salmonella  

 Enteritidis eller Salmonella Typhimurium i materiale indsendt i henhold til §  

 8.
Stk. 4.  Kan mistanken om smitte i en flok ikke  

 bekræftes ved undersøgelse af materiale indsendt i henhold til § 8, forestår  

 kredsdyrlægen udtagning og indsendelse af nyt materiale til undersøgelse  

 snarest, og senest 14 dage efter at det første negative laboratoriesvar  

 foreligger.
Kan mistanken fortsat ikke bekræftes, anses flokken som værende  

 fri for mistanke.
 § 10.  Kredsdyrlægen påbyder ejeren af en smittet flok  

 at lade hønsene slagte på et godkendt eller autoriseret fjerkræslagteri under  

 ledsagelse af passerseddel, eller kredsdyrlægen påbyder og foranstalter alle  

 høns i flokken aflivet og destrueret.
 Stk. 2.  Kredsdyrlægen påbyder ejeren af en smittet flok  

 at sørge for, at æg fra flokken enten destrueres eller sendes direkte til en  

 autoriseret virksomhed til fremstilling af varmebehandlede ægprodukter.
 Stk. 3.  Kredsdyrlægen påbyder ejeren af et rugeri, som  

 har fået leveret rugeæg fra en flok, som efterfølgende er fundet smittet, at  

 sørge for at rugeæggene fra den pågældende flok fjernes fra rugemaskiner og  

 lager og destrueres.
 § 11.  Når en smittet flok er aflivet eller slagtet,  

 skal ejeren sørge for, at alle rum, hvor flokken har opholdt sig, samt  

 redskaber, maskiner og lignende snarest rengøres og desinficeres efter  

 kredsdyrlægens anvisning.
 Stk. 2.  Ejeren skal sørge for, at gødning fra den  

 smittede flok brændes, deponeres eller nedpløjes efter kredsdyrlægens  

 anvisning.
 Stk. 3.  Ejeren skal sørge for, at alt tilbageværende  

 foder fra en smittet flok behandles efter kredsdyrlægens anvisning.
§ 12.  Genindsættelse af høns i de bygninger, hvor en  

 smittet flok har opholdt sig, må først ske efter, at kredsdyrlægen har  

 godkendt den i § 11, stk. 1, nævnte rengøring og desinfektion.
Godkendelsen  

 meddeles på baggrund af visuel bedømmelse samt undersøgelse af svaberprøver  

 indsendt til Statens Veterinære Serumlaboratorium.
§ 13.  Veterinær- og Fødevaredirektoratet kan påbyde  

 ejeren af et rugeri eller en virksomhed med flokke, som er fundet smittet med  

 salmonella, at lade udarbejde en handlingsplan omkring virksomhedens  

 personale, bygninger og drift med henblik på at forebygge og begrænse  

 mulighederne for smitte med salmonella.
For en ejer med flere sammenhængende  

 virksomheder kan påbydes en samlet handlingsplan for alle ejerens  

 virksomheder.
 Stk. 2.  Handlingsplanen jf. stk. 1, og alle senere  

 ændringer heri, skal godkendes af Veterinær- og Fødevaredirektoratet.  

 Kredsdyrlægen fører kontrol med handlingsplanens overholdelse.
 Stk. 3.  Manglende overholdelse af handlingsplanen jf.  

 stk. 1, kan medføre, at virksomhedens godkendelse i henhold til  

 bekendtgørelse om indretning og drift af rugerier og rugeægsproducerende  

 virksomheder med høns, kalkuner, gæs og ænder tilbagekaldes.
 Stk. 4.  Veterinær- og Fødevaredirektoratet kan påbyde  

 at indsættelse af nyt fjerkræ i en virksomhed eller modtagelse af rugeæg på  

 et rugeri først kan ske, når der foreligger en godkendt handlingsplan jf.  

 stk. 1.
Betaling, straf og ikrafttræden § 14.  Veterinær- og Fødevaredirektoratet afholder  

 udgifter til indsendelse og undersøgelse af prøver udtaget i henhold til § 8.
 Stk. 2.  Veterinær- og Fødevaredirektoratet afholder  

 udgifterne til de foranstaltninger, som direktoratet selv iværksætter ved  

 aflivning og destruktion af en smittet flok jf. § 10, stk. 1.
§ 15.  Erstatning i forbindelse med påbudt slagtning  

 eller aflivning af høns i henhold til § 8 eller § 10, stk. 1, betales af  

 Veterinær- og Fødevaredirektoratet.
Erstatningen fastsættes på grundlag af en  

 skala, der angiver hønsenes handelsværdi fra 1. leveuge til  

 udsætningstidspunktet, jf. dog stk. 2.
 Stk. 2.  Erstatning for høns, som føres til slagtning,  

 fratrækkes et beløb, som fastsættes på grundlag af en skala der angiver en  

 fastsat slagteværdi for høns fra den pågældende produktionstype.
 Stk. 3.  Ved uenighed mellem ejeren og Veterinær- og  

 Fødevaredirektoratet om dyrenes værdi, kan taksation foretages ved Veterinær-  

 og Fødevaredirektoratets foranstaltninger af tre personer, hvoraf Veterinær-  

 og Fødevaredirektoratet udpeger de to og ejeren den ene.
 § 16.  Til dækning af ejerens driftstab ved påbudt  

 aflivning eller slagtning af høns jf. § 8 eller § 10, stk. 1, samt ved påbudt  

 levering af æg til varmebehandling jf. § 10, stk. 2, yder Veterinær- og  

 Fødevaredirektoratet erstatning efter de til enhver tid gældende regler.
 § 17.  Ved påbudt destruktion af rugeæg jf. § 10, stk.  

 2, yder Veterinær- og Fødevaredirektoratet erstatning for de destruerede æg  

 på grundlag af en skala, der angiver den normale pris for rugeæg fra den  

 pågældende produktionstype.
 Stk. 2.  Ved påbudt destruktion af rugeæg på et rugeri i  

 konsumægssektoren, jf. § 10, stk. 3, yder Veterinær- og Fødevaredirektoratet  

 erstatning på grundlag af en fastsat skalaværdi for rugeæg.
 Stk. 3.  Ved påbudt destruktion af rugeæg på et rugeri i  

 slagtekyllingesektoren, jf. § 10, stk. 3, yder Veterinær- og  

 Fødevaredirektoratet erstatning på grundlag af:
 Stk. 4.  Ved eventuel påbudt destruktion af foder jf. §  

 11, stk. 3, yder Veterinær- og Fødevaredirektoratet erstatning efter foderets  

 almindelige handelsværdi.
 § 18.  Andre udgifter end de i §§ 14-17 nævnte er  

 Veterinær- og Fødevaredirektoratet uvedkommende.
 Stk. 2.  Undtaget fra stk. 1 er dog udgifter til  

 laboratorieundersøgelser, som Veterinær- og Fødevaredirektoratet betaler i  

 henhold til bilaget til denne bekendtgørelse.
 § 19.  Overtrædelse af § 3, stk. 1 eller 4, eller §§  

 4-5, §§ 11-12 eller § 13, stk. 2, eller undladelse af at efterkomme påbud  

 udstedt efter § 3, stk. 3, § 10 eller § 13, stk. 1 eller 4, straffes med  

 bøde.
 Stk. 2.  Der kan pålægges selskaber m.v. ( juridiske  

 personer ) strafansvar efter reglerne i straffelovens 5. kapitel.
 § 20.  Bekendtgørelsen træder i kraft den 3. marts  

 1998.
 Stk. 2.  Samtidig ophæves Veterinærdirektoratets  

 bekendtgørelse nr. 1059 af 9. december 1996 om bekæmpelse af salmonella i  

 rugeægsproducerende høns og opdræt hertil.
Veterinær- og Fødevaredirektoratet, den  

 2. marts 1998 P.D.V.
Erik Stougaard / Christian Due-Thomsen Bilag Udtagelse og indsendelse af prøver til undersøgelser for  

 salmonella Generelt Der udtages prøver fra hver flok eller fra hver epidemiologisk enhed.
Ved  

 en epidemiologisk enhed forstås den mindste enhed, hvor hønsene har samme  

 sandsynlighed for at være smittede med salmonella.
De epidemiologiske enheder  

 med hensyn til rutinemæssig overvågningsundersøgelser defineres for hver  

 virksomhed af Veterinær- og Fødevaredirektoratet.
Materiale, der indsendes til bakteriologisk undersøgelse (gødningsprøver,  

 prøver fra kasser med daggamle kyllinger, døde kyllinger eller støvprøver)  

 skal sendes til Statens Veterinære Serumlaboratorium,Hangøvej 2, 8200 Århus  

 N.
Dette materiale skal ledsages af en indsendelsesformular, som skal  

 rekvireres fra Statens Veterinære Serumlaboratorium.
På formularen skal  

 samtlige relevante rubrikker udfyldes.
Materiale til serologisk undersøgelse (blodprøver og æg) skal sendes til  

 Statens Veterinære Serumlaboratorium, Bulowsvej 27, 1790 København V.
Dette  

 materiale skal ledsages af en stregkodemærkat, som skal rekvireres fra  

 Veterinær- og Fødevaredirektoratet, Rolighedsvej 25, 1958 Frederiksberg C.
 Alt materiale skal indsendes hurtigst muligt efter opsamling.
 Tilsvarende gælder eventuelt andre laboratorier, som er godkendt af  

 Veterinær- og Fødevaredirektoratet.
Undersøgelser i flokke i centralopdrætningsvirksomheder Fra hver epidemiologisk enhed (ved daggamle kyllinger dog pr. leverance  

 til virksomheden ) udtages og indsendes følgende prøver:
 40 selvdøde eller aflivede kyllinger.
 20 selvdøde eller aflivede kyllinger.
 60 gødningsprøver, der opsamles som nævnt i pkt. 4b.
 Prøveudtagningen og indsendelse forestås af kredsdyrlægen, som skal  

 adviseres af virksomhedens ejer senest 14 dage før prøveudtagning.
 Veterinær- og Fødevaredirektoratet betaler udgifterne til de  

 laboratorieundersøgelser, som foretages på materiale indsendt efter pkt. 2 -  

 6.
Undersøgelse af rugeægsproducerende flokke i  

 formeringsvirksomheder Hver ottende uge forestås prøveudtagningen af kredsdyrlægen, som skal  

 adviseres af rugeriet senest 14 dage før.
 En gang hvert kvartal forestås prøveudtagningen af kredsdyrlægen, som skal  

 adviseres af virksomhedens ejer senest 14 dage før.
 Veterinær- og Fødevaredirektoratet betaler udgifterne til de  

 laboratorieundersøgelser, som skal foretages efter pkt. 2.
Undersøgelser af rugeri Der udtages og indsendes hver uge en prøve af vådt støv fra hver klækker  

 før rengøring.
Der opsamles mindst 25 gram støv.
 Veterinær- og Fødevaredirektoratet betaler udgifterne til  

 laboratorieundersøgelsen af støvprøven.
Undersøgelser på avlsvirksomheder med elite-, bedste- eller  

 oldeforældredyr Fra hver flok (ved daggamle kyllinger dog pr. leverance til virksomheden)  

 udtages og indsendes følgende prøver:
60 frisk afsatte gødningsprøver.
Prøverne opsamles jævnt fordelt i flokken  

 og indsendes i een pose.
Den samlede mængde gødning skal være mindst 60 gram.
 60 gødningsprøver, der opsamles som nævnt i pkt. 2.
 60 gødningsprøver, der opsamles som nævnt i pkt. 2. Prøveudtagningen og  

 indsendelse forestås af kredsdyrlægen, som skal adviseres af virksomhedens  

 ejer senest 14 dage før prøveudtagning.
 Undersøges på rugeriet som nævnt under »undersøgelse af  

 rugeægsproducerende flokke i formeringsvirksomheder«, punkt 1.
Undersøgelse af mistænkte flokke Prøveudtagning og indsendelse fra mistænkte flokke foreståes af  

 kredsdyrlægen.
Kredsdyrlægen vurderer omfanget af prøveudtagningen.
Som  

 hovedregel udtages følgende prøver:
 (* 1) Bekendtgørelsen indeholder bestemmelser, der gennemfører dele af  

 Rådets direktiv 92/117/EØF, EF - tidende 1992, L62, s. 38.
