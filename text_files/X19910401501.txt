 En kommune kan ikke automatisk afvise at yde boligstøtte til ejere  

 alene under henvisning til, at boligudgiften overstiger halvdelen af  

 husstandsindkomsten før tillæg af beregnet boligstøtte.
 Ankenævnet har på mødet den 22. februar 1991 behandlet Deres klage  

 modtaget den 14. december 1990 over afslag fra YY Kommunalbestyrelse på  

 ansøgning om boligydelse.
Nævnet traf følgende A F G Ø R E L S E Nævnet lagde ved behandlingen af sagen vægt på, at Kommunalbestyrelsen  

 ifølge loven, såfremt lejen overstiger halvdelen af husstandsindkomsten,  

 samlet skal vurdere husstandsmedlemmernes økonomiske og personlige forhold,  

 for derefter at bestemme om boligstøtte kan ydes.
 En sådan vurdering viser i denne sag, at XX er i stand til at afholde de  

 faste udgifter, hvis boligstøtte ydes.
 Endvidere lagde Nævnet vægt på, at det ikke er lovligt i denne forbindelse  

 at forskelsbehandle lejere og ejere.
 Derudover lagde Nævnet vægt på, at en beslutning om at benytte reglen i  

 lovens § 12 overfor Dem uden at medinddrage de øvrige ydelser De kan få, vil  

 betyde, at De efter al sandsynlighed vil være henvist til at bo på værelse.
 En sådan tilstand fandt Nævnet uacceptabel.
 På denne baggrund besluttede Nævnet at pålægge Kommunalbestyrelsen at yde  

 boligstøtte med virkning fra ansøgningstidspunktet.
 OPLYSNINGER TIL SAGEN :
 Med hensyn til sagens faktiske oplysninger og kommunens begrundelse for  

 afgørelsen henvises til vedlagte oplæg.
RETSREGLER Ankenævnet har lagt følgende retsregler til grund ved behandlingen af  

 Deres klage: Lov nr. 64 af 10. marts 1982 om individuel boligstøtte  

 (Boligsikring, boligydelse og lån til beboerindskud) om senere ændringer, §  

 12 og § 16, stk 2, samt boligstyrelsens vejledning af 22. oktober 1987 om  

 individuel boligstøtte punkt 6.8, 5., 6., 7., 8. og 9. afsnit, som er  

 gengivet i det vedlagte oplæg.
ANKEVEJLEDNING De kan ikke indbringe Ankenævnets afgørelse for anden administrativ  

 myndighed.
Bygge- og Boligstyrelsen kan dog i særlige tilfælde beslutte at optage en  

 sag til behandling.
Men det kan Bygge- og Boligstyrelsen kun gøre, hvis  

 Styrelsen mener, at netop denne sag er »af principiel karakter«.
 Det kan en sag for eksempel være, hvis den vedrører forhold, som Bygge- og  

 Boligstyrelsen ikke tidligere har taget stilling til.
 Hvis De ønsker, at Bygge- og Boligstyrelsen skal behandle Deres sag, skal  

 De inden 4 uger efter modtagelsen af denne skrivelse rette henvendelse til  

 Det sociale Ankenævn for Bornholms Amt.
Ankenævnet vil herefter videresende sagen til Bygge- og Boligstyrelsen.
De  

 vil så modtage svar fra Bygge- og Boligstyrelsen.
Oplæg til møde i Ankenævnet den 22. februar 1991 J. nr. : 90/10-157 pd/tt Navn. :
 Cpr.nr. :
 Bopæl :
 Erhverv :
 Civilstand :
 Hjv. børn u/18:
 Kommune :
 Klagen samt klagers oplysninger til sagen:
 Ved brev af 15. december 1990 til YY Kommunalbestyrelse klager XX over  

 afslag på ansøgning om boligydelse.
 Kommunalbestyrelsens oplysninger og begrundelse for afgørelsen:
 YY Kommunalbestyrelse har med brev af 14. december 1990 fremsendt sagens  

 akter.
 Det fremgår heraf, at XX er pensionist, og får udbetalt pension med kr.  

 4.663,- månedligt.
XX bor i en ejerbolig.
Den månedlige terminsydelse andrager kr. 2.825,-.
 Kommunalbestyrelsen meddelte afslag på ansøgningen med henvisning til, at  

 boligudgiften overstiger halvdelen af husstandsindkomsten.
 Supplerende oplysninger til sagen:
 Ved telefonisk henvendelse den 28. januar 1991 til YY Kommunalbestyrelse  

 oplyses det, at der ikke er foretaget en vurdering af XX's økonomiske  

 forhold, såfremt der blev udbetalt boligydelse.
 Det oplyses, at det er fast praksis i kommunen at meddele afslag til  

 ejere, hvis boligudgiften overstiger halvdelen af husstandsindkomsten.
 Kommunalbestyrelsen er vidende om, at det i kommunen vil være svært at  

 opnå en lejebolig, der er billigere bortset fra værelser.
 Halvdelen af en førtidspension udgør ca. kr. 2.330,-, hvilket altså for  

 ejere medfører, at såfremt terminsydelsen er højere end dette beløb, vil der  

 blive meddelt afslag.
 Hvis der i dette tilfælde havde været tale om en lejebolig til samme  

 udgift, ville XX være blevet bevilget boligstøtte.
 Kommunalbestyrelsen kan ikke oplyse om baggrunden for denne  

 forskelsbehandling af lejere og ejere.
Ved telefonisk henvendelse den 29. januar 1991 oplyser  

 Kommunalbestyrelsen, at en boligstøtteberegning viser, at XX vil kunne opnå  

 kr. 2.017,- månedligt i boligydelse.
XX modtager kr. 204,- månedligt i  

 brændselstilskud.
Den årlige varmeudgift er af XX oplyst til kr. 5.765,-.
 Sekretariatet:
 Ud fra de oplysninger der foreligger i sagen samt på baggrund af  

 telefonisk samtale den 1. februar 1991 med XX's, kan følgende beregning  

 opstilles vedrørende XX's indtægter og udgifter:
 Der resterer herefter kr. 2.485,- månedligt til underhold og andre  

 udgifter.
 Retsregler:
 § 12 og § 16, stk. 2 i lov nr. 64 af 10. marts 1982 om individuel  

 boligstøtte (Boligsikring, boligydelse og lån til beboerindskud), med senere  

 ændringer, lyder således:
 § 12:
»Overstiger lejen halvdelen af husstandsindkomsten, skal  

 Kommunalbestyrelsen efter en samlet vurdering af husstandsmedlemmernes  

 økonomiske og personlige forhold bestemme, om boligstøtte kan ydes.
Det samme  

 gælder, dersom særlige forhold, f.eks. i forbindelse med ansøgerens afståelse  

 af sin hidtidige bolig og leje af den lejlighed, hvortil boligstøtte søges,  

 sandsynliggør, at lejeaftalen er tilrettelagt med særligt henblik på opnåelse  

 af boligstøtte.
Kommunalbestyrelsen kan bestemme, at boligstøtte ydes med et  

 nedsat beløb.« § 16, stk. 2:
»Reglen i § 12 gælder også for ejere.« Boligstyrelsens vejledning af 22. oktober 1987 om individuel boligstøtte  

 punkt 6.8, 5., 6., 7., 8. og 9. afsnit, lyder således:
 »Når lejen overstiger halvdelen af husstandsindkomsten, vil  

 Kommunalbestyrelsen især kunne anvende bestemmelsen:
hvor indkomsten er nedbragt gennem skattemæssige fradrag, der efter  

 forholdene er unormale.
Der tænkes navnlig på sådanne fradrag, der ikke  

 modsvares af samtidige udgifter for boligtageren, hvor huslejen også efter ydelse af boligstøtte vil beslaglægge så stor en  

 del af indkomsten, at det må anses for nødvendigt, at kommunen herudover vil  

 skulle yde støtte, for at husstanden kan bebo lejligheden, hvor husstanden i forvejen bebor eller uden vanskelighed vil kunne skaffe  

 sig en lejlighed, der med en lavere leje må anses for en passende bolig for  

 husstanden, eller hvor en person, der ikke er husstandsmedlem, og hvis indtægt derfor ikke  

 indgår i husstandsindkomsten, må antages væsentligt at bidrage til  

 husstandens opretholdelse, f.eks. ved den ene ægtefælles ophold i udlandet.  

 Det er uden betydning for beregningen af den husstandsindkomst, der lægges  

 til grund for boligstøtteberegningen, hvorfor en person, der ikke er  

 husstandsmedlem, bidrager til husstandens opretholdelse, f.eks. om ægtefæller  

 lever faktisk adskilt på grund af uoverensstemmelser, eller om dette ikke er  

 tilfældet.
