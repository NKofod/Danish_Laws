Virksomhedsskatteordningen Reference:
SL § 4, stk. 1 VSL § 2, stk. 6 og §§ 5 og 10, stk. 1 LV 1997 E.G.1.4.
 A klagede for indkomstårene 1995 og 1996 over, at  

 skatteankenævnet havde afslået at pålægge den  

 kommunale skattemyndighed at genoptage hans skatteansættelser for  

 indkomstårene 1995 og 1996 med henblik på at udtage en bil af  

 virksomhedsordningen pr. den 1. januar 1995.
 Det var oplyst, at klageren, der drev en selvstændig  

 virksomhed, for indkomstårene 1995 og 1996 havde anvendt  

 virksomhedsskattelovens regler, at han havde medtaget en varevogn i  

 virksomhedsordningen, at de stedlige skattemyndigheder havde ansat en  

 værdi af fri bil, idet bilen blev anset for privat anvendt, og  

at klagerens revisor ved brev af 8. juni 1998 havde anmodet om  

 efterfølgende at udtage bilen af virksomhedsordningen, således  

 at der ikke skete beskatning af værdien af fri bil.
Skatteankenævnet havde til støtte for ikke at  

 pålægge skattemyndigheden at genoptage  

 indkomstansættelserne anført, at der ikke kunne ske genoptagelse  

 efter skattestyrelseslovens § 4, stk. 1, da særbestemmelsen i  

 virksomhedsskattelovens § 2, stk. 6, forhindrede dette.
Den ønskede  

 disposition skulle efter denne bestemmelse være bogført med  

 virkning fra starten af året, og dette gjorde, at fristen for dette var  

 tidspunktet for aflevering af selvangivelsen.
Nævnet havde  

 fremhævet, at virksomhedsskattelovens § 2, stk. 2, kun havde betydning  

 for om virksomhedsskatteloven ønskedes anvendt eller ikke, og at  

 skattestyrelseslovens § 4, stk. 1, ikke kunne anvendes til at ændre  

 dispositioner under virksomhedsskatteloven, jf. cirkulære nr. 156 af  

 25. november 1997 til virksomhedsskatteloven, punkterne 2.3.3.4., 3.2.2 og  

 7.4.
 Klagerens revisor havde nedlagt påstand om, at skattemyndigheden  

 skulle pålægges at genoptage ansættelserne for 1995 og  

 1996, således, at bilen blev tilladt udtaget af virksomhedsordningen  

 den 1. januar 1995. Til støtte herfor havde han anført, at de  

 formelle betingelser for, at skattestyrelseslovens § 4, stk. 1, kunne finde  

 anvendelse, måtte være til stede, idet klagerens  

 forudsætninger for at have bilen i virksomhedsordningen var bristet.  

 Den omstændighed, at klageren ikke kunne løfte bevisbyrde for,  

 at bilen ikke i et mindre omfang var anvendt privat, måtte anses for en  

 ny oplysning, der ville have påvirket klagerens beslutning om at  

 medtage bilen i virksomhedsordningen.
Revisoren havde endvidere anført, at det af klageren selvangivne  

 således beroede på en forkert retsanvendelse, hvorfor han  

 måtte have ret til at få ændret skatteansættelsen,  

 jf.
Told- og Skattestyrelsens ligningsvejledning 1997, afsnit A.K.4.3.1,  

 hvoraf det fremgik, at i de tilfælde hvor den retsanvendelse, der var  

 lagt til grund for skatteansættelsen på selvangivelsestidspunktet  

 var forkert, gjaldt reglerne om genoptagelse i skattestyrelseslovens § 4  

 også.
Revisoren havde endvidere henvist til cirkulære nr. 156 af  

 25. november 1997 til virksomhedsskatteloven, punkt 3.2.2, hvoraf det  

 fremgik, at bestemmelserne i skattestyrelseslovens § 4 om genoptagelse af en  

 skatteansættelse kunne finde anvendelse, når den skattepligtige  

 forelagde nye oplysninger, men at virksomhedsskattelovens § 2, stk. 2, ikke  

 kunne omgøres under henvisning til skattestyrelseslovens § 4. Dette  

 var eneste undtagelse, idet cirkulæret slog fast, at bestemmelserne i  

 skattestyrelsesloven kunne anvendes sideløbende med  

 virksomhedsskattelovens bestemmelser.
Revisoren havde endelig anført, at virksomhedsskattelovens  

 bestemmelser var komplicerede, hvorfor der ville opstå  

 fortolkningsproblemer, og at skattestyrelseslovens § 4 derfor også gav  

 adgang til omgørelse indenfor virksomhedsskattelovens regler.
Reglerne  

 som skatteankenævnet henviste til i virksomhedsskattelovens § 2, stk.  

 6, omfattede alene den situation, at skatteyderen fortrød, at han  

 valgte den ene eller den anden løsning.
I nærværende sag  

 medførte en ligningsmæssig korrektion, at grundlaget for valg af  

 ordningen som skatteyderen regnede med på selvangivelsestidspunktet,  

 ikke længere var til stede, hvorfor det måtte være  

 rimeligt, at klageren fik mulighed for at ændre sit valg.
 Landsskatteretten udtalte:
 Reglerne i skattestyrelseslovens kapitel 3 om klage til Landsskatteretten  

 gjaldt også for genoptagelsessager, jf. lovens § 4, stk. 5. Efter  

 Landsskatterettens forretningsorden § 17, stk. 3, sammenholdt med § 3, stk.  

 5, kunne retten således pålægge den myndighed, der sidst  

 havde truffet realitetsafgørelse i sagen, at genoptage denne.
 Ifølge cirkulære nr. 71 af 12. april 1996 om  

 skattemyndighedernes skatteansættelsespligter efter  

 skattestyrelsesloven, pkt. 5.1, fremgik blandt andet:
"I visse tilfælde er der i særlove overladt den enkelte  

 skattepligtige valgmuligheder i forbindelse med selvangivelsen, f.eks. om  

 til- eller fravalg af virksomhedsordningen, jf. virksomhedsskattelovens § 1  

 ... Sådanne valgmuligheder er udtømmende reguleret i de  

 pågældende love, og skattestyrelsesloven giver ikke ret til at  

 fravige denne regulering, f.eks. en ret til at ændre et sådant  

 valg i op til 3 år efter indkomstårets udløb." Ifølge cirkulære nr. 156 af 25. november 1997 til  

 virksomhedsskatteloven, punkt 3.2.2, fremgik blandt andet:
"Ved siden af denne valgmulighed efter § 2, stk. 2, 2. og 3. pkt., og § 22  

 a, stk. 1, 3 pkt., i virksomhedsskatteloven gælder de almindelige  

 regler i § 4 i skattestyrelsesloven om ret til at få genoptaget en  

 skatteansættelse i op til 3 år - eller mere, hvis forholdene i  

 særlig grad taler derfor.
Denne almindelige genoptagelsesadgang efter  

 skattestyrelsesloven omfatter imidlertid ikke de særlige valgmuligheder  

 med hensyn til valg af ordningen efter virksomhedsskatteloven." Klageren havde først den 8. juni 1998 anmodet om tilladelse til at  

 udtage bilen af virksomhedsordningen primo 1995. Den ønskede  

 disposition skulle efter virksomhedsskattelovens § 2, stk. 6, være  

 bogført med virkning fra starten af året, og hævningen  

 skulle i henhold til virksomhedsskattelovens §§ 5 og 10, stk. 1, ske senest  

 på tidspunktet for aflevering af selvangivelsen.
Retten fandt ikke  

 grundlag for at pålægge skattemyndigheden at genoptage  

 indkomstansættelserne, idet klageren ikke efterfølgende kunne  

 udtage bilen af virksomhedsordningen, allerede fordi der alene kunne ske  

 overførsel inden udløbet af fristen for indgivelse af  

 selvangivelsen for det omhandlede indkomstår.
 Retten kunne således tiltræde myndighedernes synspunkter for  

 så vidt angik rækkevidden af bestemmelserne i  

 virksomhedsskatteloven, og skattestyrelseslovens § 4, stk. 1. Den  

 påklagede afgørelse blev stadfæstet.
