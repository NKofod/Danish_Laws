(Til ministerier og styrelser) Baggrund og overvejelser Efter udsendelsen af Boligministeriets cirkulærskrivelse af 20. december  

 1966 om parkeringsordningen for statsansatte på og ved Slotsholmen er det -  

 navnlig i de senere år - konstateret, at der i stigende grad parkeres i strid  

 med reglerne og ikke sjældent tillige til betydelig gene for kolleger og for  

 afviklingen af lokaltrafikken på parkeringsområderne i det hele taget.
Et andet problem er, at parkeringstilladelser, som er ophørt, f.eks. på  

 grund af fratræden eller på grund af flytning til en kontoradresse uden for  

 Slotsholmsområdet ikke tilbageleveres.
Endvidere at ændring af  

 bilregistreringsnummer m.m. ikke bliver meddelt til Boligministeriets  

 Ejendomsdirektorat, Vagtafdelingen, som administrerer ordningen.
Dette  

 vanskeliggør etablering af en kontakt med den pågældende for en påkrævet  

 hurtig flytning af en bil og vanskeliggør en nødvendig løbende ajourføring af  

 registeret over parkeringstilladelser, såvel som en effektiv vagtkontrol med  

 medarbejderparkeringen.
En væsentlig årsag til de anstrengte parkeringsforhold skal naturligvis  

 søges i den øgede motorisering af medarbejderstaben.
Der er p.t. udstedt ca.  

 4000 parkeringstilladelser mod ca. 2500 i slutningen af 1960'erne.
Endvidere  

 er parkeringskapaciteten ikke øget, men udgør i dag stadig kun ca. 600  

 pladser.
Det har været overvejet - men det er indtil videre skrinlagt - at  

 fastsætte strengere betingelser end hidtil vedrørende kontoradresser,  

 privatbopæl eller andre behovskriterier for derved at kunne bringe  

 parkeringstilladelserne ned på et antal, der står i et mere passende forhold  

 til antallet af parkeringspladser.
Ordningen vil således, hvad  

 behovskriterier angår fortsat gælde for statsansatte medarbejdere på og ved  

 Slotsholmen, men vil dog fremdeles kunne ændres eller ophæves efter nærmere  

 meddelelse.
Endvidere vil der - bortset fra de til særlige formål  

 (ministerbiler, handicapkøretøjer etc.) reserverede og derom afmærkede  

 pladser - fortsat ikke være andre rettigheder til en ledig plads end den  

 førstes ret.
Det understreges, at parkeringsordningen ikke er nogen ret, men  

 et medarbejdergode, og at modtagelsen af en parkeringstilladelse betragtes  

 som en akcept af de for ordningen gældende regler.
Antallet af parkeringspladser vil også fremover kunne variere.
Nogle  

 pladser vil kunne inddrages eller nye komme til.
Andre vil kunne blive  

 inddraget midlertidigt på grund af bygge- og anlægsarbejder eller på grund af  

 risiko for nedfald (is, sne, bygningsmaterialer) fra hustage el.lign.
I en  

 konkret situation vil enkelte pladser eller et parkeringsområde kunne være  

 afmærket om risiko for sådant nedfald.
Det er besluttet til fremme af overholdelsen af parkeringsreglerne og til  

 forbedring af parkeringsforholdene samt med henblik på en ajourføring af registeret over  

 parkeringstilladelser Ad c) En parkeringsberettigets regelstridige parkeringer vil fremover blive mødt  

 med en advarsel, inddragelse af parkeringskortet i 3 måneder, 6 måneder og  

 for bestandig i nævnte rækkefølge.
I tilfælde af en regelstridig, særligt  

 generende parkering vil køretøjet tillige kunne blive bortslæbt ved  

 Vagtafdelingens foranstaltning.
Sådan bortslæbte køretøjer vil indtil videre  

 kunne afhentes på Boligministeriets Ejendomsdirektorat, Transportafdelingens  

 plads, Fisketorvet 38, 1561 København V, mandag-fredag mellem kl. 8-16. Inden  

 bortslæbningen vil tilladelsesindehaveren blive søgt underrettet og givet  

 lejlighed til selv at flytte køretøjet.
Alle parkeringstilladelser er udstedt  

 på vilkår, at modtageren akcepterer denne og andre sanktioner i anledning af  

 regelstridig parkering.
Ad d) Ikke-parkeringsberettigedes køretøjer vil blive bedt bortslæbt ved  

 politiets foranstaltning.
Det vil forinden blive undersøgt i registeret over  

 parkeringstilladelser, om der måtte være udstedt en (ikke forskriftsmæssigt  

 anbragt) parkeringstilladelse til køretøjet, og i bekræftende fald vil der  

 blive søgt kontakt med indehaveren.
Gennemførelse Samtidig med eller kort efter udsendelsen af nærværende cirkulærskrivelse  

 vil ministerier og styrelser modtage en udskrift af registeret for  

 parkeringstilladelser.
Denne udskrift bedes ajourført og inden den 1.  

 april 1988 tilbagesendt til Boligministeriets Ejendomsdirektorat,  

 Vagtafdelingen, Slotsholmsgade 12, 1216 København K.
Ajourføringen skal  

 bestå i sletning af medarbejdere, der er fratrådt eller ikke længere har  

 tjenestested på eller ved Slotsholmen.
Endvidere i foretagelse af evt.  

 ændringer i kontoradresse, privatbopæl eller køretøjets registreringsnummer.  

 Såfremt udskriften (og registeret) mangler nogle af disse oplysninger, skal  

 de tilføjes forinden tilbagesendelsen.
Ajourføringen af udskriften vil blive betragtet som  

 ministeriets/styrelsens anmodning om udstedelse af nye parkeringskort.
De nye  

 kort vil blive udskrevet sektorvis i perioden frem til 1. juli 1988 og blive  

 tilsendt til udlevering til medarbejderne sammen med et eksemplar af  

 nærværende cirkulæreskrivelse.
De allerede udstedte parkeringskort er  

 gyldige, indtil et nyt er udskrevet, dog ikke efter udløbet af juni måned  

 1988.
På grund af det begrænsede antal parkeringspladser henstilles det  

 generelt, at ministerier og styrelser m.v. viser tilbageholdenhed med hensyn  

 til at fremme anmodninger om parkeringstilladelser.
Som kriterier ved sådanne  

 afvejelser kan der peges på forudsætningen om kontoradressens beliggenhed på  

 eller lige opad Slotsholmen, og på afstanden mellem privatbopælen og  

 kontoradressen såvel som de helt konkrete behov for brug af bil i stedet for  

 kollektiv befordring.
Endvidere kan det undersøges, om medarbejderen  

 personlig eller dennes ægtefælle er indregistreret som ejer eller bruger af  

 det automobil, som der søges parkeringstilladelse til. Ændringer i en  

 tilladelsesindehavers data og tilbagelevering af parkeringskort, jfr.pkt. 5  

 og 5.1 nedenfor, skal indrapporteres, respektive effektueres uden unødigt  

 ophold.
 Under henvisning til foranstående fastsættes herefter følgende:
Regler for parkeringsordningen for statsansatte på og ved Slotsholmen 1. Efter ministerier og styrelsers anmodning udstedes  

 der til medarbejdere med kontoradresse på eller ved Slotsholmen en tilladelse  

 til i forbindelse med tjenesten at parkere en personbil på statens i bilag  

 1 nævnte parkeringsarealer i dette område.
 1.1 Anmodningen fremsættes ved anvendelse af den som bilag 2  

  gengivne formular, der indsendes til Boligministeriets Ejendomsdirektorat,  

 Vagtafdelingen, Slotsholmsgade 12, 1216 København K, der administrerer  

 parkeringsordningen.
 1.2. Tilladelsen er personlig, og der kan kun udstedes eet parkeringskort.
1.3. Tilladelsen udleveres sammen med et eksemplar af nærværende  

 cirkulærskrivelse med regler for parkeringsordningen.
Medarbejderens  

 modtagelse af parkeringskortet er en akcept af disse regler.
 2. Parkeringskortet angiver på forsiden den  

 parkeringsberettigedes navn, kontoradresse samt bilens registreringsnummer.
 2.1. Parkeringskortet skal anvendes ved parkering på de i bilag 1  

 nævnte arealer.
 2.2. Det skal anbringes på eller ved køretøjets forrude eller sideruder på  

 en sådan måde, at de i pkt. 2 nævnte data kan læses udefra.
 3. Tilladelsen giver ret til benyttelse af en ledig  

 parkeringsplads  inden for de ved afstribning og/eller skiltning  

 afgrænsede parkeringsarealer, jfr. bilag 1. Parkering uden for disse  

 må ikke finde sted.
 3.1. Pladser, der er reserveret til særlige formål, f.eks. ministerbiler  

 og handicapbiler, vil være særligt afmærket herom og må ikke benyttes af  

 andre.
 3.2. Pladser, der er midlertidigt afspærrede p.gr. af bygge- og  

 anlægsarbejder m.m., må ikke benyttes.
3.3. Parkering på pladser eller inden for områder, der i en konkret  

 situation er afmærket ved skiltning og/eller på anden måde om risiko for  

 nedfald fra bygninger m.v. (is, sne, bygningsdele etc.) sker på den  

 parkeringsberettigedes eget ansvar.
Statens selvforsikring vil under sådanne  

 forhold ikke anerkende et ellers evt. foreliggende grundejeransvar for en  

 nedfaldsskade.
4. De parkeringsberettigede skal køre med forsigtighed  

 og hensyntagen i parkeringsområderne.
Henstillinger som vagtpersonalet måtte  

 give om parkering eller om trafikkens afvikling skal følges.
 5. Såfremt der sker ændringer i  

 tilladelsesindehaverens navn, kontoradresse, privatadresse eller  

 bilregistreringsnummer, skal dette meddeles til Boligministeriets  

 Ejendomsdirektorat, Vagtafdelingen, Slotsholmsgade 12, 1216 København K ved  

 anvendelse af formularen i bilag 2. Der vil i fornødent omfang blive  

 udskrevet et nyt parkeringskort, og det tidligere skal afleveres.
5.1. Såfremt tilladelsesindehaveren fratræder statstjenesten eller får  

 kontoradresse uden for området på eller ved Slotsholmen, ophører  

 parkeringstilladelsen.
Parkeringskortet skal i så fald afleveres på den i  

 pkt. 5 nævnte adresse.
Det samme gælder, såfremt parkeringstilladelsen  

 inddrages, jfr. pkt. 6.
 5.2. Parkeringsordningen på eller ved Slotsholmen kan til enhver tid  

 ændres eller ophæves efter nærmere meddelelse.
 6. Tilsidesættelse af foranstående regler kan medføre  

 en advarsel, inddragelse af parkeringstilladelsen i 3 måneder, i 6 måneder  

 eller for bestandig i nævnte rækkefølge.
 6.1. I tilfælde af en særligt generende, regelstridig parkering vil  

 køretøjet kunne blive bortslæbt.
 7. En advarsel og en tilladelsesinddragelse vil blive  

 meddelt skriftligt til parkeringstilladelsens indehaver og vil tillige blive  

 indført i registeret over parkeringstilladelser.
 8. Nærværende regler træder i kraft den 1. marts 1988.
Boligministeriet Ejendomsdirektoratet,  

 den 15. februar 1988 P.M.V.
JØRGEN SKOV /Poul Erik Bugge Bilag 1 Fortegnelse over områder på og ved Slotsholmen, hvor parkering er  

 tilladt inden for de derom afmærkede arealer.
Christiansborg Slots ridebane Til- og frakørsel over Marmorbroen.
 Areal mellem Proviantgården og Bibliotekshaven og foran Det kgl.  

 Bibliotek.
 Enkelte pladser er forbeholdt besøgende til biblioteket.
 Til- og udkørsel fra Rigsdagsgården eller Christians Brygge.
 Gårdarealerne mellem Staldmestergården, Tøjhusmuseet og  

 Administrationsbygningen, Frederiksholms Kanal 25-27.
 Indkørsel ad Frederiksholms Kanal 25-27, udkørsel mod Tøjhusgade.
 »Langgården«, Frederiksholms Kanal 26.
 Indkørsel ad Frederiksholms Kanal 26, og udkørsel mod Vester Voldgade.
 »Bryghusgrunden« ved Bryghusgade.
 Ind- og udkørsel ad Frederiksholms Kanal.
 »Trekantarealet«, Slotsholmsgade 12.
 Til- og frakørsel ad Christians Brygge.
 Parkeringskælderen, Slotsholmsgade 12.
 Til- og frakørsel ad Christians Brygge.
 Gårdene ved Stormgade 8-12 og Løngangsstræde 21.
 Ind- og udkørsel ad Løngangsstræde 21.
Bilag 2 Ansøgning om parkeringstilladelse til de afmærkede parkeringsarealer på og ved Slotholmen for ansatte i På nedenstående fortegnelse opføres de ejere af motorkøretøjer, der ønskes  

 henført under den i Boligministeriets Ejendomsdirektoratets cirkulærskrivelse  

 af 15. februar 1988 omhandlede parkeringsordning.
 I rubrikken »Særlige bemærkninger« kan det f.eks. angives, hvis  

 tilladelsen ønskes til et automobil, der ved officiel skiltning er betegnet  

 som »Invalidevogn«, eller om der er tale om en ændring af data etc.
 Fortegnelsen bedes underskrevet af ministeriets/styrelsens personalechef  

 og indsendt til Boligministeriets Ejendomsdirektorat, Vagtafdelingen,  

 Slotsholmsgade 12, 1216 København K.
