Tillægsbetænkning afgivet af Det  

 Energipolitiske Udvalg den 30. maj 2001 Tillægsbetænkning over Forslag til lov om ændring af lov om  

 naturgasforsyning [af  

 miljø- og energiministeren (Svend Auken)] 1. Udvalgsarbejdet Lovforslaget blev fremsat den 27. april 2001 og var til 1.  

 behandling den 8. maj 2001. Lovforslaget blev efter 1. behandling henvist til  

 behandling i Det Energipolitiske Udvalg.
Udvalget afgav betænkning den  

 23. maj 2001. Lovforslaget var til 2. behandling den 29. maj 2001, hvorefter  

 det blev henvist til fornyet behandling i Det Energipolitiske Udvalg.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Skriftlige henvendelser Udvalget har under den fornyede behandling af lovforslaget  

 modtaget en skriftlig henvendelse fra Indukraft.
Miljø- og  

 energiministeren har over for udvalget kommenteret den skriftlige  

 henvendelse.
 Henvendelsen fra Indukraft er optrykt i bilag 2 til  

 tillægsbetænkningen.
Spørgsmål Udvalget har under den fornyede behandling af lovforslaget  

 stillet 1 spørgsmål til miljø- og energiministeren til  

 skriftlig besvarelse, som denne har besvaret.
 Udvalgets spørgsmål og miljø- og  

 energiministerens svar herpå er optrykt i bilag 2 til  

 tillægsbetænkningen.
Andet skriftligt materiale Miljø- og energiministeren har sendt udvalget en  

 aftale af 29. maj 2001 mellem regeringen, Venstre, Det Konservative  

 Folkeparti, Socialistisk Folkeparti, Centrum-Demokraterne og Kristeligt  

 Folkeparti vedrørende naturgasforsyning og energibesparelser.
 Miljø- og energiministeren har endvidere sendt  

 udvalget et forslag til ændring af vedtægtsmæssige  

 formål for DONG A/S, DONG Naturgas A/S og DONG E&P samt et forslag  

 til vedtægtsmæssige formål for to nye datterselskaber, DONG  

 Norge AS og DONG Færoyar P/F, der tænkes oprettet under DONG  

 E&P, jf. alm. del   bilag 657.
 Materialet er optrykt i bilag 3 til  

 tillægsbetænkningen.
2. Indstillinger og politiske bemærkninger Et flertal i udvalget (udvalget med undtagelse af  

 DF og EL) indstiller lovforslaget til vedtagelse i den affattelse,  

 hvori det foreligger efter 2. behandling.
 Et mindretal i udvalget (DF) vil ved 3. behandling  

 stemme hverken for eller imod lovforslaget.
Dansk Folkeparti henviser til sine bemærkninger i  

 betænkningen over lovforslaget.
Miljø- og energiministeren har  

 fremsendt et forslag til ændring af de vedtægtsmæssige  

 formål for DONG.
Det fremgår heraf, at DONG-koncernens  

 aktiviteter inden for vedvarende energi vil blive placeret i et  

 særskilt aktieselskab, og at dette selskabs vedtægter senere vil  

 blive forelagt udvalget.
Dansk Folkeparti finder det kritisabelt, at  

 ministeren ikke forelægger vedtægterne for udvalget inden  

 lovforslagets 3. behandling, således at der er mulighed for at  

 gøre sig bekendt hermed.
Det centrale er jo, at der investeres  

 på vilkår, der vel fra DONG s side kan opfattes som kommercielle,  

 og som sikkert kan give en god forrentning, men hvor det er elforbrugerne,  

 der via overpris for vindmølle-el kommer til at finansiere denne  

 kunstigt skabte »kommercialisme«.
Ministeren har ligeledes fremsendt aftalen med  

 forligspartierne om naturgasforsyning og energibesparelser.
Dansk Folkeparti  

 kan ikke acceptere, at de forbrugerbetalte PSO-midler skal benyttes til at  

 finansiere den handlingsplan til fremme af energibesparelser, som  

 forligspartierne er blevet enige om.
Elregningens PSO-del bliver en stadig  

 større økonomisk belastning for alle forbrugere.
Dansk  

 Folkeparti advarer mod denne form for stadigt stigende afgifter ad  

 bagdøren, der ikke er undergivet finanslovens demokratiske kontrol.  

 Dansk Folkeparti advarer ligeledes mod indførelse af de nye  

 adfærdsregulerende produktafgifter, der ligger i handlingsplanen.
 Et andet mindretal i udvalget (EL) indstiller  

 lovforslaget til forkastelse.
 Kristeligt Folkeparti og Demokratisk Folkeparti var  

 på tidspunktet for tillægsbetænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Martin Glerup (S) fmd.  

  Helge Mortensen (S)  Henning Gjellerod (S)  

  Lis Greibe (S)  Erik Mortensen (S)  

  Anni Svanholt (SF)  Ebbe Kalnæs (CD)  

 Vibeke Peschardt (RV)  Søren Kolstrup (EL)  

  Peter Hansen-Nord (V)  Harald Kjøller (V)  

  Helga Moos (V)  Kim Andersen (V)  

  Eva Møller (KF) Gitte Seeberg (KF)  

  Aase D.
Madsen (DF) nfmd.  

  Kim Behnke (UP) Kristeligt Folkeparti og Demokratisk Folkeparti havde ikke  

 medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 232 omdelt efter  

 afgivelse af betænkning Bilagsnr.
Titel 45 Betænkning afgivet den 23/5-01 46 Svar på spm. 32 om kommentar til de ændringsforslag, der er  

 indeholdt i det materiale, udvalget har modtaget fra Indukraft i forbindelse  

 med foretræde den 23/5-01, fra miljø- og energiministeren 47 Henvendelse af 29/5-01 fra Indukraft 48 Spm. 33 om kommentar til henvendelse af 29/5-01 fra Indukraft, til  

 miljø- og energiministeren 49 1. udkast til tillægsbetænkning 50 Svar på spm. 33 om kommentar til henvendelse af 29/5-01 fra  

 Indukraft, fra miljø- og energiministeren 51 Aftale af 29/5-01 mellem regeringen, Venstre, Det Konservative Folkeparti,  

 Socialistisk Folkeparti, Centrum-Demokraterne og Kristeligt Folkeparti  

 vedrørende naturgasforsyning og energibesparelser Bilag 2 Henvendelse fra Indukraft samt et spørgsmål  

 fra udvalget og miljø- og energiministeren svar herpå Henvendelsen fra Indukraft samt spørgsmål 33  

 og miljø- og energiministerens svar herpå er optrykt efter  

 ønske fra DF.
E-mail modtaget den 29. maj 2001 INDUKRAFT Gladsaxe Møllevej 15 DK - 2860 Søborg Tlf: +45 39 555 999/928 Fax: +45 39 696 002 Fax lokal: +45 39 555 800 E-mail: nils.peter.astrupgaard@dk-TEKNIK.dk Til Folketingets Energipolitiske udvalg Danmark er det eneste land i EU, som ikke har åbnet  

 gasmarkedet (dvs. har indført frit leverandørvalg) for kunder  

 med årsforbrug større end 25 mio. m3, idet et frit  

 valg af leverandør først kan gøres gældende ved  

 forbrug større end 35 mio. m3. Dette stiller specielt  

 industrien i en svær konkurrencesituation, idet forskellen i gaspriser  

 kan betyde udgiftsforskelle på tocifrede millionbeløb i forhold  

 til bedste europæiske markeder.
De berørte industrielle  

 gasforbrugere i INDUKRAFT er tilmed energi og miljørigtige  

 industrielle kraftværker, hvilket ikke altid er tilfældet i de  

 øvrige europæiske lande.
Den gældende reformaftale har bl.a. til formål  

 at regulere naturgassektoren efter følgende overordnede hensyn:  

 »Fastholdelse af Danmarks lave gaspriser til industrien«.
Endvidere kan  

 citeres fra aftalen: »Markedsåbningen vil udgøre 30 pct. i 2000  

 stigende til 38 pct. og 43 pct. i henholdsvis 2003 og 2008.« Det gældende EU direktiv sætter et krav  

 på en markedsåbning på mindst 30 pct..  

 Markedsåbningen er i dag ca. 33 pct. og ville fra efteråret 2001  

 som årsbetragtning nå ca. 38 pct. såfremt  

 Avedøreværk 2 var blevet sat i drift med et årligt forbrug  

 på ca. 600 mio. m3/år.
Denne markedsåbning skal  

 i øvrigt ses i relation til den gennemsnitlige markedsåbning i  

 EU, som i dag på ca. 80 pct.! Da Avedøreværket nu skal brænde  

 biomasse i stedet for gas, kommer dette gasforbrug ikke i anvendelse.  

 Altså vil det stigende gasforbrug ikke nå 38 pct. i år, men  

 sandsynligvis først i 2003, som det minimum skal.
Læg  

 mærke til, at den politiske aftale ikke er til hinder for, at  

 gasforbruget stiger over årene frem til henholdsvis 2003 og 2008.
 Derfor forstår INDUKRAFT ikke, at revisionen af lov  

 om naturgas på nuværende tidspunkt ikke lægger op til at  

 åbne for alle kunder større end 25 mio. m3/år  

 ligesom i resten af EU, og som minimum åbne for de store gasfyrede  

 kraftværker i industrien - værker som er i skrap indre  

 europæisk konkurrence. Åbningen vil kun omfatte et  

 årsforbrug på ca. ekstra 100 mio. m3, hvis det kun  

 bliver industrielle kraftværker som omfattes.
Udviklingen af et gas til gas marked i Danmark er  

 stærkt afhængigt af markedsstørrelsen.
I industrisektoren  

 vil indførelsen af 25 mio. m3/år kravet bevirke en  

 øgning af det potentielle gasmarked til industriens privilegerede  

 kunder på ca. 50 pct., hvilket i kombination med benchmark baserede  

 transportpriser kan give besparelser på ca. 25 øre/m3  

 gas   eller minimum en besparelse på over 6 mio. kr./år for  

 virksomheder med et årsforbrug på 25 mio. m3 og  

 naturligvis større ved større gasforbrug.
Disse i  

 dagværende ekstraudgifter kan direkte aflæses i virksomhedernes  

 bundlinie og er så store, at de kan være den afgørende  

 faktor for en virksomheds overlevelse.
Under alle omstændigheder  

 medvirker de til en svækket konkurrenceevne.
En konkurrence, som  

 INDUKRAFT er blevet påført, gennem en ikke afbalanceret  

 åbning af det danske gasmarked.
 Derfor foreslår INDUKRAFT følgende  

 ændringsforslag til lov om naturgas (L232):
»§ 8, stk. 2. Industrielle naturgasfyrede  

 kraftværker som ved lovens vedtagelse opfylder EU direktiv 98/30/EF  

 krav om forbrug på mere end 25 mio. m3/år er ikke  

 omfattet af stk. 1. Ved lovens vedtagelse vil de være  

 naturgasforbrugere med ret til valg af leverandør.« Vi ser frem til en positiv behandling af vores forslag Med venlig hilsen Nils Peter Astrupgaard Sekretariatschef Spørgsmål 33:
Ministeren bedes kommentere henvendelsen (e-mail) af 29.  

 maj 2001 fra Indukraft, jf.
L 232   bilag 47.
 Svar:
 Jeg skal, for så vidt angår  

 markedsåbning og gaspriser, henvise til det ved brev af 15. maj 2001  

 fremsendte resumé af de indkomne høringssvar vedrørende  

 forslag til lov om ændring af lov om naturgasforsyning (L 232   bilag  

 16) og mine besvarelser af spørgsmål 2 (L 232   bilag 14),  

 spørgsmål 18 (L 232   bilag 20) og spørgsmål 31 (L  

 232   bilag 41), hvor Indukrafts synspunkter vedrørende  

 markedsåbning og gaspriser allerede er kommenteret.
 Jeg kan ikke støtte Indukrafts forslag til  

 ændringsforslag, der vil give industrielle naturgasfyrede  

 kraftvarmeværker markedsadgang ved en lavere kubikmetergrænse end  

 andre forbrugere.
Bilag 3 Aftale mellem regeringen, Venstre, Det Konservative  

 Folkeparti, Socialistisk Folkeparti, Centrum-Demokraterne og Kristeligt  

 Folkeparti og forslag til ændring af vedtægtsmæssige  

 formål for DONG A/S m.fl.
 Materialet er optrykt efter ønske fra udvalget.
Den 29. maj 2001 Naturgasforsyning og energibesparelser Aftale mellem regeringen, Venstre, Det Konservative Folkeparti,  

 Socialistisk Folkeparti, Centrum-Demokraterne og Kristeligt Folkeparti I forlængelse af reformopfølgningsaftalen af  

 22. marts 2000 har parterne indgået følgende aftale om  

 naturgasforsyning og energibesparelser.
1. Naturgasforsyning Reformopfølgningsaftalen af 22. marts 2000  

 fastlagde rammerne for den danske implementering af gasdirektivet i  

 naturgasforsyningsloven.
Kommissionen har i marts 2001 fremsat  

 ændringsforslag til gasdirektivet.
For at fremme konkurrencen på  

 naturgasmarkedet lægger Kommissionen op til en større  

 markedsåbning end den, der er fastsat i naturgasforsyningsloven, en  

 selskabsmæssig adskillelse af transmission, distribution og forsyning  

 (handel) samt krav om reguleret netadgang.
Efter naturgasforsyningslovens ikrafttræden den 1.  

 juli 2000 har der været rejst kritik af manglende gennemsigtighed af  

 det danske gasmarked.
Endvidere har Kommissionen i forbindelse med  

 notifikationen af aftaleforholdene i gassektoren rejst tvivl om, hvorvidt  

 bestemmelserne om bindende videresalgspriser i såvel lov om  

 naturgasforsyning som gasaftalen af 22. juni 2000 mellem DONG og HNG/MN er i  

 overensstemmelse med traktatens konkurrencebestemmelser.
 Parterne bag reformopfølgningsaftalen af 22. marts  

 2000 er på den baggrund enige om følgende:
 Naturgasforsyningslovens bestemmelser om bindende  

 videresalgspriser ophæves.
Der skabes større gennemsigtighed i  

 reguleringen af det danske naturgasmarked ved en selskabsmæssig  

 adskillelse af handel og infrastruktur.
Endvidere indføres reguleret  

 adgang til transmissionsnettet.
Regeringen forpligter sig samtidig til at  

 arbejde for, at der skabes tilsvarende gennemsigtige vilkår i de  

 øvrige EU-lande.
 Der er fortsat enighed om, at gasinfrastrukturen  

 naturgasnettet og naturgaslagre - skal forblive i offentligt eje.
Proceduren for fastsættelse af  

 markedsåbningen ændres, således at miljø- og  

 energiministeren efter forelæggelse for Folketingets Energipolitiske  

 Udvalg får mulighed for at ændre grænserne for  

 markedsåbning.
Hermed kan en ændring af markedsåbningen,  

 der følger af en revision af gasdirektivet, implementeres uden  

 lovændring.
En ændring af markedsåbningen forudsætter  

 parternes tilslutning.
I henhold til aftalen af 22. marts 2000 er parterne  

 fritstillede med hensyn til markedsåbning efter udgangen af 2003.
 Der åbnes mulighed for, at naturgasselskabernes  

 energirådgivningsforpligtelse også kan omfatte rådgivning  

 af forbrugere med markedsadgang.
 Parterne er tillige enige om, at der samtidig med  

 forslagene til øget gennemsigtighed af det danske gasmarked gives DONG  

 friere forretningsmæssige rammer gennem en ændring af DONG s  

 vedtægtsmæssige formål.
 DONG skal have samme kommercielle muligheder som sine  

 konkurrenter for at indgå strategiske alliancer med andre  

 energiselskaber samt mulighed for at etablere sig som energiselskab, herunder  

 specielt mulighed for ud fra kommercielle hensyn at engagere sig i vedvarende  

 energi som f.eks. havvindmøller og geotermi.
 DONG kan på et kommercielt grundlag etablere  

 rørforbindelser til udlandet, således at eventuelle overskydende  

 take-or-pay-mængder kan afsættes dér.
 Den viden og erfaring, DONG har opbygget, især  

 vedrørende efterforskningsvirksomhed i Nordsøen, skal ud fra  

 kommercielle motiver kunne udnyttes i andre lande omkring Nordsøen.  

 Principperne herfor skal drøftes mellem parterne.
 Endelig er parterne enige om, at der ud fra kommercielle  

 hensyn i særlige tilfælde kan tilbydes en særlig  

 præferencetarif, såfremt sådanne vilkår tilbydes i  

 andre EU-lande, og hvis det kan sikres, at det ikke har afsmittende effekt  

 på resten af markedet.
 DONG har oplyst, at selskabet har tilbudt de store  

 elværker (Energi E2 og Elsam) at frigøre dem fra de langvarige  

 take-or-pay-kontrakter fra den 1. juli 2001.
2. Energibesparelser Handlingsplanen til fremme af energibesparelser (bilag 1)  

 bør udgøre rammen for energispareindsatsen frem til 2005.  

 Handlingsplanen bør løbende justeres i forbindelse med de  

 årlige energispareredegørelser, og der vil som led heri skulle  

 fremlægges nye initiativer, som er nødvendige for at nå de  

 fastsatte besparelsesmål.
Alt tyder på, at der er et stort  

 energibesparelsespotentiale.
 De centrale elementer i handlingsplanen er:
 Fastsættelse af klare energisparemål i  

 2005 for de enkelte sektorer, herunder den offentlige sektor, privat handel  

 og service, husholdninger og produktionssektoren med henblik på at  

 sikre opnåelsen af det samlede mål for energibesparelser.
Indførelse af adfærdsregulerende
produktafgifter, der fremmer salget af de mest energieffektive produkter,  

 og hvor hele provenuet tilbageføres.
Parterne vil endvidere  

 drøfte andre økonomiske incitamenter.
Udmøntning af de statslige  

 energispareinitiativer, herunder tilskudsordninger, i rammeprogrammer, som  

 udliciteres med henblik på at sikre størst mulig effektivitet i  

 aktiviteterne.
Tilsvarende bør der efter aftale med netselskaberne  

 gennemføres forsøg med udlicitering af programmer, som er  

 finansieret via PSO-midler.
Udvidelse af Elsparefondens indsats, således at  

 indkøbsaftaler og andre ordninger til fremme af energieffektive  

 elapparater, som udvikles i forbindelse med fondens indsats i forhold til  

 husholdninger og den offentlige sektor, også stilles til rådighed  

 for handels- og servicesektoren og produktionsvirksomheder.
Elsparefonden  

 skal endvidere arbejde med elvarmekonvertering i område 4 (det  

 åbne land) til anvendelse af biobrændsler.
Elsparefonden og  

 netselskaberne kan i konkurrence med andre aktører byde på  

 energispareprogrammer, som udliciteres.
Energispareindsatsen i den offentlige sektor skal  

 styrkes.
Dette sker på det statslige område ved, at de statslige  

 institutioner pålægges en styrkelse og udvidelse af de  

 nuværende energispareaktiviteter.
På det kommunale område  

 sker styrkelsen ved, at der med henholdsvis amtskommunerne og  

 primærkommunerne søges indgået en aftale, som sikrer, at  

 besparelsesmålene for den offentlige sektor nås.
 Energispareindsatsen inden for privat handel og  

 service videreføres inden for rammerne af en produktrettet strategi.  

 Parterne skal drøfte finansieringen af indsatsen fra 2002.
 Elnetselskabernes indsats over for større  

 kunder styrkes, således at mindst 10 pct. af erhvervskunderne tilbydes  

 energirådgivning hvert år.
 Der etableres systematiske evalueringer af de  

 statslige initiativer, som udliciteres.
Bilag 1 Handlingsplan til fremme af energibesparelser Energispareindsatsen skal styrkes.
Den statslige indsats  

 til fremme af energibesparelser skal udnyttes mest effektivt med henblik  

 på at fremme de miljø- og energipolitiske  

 målsætninger.
Dette gennemføres ved at udmønte de  

 statslige initiativer, herunder tilskudsordninger, i rammeprogrammer, som  

 udliciteres, således at eksterne operatører konkurrerer om at  

 gennemføre disse.
Der etableres systematiske evalueringer af de  

 enkelte rammeprogrammer.
Elsparefonden skal sikre gennemførelsen af  

 elvarmekonverteringen til fjernvarme og naturgas samt fremme anvendelsen af  

 effektive elapparater efter målsætningen i loven om  

 Elsparefonden.
Elsparefondens indsats udvides til handels-, service- og  

 produktionssektoren, således at indkøbsaftaler og andre  

 ordninger til fremme af energieffektive elapparater, som udvikles i  

 forbindelse med fondens indsats i forhold til husholdninger og den offentlige  

 sektor, også stilles til rådighed for handels- og servicesektoren  

 og produktionsvirksomheder.
Elsparefonden skal endvidere fremme  

 elvarmekonvertering i område 4 (det åbne land) til  

 biobrændsler.
Derudover får Elsparefonden mulighed for i  

 konkurrence med andre aktører på området at byde på  

 energispareprogrammer, som udmøntes efter gennemførelse af  

 licitationer.
Netselskaberne på el-, naturgas- og  

 fjernvarmeområdet skal fremover varetage energispare- og  

 rådgivningsaktiviteter for PSO-midler.
For at sikre effektivitet i  

 anvendelsen af PSO-midlerne gennemføres efter aftale med  

 netselskaberne forsøg med udlicitering af programmer, som er  

 finansieret via PSO-midler.
Netselskaberne kan på lige fod med andre  

 operatører deltage i konkurrence om de programmer, der udliciteres for  

 såvel PSO-midler som statslige midler.
Med henblik på at sikre effektivitet og koordinering  

 i den samlede energispareindsats gennemfører Energistyrelsen den  

 overordnede planlægning, særlig med henblik på  

 gennemførelse af licitationer under de fremtidige rammeprogrammer.
Der  

 gennemføres i forbindelse med udliciteringer evalueringer af  

 gennemførelsen af rammeprogrammerne for at sikre effektiviteten i  

 gennemførelsen af disse.
 Initiativerne tilrettelægges med henblik på at  

 sikre opfyldelsen af følgende besparelsesmål som foreslået  

 i Energistyrelsens rapport »Fremme af Energibesparelser«, september 2000:
1999 2005 Energisparemål 2005 Sektor Aktuelt forbrug Fremskrivning u. nye initiativer PJ Besparelse PJ CO2-reduktion 1000 tons Besparelse i pct.
i.f.t. fremskrivning i 2005 Husholdninger 190 184 8 940 -4 Offentlig service 25 26 2 330 -8 Privat handel og service 55 56 3 490 -5 Produktionserhverv 171 159 2 380 -1 I alt ekskl. transport 442 425 15 2140 -4 Besparelsesmålet på 2,1 mio. tons  

 CO2 udgør 3,5 pct.-point af den samlede  

 CO2-målsætning på 20 pct.
Parterne er enige om at fremme adfærdsregulerende  

 produktafgifter som et effektivt middel til at fremme energibesparelser.
Hele  

 provenuet fra afgiften tilbageføres.
Produktafgifter virker i  

 købssituationen, der er helt afgørende for realiseringen af  

 besparelser.
Produktafgifterne og tilbageføringen udformes  

 således, at de fremmer salget af de energimæssigt bedste  

 produkter.
I forbindelse med energispareredegørelsen for 2001 skal  

 miljø- og energiministeren fremlægge et konkret forslag til  

 indførelse af sådanne produktafgifter for udvalgte produkter.  

 Samtidig skal miljø- og energiministeren fremlægge forslag til,  

 hvordan PSO-midlerne kan anvendes som virkemiddel til opnåelse af  

 sparemålene for kommuner og amter.
 Samtidig er parterne bag denne aftale enige om at  

 drøfte mulighederne for at indføre andre økonomiske  

 incitamenter til energibesparelser, bl.a. på baggrund af rapporten fra  

 det interministerielle udvalg, »Økonomiske incitamenter til fremme af  

 energibesparelser« fra september 2000 med henblik på vedtagelse inden  

 miljø- og energiministerens fremlæggelse af  

 energispareredegørelsen i september 2002.
 Herudover er der enighed om gennemførelsen af  

 følgende mere specifikke initiativer:
Styrket energispareindsats i statslige  

 institutioner: De statslige institutioner pålægges en  

 styrkelse og udvidelse af de nuværende energispareaktiviteter.
Bl.a.  

 skal alle institutioner udarbejde grønne energiregnskaber og  

 indkøbspolitikker, planer for realisering af energibesparelser samt i  

 øget omfang prioritere energieffektivitet i forbindelse med  

 indkøb, vedligeholdelse og projektering.
Der fastsættes krav til  

 energispareaktiviteter og energieffektivitet vedrørende bygninger og  

 apparater i statslige institutioner.
Samtidig skal institutionerne motiveres  

 til at indgå Aikke luft-indkøbsaftaler med Elsparefonden.  

 Miljø- og energiministeren redegør i næste  

 energispareredegørelse for mulighederne for at anvende effektive  

 økonomiske virkemidler til begrænsning af institutionernes  

 energiforbrug.
Provenuet tilbageføres fuldtud som tilskud til  

 energibesparelser.
Styrket energispareindsats i den kommunale  

 sektor: Der søges indgået en aftale med henholdsvis  

 amtskommunerne og primærkommunerne om fremme af energibesparelser i  

 kommunerne.
Udgangspunktet for forhandlingerne er, at disse områder i  

 aftalerne skal forpligtige sig til at nå det fastsatte  

 besparelsesmål for den offentlige sektor.
Inden for denne ramme  

 bør kommunerne have frihed til selv at tilrettelægge indsatsen,  

 men indgåelse af A-indkøbsaftaler med Elsparefonden bør  

 være et naturligt element i indsatsen.
Som led i en aftale udarbejder  

 kommunerne fremover grønne energiregnskaber efter ensartede  

 retningslinjer.
Indsatsen følges op, og ministeren redegør for  

 fremdriften i den årlige energispareredegørelse med henblik  

 på en vurdering af målopfyldelsen.
I lyset af dette  

 redegør ministeren i den næste energispareredegørelse for  

 barrierer og incitamenter til energibesparelser i den kommunale sektor og  

 herunder også for de økonomiske incitamenter.
Energibesparelser i privat handel og service:  

 Energibesparelser inden for privat handel og service videreføres inden  

 for rammerne af en produktrettet strategi.
Indsatsen skal koordineres med  

 Elsparefonden, således at deres erfaringer udnyttes og der opnås  

 den maksimale synergieffekt.
I 2001 finansieres indsatsen af de  

 tilbageværende midler fra de 1,8 mia. kr. til energibesparelser i  

 erhvervslivet.
Som led heri skal parterne drøfte mulighederne for at  

 tilføre denne ordning flere midler fra 2002.
Elnetselskabernes energispareindsats: I  

 overensstemmelse med den udsendte bekendtgørelse skal elnetselskaberne  

 spille en aktiv rolle i bl.a. kampagner og energirådgivning.  

 Energirådgivningen over for større kunder skal styrkes,  

 således at mindst 10 pct. af erhvervskunderne tilbydes  

 energirådgivning hvert år.
Som led heri skal der sikres et mere  

 ensartet aktivitetsniveau mellem selskaberne.
I forbindelse med  

 energirådgivningen, kampagner mv. bør der efter aftale med  

 sektoren i stigende omfang ske en udlicitering af opgaverne.
Energistyrelsen  

 fastlægger forudsætningerne vedrørende omfanget og  

 prioriteringen af indsatsen og fører tilsyn med, at midlerne anvendes  

 effektivt til fremme af målsætningerne.
Naturgas- og fjernvarmeselskabernes  

 energispareindsats: Disse selskaber skal fremover arbejde aktivt for  

 fremme af energibesparelser, og som led heri skal de medvirke i  

 gennemførelsen af kampagner, og de skal tilbyde deres kunder  

 rådgivning om energibesparelser.
Indsatsen skal efter en  

 opbygningsperiode have et betydeligt omfang.
Lokale energispareudvalg: De lokale  

 energispareudvalg, som oprettes i henhold til energispareloven, skal spille  

 en central rolle i koordineringen og fremme af det lokale energisparearbejde.  

 Udvalgenes arbejde finansieres af deltagerne i disse, herunder specielt af  

 forsyningsselskaberne.
Tværgående projekter i forbindelse med  

 udvalgenes etablering finansieres via den produktrettede  

 tilskudsordning.
 Som led i energispareredegørelsen for 2001, som  

 fremlægges i september 2001, gøres der status over  

 energispareindsatsen, herunder over den overordnede prioritering af indsatsen  

 og opfyldelsen af energisparemålene for 2005. Samtidig fremlægges  

 der forslag til energisparemål for 2008-12.
Miljø- og Energiministeriet Departementet Den 28. maj 2001 Det Energipolitiske Udvalg Christiansborg 1240  København K Til udvalget følger vedlagt i 70 eksemplarer  

 forslag til ændring af vedtægtsmæssige formål for  

 DONG A/S, DONG Naturgas A/S og DONG E&P samt forslag til  

 vedtægtsmæssige formål for to nye datterselskaber DONG  

 Norge AS og DONG Færoyar P/F, der tænkes oprettet under DONG  

 E&P.
Ændringer af DONG selskabernes  

 vedtægtsmæssige formål skal efter § 2, stk. 2, i Lov nr.  

 254 af 8. juni 1983 om Dansk Olie og Naturgas A/S m.v., godkendes af  

 miljø- og energiministeren med tilslutning fra et af Folketinget  

 nedsat udvalg.
Folketingets Energipolitiske Udvalg anmodes på den  

 baggrund om at give sin tilslutning til de fremsendte forslag til  

 vedtægtsmæssige formål for DONG, DONG Naturgas, DONG  

 E&P og for de to datterselskaber, der tænkes oprettet under DONG  

 E&P.
 Den foreslåede udvidelse af DONG s, DONG Naturgas  

  og DONG E&P s vedtægtsmæssige formål skal ses med  

 baggrund i forslag til lov om ændring af lov om naturgasforsyning (L  

 232), der blev fremsat den 27. april 2001 af miljø- og  

 energiministeren, hvoraf det fremgår, at miljø- og  

 energiministeren vil fremlægge et forslag til ændring af DONG s  

 vedtægter over for Folketingets Energipolitiske Udvalg.
Af bemærkningerne til lovforslaget fremgår, at  

 regeringen lægger vægt på, at der samtidig med  

 markedsåbningen etableres et tilfredsstillende grundlag for DONG s  

 kommercielle virksomhed.
Det fremgår endvidere, at regeringen  

 lægger vægt på, at DONG får samme kommercielle og  

 strategiske muligheder som andre energiselskaber.
Dette gælder bandt  

 andet udnyttelse af den viden, DONG har opbygget især vedrørende  

 efterforskningsvirksomhed i Nordsøen.
Der bør også gives  

 mulighed for samarbejde og alliancer med andre energiselskaber, for eksempel  

 elselskaber og de regionale naturgasselskaber.
Endvidere vil DONG få  

 mulighed for at yde et bidrag inden for vedvarende energi.
Det gælder  

 blandt andet etablering af havvindmøller og fremme af geotermi.
 Endvidere har et flertal i Folketinget i forbindelse med  

 forespørgselsdebatten F 51 af 8. maj 2001 besluttet, at DONG på  

 kommercielt grundlag får samme muligheder som sine konkurrenter,  

 således at den danske gassektor også fremover bidrager til  

 Danmarks forsyningssikkerhed og opfyldelse af de miljøpolitiske  

 målsætninger.
DONG s formålsparagraf foreslås ændret,  

 således at koncernen kan beskæftige sig med alle former for  

 energi samt levere produkter og ydelser i sammenhæng hermed.
Muligheden  

 for at beskæftige sig med andre former for energi er også  

 medtaget i datterselskabernes vedtægter, da det endnu er uvist,  

 hvorledes de forskellige aktiviteter organiseres indenfor koncernen.
Det er  

 dog fastlagt, at DONG-koncernens aktiviteter inden for vedvarende energi vil  

 blive placeret i et særskilt selskab med begrænset ansvar  

 (aktieselskab). Dette selskabs vedtægter vil senere blive forelagt  

 udvalget.
Herudover er foreslået en udvidelse af DONG E&P  

 s geografiske aktivitetsområde til at omfatte nordsølandene  

 generelt, dvs.
Norge, Storbritannien, Holland og Tyskland.
 DONG har omkring baggrunden for oprettelsen af de to nye  

 datterselskaber DONG Norge og DONG Færoyar oplyst, at lokale,  

 kommercielle og skattemæssige forhold er baggrunden for, at DONG  

 E&P ønsker at organisere sine aktiviteter i Norge og  

 Færøerne i selvstændige selskaber på samme  

 måde, som aktiviteterne i Grønland er placeret i selskabet DONG  

 Grønland.
 Med hensyn til oprettelse af datterselskabet DONG Norge  

 har jeg tidligere i brev af 26. oktober 2000 (Alm. del   bilag 75) orienteret  

 udvalget om, at der kunne blive tale om oprettelse af et nyt datterselskab  

 til varetagelse af DONG s aktiviteter.
 DONG har i øvrigt i forlængelse af  

 oprettelsen af de to nye datterselskaber oplyst, at DONG også forventer  

 at placere sine aktiviteter på britisk sokkel ved grænsen til den  

 færøske sokkel i et selvstændigt datterselskab.
Såfremt Folketinget vedtager forslag til lov om  

 ændring af lov om naturgasforsyning (L 232), vil DONG Naturgas som  

 følge af forslaget om den selskabsmæssige adskillelse af  

 transmission, distribution, forsyning af forbrugere på faste  

 vilkår og forsyning af forbrugere på individuelle vilkår  

 skulle oprette flere nye selvstændige selskaber.
Udvalget vil i  

 overensstemmelse med DONG-loven også få disse nye selskabers  

 vedtægtsmæssige formål oversendt med henblik på at  

 give sin tilslutning inden selskabernes stiftelse.
 Til brug for udvalgets behandling af ændringen af  

 DONG-selskabernes vedtægtsmæssige formål vedlægges  

 notat om DONG s friere forretningsmæssige rammer bilagt notat fra DONG  

 om udvidelse af det geografiske område for DONG E&P.
Svend Auken / Thomas Hopp DONG A/S  formålsparagraf (§  

 2):
Eksisterende Forslag Selskabets formål er direkte eller indirekte,  

 såvel her i landet som i udlandet, at fremskaffe, opbevare,  

 transportere og sælge olie, olieprodukter og naturgas samt drive hermed  

 beslægtet virksomhed.
 Selskabet driver tillige virksomhed med efterforskning og  

 indvinding af geotermisk energi, men ikke distribution af geotermisk  

 energi.
 Selskabets formål er at bidrage til et velfungerende  

 og stabilt energimarked i Danmark ved, direkte eller indirekte, såvel  

 her i landet som i udlandet, på et kommercielt grundlag at udvikle,  

 efterforske, indvinde, fremskaffe, opbevare, behandle, transportere,  

 producere og handle med energiprodukter samt produkter og ydelser i  

 sammenhæng hermed.
 DONG Naturgas A/S  formålsparagraf (§  

 2):
Eksisterende Forslag Selskabets formål er direkte eller indirekte,  

 såvel her i landet som i udlandet, at fremskaffe, opbevare,  

 transportere og sælge naturgas samt drive hermed beslægtet  

 virksomhed.
 Selskabets formål er at bidrage til et velfungerende  

 og stabilt energimarked i Danmark ved, direkte eller indirekte, såvel  

 her i landet som i udlandet, på et kommercielt grundlag at fremskaffe,  

 opbevare, behandle, transportere og handle med naturgas såvel som andre  

 relevante energiformer samt produkter og ydelser i sammenhæng  

 hermed.
 DONG E&P s formålsparagraf (§  

 2):
Eksisterende Forslag Selskabets formål er at efterforske og indvinde  

 kulbrinter på dansk område og i grænseområder til  

 Danmark (inkl.
Grønland og Færøerne) samt at opbevare,  

 behandle, transportere og sælge kulbrinter samt drive den til  

 opfyldelsen af ovennævnte formål fornødne  

 finansieringsvirksomhed.
 Selskabets formål er at bidrage til et velfungerende  

 og stabilt energimarked i Danmark ved, direkte eller indirekte, på et  

 kommercielt grundlag at efterforske og indvinde kulbrinter i Danmark (inkl.  

 Grønland og Færøerne) og i landene omkring  

 Nordsøen samt at opbevare, behandle, transportere og handle med  

 kulbrinter såvel som andre relevante energiformer samt produkter og  

 ydelser i sammenhæng hermed.
 DONG Norge AS s formålsparagraf (§  

 3):
Forslag Selskapets formål er å lete etter og utvinne olje og gass  

 på norsk område, å oppbevare, behandle, transportere og  

 handle med hydrokarboner såvel som andre relevante energiformer, samt  

 produkter og tjenester i denne sammenheng.
 DONG Føroyar P/F s formålsparagraf (§  

 2):
Forslag Selskabets formål er, at efterforske og indvinde  

 kulbrinter på færøsk område, at opbevare, behandle,  

 transportere og handle med kulbrinter såvel som andre relevante  

 energiformer, samt produkter og ydelser i sammenhæng hermed.
Miljø- og Energiministeriet Energistyrelsen Den 25. maj 2001 Notat vedrørende DONG s friere forretningsmæssige  

 rammer Det fremgår af bemærkningerne til Forslag til  

 Lov om naturgasforsyning (lovforslag nr.
L 232), at regeringen lægger  

 vægt på, at der samtidig med markedsåbningen etableres et  

 tilfredsstillende grundlag for DONG s kommercielle virksomhed, og at  

 miljø- og energiministeren i forlængelse af fremsættelsen  

 af lovforslaget vil fremlægge et forslag til ændring af DONG s  

 vedtægter for Folketingets Energipolitiske Udvalg.
Nedenfor gives en  

 redegørelse for indholdet i forslaget til ændring af  

 DONG-selskabernes vedtægtsmæssige formålsbestemmelser.
Vedvarende energi DONG har foreslået, at selskabet skal have mulighed  

 for at engagere sig i vedvarende energi og miljøvenlige  

 energiteknologier på et kommercielt grundlag.
Blandt andet arbejder  

 selskabet med muligheden for på et kommercielt grundlag at indgå  

 i etablering af havvindmøller og geotermi.
DONG vil med forslaget  

 få mulighed for at yde et væsentligt bidrag inden for vedvarende  

 energi.
Det vil samtidig blive foreslået, at der gives DONG mulighed  

 for samarbejde og alliancer med andre energiselskaber, herunder elselskaber,  

 således at f.eks. etablering af havvindmøller kan ske i  

 samarbejde med elselskaber.
 DONG s mulige engagement i vedvarende energi på et  

 kommercielt grundlag bør imidlertid ske på en sådan  

 måde, at det sikres, at der ikke sker krydssubsidiering, og det klart  

 fremgår hvilke midler, der investeres i området, og hvilke  

 afkast, dette giver.
 For at sikre dette og en høj grad af  

 gennemsigtighed af de kommercielle aktiviteter inden for vedvarende energi  

 bør aktiviteterne inden for vedvarende energi ske i et særskilt  

 selskab med begrænset hæftelse (aktieselskab) som et  

 datterselskab under DONG-koncernen.
Efterforskning og Produktion Formålet med vedtægtsændringen er at  

 give selskabet mulighed for yderligere at udvikle sine aktiviteter i landene  

 omkring Nordsøen, hvor der er mange lighedstræk til det danske  

 område både med hensyn til de geologiske, tekniske og  

 myndighedsmæssige forhold.
Det er således ikke tanken, at DONG  

 E&P geografisk vil gå uden for landene omkring Nordsøen  

 eller Færøerne og Grønland.
Engagementet i efterforskning og produktion vil fortsat  

 ske på et forretningsmæssigt grundlag i samarbejde med store  

 internationale olieselskaber på samme måde som DONGs hidtidige  

 aktiviteter uden for Danmark.
Investeringerne vil ske både ved  

 deltagelse i efterforskning og ved køb af andele af licenser, hvor der  

 allerede er gjort fund af kulbrinter og evt. en igangværende  

 produktion.
 DONG E&P vil kunne gå ind i de  

 behandlingsaktiviteter, der knytter sig til produktion og transport af olie  

 og naturgas, hvorimod det ikke er tanken, at DONG skal involvere sig i  

 egentlig raffinaderivirksomhed.
 I vedlagte notat har DONG nærmere beskrevet  

 grundlaget for en udvidelse af det geografiske område for DONG  

 E&P.
Alliancer og samarbejde med andre energiselskaber De europæiske energimarkeder undergår i disse  

 år betydelige forandringer.
Udviklingen drives af EU s initiativer med  

 henblik på en liberalisering af markedet for energiforsyning med  

 ledningsbunden energi.
Energisektorens reaktion på liberaliseringen er  

 at effektivisere driften og øge konkurrencedygtigheden.
Det sker  

 f.eks. ved alliancer og sammenlægninger både inden for og  

 på tværs af el- og gassektorerne og på tværs af  

 landegrænserne.
Danmarks integration med den øvrige del af  

 Europa betyder, at denne udvikling også slår igennem på det  

 danske energimarked, hvilket fundamentalt vil ændre DONGs  

 konkurrencesituation og økonomiske grundlag.
 En forudsætning for, at DONG fortsat kan varetage  

 både sine samfundsmæssige og forretningsmæssige hensyn i et  

 stadigt mere liberaliseret marked, er, at selskabet får samme  

 kommercielle og strategiske muligheder som konkurrenterne, herunder  

 mulighederne for at indgå samarbejde og alliancer med andre  

 energisselskaber, for eksempel elselskaber og de regionale gasselskaber, samt  

 muligheden for at deltage på vedvarende energiområdet.
DONG DONG Efterforskning og Produktion A/S Den 23. maj 2001 Notat om udvidelse af det geografiske område for DONG Efterforskning og Produktion A/S DONG har været aktiv i efterforskning på dansk  

 sokkel siden 1984. Efter betydelige kapitalindskud fra staten og  

 moderselskabet i 80 erne og 90 erne til deltagelsen i efterforskning og  

 opbygning af selskabets kompetencer er der nu opnået indtjening fra  

 produktion fra tre felter i Nordsøen.
Denne produktion bidrog i  

 år 2000 med en omsætning på næsten 2 mia. kr. og et  

 resultat på ca. 600 mio. kr. efter skat.
Med købet af Danop i 2000 er der opnået en  

 betydelig kompetence indenfor boreoperationer, og selskabet har i dag en  

 organisation, der er anerkendt af olieselskaberne både som partner, som  

 operatør og som boreorganisation.
DONGs kompetencer indenfor  

 efterforskning har vist sig bl.a. i forbindelse med Nini- og Cecilie fundene,  

 hvor selskabet er operatør.
DONG har endvidere som boreoperatør  

 opnået betydelige besparelser på egne og partneres vegne ved at  

 stå for gennemførelsen af en lang række boringer i Danmark  

 i de forløbne år.
Senest har de norske myndigheder efter en  

 grundig gennemgang af selskabets kompetencer meddelt, at DONG vil være  

 kvalificeret som operatør på norsk sokkel.
DONG E&P s vedtægter rummer i dag mulighed for  

 efterforsknings- og produktionslicenser i Danmark, Grønland og  

 Færøerne samt i grænseområder hertil.
Selskabet har  

 således 40 licenser i Danmark, 2 i Grønland, en ved  

 Færøerne, 2 i Norge, 3 i Storbritannien, samt 1 i hhv.
Tyskland  

 og Holland.
De nuværende rammer lægger en geografisk  

 begrænsning, der ikke er geologisk begrundet og låser selskabet  

 til områder med forholdsvis høj efterforskningsrisiko.
Ved at  

 sprede investeringsrisikoen over et større geografisk område,  

 der omfatter alle Nordsølandene, vil selskabet få bedre  

 muligheder for at sikre reservetilvæksten - bl.a. ved at købe  

 sig ind i eksisterende produktion - og dermed opretholde produktions- og  

 indtjeningsniveauet.
I modsat fald er der risiko for, at forrentningen af den  

 kapital, der er investeret i selskabet bliver ringe, idet den forventede  

 produktion fra de nuværende fund falder i de nærmeste år.  

 Derved opnås ikke det mulige udbytte af den opbyggede kompetence og den  

 investerede kapital, hvorfor de værdier, som staten over en lang  

 årrække har opbygget i DONG på  

 efterforskningsområdet, kan gå tabt, ligesom det  

 økonomiske grundlag for fortsat deltagelse i dansk efterforskning vil  

 svækkes.
En udvidelse af det geografiske område vil give  

 selskabet mulighed for at opnå en mere stabil økonomisk  

 udvikling.
Samtidig vil DONGs mulighed for adgang til egne gasreserver  

 øges, hvilket vil styrke koncernens konkurrencesituation på  

 selskabets markeder i Danmark, Sverige og Tyskland,  samt øge  

 forsyningssikkerheden på det danske gasmarked i fremtiden til gavn for  

 danske forbrugere.
Engagementet i efterforskning og produktion i det udvidede  

 geografiske område vil ske i samarbejde med store internationale  

 olieselskaber på samme måde som DONGs hidtidige aktiviteter uden  

 for Danmark, hvor DONG har licenser sammen med Shell, Texaco, Amerada Hess,  

 Statoil, Phillips m.fl.
Investeringerne vil ske både ved deltagelse i  

 efterforskning og ved køb af andele af licenser, hvor der allerede er  

 gjort fund af kulbrinter og evt. en igangværende produktion.
I vedlagte bilag er DONGs kompetencer i  

 Nordsøområdet nærmere beskrevet.
I hele området kan  

 der være prospekter eller felter, hvor DONG vil have en  

 konkurrencefordel i kraft af den viden selskabet har opbygget om undergrunden  

 i regionen i forbindelse med de danske aktiviteter.
DONG har endvidere  

 etableret et netværk og kontakter til myndigheder og olieselskaber i  

 andre Nordsølande og selskabet får regelmæssigt  

 henvendelser fra olieselskaber, der ønsker DONG som partner i  

 forbindelse med nye udbudsrunder eller omlægninger af  

 licensporteføljer.
Bilag 1 DONG s kompetencer i forhold til Nordsøen Hovedparten af de kulbrinter, der produceres i  

 Nordsøen stammer fra felter i et Centralt sækningsområde  

 benævnt Centralgraven og Viking Graven.
Andre vigtige områder er  

 Det Sydlige Gasbassin, Moray-Firth-Området og Færø-Vest  

 Shetland Bassinet - se vedlagte kort.  De produktive bassiner, der har mange  

 geologiske lighedtræk er grænseoverskridende mellem Holland,  

 Tyskland,  Danmark, Storbritannien og Norge.
 Olieselskaberne, der efterforsker og producerer olie og  

 gas fra Nordsøen er for et flertals vedkommende aktive i hele  

 Nordsø-regionen på tværs af nationale grænser.
DONG har opbygget og udviklet en betydelig viden indenfor  

 efterforskning af olie og gas, både hvad angår operationer  

 på landjorden og i den danske del af Nordsøen.
Der er  

 således opbygget et betydeligt regionalt kendskab til de geologiske  

 provinser indenfor og udenfor Danmarks grænser.
Efterforskning indenfor  

 en enkelt licens er altid betinget af et regionalt kendskab til en  

 større og mere udbredt geologisk provins.
Der er kun ubetydelige  

 forskelle i efterforskningen og beskrivelsen af de prospektmuligheder, der  

 findes i den danske del af Nordsøen og de muligheder, der findes i  

 såvel den norske som den engelske del af Nordsøen.  

 Efterforskningen og produktionen af olie og gas indenfor forskellige  

 geologiske lag i Nordsø-området bygger i udstrakt grad på  

 den samme geologiske model og produktionsforholdene adskiller sig ikke  

 væsentligt fra forholdene på dansk sokkel.
Udenfor det centrale strøg har den mest succesfulde  

 efterforskning i Danmark koncentreret sig om områder med geologiske  

 forhold, der først resulterede i Siri-fundet, og senere i de  

 succesfulde boringer Nini, Cecilie, der alle har fundet olie.
Samme  

 geologiske forhold er gældende vest for Shetland, hvor der  

 foregår en betydelig olieproduktion.
DONG har sammen med et  

 internationalt olieselskab siden 1995 været aktiv deltager i det  

 færøske område, samt det område, hvor  

 grænsedragningen til Storbritannien tidligere ikke var fastlagt.
I  

 dette samarbejde har DONG bidraget med sin viden fra det danske område  

 og har været meget succesfuld med en tildeling af en licens i det  

 færøske område, samt tildeling af tre licenser på  

 det britiske område.
