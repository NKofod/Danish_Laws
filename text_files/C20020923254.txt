Deltagervilkår under AMU Meddelelse nr. 2/2002 Vedrørende: Bekendtgørelse nr. 1376  

 af 20. december 2000 om deltagervilkår og betalingsordninger ved  

 deltagelse i arbejdsmarkedsuddannelser.
 Emne: Adgang for særlige  

 grupper/"gråzone-personer".
 På foranledning af nogle henvendelser fra  

 uddannelsesstederne skal ministeriet henlede uddannelsesstedernes  

 opmærksomhed på, at personer, som ikke er dagpengeberettigede og  

 som ikke oppebærer kontanthjælp (gråzone-personer), kan  

 få adgang til en arbejdsmarkedsuddannelse.
 Gråzone-personkredsen omfatter bl.a.  

 førtidspensionister, efterlønsmodtagere m. fl.
 Der er dog en forudsætning for at få adgang,  

 at personen tilhører målgruppen for arbejdsmarkedsuddannelserne,  

 og i øvrigt opfylder adgangsbetingelserne i bekendtgørelsens  

 kapitel 1-3.
 Det er ligeledes en betingelse, at ansøgeren kan  

 dokumentere at tilhøre arbejdsstyrken og at uddannelsen er  

 erhvervsrelevant på kortere sigt.
 Eksempelvis bør en ansøgning om et PC-kursus  

 ikke imødekommes, såfremt uddannelsen alene skal dække  

 private og rent personlige behov.
 Kursistmeddelelse nr. 6/2000 ophæves.
