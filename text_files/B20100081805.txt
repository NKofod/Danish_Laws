Bekendtgørelse om ændring af bekendtgørelse om uddannelsesydelse § 1 I bekendtgørelse nr. 678 af 1. juli 2009 om uddannelsesydelse, foretages efter forhandling med Beskæftigelsesrådet følgende ændringer:
 1. I § 2 indsættes som nyt stykke 2:
»Stk. 2. De almindelige regler om a-kassernes sagsbehandling mv. finder anvendelse ved afgørelse om og udbetaling af uddannelsesydelse.
Hvis a-kassen i en sag tager forbehold for, at medlemmet har ret til ydelsen, jf. § 65 a i loven, skal a-kassen oplyse om, at en eventuel tilbagebetaling af ydelsen og renter sker efter reglerne i denne bekendtgørelse.« 2. Overskriften til § 19 affattes således:
»Underretning og afgørelse om ret til uddannelsesydelse« 3. I § 17, stk. 1, indsættes efter »Et medlem skal betale uddannelsesydelse tilbage,«: »herunder uddannelsesydelse, der er udbetalt med forbehold,«.
 4. I § 20 ændres »standser udbetalingen af« til: »træffer afgørelse om ret til«.
 5. I § 21, stk. 1, ændres »indstille udbetalingen« til: »træffe afgørelse om ret til udannelsesydelse«.
 6. I § 29, stk. 1, indsættes efter »Et medlem, der uberettiget har modtaget udannelsesydelse,«: »herunder uddannelsesydelse, der er udbetalt med forbehold,«.
§ 2 Stk. 1. Bekendtgørelsen træder i kraft den 1. juli 2010, jf. dog stk. 2.1) Stk. 2. Hvis a-kassen har standset udbetalingen og partshørt medlemmet inden den 1. juli 2010, finder de hidtidige regler anvendelse.
Arbejdsmarkedsstyrelsen, den 25. juni 2010 Marie Hansen / Vibeke Dalbro 1) Der udarbejdes en skrivelse om ændring af vejledningen til bekendtgørelsen.
