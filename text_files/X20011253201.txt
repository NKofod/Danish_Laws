Genbeskatning af underskud   afhændelse  

 eller overførsel af virksomhed Spørgsmålene til Ligningsrådet var  

 følgende:
1. 	Vil moderselskabet M's overtagelse fra udenlandske datterselskaber  

 af tilgodehavender på debitorer samt indtræden i  

 datterselskabernes lejekontrakter vedrørende showroom blive anset for  

 hel eller delvis afhændelse af virksomhed, jf. ligningslovens § 33 E,  

 stk. 2, eller som hel eller delvis overførsel af virksomhed i  

 forbindelse med datterselskabets likvidation, jf. ligningslovens § 33 E, stk.  

 3? 2.	Gør det en forskel for besvarelsen af spørgsmål  

 1, at moderselskabet samtidig med overtagelsen af de nævnte aktiver  

 indgår egne nye aftaler dels med medarbejdere afskediget fra  

 datterselskaberne og dels med eksisterende handelsagenter for  

 datterselskaberne om, at disse for fremtiden udøver salgsaktiviteter  

 for moderselskabet på det respektive udenlandske marked som  

 selvstændige handelsagenter? 3.	Gør det en forskel for besvarelsen af spørgsmål  

 1 og 2, at moderselskabet for et mindre antal afskedigede medarbejdere fra  

 datterselskabet, efter deres ønske ansætter disse i stedet for,  

 at medarbejderne bliver selvstændige handelsagenter? Svar:
ad 1) Ja ad 2) Nej ad 3) Nej Beskrivelse af de faktiske forhold M A/S er en grossistvirksomhed, som handler med  

 tøjkollektioner.
Virksomheden designer selv tøjkollektionerne  

 og foretager indkøb.
Selve produktionen udføres i Asien.
 M har 4 datterselskaber placeret i Holland, Sverige, Norge  

 og Tyskland.
 Moderselskabet M varetager design og indkøb,  

 ligesom M står for at få varerne produceret i Asien.  

 Moderselskabet varetager herudover fællesfaciliteter for koncernen  

 bestående i administration, bogføring, lønudbetaling samt  

 lagerfunktion.
 Datterselskaberne har outsourcet deres ledelse til M, og  

 datterselskaberne betaler vederlag til M for de ydelser, som modtages i form  

 af ledelse og administration m.v.
 Datterselskabernes aktivitet er således  

 begrænset til salgsfunktionen på de respektive udenlandske  

 markeder.
 Der er mellem M og datterselskaberne indgået  

 samarbejdsaftaler, hvorefter der er fastsat bestemte partier, som  

 datterselskaberne skal aftage på årsbasis, ligesom der er fastsat  

 retningslinier for, til hvilken pris videresalg skal ske.
Aftaler om salg sker i datterselskabets navn.
Når  

 der er indgået en aftale med en kunde, indkøber  

 datterselskaberne varerne fra M.
M leverer herefter varen direkte til kunden,  

 ligesom M udsteder faktura til kunden.
Såvel M som datterselskaberne  

 har således ajourførte kartoteker over koncernens kunder.
Den opsøgende salgsaktivitet er organiseret forskelligt i de  

 enkelte datterselskaber.
I Tyskland sker aktiviteten både gennem  

 medarbejdere ansat i M, men udstationeret til datterselskabet, medarbejdere  

 ansat direkte i det tyske selskab og via lokale tyske handelsagenter, som  

 datterselskabet har indgået aftale med.
I Tyskland har agenterne  

 fået bemyndigelse til indenfor visse rammer at indgå endelige  

 aftaler med kunderne om salg.
I Holland udøves salgsaktiviteten alene gennem medarbejdere ansat i  

 datterselskabet.
Herudover er ansat 3 administrative medarbejdere, der dels  

 varetager de administrative funktioner og dels forestår det, der kaldes  

 filtrering.
Ved filtrering forstås, at der sker en vurdering af den  

 enkelte kundes forhold, inden der indgås en endelig aftale.
I de øvrige datterselskaber udøves aktiviteten alene gennem  

 medarbejdere ansat i datterselskabet.
På samme måde som i det  

 hollandske datterselskab forestår det svenske datterselskab selv  

 filtreringen af kunder, mens denne funktion for de øvrige selskabers  

 vedkommende varetages af M.
Aftalen om salg er i disse tilfælde derfor  

 ikke endelig, før den pågældende ordre er accepteret af  

 M.
Baggrund for ansøgningen M A/S overvejer at likvidere sine udenlandske  

 datterselskaber i Holland, Sverige, Norge og Tyskland.
Likvidationerne  

 overvejes foretaget, fordi den forretningsmæssige drift af selskaberne  

 ikke har været tilfredsstillende over en årrække.
Samtidig  

 ønsker M at opstarte egne salgsaktiver på de respektive  

 udenlandske markeder.
 Afsætning af koncernens varer ønskes for  

 fremtiden varetaget af selvstændige agenter, som M indgår direkte  

 aftale med.
 De 4 datterselskaber har alle deltaget i en sambeskatning  

 efter selskabsskattelovens § 31 med det danske moderselskab M.
 Hvis et udenlandsk selskab, som udtræder af en  

 sambeskatning med et dansk moderselskab, har haft underskud i  

 sambeskatningsperioden, som er fradraget i andre selskabers skattepligtige  

 indkomst, og som ikke modsvares af senere års overskud, følger  

 det af ligningslovens § 33 E, stk. 1, at det danske moderselskabs  

 skattepligtige indkomst forhøjes med et tilsvarende beløb i det  

 indkomstår, hvor det udenlandske selskab udtræder af  

 sambeskatningen (genbeskatning af underskud).
Efter ligningslovens § 33 E, stk. 3, er genbeskatning af  

 underskud begrænset til likvidationsavancen med tillæg af  

 skattefrie udbytter og aktieavancer hidrørende fra det udenlandske  

 selskab i de seneste fem år, når datterselskabet likvideres,  

 medmindre datterselskabets virksomhed helt eller delvis overføres til  

 koncernforbundne selskaber i forbindelse med likvidationen.
Hvis dette er  

 tilfældet, udløses der fuld genbeskatning efter ligningslovens §  

 33 E, stk. 1 og 2.
 Hvis datterselskabernes virksomhed ikke overføres i  

 forbindelse med likvidationen, men i stedet afhændes helt eller delvist  

 til et koncernforbundet selskab forinden, følger det ligeledes af  

 ligningslovens § 33 E, stk. 2, at der udløses fuld genbeskatning.
 De spørgsmål, som selskabet ønsker  

 afklaret, angår, hvorvidt genbeskatning af underskud kan ske  

 begrænset efter ligningslovens § 33 E, stk. 3 ved datterselskabernes  

 likvidation, eller om de påtænkte dispositioner, som beskrives  

 nedenfor, vil udløse fuld genbeskatning efter ligningslovens § 33 E,  

 stk. 1 eller 2.
Gennemførelsen af likvidationerne Likvidationen af de udenlandske datterselskaber vil ske  

 efter de respektive udenlandske regler herfor.
Medarbejderne De ansatte medarbejdere i de udenlandske datterselskaber  

 vil blive afskediget af det pågældende datterselskab.
M vil  

 herefter rette henvendelse til nogle af medarbejderne og tilbyde dem at  

 indgå en agentaftale.
Indgår medarbejderne agentaftalerne, vil de  

 fremover skulle formidle salg på det udenlandske marked for M som  

 selvstændige erhvervsdrivende.
Der kan opstå situationer, hvor enkelte medarbejdere ikke  

 ønsker at tage den større risiko, der er ved at blive  

 selvstændig erhvervsdrivende.
Bliver dette aktuelt, kan det for enkelte  

 medarbejdere, som M gerne vil have tilknyttet i fremtiden, undtagelsesvist  

 blive tale om, at M ansætter dem som salgsmedarbejdere.
I det tyske selskab er der udover selskabets egne ansatte p.t. to  

 medarbejdere, der er ansat i M, men som er udstationeret til det tyske  

 datterselskab.
Udstationeringen ophører ved det tyske datterselskabs  

 likvidation, men for disse medarbejdere overvejes det også, at M  

 tilbyder dem at indgå en agentaftale.
Hvis medarbejderne indgår  

 agentaftalerne, vil de gå fra at være ansatte i M til at formidle  

 salg for M på det tyske marked som selvstændige  

 erhvervsdrivende.
Lokale agenter De agentaftaler, som det tyske datterselskab har indgået med lokale  

 tyske handelsagenter, forventes enten opsagt inden likvidationen, i hvilken  

 forbindelse M indgår nye aftaler med agenterne, eller også  

 overføres agentaftalerne til M i forbindelse med likvidationen.  

 Overførslen forudsætter dog agenternes samtykke, hvorfor der  

 reelt ikke er nogen forskel mellem de to muligheder.
Ved opsigelse af agentaftalerne har agenterne ifølge kontrakten og  

 den gældende direktivbestemte lovgivning krav på kompensation for  

 den nytte, som agentgiveren - dvs. det tyske datterselskab - kan få i  

 fremtiden af de kunder, som agenten har skaffet.
I og med datterselskabet  

 likvideres, kan det ikke drage nytte af kunderne i fremtiden, og formelt har  

 agenterne derfor ikke krav på kompensation.
Da M imidlertid er i  

 besiddelse af kundekartoteket og derfor kan drage nytte heraf, forventes det,  

 at agenter, der ikke ønsker at fortsætte for M, kompenseres.
Aktiver Da datterselskaberne alene har udadvendte  

 salgsaktiviteter, har de typisk ikke den store aktivmasse.
Ved likvidationen  

 forventes aktiver som sådan realiseret.
Flere af selskaberne har  

 imidlertid lejekontrakter på lokaler, som p.t. bruges til showroom.  

 F.eks. har det tyske selskab 3 lejekontrakter på showroom med  

 tilhørende indretning, der anvendes til at fremvise kollektionerne for  

 agenterne.
I visse af lejekontrakterne for lokalerne har lejeren - dvs.  

 datterselskaberne - ret til at overdrage lejeretten.
I forbindelse med  

 likvidationen overvejes det derfor enten at lade agenterne overtage  

 lejemålet eller at lade M overtage lejemålet.
 Hvis den sidste løsning vælges, vil det  

 indebære, at der også kan blive tale om udlodning af  

 lejekontrakten og dermed også af aktivet bestående i indretning  

 af lejede lokaler.
 I tilfælde hvor lejekontrakterne ikke kan  

 overdrages, overvejes det at indgå forhandlinger med udlejeren for  

 på tilsvarende vis at lade M eller agenterne overtage lejemålet.
I forbindelse med likvidationen kan der også blive  

 tale om, at tilgodehavender fra varedebitorer udloddes.
Det vil blive  

 tilstræbt, at disse inddrives i forbindelse med likvidationen, men  

 erfaringsmæssigt kan der være et antal varedebitorer, som det  

 tager forholdsvis lang tid at afvikle.
For at likvidationen kan afsluttes  

 inden for en overskuelig periode, overvejes det derfor at udlodde  

 varetilgodehavenderne, og dermed lade M indtræde heri.
Agentaftalerne Indholdet af de agentaftaler, som det tyske datterselskab  

 allerede har indgået med tyske handelsagenter, forventes  

 indholdsmæssigt at svare til de aftaler, som M forventer at indgå  

 i fremtiden.
Baggrunden herfor er, at retsstillingen mellem agentgiveren og  

 agenten er lovreguleret på basis af et EU-direktiv, og som en naturlig  

 følge heraf vil kontrakterne være præget af en vis  

 ensartethed.
Om de nuværende agentaftaler er det oplyst, at  

 agenten er selvstændig erhvervsdrivende, der selv skal bære alle  

 omkostninger forbundet med salget.
Som vederlag modtager agenten provision,  

 hvis størrelse fastsættes individuelt, idet der dog kan  

 være aftalt en garanteret mindsteprovision.
Agentens hovedopgave er at virke for afsætning af agenturgiverens  

 varer, og det sker ved at optage ordrer for agenturgiveren eller ved at  

 sælge varer i dennes navn.
For de tyske agenters vedkommende foretages  

 handler således i det tyske selskabs navn og for dette selskabs  

 regning.
Agentaftalen giver ikke i sig selv agenten fuldmagt til at binde  

 agenturgiveren.
Hvis agenten skal kunne slutte endelige aftaler om salg, skal  

 agenten have en særlige bemyndigelse fra hovedmanden, dvs. p.t. det  

 tyske datterselskab.
I de bestående tyske agentforhold er der givet en  

 sådan særlig bemyndigelse, og agenterne vil derfor almindeligvis  

 kunne indgå aftaler.
Agentaftalerne, som M forventer at indgå, vil ikke blive kombineret  

 med særlig bemyndigelse for agenterne til at indgå endelige  

 aftaler.
Agenterne vil derfor alene kunne indhente tilbud fra kunderne om  

 køb af M's varer, mens den endelige aftale først kommer i  

 stand, når M har accepteret tilbuddet.
 Agenturgiveren har pligt til at drage omsorg for, at agenten er i stand  

 til at udføre sit arbejde, dvs. stille materialer, vareprøver  

 m.v. vedrørende de pågældende varer til rådighed.  

 Agentens arbejdsområde kan fastlægges i kontrakten.
Forespørgers opfattelse af de stillede  

 spørgsmål Overførte aktiver er ikke en "virksomhed" Forespørgers repræsentant er af den  

 opfattelse, at genbeskatning af underskud i de selskaber, der  

 påtænkes likvideret, kan ske begrænset efter ligningslovens  

 § 33 E, stk. 3, uanset om medarbejderne i datterselskaberne fortsætter  

 med at arbejde for M enten som selvstændige handelsagenter eller som  

 ansatte i selskabet.
 Til støtte herfor har repræsentanten bl.a.  

 anført følgende:
»Fuld genbeskatning udløses som nævnt,  

 såfremt der sker hel eller delvis afhændelse/overførsel af  

 virksomhed.
Der findes hverken i forarbejder eller i praksis særlige  

 fortolkningsbidrag til at udfylde begrebet "virksomhed" i bestemmelsens  

 forstand.
I cirkulære nr. 82 af 29. maj 1997 fremgår  

 det, at der tages udgangspunkt i den almindelige skatteretlige  

 forståelse af begrebet "virksomhed", men at der skal foretages en  

 konkret vurdering.
I cirkulæret gives endvidere en negativ  

 afgrænsning, idet det anføres, at afståelse af  

 enkeltstående aktiver eller passiver ikke udgør hel eller delvis  

 afståelse af virksomhed.
Ved den konkrete vurdering må det derfor  

 først afgøres, hvad der egentligt  

 afhændes/overføres fra datterselskaberne.
Når dette er  

 fastlagt, må det bedømmes, hvorvidt den hele eller delvise  

 afhændelse/overførsel kan anses for at vedrøre en  

 virksomhed.
Det følger af ordlyden af § 33 E, stk. 2 og 3, at  

 afhændelsen skal ske til et koncernforbundet selskab, og tilsvarende at  

 overførslen skal ske til et koncernforbundet selskab.
Det  

 forudsættes således, at der sker en overtagelse direkte fra det  

 udenlandske datterselskab.
 De eneste aktiver, der i vores klients tilfælde  

 overtages direkte fra datterselskaberne, er som nævnt eventuelle  

 resterende tilgodehavender på varedebitorer, ligesom datterselskaberne  

 eventuelt udnytter en ret i eksisterende lejekontrakter vedrørende  

 showroom til at lade M indtræde som ny lejer.
Medarbejdere i datterselskaberne og eksisterende  

 handelsagenter forventes også tilknyttet M.
Denne tilknytning etableres  

 imidlertid ved, at M på egen hånd indgår nye aftaler med de  

 pågældende personer, efter at datterselskabet har opsagt de  

 eksisterende aftaler.
Netop fordi der er tale om en nyindgåelse af  

 aftaler med uafhængige parter, kan M ikke siges at have overtaget  

 aftalerne fra datterselskaberne.
Tilsvarende vil gælde i forhold til  

 datterselskabernes lejekontrakter, hvori der ikke er givet en ret til at  

 overdrage lejemålet.
I disse tilfælde vil moderselskabet  

 også selv forhandle med udlejeren, og der vil derfor være tale om  

 nyindgåelse af aftaler.
Lejemålene kan derfor ikke siges at  

 være overtaget fra datterselskaberne.
 Da medarbejdernes og agenternes fremtidige tilknytning til  

 M ikke beror på en overtagelse fra datterselskaberne, bør disse  

 forhold ikke medtages ved vurderingen af, om der er sket hel eller delvis  

 afhændelse/overførsel af aktiver og passiver fra  

 datterselskaberne, jf. ligningslovens § 33 E, stk. 2 og 3.
 Det er derfor alene i forhold til aktivet tilgodehavende  

 på debitorer og retten til at overdrage lejemål og indretning af  

 lejede lokaler, at der skal foretages en konkret vurdering af, om det kan  

 anses for at opfylde betingelserne for at være omfattet af  

 virksomhedsbegrebet i ligningslovens § 33 E.
De overtagne aktiver indeholder ingen aktivitet i sig selv  

 og har ingen indtægtsgivende funktion.
Der kan heller ikke  

 videreføres en aktivitet alene på basis af tilgodehavender  

 på debitorer og på overtagelsen af nogle lejemål.
Endelig  

 er tilgodehavende på debitorer netop udtryk for en afsluttet aktivitet,  

 og en eventuel overdragelse heraf må derfor sidestilles med udlodning  

 af kontanter.
Den påtænkte  

 afhændelse/overførsel må derfor betragtes som at  

 vedrøre enkeltaktiver, der ifølge det citerede fra  

 cirkulæret ikke omfattes af virksomhedsbegrebet i ligningslovens § 33  

 E.« Manglende identitet mellem gammel og ny virksomhed Hvis Ligningsrådet ikke skulle være enig i  

 repræsentantens opfattelse men derimod mene, at virksomhedsbegrebet i  

 ligningslovens § 33 E, stk. 2 og 3, skal vurderes i en større  

 sammenhæng, hvori også skal inddrages medarbejdere og agenter, er  

 det fortsat repræsentantens opfattelse, at genbeskatning af underskud  

 kan ske begrænset efter ligningslovens § 33 E, stk. 3.
 Det er til støtte herfor bl.a. anført:
 »Udfra en større sammenhæng vil det kunne  

 siges, at M fortsætter datterselskabernes salgsaktivitet.
 Selvom en sådan vurdering anlægges, må  

 det lægges til grund, at der ved fortolkningen af virksomhedsbegrebet  

 må stilles krav om, at der skal være identitet mellem den  

 virksomhed, som datterselskabet har udøvet, og den virksomhed, som M  

 påbegynder, for at virksomheden kan anses for  

 afhændet/overført fra datterselskabet.
 Ved vurderingen af identiteten bør der ikke alene  

 ses overordnet på aktivitetens formål - her salg - men derimod  

 også på selve virksomhedsformen, dvs. hvordan aktiviteten  

 udøves.
 I den sammenhæng skal det påpeges, at M's  

 forventede virksomhedsform vil afvige fra datterselskaberne, idet:
Salgsaktiviteterne forventes nærmest alene udøvet via  

 selvstændige handelsagenter.
Aktiviteten udøves således af  

 selvstændige erhvervsdrivende og ikke af ansatte.
De nye agenter vil ikke blive bemyndiget til at kunne indgå  

 endelige salgsaftaler.
Salgsaftaler bliver først endeligt  

 indgået, når M har accepteret, og ikke som nu hvor  

 handelsagenterne har bemyndigelse til at indgå endelige aftaler.
 I og med at M skal ud og forhandle nye aftaler med de agenter, der  

 nu har datterselskaberne som hvervgivere, er der ikke sikkerhed for, at  

 aftalerne bliver på tilsvarende vilkår som de eksisterende.
 Fremtidigt salg skal ske i M's navn og ikke som nu i  

 datterselskabernes navn.
Selvom der vil være et vist personsammenfald i  

 forhold til dem, som i dag udøver salgsaktiviteterne, vil selve den  

 fremtidige virksomhedsform i M være ganske anderledes end den, der p.t.  

 er i datterselskaberne.
Der kan derfor ikke siges at være den  

 identitet, som må antages at være fornøden for, at det kan  

 siges, at datterselskaberne har afhændet/overført en virksomhed  

 til M.
Det skal bemærkes, at M selv er i besiddelse af de  

 eksisterende kartoteker over kunder på de respektive udenlandske  

 markeder, fordi M forestår levering og fakturering.
Datterselskaberne  

 er selvfølgelig også i besiddelse af tilsvarende kartoteker, men  

 eftersom der består parallelle kartoteker, vil der ikke blive tale om  

 overdragelse heraf.
 For så vidt angår de eksisterende agenter, som M vil  

 indgå nye aftaler med i fremtiden, skal der henvises til TfS 1993, 371,  

 hvor spørgsmålet var, om en betaling, som en agent modtog,  

 skulle behandles som goodwill eller som vederlag for opgivelse af agenturet.  

 Det blev gjort gældende, at beløbet skulle behandles som  

 goodwill, fordi kundekredsen var tilført af handelsagenten, og ved  

 agenturaftalens ophør måtte denne anses for overdraget til  

 agenturgiveren, der således betalte for oparbejdet goodwill.  

 Landsskatteretten fandt, at eftersom agenten ikke havde afståelsesret,  

 dvs. ikke ejede goodwill, måtte vederlaget behandles som betaling for  

 opgivelse af agentur.
 Denne retsstilling er siden fastholdt ved afgørelsen TfS 1999, 84,  

 hvor Højesteret statuerede, at en betaling, som en agent modtog fra  

 agentgiveren, ikke kunne anses som udtryk for, at han afstod eller opgav en  

 kundekreds, forretningsforbindelse eller lignende, hvilket fandtes  

 afgørende for, om der i skatteretlig forstand forelå vederlag  

 for goodwill.
 Når agenterne ikke kan anses for "bærere" af  

 skattemæssig goodwill, kan M's "genbrug" af agenter heller ikke  

 sidestilles med erhvervelse af virksomhed fra det udenlandske datterselskab.  

 Når dette må anses at gælde for agenterne,  må det  

 samme endvidere desto mere gælde i relation til medarbejdere, der p.t.  

 er ansat i datterselskaberne, men som tilbydes nyansættelse i M.
Samlet kan det siges, at ud over enkeltaktiverne bestående af  

 lejekontrakter, indretning af lejede lokaler og debitortilgodehavender,  

 så er det, der reelt overføres, alene kontakten til de personer,  

 der tidligere har udøvet salgsaktiviteter på det respektive  

 udenlandske marked.
En sådan kontaktformidling, der i øvrigt  

 ikke har noget med datterselskabernes nuværende aktivitet at  

 gøre, kan ikke sidestilles med overdragelse af hel eller delvis  

 virksomhed.
I øvrigt er det jo heller ikke sikkert, at de  

 pågældende personer vælger at blive tilknyttet M.
For M kan  

 situationen derfor ikke betragtes som, at noget er overtaget fra  

 datterselskaberne, men må derimod, netop fordi der er tale om  

 nyindgåelse af aftaler med uafhængige tredjemænd, anses for  

 M's egen etablering af en ny aktivitet.
Der kan dermed ikke siges at  

 være den identitet mellem datterselskabets virksomhed og M's  

 virksomhed, som må være en betingelse for, at genbeskatning efter  

 reglen i ligningslovens § 33 E, stk. 2, bliver aktuel.« Konsekvenser ved fuld genbeskatning er i strid med reglernes baggrund  

 og formål.
Hvis Ligningsrådet finder, at der skal ske fuld genbeskatning af  

 underskud i M's tilfælde, vil det efter repræsentantens  

 opfattelse medføre en række utilsigtede og  

 uhensigtsmæssige konsekvenser.
Det er således anført,  

 at:
 »Hvis man skulle komme til det modsatte resultat, ville  

 det indebære, at M blev udelukket fra at drive forretningsmæssig  

 virksomhed i de lande, hvor selskabet tidligere har haft datterselskaber, der  

 er blevet opløst, fordi deres drift ikke var forretningsmæssig.  

 Konsekvensen af ligningslovens § 33 E, stk. 2, ville dermed være, at  

 der skulle indføres en "karensperiode", hvilket næppe er  

 hensigten.
Hvis situationen i M-koncernen betragtes som  

 virksomhedsoverdragelse, vil det endvidere have den negative effekt, at  

 ligningslovens § 33 E, stk. 2, kommer til at animere til, at der skabes  

 "tomme" datterselskaber, idet driften under alle omstændigheder skal  

 indstilles, mens selskaberne som sådan ikke nødvendigvis  

 behøver at blive opløst.
Dette er netop den situation, som  

 bestemmelsen var tiltænkt at skulle imødegå, og det kan  

 derfor ikke være rigtigt, at bestemmelsen selv skal medvirke til at  

 skabe en sådan situation.
 Endelig skal der også henvises til det af  

 Skatteministeriet udarbejdede notat vedrørende L 118, side 8, hvoraf  

 det fremgår:
"Tilsvarende opretholdes det gældende system med justeringer i  

 tilfælde, hvor sambeskatningsophøret skyldes datterselskabets  

 konkurs.
Der skal således ikke ske fuld genbeskatning af fratrukne  

 underskud, hvis det viser sig, at det udenlandske datterselskabs aktiviteter  

 ikke er bæredygtige.
Lovforslaget sikrer således, at fradrag som følge af  

 sambeskatning som hovedregel alene bliver en skattekredit og ikke et endeligt  

 fradrag.
Sambeskatningsinstituttet giver således mulighed for  

 skatteudskydelse - hvis det går godt - og mulighed for endeligt fradrag  

 - hvis det går skidt." Som det er beskrevet ovenfor foretages likvidationen af  

 datterselskaberne, fordi "det ikke går godt". Der er derfor tale om en  

 af de situationer, hvor det er forudsat, at sambeskatningsinstituttet skal  

 give mulighed for endeligt fradrag.
 Endvidere skal der henvises til cirkulære nr. 82 af  

 29. maj 1997, hvor det vedrørende ligningslovens § 33 E, stk. 2,  

 anføres, at:
"Baggrunden for denne bestemmelse er, at herved sikres, at  

 datterselskabet ikke omgår genbeskatningen ved at udskille de sunde  

 dele af selskabets aktiviteter." Senere anføres det også, at:
"Ligningslovens § 33 E, stk. 2,  tilsigter at sikre, at genbeskatning  

 sker, forinden et datterselskab afhænder den overskudsgivende del af  

 virksomheden til et andet selskab i koncernen, der ikke indgår i  

 sambeskatningen." Datterselskaberne har ingen overskudsgivende aktivitet,  

 hvilket er grunden til likvidationerne.
Overførsel af kontakten til  

 personer, der fremtidigt kan virke for M, kan næppe karakteriseres som  

 "den overskudsgivende del af virksomheden", og likvidationen af  

 datterselskaberne må derfor kunne ske med den begrænsede  

 genbeskatning, som fremgår af ligningslovens § 33 E, stk. 3 og 4.« Told- og Skattestyrelsens indstilling og begrundelse Ifølge ligningslovens § 33 E, stk. 2, skal der ske fuld  

 genbeskatning af underskud, hvis et udenlandsk sambeskattet datterselskab  

 helt eller delvis afhænder virksomheden til et koncernforbundet  

 selskab.
 Hvis et udenlandsk sambeskattet datterselskab likvideres  

 og således udtræder af sambeskatningen, skal der ifølge  

 ligningslovens § 33 E, stk. 3, kun ske en begrænset genbeskatning af  

 underskud, nemlig svarende til summen af skattefri udbytter og aktieavancer  

 hidrørende fra datterselskabet i de seneste 5 år af  

 sambeskatningen samt den fortjeneste, som datterselskabet ville have  

 opnået, hvis det ved udløbet af det sidste indkomstår  

 under sambeskatningen havde solgt alle sine aktiver til  

 handelsværdi.
Den begrænsede genbeskatning af underskud  

 gælder dog ikke i de tilfælde, hvor datterselskabets virksomhed i  

 forbindelse med likvidationen helt eller delvist overføres til  

 koncernforbundne selskaber.
I så fald skal der ske fuld genbeskatning  

 af underskud efter ligningslovens § 33 E, stk. 1, jf. stk. 3.
I nærværende sag overvejer M A/S at likvidere  

 et antal udenlandske datterselskaber, hvorefter disses funktion  

 (salgsaktiviteter) i stedet primært ønskes varetaget direkte af  

 M gennem selvstændige handelsagenter, som er tidligere ansatte i de  

 udenlandske datterselskaber.
Hvis enkelte af de tidligere ansatte i de  

 udenlandske datterselskaber  ikke ønsker at fungere som  

 selvstændige handelsagenter, kan der eventuelt blive tale om egentlig  

 ansættelse i M.
M overtager en række aktiver fra datterselskaberne, nemlig  

 varedebitorer, lejekontrakter og hertil hørende indretning af lejede  

 lokaler.
Herudover sker der ifølge det oplyste ingen overdragelse af  

 aktiver og passiver til M.
M er selv i besiddelse af et kundekartotek  

 identisk med datterselskabernes, hvorfor der ikke sker overdragelse heraf.  

 Øvrige aktiver og passiver hos datterselskaberne realiseres ved  

 likvidationerne.
 De af datterselskabernes ansatte, som ikke afskediges ved  

 likvidationerne, tilknyttes M primært som selvstændige  

 handelsagenter, sekundært som almindeligt ansatte, i det omfang de  

 pågældende ønsker dette.
 Spørgsmålet er herefter, om dette efter en  

 konkret vurdering må betragtes som "overførsel" eller  

 "afhændelse" af datterselskabernes virksomhed til M, således at  

 der skal ske fuld genbeskatning af underskud i medfør af  

 ligningslovens § 33 E, stk. 2 eller 3, jf. stk. 1.
Det er Told- og Skattestyrelsens opfattelse, at det, der  

 overføres fra datterselskaberne til M, er en koncern-funktion, nemlig  

 varetagelsen af salget af koncernens produkter.
Selvom M's  

 videreførelse af datterselskabernes tidligere aktiviteter sker i  

 ændret form, er det i realiteten den samme aktivitet, der nu skal  

 varetages af M.
Told- og Skattestyrelsen finder ikke, at den fulde genbeskatning  

 bør kunne undgås ved at ændre de formelle rammer for den  

 overtagne virksomhed.
Styrelsen finder således, at de  

 påtænkte dispositioner efter en konkret vurdering må  

 betragtes som overførsel eller afhændelse af virksomhed i  

 relation til ligningslovens § 33 E, stk. 2 og 3.
 De stillede spørgsmål bør derfor besvares  

 således, at spørgsmål 1 besvares bekræftende, mens  

 spørgsmål 2 og 3 besvares benægtende.
Ligningsrådets afgørelse Ligningsrådet tiltrådte Told- og  

 Skattestyrelsens indstilling.
