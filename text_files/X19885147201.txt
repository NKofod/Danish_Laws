 En videreført international patentansøgning var med skrivelse af 11.
 juli 1988 fra Patentdirektoratet anset for tilbagetaget, da der ikke  

 inden den i PTL's § 31, stk. 3 fastsatte frist, som udløb den 27.
 april 1988, var indbetalt den fastsatte tillægsafgift på kr. 1000,-  

 for senere indlevering af en dansk oversættelse af ansøgningen.
 Genoprettelse i henhold til PTL's § 72 blev begæret med skrivelse af  

 31. august 1988, hvori man bl.a. henviste til, at en indbetaling af kr.  

 27.500,- i kravafgift og indlevering af en oversættelse uden samtidig  

 indbetaling af den meget mindre tillægsafgift på kr. 1000,- herfor, ville  

 være en meningsløs handling, og det derfor måtte have ligget indenfor  

 direktoratets kompetance at overføre kr. 1000,- af det indbetalte beløb til  

 dækning af tillægsafgiften.
 Direktoratet havde tidligere fulgt denne praksis, og man imødekom  

 derfor begæringen om genoprettelse af patentansøgningen.
 Under henvisning til Deres skrivelse af 31 aug 1988 skal direktoratet  

 meddele, at Deres begæring om genoprettelse af patentansøgning nr. 1034/88 er  

 imødekommet.
 Genoprettelsen vil blive bekendtgjort i Dansk Patenttidende d. 10 okt  

 1988.
 Direktoratet skal i den forbindelse henlede opmærksomheden på patentlovens  

 §74, stk. 2. I medfør af denne bestemmelse kan den, som efter et patents  

 bortfald er bekendtgjort, men inden bekendtgørelse om genoprettelse i Dansk  

 Patenttidende har fundet sted og som i god tro har påbegyndt erhvervsmæssig  

 udnyttelse af opfindelsen her i landet eller har truffet væsentlige  

 foranstaltninger hertil, fortsætte udnyttelsen ved bibeholdelse af dennes  

 almindelige karakter.
