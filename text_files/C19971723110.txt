Cirkulæreskrivelse om meddelelse om, at  

 manglende oplysning om arbejde som døgnplejer ikke i det konkrete  

 tilfælde medførte tilbagebetalingspligt Kommentar mv.:
Selv om medlemmet havde undladt at oplyse arbejde og  

 indtægt som døgnplejer, blev medlemmet ikke pålagt  

 tilbagebetalingspligt.
Det var ikke tilstrækkeligt godtgjort, at  

 medlemmet havde handlet uagtsomt, blandt andet fordi medlemmet med  

 arbejdsløshedskassens accept havde fået betaling for  

 plejeforholdet, uden at det medførte fradrag i dagpengene.
 Meddelelse om afgørelsen:
Medlemmet har siden den 23. oktober 1986 haft  

 plejetilladelse til sit barnebarn.
Fra den 23. august 1986 til den 14. juni  

 1989 udbetalte Nordborg Kommune børnebidrag, børnefamilieydelse  

 og børnetilskud til medlemmet.
Da tilskuddet var afhængig af  

 moderens skiftende situation, blev ordningen i juni 1989 ændret derhen,  

 at der blev udbetalt en plejeløn på en gange vederlaget pr.  

 døgn og et beløb til at dække kost og logi.
 Medlemmets tidligere arbejdsløshedskasse gjorde  

 medlemmet og kommunen opmærksom på, at den ændrede  

 aflønningsform fik konsekvenser for medlemmets ret til dagpenge.
 Den 20. februar 1990 meddelte Nordborg Kommune medlemmet,  

 at den udbetalte plejeløn fra den 1. juni 1986 til den 30. januar 1990  

 blev ændret til en ikke skattepligtig ydelse efter bistandslovens § 46  

 B. Ændringen indebar en månedlig skattefri ydelse på  

 3.840,- kr. til at dække omkostninger, kost, logi, beklædning og  

 lommepenge.
 Ved denne ordning kunne medlemmet i ledighedsperioden  

 få fulde dagpenge samtidig med, at hun modtog de nævnte ydelser  

 for plejen af barnebarnet.
I december 1990 flyttede medlemmet til Nordjylland.
Den  

 31. januar 1991 stoppede Nordborg Kommune derfor med at udbetale ydelser  

 efter bistandslovens § 46 B.
Den 1. marts 1991 indgik medlemmet en plejeaftale med  

 Sindal Kommune om barnebarnet.
Efter denne aftale var der tale om  

 døgnophold efter bistandslovens § 66, og den anbringende kommune var  

 Nordborg.
Medlemmet modtog 2.119,- kr. i løn pr. måned og  

 2.790,- kr. pr. måned til at dække udgifter til kost, logi,  

 beklædning og lommepenge.
Det stod også i aftalen, at medlemmet  

 for tiden modtog dagpenge fra arbejdsløshedskassen.
 Medlemmet modtog herefter plejevederlag og betaling for  

 udgifter mv. fra Sindal Kommune fra den 1. marts 1991 til den 28. februar  

 1994.
 Medlemmet havde sit 2. arbejdstilbud fra den 15. april til  

 den 20. december 1991. På sine dagpengekort oplyste medlemmet, at hun  

 var ledig på fuld tid, og hun oplyste ikke noget om arbejdet og  

 indtægterne ved døgnplejeforholdet.
 I anledning af en tilsynsundersøgelse indberettede  

 DfA forholdet til arbejdsløshedskassen.
Medlemmet forklarede, at hun fandt sagen  

 uforståelig, da hun havde haft Nordborg Kommune og  

 arbejdsløshedskassen inde i sagen.
Begge parter havde fundet, at alt  

 var i orden.
Hun havde givet de oplysninger, som hun var blevet bedt om og  

 havde altid fået at vide, at den måde tingene kørte  

 på ikke senere kunne give hende problemer.
Hun var ikke klar over, at  

 kommuner kunne køre tingene så forskelligt.
Arbejdsløshedskassen traf afgørelse  

 om, at medlemmet fra den 1. marts 1991 til den 28. februar 1994 modtog  

 42.353,- kr. (før skat) for meget i arbejdsløshedsdagpenge.
Hun  

 skulle tilbagebetale dette beløb til kassen.
 Arbejdsløshedskassen fandt også, at medlemmet  

 skulle have 37 timers effektiv karantæne for uagtsomhed.
Arbejdsløshedskassen henviste til, at udbetaling af  

 plejeløn medfører fradrag i dagpengene.
Da medlemmets  

 plejeløn blev ændret derhen, at hun fik udbetalt en egentlig  

 plejeløn, skulle denne lønindtægt have medført  

 fradrag i dagpengene.
I sin klage til DfA henviste medlemmet til, at der var  

 indgået en aftale med kommunen om, at beløbet for plejeforholdet  

 skulle udbetales som en ydelse, der ikke var skattepligtig.
Den havde derfor  

 ikke indflydelse på retten til dagpenge.
Da Nordborg Kommune efter  

 hendes flytning hele tiden ydede refusion til Sindal Kommune, og Sindal  

 Kommune ændrede udbetalingen til en skattepligtig ydelse, tænkte  

 hun slet ikke på, at dette beløb lige pludselig blev  

 skattepligtigt og skulle medføre fradrag i dagpengene.
 DfA var enig med arbejdsløshedskassen i, at  

 medlemmet skulle tilbagebetale 42.353,- kr. til kassen.
DfA var også enig med arbejdsløshedskassen i,  

 at forholdet måtte betragtes som uagtsomt.
Medlemmet skulle derfor have  

 en effektiv karantæne på 37 timer.
 DfA lagde blandt andet vægt på, at det var  

 oplyst, at medlemmet fra 1. marts 1991 til 28. februar 1994 modtog en  

 skattepligtig plejeløn som døgnplejer uden at oplyse herom  

 på dagpengekortene.
Ankenævnet fandt det ikke  

 tilstrækkeligt godtgjort, at medlemmet havde handlet uagtsomt.
Der var  

 derfor ikke grund til at pålægge hende at tilbagebetale de for  

 meget udbetalte dagpenge, der er udbetalt fra den 1. marts 1991 til den 28.  

 februar 1994, jf. arbejdsløshedsforsikringslovens § 86, stk. 1.
 Der var heller ikke grund til at give medlemmet en  

 sanktion efter arbejdsløshedsforsikringslovens § 87, stk. 3.
 Ankenævnet lagde vægt på, at medlemmet i  

 en længere periode inden den 1. marts 1991 og med  

 arbejdsløshedskassens accept modtog løn i anledning af  

 plejeforholdet fra Nordborg Kommune, uden at det medførte fradrag i  

 dagpengene.
 Ankenævnet fandt heller ikke, at konsekvensen af den  

 ændrede udbetalingsform for plejeforholdet var så åbenbar,  

 da medlemmet flyttede til Sindal Kommune, at medlemmet burde have kunnet  

 gennemskue den.
