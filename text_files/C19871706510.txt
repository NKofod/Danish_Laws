 Entreprenørforeningen har rettet henvendelse til Ministeriet for  

 Offentlige Arbejder for at få aftalt en midlertidig ordning vedrørende  

 entreprenørernes ansvar ved arbejder på anlægsområdet under de igangværende  

 forhandlinger mellem foreningen og Ministeriet om ansvarsforholdene.
 Det skal herved meddeles, at der mellem Entreprenørforeningen og  

 Ministeriet er aftalt følgende midlertidige ordning for entreprenøransvar på  

 anlægsområdet:
»Organisationernes standardforbehold om 5 års ansvar udgår.
Såfremt  

 der inden udgangen af 1989 mellem Trafikministeriet og de udførendes  

 organisationer aftales en ændring af entreprenørernes ansvarsperiode, vil  

 denne ændring også gælde for nærværende kontrakt«.
 Den ovennævnte aftale har virkning fra den 14. juli 1987.
Det kan herudover oplyses, at der er enighed mellem parterne om, at hvis  

 der kommer et forhandlingssammenbrud, så skal ovenstående formulering tages  

 op til overvejelse.
Der er ligeledes enighed om, at hvis der ikke er opnået  

 en aftale med udgangen af 1989, så vil der gælde 20 års ansvar for de  

 entrepriser, der er omfattet af ovenstående midlertidige ordning.
 Ovennævnte retningslinier er fremover gældende for kontraktindgåelse ved  

 alle entreprenørarbejder på hovedlandevejene.
