 Den 20. maj 1982 undertegnedes i Algier en overenskomst mellem Danmark og  

 Algeriet om økonomisk, industrielt, videnskabeligt og teknisk samarbejde.
 Overenskomsten har følgende ordlyd:
OVERENSKOMST mellem Kongeriget Danmark og Den demokratiske Folkerepublik Algeriet om  

 økonomisk, industrielt, videnskabeligt og teknisk samarbejde Kongeriget Danmarks regering og Den demokratiske Folkerepublik Algeriets  

 regering, som ønsker yderligere at styrke og uddybe de venskabelige forbindelser  

 mellem de to lande, som ønsker at fremme deres samarbejde, og som erkender deres fælles  

 interesse i intensiveringen af de økonomiske, industrielle, videnskabelige og  

 tekniske forbindelser mellem de to lande, er blevet enige om følgende:
Artikel 1 De kontraherende parter vil bestræbe sig på at fremme og styrke de  

 økonomiske, videnskabelige og tekniske forbindelser mellem deres  

 institutioner, økonomiske organisationer og virksomheder, navnlig inden for  

 områderne handel, landbrug, industri, herunder energisektoren, hydraulik,  

 søtransport, fiskeri, finansvæsen, uddannelse, videnskabelig forskning og  

 overførsel af teknologi.
Artikel 2 I overensstemmelse med de i artikel 1 nævnte formål vil de kontraherende  

 parter søge at fremme og lette det gensidige samarbejde gennem særaftaler  

 mellem danske og algeriske institutioner, økonomiske organisationer,  

 finansieringsorganer samt virksomheder i overensstemmelse med de to landes  

 love og bestemmelser.
 De vil bestræbe sig på at fremme etableringen af kontakter og møder mellem  

 ledere fra forskellige sektorer, bygherrer og erhvervsfolk.
Artikel 3 De kontraherende parter vil bestræbe sig på at udvikle det finansielle  

 samarbejde mellem de to lande med henblik på at fremme dansk industris  

 deltagelse i realiseringen af økonomiske udviklingsprogrammer i Algeriet.
Artikel 4 De kontraherende parter vil træffe aftale om foranstaltninger med henblik  

 på, at de mellem Den demokratiske Folkerepublik Algeriet og De europæiske  

 Fællesskaber afsluttede samarbejdsaftaler iværksættes under de bedst mulige  

 betingelser.
Artikel 5 Der nedsættes en fælleskommission for økonomisk, industrielt,  

 videnskabeligt og teknisk samarbejde.
Fælleskommissionens formænd udpeges af  

 de respektive regeringer.
Sammensætningen af delegationerne sker ad  

 diplomatisk vej.
Kommissionen holder møder efter anmodning fra en af de kontraherende  

 parter, skiftevis i Danmark og i Algeriet.
Kommissionen kan nedsætte  

 arbejdsgrupper til behandling af særlige spørgsmål.
 Med henblik på i den fælles interesse at støtte og fremme alle former for  

 samarbejde vil kommissionen om nødvendigt kunne forelægge passende  

 anbefalinger og projekter for de to regeringer.
Artikel 6 Fælleskommissionen skal overvåge gennemførelsen af denne aftale og studere  

 de områder, inden for hvilke de økonomiske, industrielle, videnskabelige og  

 tekniske forbindelser samt handelssamarbejdet bør styrkes og udvides mellem  

 Danmark og Algeriet, samt fremme den gensidige udveksling bl.a. under  

 følgende former:
Artikel 7 Denne aftale træder i kraft på dagen for undertegnelsen.
Den forbliver i  

 kraft, så længe den ikke er opsagt af en af de kontraherende parter med seks  

 måneders varsel.
Artikel 8 Hverken indgåelsen eller opsigelsen af denne aftale har nogen virkning på  

 andre gældende aftaler og kontrakter mellem myndigheder, institutioner,  

 økonomiske organisationer, finansieringsorganer, sammenslutninger,  

 virksomheder eller andre parter i de to lande.
 Udfærdiget i Algier den 20. maj 1982 i tre originaleksemplarer, hvert på  

 dansk, arabisk og fransk, idet alle tekster har samme gyldighed.
