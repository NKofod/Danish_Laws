 Baggrund: Lov nr. 681 af 23. december 1975 om arbejdsmiljø.
 - Bekendtgørelse nr. 31 af 12. februar 1969 om unge menneskers farlige  

 arbejde.
 - Bekendtgørelse nr. 80 af 13. marts 1969 om børns og unge menneskers  

 farlige arbejde inden for landbrug, skovbrug og gartneri.
 - Bekendtgørelse nr. 474 af 4. december 1970 om lægeundersøgelse af  

 personer under 18 år.
 - Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden. (Ikraftholdelsesbekendtgørelsen).
Denne At-meddelelse oplyser om reglerne for erhvervsmæssig beskæftigelse  

 af unge, der er under 18 år, men fyldt 15 år.
I kommentarer  

 gives forklaring og uddybning af reglerne.
 Regler om natarbejde er omtalt i At-meddelelse nr. 4.01.3 om børns  

 og unges natarbejde.
 Hovedreglen er, at unge skal være fyldt 15 år for at have erhvervsmæssigt  

 arbejde.
Farligt arbejde Der gælder højere aldersgrænser end 15 år for arbejde, der rummer ulykkes-  

 eller sundhedsfare for de unge.
Reglerne herom indeholder udførlige fortegnelser over aldersgrænserne ved  

 forskellige former for arbejde.
Nedenstående opregning er ikke udtømmende,  

 men eksempler.
Nærmere oplysning kan fås hos arbejdstilsynet.
Ulykkesfarer.
For en lang række maskiner, tekniske hjælpemidler og  

 erbejdsprocesser er der forbud mod at beskæftige unge under 16 eller 18 år.  

 Forbudet gælder selvstændigt arbejde, herunder pasning eller betjening, og  

 andet lige så farligt arbejde.
 Som eksempler på maskiner m.v., hvor der på grund af ulykkesfare gælder en  

16-års aldersgrænse, kan nævnes:
- betonblandemaskiner - vaskerimaskiner med centrifugering - metalrundsave, -fræsere og -drejebænke - plastsprøjtestøbemaskiner - standse- og skæremaskiner - karruseller, rutschebaner o.l.
 - mejetærskere, roeraspere og visse andre landbrugsmaskiner.
 Som eksempler på maskiner m.v. og arbejdsprocesser, hvor der på grund af  

 ulykkesfarer gælder en 18-års aldersgrænse, kan nævnes:
- de fleste træbearbejdningsmaskiner - gravemaskiner - truck - kraner og hejseværker - traktorer, medmindre pågældende har traktorførebevis - arbejde i brønde, rørledninger o.l.
- udgravningsarbejde - nedbrydningsarbejde.
Sundhedsfarer.
For en lang række sundhedsfarlige arbejder gælder  

 en 18-års aldersgrænse.
 Som eksempler kan nævnes:
- arbejde med bekæmpelsesmidler, der er kalssificeret som Tx (meget  

 giftig) eller T (giftig) - arbejde med smeltning, støbning og afpudsning af bly - arbejde med en række farlige stoffer, fx chlor, cyanider og asbest - arbejde med visse organiske opløsningsmidler, fx trichlorethylen (tri),  

 tetrachlormethan (tetra) og methanol (træsprit) - arbejde med ioniserede stråling.
Særligt om lærlinge og elever.
Aldersgrænserne ved  

ulykkesfare gælder normalt ikke for lærlinge og EFG-elever i praktik,  

 hvis arbejde med de nævnte maskiner, materialer m.m. er et nødvendigt led i  

 uddannelsen, og hvis lærlingen eller EFG-eleven under dette arbejde er under  

 tilbørligt opsyn af en voksen, fagkyndig person.
 I visse tilfælde gælder grænserne på 16 og 18 år dog ubetinget også for  

 lærlinge og EFG-elever.
 Hvor der ved sundhedsfare normalt gælder en 18-års aldersgrænse,  

 kan der på visse betingelser gælde en lavere aldersgrænse for lærlinge og  

 EFG-elever.
Særligt om unge i landbruget.
Aldersgrænserne ved ulykkes-eller  

 sundhedsfare gælder også unge beskæftiget i landbrug, skovbrug og gartneri.
 Herudover gælder en 16-års aldersgrænse for unge, beskæftiget med visse  

 landbrugsmaskiner.
 For unge af arbejdsgiverens (landbrugerens) egen familie, som hører til  

 hans husstand, gælder dog lavere aldersgrænser.
Arbejds- og hviletid Arbejdstid.
Arbejdstiden må normalt ikke overstige den sædvanlige  

 arbejdstid for voksne, der er beskæftiget i samme fag.
 Den daglige arbejdstid må aldrig blive på mere end 10 timer.
 Arbejdstiden skal ligge samlet, kun afbrudt af passende spise- og  

 hvilepauser.
Kommentar:  Den sædvanlige arbejdstid for voksne i faget vil i  

 almindelighed være den overenskomstmæssige.
Under særlige forhold kan den  

 unge deltage i overarbejde, men det må ikke ske systematisk og regelmæssigt,  

 og grænsen på 10 timer for daglig arbejdstid skal overholdes.
De 10 timer er  

 arbejdstiden, bortset fra spise- og hvilepauser.
En passende spisepause vil  

 normalt være 1/2 time.
Hvileperiode.
Arbejdstiden skal tilrettelægges, så den unge får en  

 samlet hvileperiode på mindst 12 timer i døgnet.
For visse fag og faglige områder gælder særlige regler for hvileperiodens  

 varighed og beliggenhed.
Se At-meddelelse nr. 4.01.3 om børns og unges  

 natarbejde.
Ugentligt fridøgn.
De unge skal have et ugentligt fridøgn, der  

 skal ligge i umiddelbar tilslutning til en daglig hvileperiode.
Det ugentlige  

 fridøgn skal så vidt muligt falde på en søndag og så vidt muligt samtidigt  

 for alle, der er ansat i virksomheden.
 Kommentar:  Kravet om et ugentligt fridøgn anses kun for opfyldt,  

 hvis der højst går 6 døgn mellem 2 fridøgn.
Lægeundersøgelse Unge under 18 skal normalt lægeundersøges ved påbegyndelse af et arbejde  

 for en arbejdsgiver.
Det gælder dog ikke, hvis arbejdet består i let  

 hjælpearbejde eller lettere, selvstændigt arbejde, som er tilladt for børn  

 under 15 år.
 Det er arbejdsgiveren, der skal sørge for, at lægeundersøgelsen foretages,  

 og betale for den.
 Lægen sender attesten til arbejdstilsynet, der tager stilling til, om den  

 påtænkte beskæftigelse kan tillades, og underretter arbejdsgiveren herom.
