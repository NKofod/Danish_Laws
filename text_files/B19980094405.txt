Bekendtgørelse om adgang og  

 deltagerstøtte ved deltagelse i arbejdsmarkedsuddannelser I medfør af §§ 3a, stk. 7, 38, stk. 7, 40a, stk. 2,  

 40b, stk. 3, 44 og 45 i lov om arbejdsmarkedsuddannelser, jf.  

 lovbekendtgørelse nr. 572 af 4. august 1998, som ændret ved lov  

 nr. 895 af 16. december 1998, fastsættes:
Afsnit I Adgang til uddannelserne Kapitel 1 Generelle adgangskrav Kompetencegivende uddannelse, ordinær og  

 særligt tilrettelagt sammenhængende uddannelsesforløb,  

 individuel kompetenceafklaring, samt virksomhedstilpasset uddannelse efter  

 lovens § 3, nr. 1-4 § 1. Adgang til kompetencegivende uddannelse,  

 ordinære og særligt tilrettelagt sammenhængende  

 uddannelsesforløb, individuel kompetenceafklaring, samt  

 virksomhedstilpasset uddannelse har 1)	personer, der er ufaglærte, 2)	personer der har en erhvervsuddannelse efter  

 erhvervsuddannelsesloven, en lærlingeuddannelse, en erhvervsfaglig  

 grunduddannelse, en grundlæggende social- og sundhedsuddannelse eller  

 en grundlæggende uddannelse efter lov om landbrugsuddannelser, 3)	personer med en kommunal- eller etatsuddannelse eller lignende, hvis  

 uddannelsesniveau ikke overstiger erhvervsuddannelsen eller et niveau, der  

 kan sidestilles hermed, 4)	laboranter, merkonomer, teknonomer, datanomer og videregående  

 teknikere, 5)	arbejdsledere, 6)	selvstændige erhvervsdrivende, hvis uddannelsesbaggrund kan  

 sidestilles med ufaglærtes, erhvervsuddannedes, merkonomers,  

 teknonomers, datanomers eller videregående teknikeres og 7)	personer med en anden og højere uddannelse end nævnt  

 under nr. 1-6 som ikke har haft beskæftigelse inden for uddannelsens  

 område i de sidste 5 år.
 Stk. 2. Ved laboranter forstås laboranter, der er  

 omfattet af bekendtgørelse om laborantuddannelsen, jf. lov om  

 erhvervsskoler.
 Stk. 3. Ved videregående teknikere forstås  

 personer med en videregående teknikeruddannelse efter lov om  

 videregående teknikeruddannelse m.v. eller personer med en uddannelse  

 efter lov om korte videregående uddannelser, hvor uddannelsen efter  

 arbejdsministerens bestemmelse kan sidestilles med de videregående  

 teknikeres.
Stk. 4. Ved arbejdsledere forstås personer, der fungerer  

 som foresatte for ufaglærte eller faglærte med en  

 erhvervsuddannelse.
Det er en forudsætning, at arbejdslederen har et  

 uddannelsesniveau, der ikke overstiger erhvervsuddannelserne samt, at  

 arbejdslederfunktionen er den pågældendes  

 hovedbeskæftigelsesfunktion.
Stk. 5. Uddannelser, der kan sidestilles med  

 erhvervsuddannelserne, jf. stk. 1, er uddannelser, der i niveau og  

 længde maksimalt svarer til niveauet og længden af  

 erhvervsuddannelserne.
Det er en betingelse, at der ikke er et adgangkrav til  

 uddannelsen, der forudsætter bestået gymnasie-, HF- eller  

 HH/HTX-uddannelse.
 Stk. 6. Personer med en uddannelse, der er afløst af ny  

 tilsvarende uddannelse, har adgang, hvis den nye uddannelse ikke  

 forudsætter bestået gymnasial uddannelse.
Aldersbetingelser § 2. Deltageren skal være fyldt 20 år  

 ved uddannelsens begyndelse, jf. dog stk. 2.
Stk. 2. Personer under 20 år har adgang, når  

 de 1)	har gennemført en erhvervsuddannelse efter lov om  

 erhvervsuddannelser eller en uddannelse, der kan sidestilles hermed,  

 eller 2)	er omfattet af en jobrotation, jf. lov om en aktiv  

 arbejdsmarkedspolitik eller 3)	på grund af krav i anden lovgivning skal have en uddannelse,  

 som ikke kan opnås på anden måde eller 4)	i henhold til en uddannelseskontrakt, der er indgået med en  

 virksomhed, skal deltage i arbejdsmarkedsuddannelser.
§ 3. Uddannelsesstedet kan i særlige  

 tilfælde og efter en konkret vurdering tillade, at en person under 20  

 år har adgang til uddannelsen 1)	når personen forud for uddannelsens start foreviser en  

 erklæring fra en arbejdsgiver, der ønsker den  

 pågældendes deltagelse i uddannelsen eller 2)	når særlige grunde taler herfor og/eller den unge har  

 afbrudt eller ikke ønsker en erhvervsuddannelse efter lov om  

 erhvervsuddannelser.
 Sygdom og under anden uddannelse m.m.
§ 4. Der er ikke adgang til en  

 arbejdsmarkedsuddannelse for en person, 1)	som er sygemeldt eller i øvrigt ude af stand til at  

 påtage sig arbejde på normale løn- og arbejdsvilkår  

 eller særlige vilkår efter gældende regler herom for  

 revalidenter og andre, 2)	som er under uddannelse på en af de uddannelser, der er  

 nævnt i § 1, jf. dog stk. 2, eller på en højere-  

 eller videregående uddannelse, 3)	som aftjener værnepligt, eller 4)	som ved domstols- eller administrativ afgørelse er  

 berøvet sin frihed.
Dog kan frihedsberøvede, efter  

 nærmere aftale med kriminalforsorgen, få adgang, når  

 uddannelsen indgår i den afsluttende del af resocialiseringsprocessen  

 og er et led i en udslusningsplan.
 Stk. 2. Personer under uddannelse har adgang, når de i  

 henhold til en uddannelseskontrakt, der er indgået med en virksomhed,  

 skal deltage i arbejdsmarkedsuddannelser.
Generelle adgangskrav til alle uddannelser § 5. Adgang til arbejdsmarkedsuddannelserne har  

 personer, der opfylder adgangskravene og aldersbetingelserne i kapitel 1 og 2  

 , når de 1)	har fast bopæl i Danmark eller Stk. 2. Færinger og grønlændere har  

 dog adgang til arbejdsmarkedsuddannelserne, når de opfylder  

 adgangskravene og aldersbetingelserne i kapitel 1 og 2.
 § 6. Adgang til en uddannelse kan afslås,  

 hvis en ansøger har deltaget i flere uddannelser end nødvendigt  

 af erhvervsmæssige årsager.
 § 7. Adgang til uddannelserne kan ikke betinges af  

 organisationstilhør eller medlemsskab af en  

 arbejdsløshedskasse.
Sprogkundskaber § 8. Ansøgere med dansk som andetsprog skal  

 have opnået danskkundskaber svarende til et niveau fastlagt efter  

 retningslinier fra Arbejdsmarkedsstyrelsen.
Ledige i dagpengeperioden § 9. En ledig, der er berettiget til ydelser efter  

 lov om arbejdsløshedsforsikring m.v., og som befinder sig i  

 dagpengeperioden, jf. § 52a, stk. 1 og § 55, stk. 1 i lov  

 om arbejdsløshedsforsikring m.v., har efter eget valg adgang til  

 arbejdsmarkedsuddannelser i op til 6 uger.
Deltagelse i uddannelse som ledig  

 efter lov om orlov § 2, stk. 4 fratrækkes 6 ugers perioden,  

 jf. § 43.
 Stk. 2. En ledig, der har opbrugt adgangen efter stk. 1,  

 opnår adgang til deltagelse i en ny 6 ugers periode, hvis den ledige  

 starter på en ny dagpengeperiode, jf. § 55, stk. 1 i lov om  

 arbejdsløshedsforsikring m.v.
 Stk. 3. Det er en betingelse for at få adgang efter  

 stk. 1 - 2 , at den ledige opfylder de generelle adgangskrav og  

 aldersbetingelserne i dette kapitel og ikke har opbrugt 6 ugers perioden  

 efter § 43.
 Stk. 4. Deltagelse efter stk. 1 - 2 kan ikke ske som led  

 i en individuel handlingsplan efter reglerne i lov om en aktiv  

 arbejdsmarkedspolitik.
 § 10. En ledig, der er berettiget til ydelser  

 efter lov om arbejdsløshedsforsikring m.v. og som befinder sig i  

 dagpengeperioden, jf. § 52a, stk. 1 og § 55, stk. 1 i lov  

 om arbejdsløshedsforsikring m.v., har adgang til kompetencegivende  

 uddannelse, ordinære og særligt tilrettelagt sammenhængende  

 uddannelsesforløb efter lovens § 3, nr. 1 og 2, som er rettet mod  

 flaskehalsområder eller områder med gode  

 beskæftigelsesmuligheder, jf. dog stk. 3.
 Stk. 2. Den ledige skal i øvrigt opfylde de generelle  

 adgangskrav og aldersbetingelserne i dette kapitel.
 Stk. 3. Det er en betingelse for at få adgang efter  

 stk. 1, at uddannelsesinstitutionen og Arbejdsmarkedsrådet har  

 indgået en aftale, jf. § 19 a og § 29 i lov om en aktiv  

 arbejdsmarkedspolitik.
 Stk. 4. Deltagelse efter stk. 1 kan ikke ske som led i en  

 individuel handlingsplan i henhold til reglerne i lov en aktiv  

 arbejdsmarkedspolitik.
Ledige i dagpengeperioden og ledige i aktivperioden § 11. En ledig, der har opbrugt sin ret efter  

 § 9, eller befinder sig i aktivperioden, jf. § 52a, stk. 2 og  

 § 55, stk. 2 i lov om arbejdsløshedsforsikring m.v., har  

 adgang, når den ledige har accepteret et tilbud om uddannelse, som er  

 afgivet som led i en individuel handlingsplan i henhold til reglerne i lov om  

 en aktiv arbejdsmarkedspolitik.
 Stk. 2. Den ledige skal i øvrigt opfylde de generelle  

 adgangskrav og aldersbetingelserne i dette kapitel.
Ledige dagpengeberettigede § 12. Ledige, der er berettiget til  

 arbejdsløshedsdagpenge, skal være tilmeldt Arbejdsformidlingen  

 for at få adgang.
Kapitel 2 Specielle adgangskrav Kompetencegivende uddannelse og sammenhængende  

 uddannelsesforløb efter lovens § 3, nr. 1 og 2 § 13. Adgang til kompetencegivende uddannelse og  

 sammenhængende uddannelsesforløb har beskæftigede og  

 ledige.
 Stk. 2. Deltagere i kompetencegivende uddannelse skal udover  

 de generelle adgangskrav og aldersbetingelser i kapitel 1 opfylde de  

 specielle adgangskrav i den enkelte uddannelsesplan.
 Stk. 3. Deltagere i sammenhængende  

 uddannelsesforløb skal udover de generelle adgangskrav og  

 aldersbetingelser i kapitel 1 opfylde de specielle adgangskrav i  

 uddannelsesplanen for det sammenhængende forløb og de specielle  

 adgangskrav efter stk. 2 for de kompetencegivende uddannelser, som  

 indgår i forløbet.
§ 14. Adgang til særligt tilrettelagt  

 sammenhængende uddannelsesforløb for flygtninge har ledige og  

 beskæftigede personer, der opfylder de generelle adgangskrav og  

 aldersbetingelser i kapitel 1, og 1)	har opnået asyl i Danmark, eller 2)	har opnået humanitær opholdstilladelse i Danmark,  

 eller 3)	har opnået opholdstilladelse som familiesammenførte til  

 flygtninge i Danmark.
 Stk. 2. Adgang til særligt tilrettelagt  

 sammenhængende uddannelsesforløb for indvandrere har ledige og  

 beskæftigede personer, som er to-sprogede og har dansk som andetsprog,  

 samt opfylder de generelle adgangskrav og aldersbetingelser i kapitel 1.
 Stk. 3. Deltagere i særligt tilrettelagt  

 sammenhængende uddannelsesforløb skal udover stk. 1 opfylde  

 de specielle adgangskrav i uddannelsesplanen for uddannelsesforløbet  

 og de specielle adgangskrav for de kompetencegivende uddannelser, der  

 indgår i forløbet, jf. § 13, stk. 3.
Ungeindsatsen § 15. Adgang til særligt udviklet og  

 tilrettelagt sammenhængende uddannelsesforløb for unge ledige  

 har personer, der er over 18 år og under 25 år ved uddannelsens  

 start, og omfattet af § 32 a i lov om en aktiv  

 arbejdsmarkedspolitik.
 Stk. 2. Deltagere skal udover stk. 1 opfylde de specielle  

 adgangkrav i uddannelsesplanen for uddannelsesforløbet.
 Stk. 3. Ved deltagelse i kompetencegivende uddannelse under  

 særligt udviklet og tilrettelagt sammenhængende  

 uddannelsesforløb for unge ledige skal de specielle adgangsbetingelser  

 i den enkelte uddannelsesplan være opfyldte, jf. § 13,  

 stk. 2.
Individuel kompetenceafklaring efter lovens § 3,  

 nr. 3 § 16. Adgang til individuel kompetenceafklaring  

 har ledige og beskæftigede, som opfylder adgangskravene og  

 aldersbetingelserne i kapitel 1.
 Stk. 2. Deltagere i individuel kompetenceafklaring skal udover  

 stk. 1 opfylde de specielle adgangskrav i styrings- og  

 indholdsbeskrivelsen og i den enkelte særlige indholdsbeskrivelse.
Kapitel 3 Ansøgningsskema, arbejdsløshedskassens  

 attestation og tidsfrister § 17. Ansøgningsskema om adgang til  

 arbejdsmarkedsuddannelse med arbejdsløshedskassens attestation  

 efter stk. 2 afleveres af ansøgeren til uddannelsesstedet inden  

 uddannelsens start.
 Stk. 2. For ledige, der er medlem af en  

 arbejdsløshedskasse, skal arbejdsløshedskassen  

 attestere:
1)	om den ledige befinder sig i dagpengeperioden eller i aktivperioden  

 ved uddannelsens start, jf. § 52 a, stk. 1 og § 55,  

 stk. 1 i lov om arbejdsløshedsforsikring m.v., og om datoen for  

 overgang til aktivperioden, jf. § 52 a, stk. 2 og § 55,  

 stk. 2 i lov om arbejdsløshedsforsikring, og 2)	om den ledige helt eller delvist har forbrugt af retten til 6 ugers  

 selvvalgt uddannelse, jf. § 43.
 Stk. 3. Arbejdsløshedskassen kan tidligst afgive sin  

 attestation 2 måneder inden uddannelsens start.
 Stk. 4. Hvis et ansøgningsskema med  

 arbejdsløshedskassens attestation ikke er afleveret inden uddannelsens  

 start bortfalder adgangen.
 Stk. 5. Uddannelsesstedet træffer endelig administrativ  

 afgørelse i tvivlsspørgsmål om, hvorvidt skemaet, jf.  

 stk. 4, er afleveret rettidigt.
Afsnit II Ret til godtgørelse Kapitel 4 Godtgørelse til deltagere for tab af  

 indtægt eller arbejdsmulighed Generel bestemmelse § 18. Deltagere i uddannelse efter lovens § 3, nr.  

 1-3, hvortil der ydes tilskud og som afholdes efter lov om  

 arbejdsmarkedsuddannelser og som opfylder adgangskravene og  

 aldersbetingelserne i kapitel 1 og 2, har ret til godtgørelse for tab  

 af arbejdsindtægt eller arbejdsmulighed.
 Stk. 2. For beskæftigede lønmodtagere og  

 selvstændige erhvervsdrivende, med ret til godtgørelse efter  

 stk. 1, anses arbejdsfortjeneste som lønmodtager eller  

 selvstændig erhvervsdrivende som indtægt.
Ledige § 19. Ledige kontanthjælpsmodtagere og  

 ledige, der er berettiget til ydelser efter lov om  

 arbejdsløshedsforsikring m.v., og som deltager i uddannelse efter  

 lovens § 3, nr. 1-3, hvortil der ydes tilskud og som afholdes efter lov om  

 arbejdsmarkedsuddannelser, har ikke ret til godtgørelse for tab af  

 arbejdsindtægt eller arbejdsmulighed efter § 18, jf. dog stk. 2-3.
 Stk. 2. Ledige, der er berettiget til ydelser efter lov om  

 arbejdsløshedsforsikring m.v. og er i dagpengeperioden, jf. § 52 a,  

 stk. 1 og § 55, stk. 1, i lov om arbejdsløshedsforsikring m.v., har  

 ret til godtgørelse i op til 6 uger, hvis de opfylder betingelserne i  

 § 18 og § 43.
 Stk. 3. Ledige, der er berettiget til ydelser efter lov om  

 arbejdsløshedsforsikring m.v. og har opbrugt retten til  

 godtgørelse i op til 6 uger efter stk. 2, har ret til  

 godtgørelse i op til 6 uger, hvis de påbegynder en ny  

 dagpengeperiode, jf. lov om arbejdsløshedsforsikring m.v., og opfylder  

 betingelserne i § 18 og § 43.
Virksomhedstilpasset (VTP) uddannelse § 20. For deltagere på virksomhedstilpasset  

 uddannelse med nedsatte statstilskud (VTP-uddannelse), der forud for og/eller  

 under deltagelsen er ansat på virksomheden, udgør  

 godtgørelsen halvdelen af det højeste ugentlige  

 dagpengebeløb, der er nævnt i § 24, stk. 1.
 Stk. 2. Ledige kontanthjælpsmodtagere og ledige, der er  

 berettiget til ydelser efter lov om arbejdsløshedsforsikring m.v., og  

 som deltager i uddannelse efter lovens § 3, nr. 4, hvortil der ydes tilskud  

 og som afholdes efter lov om arbejdsmarkedsuddannelser, har ikke ret til  

 godtgørelse for tab af arbejdsindtægt eller arbejdsmulighed  

 efter § 18, jf. dog stk. 3.
 Stk. 3. For en ledig deltager, der har ret til  

 godtgørelse efter § 19, stk. 2, eller § 19, stk. 3, og som efter  

 uddannelsen er sikret beskæftigelse på virksomheden, beregnes  

 godtgørelsen efter §§ 24-25.
IDV-uddannelse § 21. Deltagere på uddannelse, som afholdes  

 efter reglerne om indtægtsdækket virksomhed (IDV-uddannelse), har  

 ikke ret til godtgørelse, jf. § 18, stk. 1.
 Førtidspensionister m.m.
 § 22. Deltagere, der modtager  

 førtidspension på grund af nedsat erhvervsevne i henhold til lov  

 om social pension eller delpension i henhold til lov om delpension eller  

 overgangsydelse, efterløn eller delefterløn i henhold til lov  

 om arbejdsløshedsforsikring m.v., har ret til godtgørelse, hvis  

 de opfylder betingelserne i § 18.
Uddannelser i udlandet § 23. Arbejdsmarkedsstyrelsen kan bestemme, at  

 personer, der deltager i arbejdsmarkedsuddannelser i udlandet, kan få  

 godtgørelse, når uddannelsen ikke kan gennemføres her i  

 landet, eller det i øvrigt er mest hensigtsmæssigt at  

 henlægge uddannelsen til udlandet.
Afsnit III Størrelse og beregning af godtgørelse og  

 tilskud Kapitel 5 Godtgørelse § 24. For deltagere i heltidsundervisning beregnes  

 godtgørelsen pr. undervisningsuge til det højeste ugentlige  

 dagpengebeløb, jf. § 47 i lov om arbejdsløshedsforsikring  

 m.v.
 Stk. 2. Godtgørelsen kan pr. dag maksimalt udbetales  

 med 1/5 af højeste ugentlige dagpengebeløb.
 Stk. 3. For deltagere i deltidsundervisning nedsættes  

 godtgørelsen i forhold til antallet af undervisningslektioner.
 § 25. For personer, der udfører deres  

 beskæftigelse delvist under uddannelsen, reduceres godtgørelsen  

 med det antal timer i hvilke, beskæftigelsen udføres.
Kapitel 6 Fællesbestemmelser § 26. Godtgørelse kan kun udbetales for den  

 tid, som deltageren har deltaget i undervisningen, jf. dog  

 stk. 2-4.
Stk. 2. En deltager, der har ret til godtgørelse efter  

 § 18 eller § 19, stk. 2-3, har ret til godtgørelse,  

 hvis uddannelsen afbrydes på grund af uforudsete forhold på  

 uddannelsesstedet.
Godtgørelse skal udbetales for den 1. dag  

 undervisningen har været indstillet.
 Stk. 3. I sammenhængende forløb efter lovens  

 § 3, nr. 2, kan der indgå uddannelsespraktik og ferie.  

 Søgnehelligdage regnes som ferie.
 Stk. 4. Godtgørelse efter stk. 1 fratrækkes  

 hævet feriegodtgørelse.
Stk. 5. Holder uddannelsesstedet lukket for undervisning den  

 1. maj, Grundlovsdag eller fredagen efter Kr.
Himmelfartsdag, har ledige  

 deltagere, der har ret til godtgørelse efter § 19, stk. 2-3,  

 ret til godtgørelse for disse dage.
 Stk. 6. Til en ledig dagpengeberettiget deltager, der har ret  

 til godtgørelse efter § 19, stk. 2-3 og som på grund  

 af deltagelsen mister indtægt for søgnehelligdage i  

 uddannelsesperioden, udbetales der godtgørelse for sådanne  

 dage.
Stk. 7. En deltager, der har ret til godtgørelse efter  

 § 18 eller § 19, stk. 2-3, har ret til godtgørelse,  

 hvis deltageren ikke har deltaget i undervisningen på grund af  

 indkaldelse til en jobsamtale eller lægeundersøgelse eller  

 indkaldelse til session.
Godtgørelse udbetales for den dag samtalen,  

 lægeundersøgelsen eller sessionen har fundet sted.
Kapitel 7 Refusion til arbejdsgiver § 27. Arbejdsgivere, der efter aftale med  

 deltageren udbetaler sædvanlig løn under uddannelsen, har ret  

 til refusion.
Refusionen svarer til den godtgørelse, som deltageren  

 ville have været berettiget til efter kapitlerne 4, 5 og 6. Refusionen,  

 kan dog ikke være højere end den løn, arbejdsgiveren  

 udbetaler under uddannelsen.
 Stk. 2. Hvis godtgørelsen er højere end  

 lønnen, udbetales forskellen til deltageren.
 Stk. 3. Arbejdsgivere, der udbetaler løn for fuld  

 arbejdstid til deltagere, der ellers er deltidsbeskæftigede, har ret  

 til refusion efter stk. 1 og 2.
Afsnit IV Befordringstilskud og tilskud til kost og logi Kapitel 8 Befordringstilskud § 28. Deltagere i arbejdsmarkedsuddannelser,  

 bortset fra kontanthjælpsmodtagere, har ret til befordringstilskud,  

 hvis deres daglige transport mellem bopæl og uddannelsessted og retur  

 er mere end 24 km.
Stk. 2. Tilskuddet for deltagere, der er i beskæftigelse  

 under uddannelsen, er 0,70 kr. pr. kilometer (6. juli 1998) regnet fra  

 deltagerens bopæl til uddannelsesstedet.
For andre deltagere er  

 tilskuddet 1,31 kr. pr. kilometer.
Kilometertaksten reguleres en gang  

 årligt med virkning den første mandag i juli måned  

 på grundlag af prisudviklingen inden for det offentlige  

 transportområde (DSB's personbefordring). Ved udbetaling afrundes det  

 samlede tilskud til nærmeste hele krone beløb.
 Stk. 3. Tilskuddet pr. dag kan højst udbetales for 120  

 km, efter at der er fratrukket et beløb for de første 24 km,  

 jf. stk. 1.
Daglig befordringstilskud ved indkvartering § 29. Hvis en deltager er indkvarteret uden for  

 uddannelsesstedet, regnes indkvarteringsstedet for bopæl og deltageren  

 har, bortset fra kontanthjælpsmodtagere, ret til daglig  

 befordringstilskud svarende til tilskuddet for andre end beskæftigede  

 efter § 28.
Befordringstilskud i øvrigt ved indkvartering § 30. Deltagere, der under uddannelsen er  

 indkvarterede, har, bortset fra kontanthjælpsmodtagere, ret til tilskud  

 til transport frem og tilbage mellem bopæl og  

 indkvarteringssted:
1)	ved uddannelsens start og afslutning, 2)	ved søgnehelligdage og 3)	hver weekend.
 Stk. 2. Befordringstilskuddet udbetales efter taksterne i  

 § 28, stk. 2.
Virksomhedsuddannelser § 31. Hvis uddannelsen foregår på den  

 virksomhed, hvor deltageren er ansat, bortfalder retten til  

 befordringstilskud.
IDV-uddannelse § 32. Deltagere på uddannelse, som afholdes  

 efter reglerne om indtægtsdækket virksomhed (IDV-uddannelse), har  

 ikke ret til befordringstilskud.
Uddannelser i udlandet § 33. Arbejdsmarkedsstyrelsen kan bestemme, at  

 personer, der deltager i arbejdsmarkedsuddannelser i udlandet, kan få  

 befordringstilskud, når uddannelsen ikke kan gennemføres her i  

 landet, eller det i øvrigt er mest hensigtsmæssigt at  

 henlægge uddannelsen til udlandet.
Kapitel 9 Tilskud til kost og logi § 34. Deltagere i arbejdsmarkedsuddannelser, der  

 er indkvarterede uden for deres bopæl, har, bortset fra  

 kontanthjælpsmodtagere, ret til tilskud til kost og logi, hvis de har  

 mere end 120 km i transport mellem bopæl og uddannelsessted og retur  

 eller det af tidsmæssige eller andre grunde er rimeligt, at de er  

 indkvarteret uden for deres bopæl, jf. dog stk. 3.
 Stk. 2. Tilskuddet til dokumenterede og udokumenterede  

 udgifter til kost og logi udbetales efter statens regler om tjenesterejser,  

 reducerede satser.
 Stk. 3. Tilskuddet til kost og/eller logi bortfalder, hvis  

 uddannelsesstedet tilbyder kost og/eller logi.
Virksomhedsuddannelser § 35. Hvis uddannelsen foregår på den  

 virksomhed, hvor deltageren er ansat, bortfalder retten til tilskud til kost  

 og logi.
IDV-uddannelse § 36. Deltagere på uddannelse, som afholdes  

 efter reglerne om indtægtsdækket virksomhed (IDV-uddannelse), har  

 ikke ret til tilskud til kost og logi.
Uddannelser i udlandet § 37. Arbejdsmarkedsstyrelsen kan bestemme, at  

 personer, der deltager i arbejdsmarkedsuddannelser i udlandet, kan få  

 tilskud til kost og logi, når uddannelsen ikke kan gennemføres  

 her i landet, eller det i øvrigt er mest hensigtsmæssigt at  

 henlægge uddannelsen til udlandet.
Afsnit V Administration og udbetaling Kapitel 10 Administration og udbetaling § 38. Godtgørelse og befordringstilskud til  

 deltagere, der er medlemmer af en arbejdsløshedskasse, administreres  

 og udbetales af kassen.
Arbejdsformidlingen administrerer og udbetaler  

 godtgørelse og befordringstilskud til deltagere, der ikke er medlemmer  

 af en arbejdsløshedskasse.
 § 39. Tilskud til kost og logi administreres og  

 udbetales af uddannelsesstedet.
§ 40. Uddannelsesstedets ledelse udfærdiger  

 en attest om, i hvilket omfang deltageren har fulgt uddannelsen.
Attesten  

 skal afleveres til arbejdsformidlingen eller arbejdsløshedskassen  

 inden der sker udbetaling af godtgørelse eller tilskud til  

 befordring.
§ 41. Den, der administrerer godtgørelse  

 eller tilskud, kan kræve dokumentation for deltagerens 1)	indtægt før tilmelding, jf. §§ 18, 19 og 27.
 2)	udgifter til logi, jf. § 34, stk. 2.
Kapitel 11 Tidsfrister § 42. Ansøgningsskemaer til  

 godtgørelse og befordringstilskud og tilskud til kost og logi, skal af  

 ansøgeren afleveres til den, der administrerer reglerne herom, jf.  

 §§ 38-41.
Stk. 2. Ansøgningsskemaet skal afleveres senest 4 uger  

 efter uddannelsens sidste dag, ellers bortfalder retten til den  

 pågældende ydelse.
Arbejdsgiveren vil også miste retten til  

 eventuel refusion, jf. § 27.
 Stk. 3. Den, der administrerer reglerne om godtgørelse  

 eller tilskud, jf. §§ 38-41 træffer endelig administrativ  

 afgørelse i eventuelle tvivlsspørgsmål om, hvorvidt  

 skemaet, jf. stk. 2 er afleveret rettidigt.
Afsnit VI Andre bestemmelser Kapitel 12 Særlige bestemmelser for ledige  

 dagpengeberettigede § 43. For en ledig dagpengeberettiget, der har  

 fået adgang efter § 9, fratrækkes perioder, der er anvendt  

 til uddannelse som ledig efter lov om orlov i den 6 ugers periode, hvori der  

 er mulighed for at deltage i arbejdsmarkedsuddannelse og modtage  

 godtgørelse for tab af indtægt eller arbejdsmulighed.
 Stk. 2. Arbejdsløshedskassen skal opgøre hvor  

 mange dage, der er udbetalt godtgørelse til den ledige efter stk.1, og  

 orlovsydelse efter lov om orlov.
 Stk. 3. Godtgørelse efter § 19, stk. 2-3  

 medregnes kun ved opgørelsen efter stk. 1 i de tilfælde,  

 hvor godtgørelsen er udbetalt for mindst én hel dag, svarende  

 til 6-8 undervisningslektioner.
 § 44. Ledige skal i perioder, hvori der udbetales  

 godtgørelse for tab af indtægt eller arbejdsmulighed efter lov  

 om arbejdsmarkedsuddannelser, være tilmeldt Arbejdsformidlingen og  

 stå til rådighed for arbejde formidlet af Arbejdsformidlingen,  

 medmindre Arbejdsformidlingen har fraveget denne betingelse, jf. stk. 2.  

 Dog skal ledige under 25 år, som deltager i en arbejdsmarkedsuddannelse  

 som led i aktivering efter § 32 a i lov om en aktiv  

 arbejdsmarkedspolitik ikke stå til rådighed for formidlet  

 arbejde.
Stk. 2. Arbejdsformidlingen kan efter ansøgning fra den  

 ledige træffe afgørelse om at undlade at formidle arbejde i  

 uddannelsesperioden og/eller praktikperioden, hvis 1)	der ikke er eller kan forventes mangel på arbejdskraft inden  

 for den lediges fagområde, 2)	Arbejdsformidlingen skønner, at uddannelsen opfylder  

 arbejdsmarkedets behov, 3)	uddannelsen medvirker til, at den ledige kan opnå fast  

 beskæftigelse, eller 4)	uddannelsen er kortvarig.
 Stk. 3. Har Arbejdsformidlingen truffet afgørelse efter  

 stk. 2, skal dette meddeles skriftligt til den ledige.
§ 45. Afslår den ledige i uddannelses-  

 og/eller praktikperioden et formidlet arbejde uden gyldig grund, betragtes  

 den ledige som selvforskyldt ledig.
Reglerne i Direktoratet for  

 Arbejdsløshedsforsikringens bekendtgørelse om rådighed og  

 selvforskyldt ledighed finder tilsvarende anvendelse på udbetalingen af  

 godtgørelse.
 Stk. 2. Hvis en ledig, der modtager godtgørelse,  

 afslår et arbejde formidlet af Arbejdsformidlingen, skal  

 Arbejdsformidlingen underrette den lediges arbejdsløshedskasse.
 § 46. For ledige, som deltager i  

 arbejdsmarkedsuddannelse i henhold til § 9, § 10 eller § 11,  

 medregnes perioder med godtgørelse for tab af indtægt eller  

 arbejdsmulighed efter denne bekendtgørelse i ydelsesperioden ved  

 ledighed efter § 55 i lov om arbejdsløshedsforsikring m.v.
Afsnit VII Klage m.v.
Kapitel 13 Klage § 47. Afgørelse om 1)	adgang til uddannelserne efter kapitlerne 1-2, 2)	godtgørelse efter kapitlerne 4-6 og 12, 3)	refusion efter kapitel 7, 4)	befordringstilskud efter kapitel 8 og 5)	tilskud til kost og logi efter kapitel 9 skal meddeles skriftligt til den pågældende.  

 Et afslag på ydelse skal være begrundet og indeholde oplysninger  

 om klageadgang.
Stk. 2. Den, som afgørelsen vedrører, kan inden  

 4 uger efter afgørelsen er modtaget, klage til Arbejdsmarkedets  

 Ankenævn.
Klagen indgives skriftligt til den, der har truffet  

 afgørelsen.
Stk. 3. Den, der har truffet afgørelsen, afgør  

 inden 4 uger, efter at klagen er modtaget, om klagen fuldt ud kan  

 imødekommes.
Såfremt klagen ikke imødekommes, skal den  

 med en udtalelse sendes til Arbejdsmarkedets Ankenævn.
 Stk. 4. Arbejdsmarkedets Ankenævn kan se bort fra en  

 overskridelse af klagefristen, når der er en særlig grund  

 hertil.
 § 48. Ankenævnets afgørelse kan ikke  

 indbringes for anden administrativ myndighed.
Kapitel 14 Oplysningspligt, straffebestemmelser og  

 tilbagebetaling § 49. En arbejdsgiver skal på begæring  

 afgive oplysninger til brug for administrationen af tildeling af ydelser  

 efter denne bekendtgørelse, herunder om bestemte personers løn  

 og arbejdstider i nærmere angivne tidsrum.
Overtrædelse heraf  

 straffes med bøde.
Stk. 2. For overtrædelser, der begås af et  

 aktieselskab, anpartsselskab, andelsselskab eller lignende, kan der  

 pålægges selskabet som sådant et bødeansvar.
Er  

 overtrædelsen begået af en kommune eller et kommunalt  

 fællesskab, jf. § 60 i lov om kommunernes styrelse, kan der  

 pålægges kommunen eller det kommunale fællesskab som  

 sådant bødeansvar.
 Stk. 3. Oplysning efter stk. 1 kan indhentes af  

 Arbejdsmarkedets Ankenævn, arbejdsformidlingen, en  

 arbejdsløshedskasse for så vidt angår egne medlemmer og  

 uddannelsesstedets ledelse.
 § 50. Offentlige myndigheder skal på  

 begæring give Arbejdsmarkedets Ankenævn, Arbejdsmarkedsstyrelsen  

 eller et arbejdsformidlingskontor enhver oplysning til brug ved  

 administrationen af reglerne efter denne bekendtgørelse.
 § 51. Personer, der har givet urigtige oplysninger  

 eller fortiet omstændigheder, som er af betydning for retten til  

 ydelser efter denne bekendtgørelse, eller i øvrigt mod bedre  

 vidende uberettiget har modtaget ydelser efter denne bekendtgørelse,  

 skal tilbagebetale det beløb, der er modtaget med urette.
Afsnit VIII Ikrafttrædelse m.m.
Kapitel 15 Ikrafttræden og overgangsbestemmelser § 52. Bekendtgørelsen træder i kraft  

 den 1. januar 1999.
 Stk. 2. Denne bekendtgørelse har virkning for  

 ansøgninger om adgang til arbejdsmarkedsuddannelse, som indgives til  

 uddannelsesstedet den 1. januar 1999 eller senere.
 § 53. I opgørelsen af forbruget af  

 godtgørelse efter § 43 medregnes ikke udbetaling af  

 godtgørelse, der sker til personer, der har indgivet ansøgning  

 om adgang til arbejdsmarkedsuddannelse til uddannelsesstedet inden den 1.  

 januar 1999, selv om deltagelse i uddannelsen sker efter den 1. januar  

 1999.
 Stk. 2. I opgørelsen af forbruget af  

 godtgørelsesrettigheder i henhold til § 43, indgår  

 orlovsydelse til ledige efter lov om orlov, der er udbetalt i henhold til  

 ansøgninger, der er modtaget af Arbejdsformidlingen,  

 arbejdsløshedskassen eller uddannelsesstedet den 1. januar 1999 eller  

 senere.
 § 54. Bekendtgørelse nr. 623 af 28. juni 1996, som  

 ændret ved bekendtgørelse nr. 1119 af 13. december 1996 og  

 bekendtgørelse nr. 484 af 10. juni 1997, ophæves samtidig.
