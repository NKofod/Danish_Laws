Betænkning afgivet af Skatteudvalget den 23. november 2005 Betænkning over Forslag  

 til lov om ændring af lov om en børnefamilieydelse (Ændret periodisering af børnefamilieydelsen for 18-årige) [af skatteministeren (Kristian Jensen)] 1. Ændringsforslag Enhedslisten har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 5. oktober 2005 og var til 1.  

 behandling den 28. oktober 2005. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Lovforslaget har ikke været sendt i høring.
Skriftlige henvendelser Udvalget har i forbindelse med udvalgsarbejdet modtaget en skriftlig  

 henvendelse fra Torben Klit Andersen, Vodskov.
Skatteministeren har over for  

 udvalget kommenteret den skriftlige henvendelse.
Spørgsmål Udvalget har stillet 6 spørgsmål til skatteministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse uændret.  

  

 Flertallet stemmer  

 imod det stillede ændringsforslag.
 Et  

  

 mindretal  

  

 i udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.  

 Mindretallet vil stemme for det stillede ændringsforslag.
Socialdemokratiets, Det  

 Radikale Venstres og Socialistisk Folkepartis medlemmer af udvalget finder i  

 princippet, at det kan være en udmærket idé at gennemgå forskellige ydelser  

 som  

 f.eks. børnefamilieydelsen med henblik på at tildele dem for den præcise  

 periode,  

 hvor det er relevant, frem for som i dag pr. løbende kvartal.
Med de  

 nuværende  

 teknologiske muligheder er der ingen grund til den form for skæve  

 periodiseringer, der gør stor forskel på borgere alt efter, hvornår de er  

 født.
Regeringens forslag synes alene begrundet med  

 besparelseshensyn, og der er hverken taget hensyn til sammenhængen med andre  

 bestemmelser eller til balancen mellem, hvornår udbetalingen begynder, og  

 hvornår den slutter.
Derfor kan S, RV og SF ikke støtte forslaget.
 Man må være konsekvent: Enten vælger man  

 konsekvent kvartalsprincippet, eller også vælger man den præcise dato og  

 gennemfører det, så også børnefamilieydelsen tildeles allerede fra barnets  

 fødselsdato, og så andre ydelser som f.eks. statens uddannelsesstøtte  

 tilpasses  

 tilsvarende.
 S, RV og SF ønsker derfor lovforslaget  

 ændret således, at der udbetales børnefamilieydelse fra fødselsdagen for den  

 nyfødte, jf. ministerens svar på spørgsmål 1 af 31. oktober 2005. Hermed  

 sikres  

 en balance mellem, hvornår udbetalingen af børnepenge starter, og hvornår den  

 slutter.
 I sammenhæng hermed ønsker S, RV og SF, at  

 regeringen tager initiativ til at ændre reglerne for SU, således at SU kan  

 gives fra en persons 18-års-fødselsdag, således at der skabes sammenhæng  

 mellem,  

 hvornår udbetalingen af børnefamilieydelsen slutter, og hvornår  

 SU-udbetalingen  

 kan begynde.
 Derudover ønsker partierne generelt, at  

 lovgivningen bør gennemgås med henblik på at sikre, at der ikke er andre  

 problemer med samspillet mellem periodiseringer af ydelserne end dem, der er  

 afdækket under behandlingen af dette lovforslag.
Enhedslistens medlem af udvalget er imod, at der skal tages  

 penge fra børnefamilierne det kvartal, hvor barnet fylder 18 år.
Enhedslisten  

 har dog stillet et ændringsforslag, således at det  

 foreslåede princip  

 om at stoppe udbetaling af børnefamilieydelsen på fødselsdagen udvides til,  

 at  

 børnefamilieydelsen så også udbetales fra fødselstidspunktet.
Hvis regeringen  

 mener, at dens forslag er rent principielt, bør den naturligvis stemme for  

 dette ændringsforslag, der tilfører familier med nyfødte 111 mio. kr.
Det er  

 klart, at familier med nyfødte har et særligt behov for støtte.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (S, RV og SF):
Til § 1 Paragraffen  

  

 affattes således:
»§ 1 I lov om  

 børnefamilieydelse, jf. lovbekendtgørelse nr. 846 af 4. september 2000, som  

 senest ændret ved § 50 i lov nr. 431 af 6. juni 2005, foretages følgende  

 ændring:
 1.  


  

 §  

 6, stk. 2,  

  

 affattes således:
»Stk. 2.  

  

 Ydelsen  

 udbetales kvartalsvis den seneste hverdag, dog undtaget  

 lørdag, forud for den 21. i kvartalets første måned.
For det kvartal, hvor  

 barnet bliver født, ydes en forholdsmæssig andel af et kvartals ydelse, der  

 svarer til antallet af dage fra og med fødselsdagen til udløbet af kvartalet  

 i  

 forhold til antallet af dage i hele kvartalet.
Ydelsen udbetales i det  

 efterfølgende kvartal sammen med ydelsen for dette kvartal.
For det kvartal,  

 hvor barnet fylder 3 år henholdsvis 7 år, beregnes ydelsen forholdsmæssigt på  

 grundlag af, hvad barnet er berettiget til før og efter fødselsdagen.
For det  

 kvartal, hvor barnet fylder 18 år, ydes en forholdsmæssig andel af et  

 kvartals  

 ydelse, der svarer til antallet af dage fra kvartalets begyndelse til og med  

 fødselsdagen i forhold til antallet af dage i hele kvartalet.
I de tilfælde,  

 hvor ydelsen bliver udbetalt efter § 4, stk. 2-6, bestemmes det i afgørelsen,  

 for hvilket kvartal ydelsen første gang skal udbetales til ansøgeren.«« Bemærkninger Til nr. 1 Ændringsforslaget medfører, at beregningen af  

 børnefamilieydelsen fremover følger fødselsdagen for nyfødte og 18-årige.
Da  

 ydelsen nedsættes, når barnet fylder 3 og 7 år, er bestemmelsen formuleret  

 således, at fødselsdagen også i disse tilfælde er skæringstidspunktet.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)  

  

  fmd.  

  

 René Skau Björnsson (S)   

 Rasmus Prehn (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit Ataqatigiit  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 20 Bilagsnr.
Titel 1 Udkast til tidsplan for Skatteudvalgets behandling af L  

 20 2 Henvendelse af 1/11-05 fra Torben Klit Andersen, Vodskov 3 1. udkast til betænkning 4 Kommentar til henvendelse af 1/11-05 fra Torben Klit  

 Andersen, fra skatteministeren 5 2. udkast til betænkning Oversigt over spørgsmål og svar vedrørende L 20 Spm.nr.
