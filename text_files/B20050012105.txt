Bekendtgørelse om  

 forretningsorden for Det Veterinære Sundhedsråd I medfør af § 28 og §  

 29 i lov nr. 433 af 9. juni 2004 om dyrlæger fastsættes:
 § 1.  

  

 Det Veterinære Sundhedsråd er et uafhængigt og uvildigt organ, som afgiver  

 veterinærfaglige udtalelser i enkeltsager på begæring og om generelle forhold  

 enten på begæring eller af egen drift.
 Stk. 2.  

  

 Det Veterinære  

 Sundhedsråd afgiver udtalelser i sager af principiel karakter vedrørende  

 forhold  

 af veterinærfaglig betydning.
§ 2.  

  

 Det Veterinære Sundhedsråds fem medlemmer beskikkes af ministeren for  

 familie- og forbrugeranliggender for 6 år ad gangen.
Et medlem kan højst  

 genbeskikkes 2 gange.
Tre af medlemmerne skal have forskningsmæssig baggrund  

 på  

 områder af betydning for Rådets virke.
To af medlemmerne skal være  

 praktiserende dyrlæger.
 § 3.  

  

 Senest 3 måneder før udløbet af den periode, i hvilken et medlem af Det  

 Veterinære Sundhedsråd er beskikket, afgiver Rådet indstilling til ministeren  

 for familie- og forbrugeranliggender om beskikkelse af et medlem for den  

 følgende periode.
 § 4.  

  

 Et rådsmedlems beskikkelse udløber med udgangen af den måned, hvori  

 vedkommende fylder 70 år.  

 Ministeren for familie- og  

 forbrugeranliggender kan dog gøre undtagelse fra denne bestemmelse i særlige  

 tilfælde.
 § 5.  

  

 Rådet afgiver indstilling til ministeren for familie- og  

 forbrugeranliggender om valg af formand og næstformand for Rådet.  

 Indstilling skal afgives på ny, såfremt de pågældende medlemmer beskikkes  

 for en ny medlemsperiode.
 § 6.  

  

 Sagerne behandles skriftligt eller mundtligt, og formanden træffer  

 bestemmelse om fremgangsmåden ved sagernes behandling.
 Stk. 2.  

  

 Rådets sagsbehandling  

 er fortrolig.
 Stk. 3.  

  

 Rådet afgiver  

 udtalelse i sagerne ved enstemmighed, dog kan en sag ved sygdom eller andet  

 frafald afgøres af fire af Rådets medlemmer.
 Stk. 4.  

  

 Kan enighed ikke  

 opnås, skal alle Rådsmedlemmernes synspunkter føres til protokol, jf. dog §  

 8,  

 stk. 1.  

 Rådet afgiver herefter udtalelse ved  

 kvalificeret flertal.
 § 7.  

  

 Rådet kan indhente udtalelser hos særligt sagkyndige eller anmode sådanne  

 sagkyndige om at deltage i sagens behandling, når behandlingen af sagen  

 forudsætter en særlig viden.
 § 8.  

  

 Den, der er inhabil i forhold til en sag, må ikke medvirke ved Rådets  

 behandling af den pågældende sag, jf. forvaltningslovens kapitel 2.
 Stk. 2.  

  

 Bestemmelsen i stk. 1  

 gælder dog ikke, hvis det ville være umuligt eller forbundet med væsentlige  

 vanskeligheder eller betænkeligheder at lade en anden træde i den pågældendes  

 sted under sagens behandling, jf. forvaltningslovens § 4, stk. 1.
 Stk. 3.  

  

 Den, der deltager i  

 behandling af en sag, og som er bekendt med, at der for vedkommende selv  

 foreligger  

 forhold, som er nævnt i forvaltningslovens regler om inhabilitet, skal  

 snarest  

 underrette Rådets formand herom.
 § 9.  

  

 Bekendtgørelsen træder i kraft den 1. maj 2005.
 Stk. 2.  

  

 Samtidig ophæves  

 Landbrugsministeriets cirkulære nr. 125 af 24. juni 1964 om forretningsorden  

 for Det veterinære Sundhedsråd.
