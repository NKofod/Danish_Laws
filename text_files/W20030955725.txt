Ligningsrådet fandt ikke, at der var noget krav om, at  

 kapitalværdien af den løbende ydelse skulle ansættes efter reglerne i  

 bekendtgørelse nr. 996 af 8. november 2000 om fastsættelse af værdien af  

 brugs-, rente- eller indtægtsnydelser ved beregning af gave- og arveafgift.  

 Derimod fandt Ligningsrådet, at den løbende ydelse skulle kapitaliseres til  

 den  

 aktuelle handelsværdi på tidspunktet for indgåelse af den gensidigt  

 bebyrdende  

 aftale.
Det var i den forbindelse uden betydning, om sælger blev gjort  

 bekendt  

 med, at køber havde afdækket sin forpligtelse til en anden pris.
 Ligningsrådet fandt endvidere, at de løbende ydelser ikke  

 kunne placeres i virksomhedsordningen, da de kapitaliserede ydelser ikke var  

 noget erhvervsmæssigt aktiv.
 Endelig fandt Ligningsrådet, at der kunne gives henstand  

 med skattebetalingen, jf. afskrivningslovens § 40 , stk. 7, forudsat at den  

 værdi af virksomhedens goodwill, der ansættes ved overdragelsen, svarer til  

 den  

 faktiske handelsværdi.
Virksomhedsordningen   

 løbende ydelser Skatteyderen A anmodede om bindende  

 forhåndsbesked på følgende spørgsmål:
1) Beskattes A i 2003 af kapitalværdien efter  

 bekendtgørelse nr. 996 af 8. november 2000 af den livsbetingede løbende  

 ydelse? 2) Skal værdiansættelsen af denne løbende ydelse  

 ske efter bekendtgørelse nr. 996 af 8. november 2000, uanset om sælger bliver  

 gjort bekendt med, at køber har afdækket sin forpligtelse til en anden pris? 3) Indgår modtagne løbende ydelser under  

 virksomhedsordningen? 4) Indgår kapitalværdien af de løbende ydelser som  

 kapitalafkastgrundlag i virksomhedsordningen? 5) Betragtes kapitalværdien af den løbende ydelse  

 som et finansielt aktiv? 6) Berettiger den ved salget opnåede ydelse A til  

 at opnå udsættelse med betaling af den derpå faldende skat efter  

 afskrivningslovens § 40? Svar Ad 1) Nej, se sagsfremstilling og begrundelse.
 Ad 2) Bortfalder, se sagsfremstilling og  

 begrundelse.
 Ad 3) Nej, se sagsfremstilling og begrundelse.
 Ad 4) Nej, jf. besvarelsen af spørgsmål 3.
 Ad 5) Bortfalder, se sagsfremstilling og  

 begrundelse.
 Ad 6) Ja, se sagsfremstilling og begrundelse.
Beskrivelse af de faktiske forhold Det er oplyst, at skatteyderen A i en årrække har  

 drevet en tømmerhandel som K/S med en personlig ejerandel som kommanditist på  

 95 pct.
A anvender virksomhedsordningen.
På det seneste er der sket en  

 betydelig skærpelse af konkurrencen i tømmerhandelens lokalområde.
A er nu 56  

 år og mener, at de nødvendige investeringer i tømmerhandlen mest  

 hensigtsmæssigt foretages af en ny ejer.
 A har derfor opfordret sine rådgivere til at  

 udarbejde et udbudsmateriale, hvor der særligt tages hensyn til, at han som  

 ejer/leder ikke har foretaget passende opsparinger på pensionsordninger.
 A agter at udbyde virksomheden til salg i 2003.  

 Ved den påtænkte afhændelse af tømmerhandelen er det meningen, at køberen  

 skal  

 yde en betaling for virksomhedens goodwill på 3 mio. kr. efter  

 virksomhedsskat  

 på 30 pct., svarende til at der betales 4.286.000 kr. før skat.
Salgsoplægget forudsætter, at betalingen for  

 virksomhedens goodwill skal berigtiges som en opsat livsbetinget ydelse.
Den  

 løbende ydelse skal udbetales, så længe A eller hans hustru er i live, og  

 skal  

 sammensættes således, at der årligt udbetales 287.000 kr. i månedlige rater  

 fra  

 oktober 2007. (Ifølge As revisor udgør kapitalværdien heraf efter  

 Skatteministeriets  

 bekendtgørelse nr. 996 af 8. november 2000 om fastsættelse af værdien af  

 brugs-, rente- eller indtægtsnydelser ved beregning af arve- og gaveafgift i  

 oktober 2007 3.650.000 kr.). Ud over de månedlige ydelser udbetales et  

 éngangsbeløb på 1.286.000 kr. i januar 2009. As revisor fremhæver, at  

 éngangsbeløbet svarer til As a conto virksomhedsskat på transaktionen.  

 Ifølge  

 revisoren agter A at indskyde det maksimale beløb på ca. 2 mio. kr. på en  

 pensionsordning i henhold til § 15 a i pensionsbeskatningsloven.
Efter  

 afhændelsen agter A at fortsætte med at drive selvstændig virksomhed ved at  

 eje  

 den ejendom, hvorfra tømmerhandlen drives.
Køberen af tømmerhandelen  

 tillægges  

 en forkøbsret til ejendommen og en køberet i tilfælde af As død.
Styrelsens indstilling og begrundelse Ad spørgsmål 1:
Udgør en løbende ydelse helt eller delvis vederlag  

 i en gensidigt bebyrdende aftale om overdragelse af et eller flere aktiver,  

 gælder reglerne i ligningslovens § 12 B, stk. 2 -11, såfremt aftalen er  

 indgået  

 den 1. juli 1999 eller senere, jf. ligningslovens § 12 B, stk. 1, 1. pkt.  

 Ifølge ligningslovens § 12 B, stk. 1, 2. pkt., er der tale om en løbende  

 ydelse, når der hersker usikkerhed om enten ydelsens varighed eller ydelsens  

 årlige størrelse, når ydelsen løber ud over aftaleåret.
Den således  

 kapitaliserede værdi af den løbende ydelse skal medregnes til modtagerens  

 skattepligtige indkomst i det indkomstår, hvor den gensidige aftale indgås.  

 Da  

 udbetalingen af den omhandlede løbende ydelse er gjort betinget af, at enten  

 A  

 eller hans hustru er i live, er der efter Told- og Skattestyrelsens  

 opfattelse  

 tale om en ydelse, der er omfattet af bestemmelserne i ligningslovens § 12 B.
Den bekendtgørelse, som As revisor henviser til,  

 bekendtgørelse nr. 996 af 8. november 2000 om fastsættelse af værdien af  

 brugs-, rente- eller indtægtsnydelser ved beregning af arve- og gaveafgift,  

 er  

 udstedt i medfør af § 20 i lov om arv og gave, jf. lovbekendtgørelse nr. 712  

 af  

 15. oktober 1991 med senere ændringer, samt § 48, stk. 1, jf. § 44, stk. 2, i  

 boafgiftsloven, jf. lovbekendtgørelse nr. 843 af 4. september 2000. Ifølge  

 bekendtgørelsens § 1 skal de tabeller, der knytter sig til bekendtgørelsen,  

 anvendes ved fastsættelse af værdien til beregning af arve- og gaveafgift af  

 livsvarige brugs- , rente- eller indtægtsnydelser.
Hverken ordlyden af  

 ligningslovens § 12 B eller lovforslaget til bestemmelsen indeholder  

 oplysninger om, at bekendtgørelsen kan anvendes uden for det område, der  

 angives i bekendtgørelsens § 1. Det er derimod forudsat i ligningslovens § 12  

 B, stk. 2, at kapitaliseringen af den løbende ydelse skal udtrykke  

 handelsværdien af ydelsen, idet den af parterne foretagne kapitalisering er  

 undergivet de skatteansættende myndigheders prøvelse.
Told- og Skattestyrelsen indstiller herefter, at  

 Ligningsrådet besvarer spørgsmål 1 benægtende med henvisning til, at den  

 løbende ydelse ifølge ligningsloves § 12 B, stk. 2, skal kapitaliseres til  

 den  

 aktuelle handelsværdi på tidspunktet for indgåelsen af den gensidigt  

 bebyrdende  

 aftale, og at den kapitalisering, der foretages af parterne, er underkastet  

 de  

 skatteansættende myndigheders prøvelse.
Hverken parterne eller den  

 skatteansættende myndighed er således bundet af Skatteministeriets  

 bekendtgørelse nr. 996 af 8. november 2000.
 Ad spørgsmål  

 2:
 Spørgsmålet forudsætter, at parterne ved  

 fastsættelsen af kapitalværdien af den løbende ydelse er bundet af  

 Skatteministeriets bekendtgørelse nr. 996 af 8. november 2000. Denne  

 forudsætning finder Told- og Skattestyrelsen ikke er opfyldt, jf.  

 indstillingen  

 vedrørende spørgsmål 1. Det indstilles derfor, at Ligningsrådet udtaler, at  

 spørgsmål 2 bortfalder.
Som nævnt under besvarelsen af spørgsmål 1 finder  

 Styrelsen, at det følger af ligningsloves § 12 B, stk. 2, at den løbende  

 ydelse  

 skal kapitaliseres til den aktuelle handelsværdi på tidspunktet for  

 indgåelsen  

 af den gensidigt bebyrdende aftale.
Det indstilles, at Ligningsrådet  

 vejledende  

 udtaler, at dette gælder, uanset om køber har afdækket sin forpligtelse til  

 en  

 anden pris.
 Ad spørgsmål  

 3:
I henhold til virksomhedsskattelovens § 1, stk. 1,  

 kan virksomhedsordningen anvendes på indkomst fra selvstændig  

 erhvervsvirksomhed.
Hvad der forstås ved selvstændig erhvervsvirksomhed er  

 hverken defineret i selve lovteksten eller i bemærkninger til lovforslaget  

 til  

 virksomhedsskatteloven (L 107 af 5. december 1985). I stedet for henvises der  

 i  

 lovbemærkningerne til, at den foreliggende praksis må lægges til grund ved  

 afgørelsen af, om der i det enkelte tilfælde er tale om erhvervsmæssig  

 virksomhed.
 I Ligningsvejledningen for 2002, afsnit E.A. 4.2,  

 defineres erhvervsmæssig aktivitet således:
"Selvstændig erhvervsmæssig aktivitet er  

 normalt kendetegnet ved, at der for egen regning og risiko udøves en  

 virksomsomhed af økonomisk karakter med det formål at indvinde økonomisk  

 udbytte.
Endvidere må det være en forudsætning, at virksomheden udøves  

 nogenlunde regelmæssigt og gennem en ikke helt kort periode.
Endelig må det  

 være en forudsætning, at virksomheden ikke er af helt underordnet omfang.
Det  

 er uden betydning, om den skattepligtige herudover har indkomst som  

 lønmodtager.
Begrebet selvstændig erhvervsdrivende må i øvrigt fortolkes ens  

 i  

 alle skattemæssige relationer." Efter Told- og Skattestyrelsens opfattelse må det  

 herefter lægges til grund, at en ren passiv modtagelse af en  

 pensions-lignende  

 ydelser som den omhandlede, hvortil der haves en ubetinget ret, ikke har  

 karakter af udøvelse af selvstændig erhvervsvirksomhed.
Endvidere har  

 modtagelsen af den løbende ydelse ingen tilknytning til As  

 udlejningsvirksomhed.
Styrelsen finder derfor, at ydelserne ikke kan indgå i  

 virksomhedsordningen, og det indstilles således, at Ligningsrådet besvarer  

 spørgsmål 3 benægtende.
 Ad spørgsmål  

 4:
 Som en konsekvens af Told- og Skattestyrelsens  

 indstilling vedrørende spørgsmål 3 indstiller Styrelsen, at Ligningsrådet  

 ligeledes besvarer spørgsmål 4 benægtende.
 Ad spørgsmål  

 5:
 Told- og Skattestyrelsen indstiller, at  

 Ligningsrådet udtaler, at spørgsmål 5 bortfalder, da den løbende ydelse, og  

 dermed også den kapitaliserede værdi heraf, ikke er et erhvervsmæssigt aktiv  

 og  

 dermed ikke kan indgå i virksomhedsordningen.
 Ad spørgsmål  

 6:
Ved salg af aktiver omfattet af afskrivningslovens  

 § 40, stk. 1 og 2, (dvs. goodwill og nogle andre immaterielle aktiver)  

 medregnes den fortjeneste, der herved opnås, ifølge afskrivningslovens § 40,  

 stk. 6, ved opgørelsen af den skattepligtige indkomst.
I henhold til  

 afskrivningslovens § 40, stk. 7, giver skatteministeren dog på den  

 skattepligtiges begæring rentefri henstand med betaling af skatten af  

 fortjenesten.
Den beføjelse har skatteministeren uddelegeret til told- og  

 skatteregionerne, jf. § 6, stk. 1, i Skatteministeriet bekendtgørelse nr. 520  

 af 25. juni 2002 (udlægningsbekendtgørelsen).
 Under forudsætning af at den værdi af  

 virksomhedens goodwill på 3 mio kr., der anslås af A og hans rådgivere,  

 svarer  

 til den faktiske handelsværdi, indstiller Styrelsen, at Ligningsrådet  

 besvarer  

 spørgsmål 7 bekræftende.
 Ligningsrådet  

  

  

 tiltrådte Told- og Skattestyrelsens  

 indstilling  

                                                                      .
