 Kundgørelse for Forsvaret.
 BESTEMMELSER vedrørende helbredsbedømmelse i forbindelse med  ansættelse i  

 civil tjenestemandsstilling (elevstilling).
1. I henhold til Finansministeriets skrivelse og  

 cirkulære af 28. december 1979 og skrivelse af 23. juni 1980, der er optrykt  

 som bilag til nærværende kundgørelse, skal der forud for ansættelse i  

 tjenestemandsstilling og i elevstilling, hvor ansættelse sker med henblik på  

 senere tjenestemandsansættelse, foretages en helbredsbedømmelse, hvor der  

 foretages en vurdering af, - om ansøgeren efter sin helbredstilstand vil være i stand til at bestride  

 stillingen, jf. tjenestemandslovens § 4, - den pågældendes adgang til forhøjet svagelighedspension, jf.  

 tjenestemandspensionslovens § 7, samt - om der skal ske fradrag i lønnen til imødegåelse af risiko for  

 sygefravær, jf. lønnings- og pensionsloven af 1958, § 13, skt. 6.
 Med hensyn til fremgangsmåden, der skal bringes i anvendelse i forbindelse  

 med helbredsbedømmelsen, henvises til Finansministeriets cirkulære, pkt. 3.
2. Kravet om, at der skal foretages  

 helbredsbedømmelse, gælder også - ved genansættelse af en tjenestemand, der oppebærer svagelighedspension,  

 eller er fratrådt uden ret til pension eller med ret til »opsat  

 pension«, jf. tjenestemandspensionslovens kapitel 7, - ved ansættelse i tjenestemandsstilling af en person, der oppebærer  

 svagelighedspension i henhold til civilarbejderloven eller er fratrådt uden  

 ret til pension eller med ret til »opsat pension« i henhold til  

 nævnte lov, jf. tjenestemandspensionslovens kapitel 7, - ved overgang fra en civilarbejderstilling til en tjenestemandsstilling,  

 såfremt den pågældende ikke i sin hidtidige stilling har været  

 helbredsundersøgt, - ved overgang fra en stilling som tjenestemand i en amtskommune, kommune  

 eller kommunal sammenslutning til en statstjenestemandsstilling, såfremt den  

 pågældende ikke i sin kommunale stilling har været helbredsundersøgt, - ved ansættelse i tjenestemandsstilling af en person, der oppebærer  

 ventepenge/rådighedsløn eller egenpension, herunder svagelighedspension, i  

 tilslutning til en tidligere kommunal tjenestemandsansættelse, idet der i  

 nævnte tilfælde alene skal foretages helbredsbedømmelse med hensyn til den  

 pågældendes evne til at kunne bestride stillingen, - ved direkte overgang til en tjenestemandsstilling fra en stilling, hvor  

 den pågældende har været overenskomstansat og medlem af en pensionsordning,  

 hvortil der er ydet bidrag af den pågældende selv og vedkommende institution,  

 jf. tjenestemandspensionslovens § 4.a, vil helbredsbedømmelsen af den  

 pågældende kunne søges foretaget på grundlag af de helbredsoplysninger, der  

 eventuelt forelå ved optagelsen i nævnte pensionsordning, suppleret med en af  

 den pågældende underskrevet erklæring på tro og love om, hvorvidt pågældende  

 i de senere år har lidt af en alvorlig sygdom, jf. nærmere Finansministeriets  

 cirkulære, pkt. 4 og 10, og Finansministeriets skrivelse af 23. juni 1980, - ved direkte overgang fra en ansættelse i offentlig stilling i Finland,  

 Norge eller Sverige, hvorunder den pågældende har været omfattet af en  

 statslig pensionsordning, jf. tjenestemandspensionslovens § 4, stk. 3, sker  

 helbredsbedømmelsen på grundlag af de helbredsbedømmelser, der blev anvendt  

 ved den tidligere ansættelse, jf. cirkulærets pkt. 11.
3. Der skal ikke foretages helbredsbedømmelse - ved genansættelse af en tjenestemand, der oppebærer  

 ventepenge/rådighedsløn eller egenpension, bortset fra svagelighedspension, - ved ansættelse i tjenestemandsstilling af en person, der i henhold til  

 civilarbejderloven oppebærer egenpension, bortset fra svagelighedspension, - ved direkte overgang fra en civilarbejderstilling under forudsætning af,  

 at den pågældende i nævnte stilling har været helbredsundersøgt, - ved ansættelse i tjenestemandsstilling af en civilarbejder, der er  

 fratrådt med ret til at oppebære egenpension fra det 60. år, jf.  

 civilarbejderlovens § 3, stk. 1, - ved direkte overgang fra en stilling, hvortil der er knyttet medlemskab  

 af en statsgaranteret pensionskasse eller -fond, - ved direkte overgang fra en stilling som tjenestemand i en amtskommune,  

 kommune eller kommunal sammenslutning under forudsætning af, at den  

 pågældende i sin kommunale stilling har været helbredsundersøgt, - ved ansættelse i tjenestemandsstilling af elever, der er helbredsbedømt  

 ved ansættelsen, fremsendes en supplerende helbredsattest, jf. cirkulærets  

 pkt. 5.
 4. For tjenestemænd, der umiddelbart forud for  

 ansættelsen har været ansat som tjenestemænd i en amtskommune, kommune eller  

 kommunal sammenslutning på normale vilkår, og som ved ansættelsen som  

 statstjenestemænd har fået fastsat en karenstid for retten til forhøjet  

 svagelighedspension og/eller en lønafkortning til imødegåelse af risiko for  

 sygefravær, bortfalder karenstiden/lønafkortningen med virkning fra den 1.  

 januar 1980, jf. cirkulærets pkt. 13.
I tilfælde, hvor der i tjenestemænds løn foretages lønafkortning til  

 imødegåelse af risiko for sygdomsfravær, undersøges det ved den ansættende  

 myndigheds foranstaltning, om den pågældende er overgået direkte fra  

 ansættelse uden lønafkortning i en tjenestemandsstilling i en amtskommune,  

 kommune eller kommunal sammenslutning til tjenestemandsansættelsen i staten,  

 folkeskolen eller folkekirken.
I bekræftende fald bringes lønafkortningen til  

 ophør pr. 1. januar 1980.
 5. De i cirkulæret nævnte blanketter, helbredsattest:  

 Fi.00.11-152 (udgave 1975) og supplerende helbredserklæring: Fi 00.11-152 a  

 samt de nævnte fortrykte kuverter til brug for lægelige akter: Fi.00.11-152  

 b. kan rekvireres fra Forsvarets Materielintendantur, Postboks 808, 2950  

 Vedbæk.
 6. Kundgørelse for Forsvaret B.15-1980 og B.1-1982  

 ophæves.
FMN 6.kt.87-40011-2 P.M.V.
 E.B.
-Ole Buch- Bilag til KFF B. 11-1988.
Finansministeriets skrivelse af 28. december 1979 om helbredsbedømmelse ved tjenestemandsansættelser i staten, folkeskole n og folkekirken.
 ./. Hoslagt følger et antal eksemplarer af finansministeriets cirkulære af  

 28. dec. 1979 om helbredsbedømmelse ved tjenestemandsansættelser i staten,  

 folkeskolen og folkekirken.
Cirkulæret adskiller sig fra finansministeriets cirkulære af 8. december  

 1975 om helbredsbedømmelse ved tjenestemandsansættelser i staten, folkeskolen  

 og folkekirken for så vidt angår den fremgangsmåde, der skal anvendes ved  

 helbredsbedømmelse ved overgang fra en stilling som tjenestemand i en amtskommune, kommune eller kommunal sammenslutning til ansættelse i en stilling som  

 tjenestemand i staten, folkeskolen og folkekirken.
 Der er mellem finansministeriet, Amtsrådsforeningen i Danmark, Kommunernes  

 Landsforening, Foreningen af kommuner i Københavns amt samt Københavns og  

 Frederiksberg kommuner opnået enighed om, at der ikke længere skal ske  

 fornyet helbredsbedømmelse i pensionsmæssig henseende og af risikoen for  

 sygelighedsfravær i tilfælde, hvor en person overgår fra en  

 tjenestemandsstilling i en (amts) kommune eller kommunal sammenslutning til  

 en tjenestemandsstilling i staten, folkeskolen og folkekirken eller omvendt.  

 Disse nye retningslinjer har dog til forudsætning, at der enten er sket  

 direkte overgang mellem de pågældende tjenestemandsstillinger, eller at der -  

 såfremt overgangen er sket efter en afbrydelse i  

 tjenestemandsansættelsesforholdet - under hele afbrydelsen af den tidligere  

 ansættelsesmyndighed er blevet udbetalt den pågældende ventepenge eller  

 rådighedsløn, (jfr. cirkulærets afsnit II, punkt 8).
 Tilsvarende retningslinjer bør følges ved overgang - under tilsvarende  

 omstændigheder - mellem tjenestemandsstillinger i (amts) kommuner eller  

 kommunale sammenslutninger og stillinger forbundet med medlemskab af  

 statsgaranterede pensionskasser eller pensionsfonde.
 Styrelserne anmodes om - i tilfælde, hvor der i tjenestemænds løn  

 foretages lønafkortning til imødegåelse af risiko for sygdomsfravær - at  

 foranledige undersøgt, om den pågældende er overgået direkte fra ansættelse  

 uden lønafkortning i en tjenestemandsstilling i en amtskommune, kommune eller  

 kommunal sammenslutning til tjenestemandsansættelse i staten, folkeskolen  

 eller folkekirken, og om i bekræftende fald at foranledige, at lønfradraget  

 ophører med virkning fra den 1. i måneden efter cirkulærets ikrafttræden  

 (jfr. punkt 13 i cirkulæret).
 Der skal i tilfælde af direkte overgang fra sådanne kommunale  

 tjenestemandsstillinger til en tjenestemandsstilling i staten, folkeskolen og  

 folkekirken heller ikke længere ske helbredsbedømmelse med hensyn til  

 vurdering af egnetheden til at bestride tjenesten, forudsat at den pågældende  

 tidligere er blevet helbredsbedømt) ligesom en statstjenestemand, jfr.  

 cirkulærets punkt 2.
 Ved det nye cirkulære er der iøvrigt sket en samling af en række af de  

 bestemmelser og retningslinjer om helbredsbedømmelse ved  

 tjenestemandsansættelse, der også hidtil har været fulgt.
Yderligere eksemplarer af cirkulæret, der optages i Ministerialtidende, og  

 af denne skrivelse kan rekvireres af vedkommende ministerier m.v. i  

 finansministeriets betjentstue, Torvegade 2, 2. etage, telefon (01) 11 12 33,  

 lokal 4202 og 4286. (* 1) Underbilag 1 til bilag 1 til KFF B. 11-1988 Finansministeriets cirkulære af 28. december 1979 om helbredsbedømmelse ved tjenestemandsansættelser i staten, folkeskolen og folkekirken m.v.
 Nærværende cirkulære indeholder retningslinjer om fremgangsmåden ved  

 tilvejebringelse af helbredsbedømmelser, der skal foretages som grundlag for  

 stillingtagen efter tjenestemandslovgivningens regler til, om en ansøger til  

 en ledig tjenestemandsstilling efter sin helbredstilstand findes i stand til  

 at bestride tjenesten i den pågældende stilling, samt om der i forbindelse  

 med ansættelse som tjenestemand bør træffes bestemmelser om særlige vilkår i  

 pensionsmæssig henseende og med hensyn til lønafkortning til imødegåelse af  

 risiko for sygdomsfravær.
 Tilsvarende retningslinjer bør følges ved tilvejebringelse af  

 helbredsbedømmelser, der skal foretages ved optagelse i statsgaranterede  

 pensionsordninger.
I.
Helbredsbedømmelse med henblik på vurdering af egnethed til at bestride tjenesten.
 1. Ifølge § 4 i lov nr. 291 af 18. juni 1969 om  

 tjenestemænd i staten, folkeskolen og folkekirken er ansættelse som  

 tjenestemand bl.a. betinget af, at den pågældende efter sin helbredstilstand  

 er i stand til at bestride tjenesten i den pågældende stilling.
 Prøvelsen af de helbredsmæssige forhold med henblik på, om ansøgeren  

 findes helbredsmæssigt egnet til at bestride tjenesten, tager alene sigte på  

 en vurdering i relation til den pågældende stilling.
 Med henblik på den helbredsbedømmelse, der i den anledning skal foretages,  

 skal der ved elevantagelse med henblik på senere tjenestemandsansættelse samt  

 forud for førstegangsansættlse eller genansættelse i tjenestemandsstilling  

 inden for lovens område, det være sig ansættelse på prøve med senere varig  

 ansættelse for øje, varig ansættelse eller ansættelse på åremål, indhentes en  

 udtalelse fra Nævnet for helbredsbedømmelser i tjenestemandssager.
 2. Sådan udtalelse skal dog ikke indhentes i tilfælde,  

 hvor den pågældende umiddelbart forud for tjenestemandsansættelsen i staten,  

 folkeskolen eller folkekirken er ansat i en stilling, hvortil er knyttet  

 medlemskab af en statsgaranteret pensionskasse eller -fond, eller i en  

 tjenestemandsstilling i en amtskommune, kommune, kommunal sammenslutning  

 eller en af loven om pensionering af civilt personel m.v. i forsvaret  

 omfattet stilling, forudsat at den pågældende herunder tidligere er blevet  

 helbredsbedømt ligesom en statstjenestemand m.v.
 Forelæggelse for helbredsnævnet er endvidere ufornøden i forbindelse med  

 genansættelse som tjenestemand af en person, der tidligere har været ansat  

 som tjenestemand i staten, folkeskolen eller folkekirken, samt ved  

 tjenestemandsansættelse af en person, som tidligere har været ansat i en  

 stilling med medlemskab af en statsgaranteret pensionsordning, eller i en  

 stilling, der var omfattet af loven om pensionering af civilt personel m.v. i  

 forsvaret og hvorunder den pågældende blev helbredsbedømt af nævnet, alt  

 under forudsætning af, at ophøret af det tidligere ansættelsesforhold ikke  

 skyldes helbredsmæssige årsager, og at den pågældende, indtil  

 genansættelse/ansættelse i tjenestemandsstilling finder sted, enten har  

 oppebåret ventepenge eller rådighedsløn i tilslutning til det tidligere  

 ansættelsesforhold eller har oppebåret egenpension som tidligere tjenestemand  

 i staten, folkeskolen eller folkekirken eller fra den statsgaranterede  

 pensionsordning eller som tidligere civilarbejder m.v. i forsvaret.
 Er der tale om genansættelse/ansættelse i tjenestemandsstilling af en  

 person, som i sin tid er fratrådt med opsat pension, foretages  

 helbredsbedømmelsen derimod gennem forelæggelse for helbredsnævnet.
3. I de tilfælde, hvor der skal indhentes en udtalelse  

 fra Nævnet for helbredsbedømmelser i tjenestemandssager, må den ansættende  

 myndighed forelægge sagen direkte for nævnet adresse: (Holmens Kanal 20, 2.,  

 1060 København K.). (* 2) Skrivelsen til nævnet fremsendes i 2 eksemplarer og skal bl.a. indeholde  

 oplysning om ansøgerens fulde navn, cpr.nummer og ansættelsesmæssige  

 (herunder pensionsmæssige) status forud for tjenestemandsansættelsen.  

 Endvidere bør oplyses, efter hvilke af cirkulærets afsnit og punkter  

 helbredsbedømmelsen skal foretages.
 Skrivelsen må alene vedrøre bedømmelsen af den pågældende persons  

 helbredstilstand, medens andre spørgsmål i forbindelse med ansættelsessagen,  

 f.eks. angående tidligere tjeneste, eller spørgsmål vedrørende løn- og  

 pensionsanciennitet må forelægges finansministeriet i særskilt skrivelse.
 Ved helbredsbedømmelsessagens forelæggelse for nævnet skal der for  

 vedkommende ansøger vedlægges en helbredsattest, hvortil benyttes blanket:  

 Fi. 00.11-152 (udgave 1975).
 Attesten sendes af lægen til den ansættende myndighed i lukket kuvert (Fi.  

 00.11-152b) påført bl.a. ansøgerens fulde navn og cpr-nummer.
Den ansættende myndighed vedlægger den fortrykte kuvert (med  

 helbredsattesten og eventuelle andre lægelige akter) i uåbnet stand ved sagens forelæggelse for nævnet.
 Ved anvendelse af denne fremgangsmåde sikres, at de lægelige akter  

 behandles fortroligt i overensstemmelse med den særligt iagttagne diskretion  

 for så vidt angår lægelige oplysninger, og at oplysningerne ikke bliver  

 bekendt for den styrelse m.v., hvor vedkommende ansøger søger ansættelse.
 Den ansættende myndighed bør ved udlevering af helbredsattesten gøre  

 ansøgeren opmærksom på, at a l l e spørgsmål i attestens afsnit I skal  

 besvares.
 For så vidt angår spørgsmålet om attest om tuberkuloseundersøgelse  

 henvises til det som bilag optrykte cirkulære af 1. juni 1975 fra  

 sundhedsstyrelsen om tuberkuloseundersøgelse, hvori der i medfør af lov nr.  

 178 af 7. maj 1975 om ændring af lov om foranstaltninger til tuberkulosens  

 bekæmpelse er fastsat regler om, hvilke personer eller grupper af personer  

 der tuberkuloseundersøges.
4. For så vidt angår ansøgere, der overgår direkte fra overenskomstansættelse - inden for de i tjenestemandspensionslovens § 4,  

 stk. 1, nævnte områder eller en kommune, et koncessioneret selskab eller en  

 stats- eller kommunegaranteret virksomhed - til tjenestemandsansættelse, og  

 som under overenskomstansættelsen har været medlem af en pensionsordning,  

 hvortil der er ydet bidrag af den pågældende selv og vedkommende institution,  

 vil helbredsbedømmelsen af egnetheden til at kunne bestride tjenesten i de  

 pågældende stillinger dog - såfremt ansættelsesmyndigheden finder det  

 hensigtsmæssigt - kunne søges foretaget på grundlag af de  

 helbredsoplysninger, der forelå ved optagelsen i den pensionsordning, som den  

 pågældende har været omfattet af under overenskomstansættelsen, og suppleret  

 med en af ansøgeren underskrevet erklæring på tro og love om, hvorvidt den  

 pågældende i de senere år har lidt af en alvorlig sygdom.
Ved sagens forelæggelse for nævnet må ansættelsesmyndigheden derfor i et  

 sådant tilfælde - i stedet for den under punkt 3. nævnte helbredsattest -  

 indsende Såfremt det af erklæringen fra pensionsordningen fremgår, at der har været  

 afkrævet den pågældende et forhøjet pensionsbidrag på grund af en  

 helbredsmangel, eller at han er optaget på normale vilkår, uden at  

 pensionsordningen har foretaget en helbredsbedømmelse på grundlag af de  

 indhentede helbredsoplysninger, rekvirerer nævnet fra pensionsordningen de  

 lægelige akter, der forelå ved optagelsen i pensionsordningen, til gennemsyn.
 Såfremt nævnet ikke finder at kunne basere sin udtalelse om ansøgerens  

 helbredsmæssige egnethed til at bestride tjenesten på det således forelagte  

 grundlag, vil der blive afkrævet ansøgeren yderligere lægelig dokumentation,  

 herunder eventuelt den i punkt 3. nævnte helbredsattest.
 Det bemærkes iøvrigt, at det - for så vidt angår personale ansat på  

 overenskomstvilkår efter 1. oktober 1971 - er en forudsætning for anvendelse  

 af fremgangsmåden her under punkt 4, at der i forbindelse med optagelsen i  

 den overenskomstmæssigt etablerede pensionsordning er indhentet tilsvarende  

 helbredsoplysninger som ved ansættelse i statstjenestemandsstilling.
 Såfremt den pågældende umiddelbart forud for overenskomstansættelsen har  

 haft tjenestemandsansættelse m.v. som nævnt i punkt 2, behøver  

 ansættelsesmyndigheden alene at indsende tro og love-erklæring fra ansøgeren  

 om, hvorvidt han i de senere år har lidt af alvorlig sygdom samt den  

 pågældendes sygedagsliste, idet helbredsbedømmelsen foretages på grundlag af  

 disse oplysninger samt dem, der forelå ved den tidligere forelæggelse for  

 nævnet.
 5. For elever, der antages med henblik på senere  

 tjenestemandsansættelse, skal den i punkt 3. nævnte helbredsattest fremsendes  

 ved elevantagelsen, hvorefter der ved ansættelse som tjenestemand fremsendes  

 supplerende helbredserklæring (blanket: Fi. 00.11-152a) og sygedagsliste.
II.
Helbredsbedømmelse med henblik på den vurdering, der skal ske i pensionsmæssig henseende og med hensyn til, om der skal ske fradrag i lønnen til imødegåelse af risiko for sygdomsfravær.
 6. Ifølge § 7, stk. 2, i lov nr. 292 af 18. juni 1969  

 om tjenestemandspension kan det i forbindelse med ansættelse som tjenestemand  

 bestemmes, at ansættelsen inden for et nærmere fastsat tidsrum ikke giver ret  

 til den i lovens § 7, stk. 1, omhandlede forhøjede svagelighedspension,  

 såfremt afsked finder sted som følge af en allerede ved ansættelsen  

 konstateret lidelse.
Ifølge § 13, stk. 6, i lov nr. 154 af 7. juni 1958 om lønninger og  

 pensioner m.v. til statens tjenestemænd, der fortsat er gældende (jfr.  

 finansministeriets bekendtgørelse nr. 489 af 2. oktober 1978 om bestemmelser  

 efter tidligere statstjenestemandslovgivning, der forbliver i kraft) kan det  

 i forbindelse med tjenestemandsansættelse bestemmes, at der skal finde  

 lønafkortning sted til imødegåelse af risikoen for forsømmelser på grund af  

 sygdom i mere end normalt omfang.
Tilsvarende bestemmelser er indeholdt i §  

 4, stk. 4., i lov nr. 156 af 7. juni 1958 om lønninger m.m. til folkeskolens  

 lærere og § 5 i lov nr. 155 af 7. juni 1958 om folkekirkens lønningsvæsen  

 m.v.
 7. Den heromhandlede helbredsbedømmelse med henblik på  

 eventuel fastsættelse af en karenstid for retten til forhøjet  

 svagelighedspension og/eller et sygelighedsfradrag i lønnen skal foretages i  

 de tilfælde, hvor der også skal ske helbredsbedømmelse med henblik på  

 vurdering af egnetheden til at bestride tjenesten, jfr. punkt 1.
 I de tilfælde, hvor der ikke skal foretages selvstændig helbredsbedømmelse  

 ved forelæggelse for helbredsnævnet, jfr. punkt 2, sker ansættelsen på samme  

 vilkår i pensionsmæssig henseende og med hensyn til spørgsmålet om eventuelt  

 sygelighedsfradrag i lønnen, som var gældende under det hidtidige  

 ansættelsesforhold.
 8. Ved ansættelse som tjenestemand i staten,  

 folkeskolen eller folkekirken af en person, der forud for denne ansættelse  

 oppebærer ventepenge, rådighedsløn eller egenpension fra tidligere ansættelse  

 som tjenestemand i en amtskommune, kommune eller kommunal sammenslutning sker  

 ansættelsen på samme vilkår i pensionsmæssig henseende og med hensyn til  

 spørgsmålet om sygdomsrisikofradrag i lønnen, som var gældende under det  

 tidligere ansættelsesforhold.
 9. Hvor der skal ske selvstændig helbredsbedømmelse i  

 pensionsmæssig henseende og af sygelighedsfraværsrisikoen, foretages denne af  

 Nævnet for helbredsbedømmelser i tjenestemandssager på samme grundlag som  

 helbredsbedømmelsen med hensyn til egnetheden til at bestride tjenesten i den  

 pågældende stilling, d.v.s. de under punkterne 3. - 5. nævnte  

 helbredsoplysninger.
10. Ved direkte overgang til tjenestemandsansættelse  

 fra overenskomstansættelse, der har været forbundet med medlemskab af en  

 pensionsordning, hvortil der er ydet bidrag af den pågældende selv og  

 vedkommende institution - inden for de i tjenestemandspensionslovens § 4,  

 stk. 1, nævnte områder eller en kommune, et koncessioneret selskab eller en  

 stats- eller kommunegaranteret virksomhed, foretages bedømmelsen af  

 helbredsvilkårene i pensionsmæssig henseende og af sygelighedsfraværsrisikoen  

 - i tilfælde, hvor der ikke foreligger helbredsoplysninger i den  

 overenskomstmæssigt etablerede pensionsordning - på grundlag af den i punkt  

 3. omhandlede helbredsattest, der imidlertid om muligt påføres oplysning fra  

 den attestudstedende læge om, hvorvidt en konstateret helbredsmangel må  

 antages at være indtrådt før eller efter optagelsen i den tidligere  

 pensionsordning.
11. Ved direkte overgang til tjenestemandsansættelse i  

 staten, folkeskolen eller folkekirken fra ansættelse i offentlig tjeneste i Finland, Norge og Sverige, hvorunder den pågældende har været  

 omfattet af en statslig pensionsordning (som omhandlet i finansministeriets  

 cirkulære nr. 239 af 14. november 1974 om medregning i pensionsalderen m.m.  

 for tjenestemænd m.fl. af tidligere pensionsberettigende ansættelse i  

 Finland, Norge og Sverige), sker helbredsbedømmelsen i pensionsmæssig  

 henseende og af sygelighedsfraværsrisikoen på grundlag af de  

 helbredsoplysninger, der blev anvendt ved helbredsbedømmelsen ved den  

 tidligere ansættelse, jfr. afsnit IV i nævnte cirkulære.
Begrænsninger i  

 pensionsrettighederne af helbredsmæssige årsager kan ikke finde sted, såfremt  

 sådanne begrænsninger ikke var fastsat under den tidligere ansættelse.
III.
Ikrafttræden.
 12. Cirkulæret, der træder i kraft straks, afløser  

 finansministeriets cirkulære nr. 229 af 8. december 1975 om  

 helbredsbedømmelse ved tjenestemandsansættelser i staten, folkeskolen og  

 folkekirken.
 13. I tilfælde, hvor der tidligere - efter indhentet  

 udtalelse fra Nævnet for helbredsbedømmelser i tjenestemandssager - er blevet  

 fastsat en karenstid for retten til forhøjet svagelighedspension og/eller en  

 lønafkortning til imødegåelse af risiko for sygdomsfravær, bortfalder  

 karenstiden og/eller lønafkortningen med virkning fra den 1. i måneden efter  

 cirkulærets ikrafttræden, under forudsætning af at den pågældende umiddelbart  

 forud for tjenestemandsansættelsen i staten, folkeskolen eller folkekirken  

 var ansat i tjenestemandsstilling i en amtskommune, kommune eller kommunal  

 sammenslutning på normale vilkår uden tilsvarende karenstid og/eller  

 lønafkortning.
 14. Generaldirektoratet for danske statsbaner,  

 generaldirektoratet for post- og telegrafvæsenet, rigspolitichefen,  

 direktoratet for toldvæsenet og forsvarsministeriet (for så vidt angår  

 militære tjenestemandsstillinger i forsvaret) er som hidtil undtaget fra  

 bestemmelserne om obligatorisk indhentning af udtalelse fra Nævnet for  

 helbredsbedømmelser i tjenestemandssager ved tjenestemandsansættelser.
 De i cirkulæret nævnte blanketter, helbredsattester:
 Fi. 00.11-152 (udgave 1975) og supplerende helbredserklæring:
 Fi. 00.11-152a, samt de nævnte fortrykte kuverter til brug for lægelige  

 akter: Fi. 00.11-152b kan rekvireres fra statens trykningskontor.
 Underbilag 2 til bilag 1 til KFF B. 11-1988.
Sundhedsstyrelsens cirkulære af 27. januar 1981 om tuberkuloseundersøgelse.
I medfør af § 25 og § 26 i lov nr. 114 af 21. marts 1979 om foranstaltninger mod smitsomme sygdomme, jfr. lægelovens § 11, fastsætter sundhedsstyrelsen herved følgende regler om, hvilke personer eller grupper af personer, der tuberkuloseundersøges, og om lægernes og embedslægeinstitutionernes/embedslægernes medvirken i bekæmpelsen af tuberkulose.
§ 1.  Enhver læge skal, straks efter at diagnosen er  

 stillet indberette tilfælde af tuberkulose, som han får under behandling til den stedlige lungeklinik eller, hvor lungeklinik ikke forefindes, til den stedlige lungemedicinske afdeling, som umiddelbart efter modtagelsen videresender indberetningen til dansk institut for klinisk epidemiologi.
Indberetningen foretages på det af sundhedsstyrelsen godkendte skema (formular 4202).
Stk. 2.  Dansk institut for klinisk epidemiologi  

 underretter umiddelbart efter modtagelsen af indberetningen den embedslægeinstitution/embedslæge, i hvis kreds patienten har bopæl eller i mangel af sådan, opholder sig.
Stk. 3.  Det påhviler enhver læge, som tager en person  

 under behandling for tuberkulose, at give patientens pårørende m.fl.
anvisninger på de foranstaltninger, som efter omstændighederne bør træffes for at forhindre udbredelse af smitte.
§ 2.  Enhver læge, der foretager ligsyn over en  

 person, der på dødstidspunktet led af tuberkulose, skal, uanset dødsårsag anmelde dødsfaldet til lungeklinikken eller hvor lungeklinik ikke forefindes, til den lungemedicinske afdeling for hjemstedet samt til embedslægeinstitutionen/embedslægen på dødsstedet, ved anvendelse af formular 4204.
Dødsanmeldelsen videresendes af lungeklinik/lungemedicinsk afdeling til dansk institut for klinisk epidemiologi.
§ 3.  Personale ved virksomheder, som er autoriseret  

 til eksport af kød - herunder fjerkræ - og kødprodukter, skal ved ansættelsen fremvise en ikke over 3 måneder gammel tuberkuloseattest og derudover undersøges een gang om året.
§ 4.  Indsatte undersøges i overensstemmelse med de i justitsministeriets cirkulære af 20. september 1978 om lægeundersøgelse ved indsættelse i kriminalforsorgens anstalter og arresthuse fastsatte regler.
§ 5.  Udenlandske arbejdstagere skal, inden der kan  

 opnås arbejdstilladelse, præstere en tilfredsstillende tuberkuloseattest.
Såfremt attesten er udstedt i udlandet, skal vedkommende indkaldes til undersøgelse på dansk lungeklinik/lungemidicinsk afdeling snarest muligt efter ankomsten her til landet.
Udenlandske arbejdstagere skal derudover undersøges een gang om året i de første 2 år efter ankomsten til Danmark.
Der henvises til de af indenrigsministeriet den 24. august 1973 udsendte retningslinier for samarbejdet mellem indenrigsministeriet, udenrigsministeriet, rigspolitichefen, tilsynet med udlændinge, arbejdsformidlingskontorerne og de amtskommunale lungeklinikker m.fl. med henblik på tuberkuloseundersøgelse af udenlandske arbejdstagere.
§ 6.  Sømænd undersøges i overensstemmelse med de i  

 afsnit III i handelsministeriets bekendtgørelse nr. 378 af 22. august 1979 om lægeundersøgelse af søfarende fastsatte regler.
 § 7.  For så vidt angår personale ved sygehuse,  

 plejehjem o.lign.
overlades det sygehusets, respektive plejehjemmets ledelse i samarbejde med den stedlige lungeklinik eller, hvor lungeklinik ikke forefindes, den stedlige lungemedicinske afdeling at afgøre, i hvilken udstrækning undersøgelse bør finde sted.
§ 8.  Vedrørende tuberkuloseundersøgelse af skolebørn  

 henvises til bestemmelserne i § 2, stk. 1, i lov om skolelægeordning, jfr.
 lovbekendtgørelse nr. 430 af 16. august 1974.
§ 9.  Personer med symptomer på tuberkulose henvises  

 til undersøgelse på lungeklinik eller, hvor lungeklinik ikke forefindes, på lungemedicinsk afdeling.
§ 10.  Der kan derudover tilbydes særlige  

 risikogrupper tuberkuloseundersøgelse efter nærmere af vedkommende lungeklinik/lungemedicinsk afdeling fastsatte retningslinier.
 § 11.  Cirkulæret træder i kraft 1. april 1981.
 Samtidig ophæves sundhedsstyrelsens cirkulære af 10. december 1979 om  

 tuberkuloseundersøgelse, jfr. sundhedsstyrelsens cirkulære af 1. juni 1975 om  

 tuberkuloseundersøgelse.
 Bilag 2 til KFF B. 11-1988.
Finansministeriets skrivelse af 23. juni 1980 om helbredsbedømmelse ved overgang fra overenskomstansættelse til tjenestemandsansættelse.
 I tilslutning til skrivelse herfra af 28. december 1979, hvormed fulgte  

 finansministeriets cirkulære af samme dato om helbredsbedømmelse ved  

 tjenestemandsansættelser i staten, folkeskolen og folkekirken m.v., skal man  

 på given foranledning henlede opmærksomheden på følgende om grundlaget for  

 helbredsbedømmelse i forbindelse med direkte overgang fra  

 overenskomstansættelse som nævnt i cirkulærets punkt 4 og 10 til  

 tjenestemandsansættelse:
 Helbredsbedømmelse med henblik på vilkårene i pensionsmæssig henseende og  

 på spørgsmålet om sygdomsrisikobidrag, jfr. cirkulærets afsnit II, foretages  

 som hidtil på grundlag af de helbredsoplysninger, der forelå ved optagelse i  

 den pensionsordning, den pågældende har været omfattet af under  

 overenskomstansættelsen.
 Dette gælder, uanset om der til brug ved bedømmelse af, hvorvidt den  

 person, der agtes tjenestemandsansat, efter sin helbredstilstand findes egnet  

 til at bestride tjenesten i vedkommende stilling, foreligger ny  

 helbredsattest som nævnt under punkt 3 i cirkulæret, eller om  

 helbredsbedømmelse med hensyn til egnetheden foretages på grundlag af de i  

 cirkulærets punkt 4 omhandlede oplysninger.
 I tilfælde hvor den pågældende umiddelbart forud for  

 overenskomstansættelsen har været ansat som tjenestemand eller på  

 tjenestemandsvilkår som nævnt i cirkulærets punkt 2, lægges  

 helbredsforholdene ved den forudgående tjenestemandsansættelse til grund ved  

 helbredsbedømmelsen i pensionsmæssig henseende og med hensyn til risiko for  

 sygdomsfravær.
(* 1) Ændret til: H.C.
Andersens Boulevard 43, 1553 Kbh.
K, telefon:
 01 92 33 45, lokal 24202 og 24286.
(* 2) Ændret til: H.C.
Andersens Boulevard 43, 1553 København V.
