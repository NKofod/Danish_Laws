Skriftlig fremsættelse (28. marts 2007) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af lov om finansiel virksomhed og forskellige andre love (Særligt  

 dækkede  

 obligationer).
(Lovforslag nr.
L 199).
Lovforslaget gennemfører reglerne om særligt dækkede  

 obligationer i dansk lovgivning.
Formålet med forslaget er at øge  

 konkurrencen  

 om finansieringen af fast ejendom og give forbrugerne flere valgmuligheder.  

 Det  

 sker ved at indføre mulighed for, at pengeinstitutter kan udstede særligt  

 dækkede  

 obligationer, og at realkreditinstitutter og skibsfinansieringsinstituttet  

 kan  

 fortsætte med at udstede særligt dækkede obligationer.
Indførelse af regler  

 om  

 særligt dækkede obligationer er en mulighed, der gives i det omarbejdede  

 kreditinstitutdirektiv.
Forslaget vil øge konkurrence mellem de udstedende  

 institutter og derved forbedre danske låntageres mulighed for flere nye  

 produkter og billige lån.
Forslaget giver også de danske institutter bedre  

 konkurrencebetingelser over for andre europæiske institutter.
Særligt dækkede obligationer er værdipapirer, der er særligt  

 sikre og dermed mindre risikofyldte for indehaverne af obligationerne.  

 Sikkerheden ligger i, at obligationerne har sikkerhed i aktiver, eksempelvis  

 fast ejendom, skibe eller visse typer fordringer, der karakteriseres som  

 særligt sikre.
Disse aktiver vil også være til stede for indehaverne af  

 obligationerne, selv om instituttet, der har udstedt obligationerne, går  

 konkurs.
Obligationsindehaverne får derved en separatistlignende stilling i  

 forhold til andre kreditorer i det udstedende institut.
Særligt dækkede obligationer er ikke et nyt fænomen i dansk  

 ret.
De realkreditobligationer og skibsfinansieringsobligationer, som  

 henholdsvis  

 realkreditinstitutterne og skibsfinansieringsinstituttet udsteder i dag, er  

 særligt dækkede obligationer.
Men direktivet skærper kravene til, hvornår en  

 obligation er en særligt dækket obligation, og disse obligationer kan derfor  

 ikke fremover opretholde status som særligt dækkede obligationer.
Et skærpet krav er bl.a., at institutterne fremover løbende  

 til enhver tid skal overholde et krav om, at værdien af aktiver, der ligger  

 til  

 sikkerhed for udstedelse af en særligt dækket obligation, svarer til værdien  

 af  

 obligationen.
Kravet er begrundet i hensynet til at sikre  

 obligationsindehaveren bedst muligt i tilfælde af instituttets konkurs.
For  

 at  

 både realkreditinstitutter og skibsfinansieringsinstituttet fremover kan  

 udstede særligt dækkede obligationer, er det nødvendigt at ændre reglerne.
Realkreditinstitutterne og Danmarks Skibskredit ønsker  

 desuden fortsat at kunne udstede henholdsvis realkredit- og  

 skibsfinansieringsobligationer efter de nugældende regler, selvom disse ikke  

 fremover vil kunne opnå status som særligt dækkede obligationer.
Lovforslaget  

 vil derfor bevare de eksisterende regler samtidig med, at der gives mulighed  

 for at udstede de nye obligationstyper.
 I lovforslaget tilkendegives endvidere, at forbrugerne vil  

 blive sikret en øget rådgivning og oplysning om aftalevilkår i forbindelse  

 med  

 indgåelse af aftaler om boliglån.
 Lovforslaget indeholder desuden ændringer af  

 tinglysningsloven, kursgevinstloven og andre love.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
