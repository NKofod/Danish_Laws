Bekendtgørelse om ændring af bekendtgørelse om ibrugtagningstilladelse for delsystemer i jernbaneinfrastrukturen § 1 I bekendtgørelse nr. 661 af 8. maj 2015 om ibrugtagningstilladelse for delsystemer i jernbaneinfrastrukturen foretages følgende ændringer:
 1. Indledningen affattes således:
»I medfør af § 56, § 60, stk. 3, § 64, stk. 1 og 4, § 102, stk. 1, § 113, stk. 1, og § 117, stk. 1, i jernbaneloven, lov nr. 686 af 27. maj 2015, fastsættes efter bemyndigelse i henhold til § 112, stk. 1:« 2. Overalt i bekendtgørelsen ændres »Trafikstyrelsen« til: »Trafik- og Byggestyrelsen«, og »Trafikstyrelsens« ændres til: »Trafik- og Byggestyrelsens«.
 3. I § 13, stk. 1 og 2, ændres »§ 22 i lov om jernbane« til: »§§ 116-120 i jernbaneloven«.
 4. § 14 affattes således:
 »§ 14. Afgørelser truffet af Trafik- og Byggestyrelsen efter denne bekendtgørelse kan ikke indbringes for transport- og bygningsministeren eller anden administrativ myndighed, jf. dog stk. 2.
Stk. 2. Enhver, der har modtaget en afgørelse om afslag eller kun delvis imødekommelse af en ansøgning, kan inden for 4 uger anmode Trafik- og Byggestyrelsen om at foretage en ny vurdering af sagen.
Afgørelser truffet efter dette stykke kan ikke indbringes for transport- og bygningsministeren eller anden administrativ myndighed.« § 2 Bekendtgørelsen træder i kraft den 10. juli 2015.
