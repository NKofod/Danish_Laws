Ultimo juni 1992 skal alle institutter udarbejde en  

 kapitaldækningsopgørelse.
Opgørelsen skal indberettes til tilsynet senest 15  

 arbejdsdage efter kvartalets udløb.
Kapitaldækningsopgørelsen for koncerner,  

 jf. bekendtgørelsens § 1, stk. 1, nr. 4, skal dog først indberettes senest 20  

 arbejdsdage efter kvartalets udløb.
Institutter, der ved udgangen af 1991 havde en arbejdende kapital på 100  

 mio. kr. eller derover, skal indberette på maskinlæsbart medium.
Andre  

 institutter kan indberette på papir.
I det følgende vil der blive redegjort for nogle af de fortolkninger af  

 bekendtgørelse om kapitaldækningsregler for pengeinstitutter og visse  

 kreditinstitutter, som tilsynet har foretaget i indeværende år.
Der henvises  

 i øvrigt til vejledning udsendt den 19. december 1991.
 Ændring af kapitaldækningsbekendtgørelsen.
 Tilsynet skal gøre opmærksom på, at der pr. 30. juni 1992 foretages en  

 ændring af bekendtgørelse om kapitaldækningsregler for pengeinstitutter og  

 visse kreditinstitutter.
 Ændringen træder i kraft ved udstedelse af bekendtgørelse nr. 507 om  

 ændring af bekendtgørelse nr. 853 af 14. december 1990 om  

 kapitaldækningsregler for pengeinstitutter og visse kreditinstitutter, som er  

 optrykt i Lovtidende den 26. juni 1992.
 Ændringen af kapitaldækningsbekendtgørelsen vedrører følgende  

 bestemmelser: § 9, nr. 1, litra g, § 9, nr. 3, litra g-i.
 Endvidere foretages der som følge af ovennævnte ændringer  

 konsekvensændringer i teksten til bilag 2.
Ændringen af bekendtgørelsen indebærer, at fordringer sikret ved pant i  

 noterede værdipapirer indenfor 90 % af værdipapirets officielt noterede  

 kursværdi kan vægtes lavere.
Hidtil har den lavere vægt alene kunnet  

 tillægges fordringer sikret ved pant i værdipapirer indenfor 75 % af  

 værdipapirets officielt noterede kursværdi.
 Ændringen gælder alene for de værdipapirer, som er nævnt i  

 bekendtgørelsens § 9, nr. 1, litra g, og § 9, nr. 3, litra g-i.
 Ad F.S. 4, post 4.1:
 EKR-garanterede lån har hidtil kunnet 0-vægtes som følge af den af  

 Eksportkreditrådet (EKR) stillede garanti for fordringen.
EKR' nedlæggelse pr. 1. maj 1992 og oprettelsen af A/S EKR Eksportkredit  

 Forsikringsselskab indebærer, at betingelsen for, at et lån fremover kan  

 anses for at være statsgaranteret og dermed 0-vægtes, er, at garanten er  

 Danmarks Erhvervsfond, Industri- og Handelsstyrelsen.
Garantien kan være  

 udstedt på vegne af Danmarks Erhvervsfond af A/S EKR Eksportkredit i  

 selskabets egenskab af administrationsselskab for staten.
 Den statslige hæftelse for lån, garanteret af det nu nedlagte  

 Eksportkreditråd (EKR), gælder fortsat, og disse lån kan derfor stadig  

 0-vægtes.
 Ad F.S. 7, post 1:
 Købte futures på aktier og obligationer skal medtages ved opgørelsen af de  

 risikovægtede aktiver og ikke-balanceførte poster.
 Hidtil har købte futures handlet over Garantifonden for Danske Optioner og  

 Futures dog kunnet udelades fra opgørelsen, såfremt de var dækket af  

 identiske solgte futures (lukket forretning).
 En sådan forretning kunne betragtes som lukket, såfremt kontrakterne var  

 indgået:
 Fremover vil man kunne betragte en forretning, handlet over Garantifonden  

 for Danske Optioner og Futures, som lukket, såfremt købte futures og solgte  

 futures er indgået med samme hovedstol, med samme underliggende aktiv og med  

 samme udløbsdato.
 Det bemærkes, at således »lukkede« futures heller ikke skal  

 medtages på F.E. 5/K.E. 5, post 2.2. Aktiver købt på termin.
