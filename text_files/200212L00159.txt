Fremsat den 6. februar 2003 af  

 Kamal Qureshi (SF), Anne Baastrup (SF) og Aage Frandsen (SF) Forslag til Lov om ændring af lov om  

 svangerskabsafbrydelse (Nedsættelse af aldersgrænsen for abort til 15  

 år uden samtykke fra forældremyndighedens indehaver) § 1 I lov om svangerskabsafbrydelse, jf. lovbekendtgørelse nr. 762 af  

 11. september 2002, foretages følgende ændringer:
 1. § 6, stk. 1, affattes således:
»Er kvinden under 15 år, skal  

 forældremyndighedens indehaver samtykke i anmodningen.« 2. I § 8, stk. 3, indsættes efter 2. pkt. som nyt  

 punktum:
»Er kvinden mellem 15 og 18 år, skal lægen i  

 forbindelse med vejledningen om indgrebet særligt sikre sig, at kvinden  

 forstår rækkevidden af indgrebet, og at hun har  

 tilstrækkelig støtte og vejledning i forbindelse med  

 indgrebet.« § 2 Loven træder i kraft den 1. juli 2003.
Bemærkninger til lovforslaget Almindelige bemærkninger Med lovforslaget ønsker forslagsstillerne at  

 sænke aldersgrænsen for abort uden forældresamtykke til 15  

 år, så den sidestilles med aldersgrænsen for den seksuelle  

 lavalder.
Forslaget skal ses i sammenhæng med forslaget om, at unge  

 mellem 15 og 18 år skal have bedre vejledning og rådgivning, end  

 tilfældet er i dag, hvor et samtykke fra forældrene normalt  

 indebærer, at ingen vejledning gives.
Det er endvidere  

 forslagsstillernes opfattelse, at en effektiv og grundig støtte og  

 vejledning i høj grad vil forbedre forholdene for de unge, hvis  

 forældre ikke kan eller vil forholde sig til deres situation på  

 anden måde end ved blot at give samtykke til aborten.
Dette forslag vil  

 derfor forbedre forholdene generelt for den enkelte unge, også i  

 situationen efter indgrebet.
Det er forslagsstillernes forventning, at langt de fleste  

 af de unge, der bliver gravide og ønsker en abort, fortsat vil  

 spørge deres forældre til råds i beslutningen om at  

 få foretaget abort.
Men med lovforslaget åbnes der mulighed for,  

 at de unge kan vælge ikke at inddrage deres forældre.  

 Hovedformålet med forslaget er således at give de unge en  

 selvstændig ret til at bestemme, om de vil have et barn i en ung alder,  

 uden at blive mødt med et afslag fra deres forældre.
Det er endvidere forslagsstillernes opfattelse, at  

 situationen for den unge, der bliver gravid, og som selv ønsker abort,  

 kan blive helt uoverskuelig, hvis forældrene nedlægger veto.  

 Derved påføres den unge kvinde at gennemføre en  

 graviditet, som hun ikke ønsker.
Der findes unge, som ikke bor hos  

 forældrene, og som har et meget dårligt forhold til dem.
Disse  

 unge oplever det som helt uforståeligt, at forældrene skal kunne  

 bestemme over deres fremtid.
 Efter gældende lovgivning kan abort hos en kvinde  

 mellem 15 og 18 år kun foretages med forældrenes samtykke eller  

 efter forud indhentet tilladelse fra (abort)samrådene, der  

 ifølge loven oprettes i hver amtskommune.
 I 2000 blev der foretaget i alt 1.954 aborter på  

 kvinder mellem 15 og 19 år (kilde: www.abortnet.dk).
I 2001 modtog samrådene i alt 74 ansøgninger  

 om tilladelse efter lovens § 6 til abort, uden at der indhentes samtykke fra  

 forældremyndighedens indehaver, eller om, at tilladelse gives på  

 trods af, at forældremyndighedens indehaver modsætter sig  

 indgrebet.
Der blev givet 59 tilladelser og 15 afslag.
For nærmere  

 oplysninger i den forbindelse henvises til Retsudvalget, alm. del   bilag 111  

 (Abortankenævnets årsberetning for 2001) og alm. del   bilag 301  

 (justitsministerens besvarelse af to spørgsmål fra Folketingets  

 Retsudvalg) i folketingsåret 2002-03.
Antallet af aborter i aldersgruppen 15-19 år er  

 faldet hvert år gennem de sidste 15 år.
Dette finder  

 forslagsstillerne overordentlig positivt.
Med forslaget må det  

 forventes, at de unge, der i dag får afslag på abort på  

 grund af manglende forældresamtykke, vil bidrage til en isoleret  

 stigning, men dog ikke mere, end at det samlede aborttal fortsat vil  

 være faldende.
Den samlede faldende tendens skyldes bl.a. mange  

 års forbedret oplysning om prævention.
Den indsats skal  

 fastholdes og intensiveres Tiden er efter forslagsstillernes opfattelse løbet  

 fra lovens bestemmelse om, at unge under 18, der er gift, ikke skal have  

 forældrenes samtykke til abort i dag, mens unge, der er ugifte  

 samlevende eller bor alene, skal have deres forældres samtykke til  

 abort.
Bemærkninger til lovforslagets enkelte  

 bestemmelser Til § 1 Til nr. 1 Med denne ændring flyttes aldersgrænsen for  

 abort uden forældresamtykke til 15 år. Ændringen  

 medfører herefter, at unge under 15 år, der skal have foretaget  

 abort, kun kan få det med forældrenes samtykke eller efter forud  

 indhentet tilladelse fra et samråd, mens unge mellem 15 og 18 kan  

 få foretaget indgrebet uden forældrenes samtykke.
Der henvises i  

 øvrigt til forslagets generelle bemærkninger.
Til nr. 2 Bestemmelsen medfører en udvidet rådgivning i  

 forhold til gældende lovgivning.
Baggrunden for udvidelsen af  

 bestemmelsen er, at det er forslagsstillernes vurdering, at det er af  

 afgørende betydning, at en sænkning af aldersgrænsen for  

 abort uden forældrenes samtykke følges op af et udvidet tilbud  

 om støtte og rådgivning i den forbindelse.
Det er  

 væsentligt, at den rådgivning, vejledning og støtte, der  

 skal ydes til unge mellem 15 og 18 år, tilrettelægges med denne  

 aldersgruppe for øje og under hensyntagen til denne gruppes  

 særlige behov.
Det er for forslagsstillerne væsentligt, at der i  

 denne rådgivning og vejledning, der med forslaget skal tilbydes unge  

 mellem 15 og 18 år, lægges særlig vægt på, at  

 kvinden forstår rækkevidden af indgrebet, og at hun henvises til  

 vejledning eller særlige støtteforanstaltninger om  

 nødvendigt.
 Bestemmelsen om udvidet/særlig målrettet  

 rådgivning får desuden ny betydning for den gruppe af unge piger,  

 der ikke har en familie, som kan give dem den nødvendige støtte  

 i forbindelse med en abort.
Til § 2 Med bestemmelsen foreslås lovændringen at  

 træde i kraft den 1. juli 2003.
Skriftlig fremsættelse Kamal Qureshi Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 svangerskabsafbrydelse.(Nedsættelse af aldersgrænsen for abort  

 til 15 år uden samtykke fra forældremyndighedens indehaver).
(Lovforslag nr.
L 159).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 1 I lov om svangerskabsafbrydelse, jf. lovbekendtgørelse nr. 762 af  

 11. september 2002, foretages følgende ændringer:
 § 5, stk. 1. Anmodning om svangerskabsafbrydelse skal  

 fremsættes af kvinden selv.
 1. § 6, stk. 1, affattes således:
 § 6. Er kvinden under 18 år, og har hun ikke indgået  

 ægteskab, skal forældremyndighedens indehaver samtykke i  

 anmodningen.
» Stk. 2. Samrådet kan, når  

 omstændighederne taler derfor, tillade, at samtykke efter stk. 1 ikke  

 indhentes.
Samrådets afgørelse kan af kvinden indbringes for  

 ankenævnet.
Stk. 3. Samrådet kan, når  

 omstændighederne taler derfor, tillade svangerskabsafbrydelse, selv om  

 samtykke efter stk. 1 nægtes.
Samrådets afgørelse kan  

 indbringelse for ankenævnet af kvinden eller forældremyndighedens  

 indehaver.
 § 8. Anmodning om svangerskabsafbrydelse fremsættes over for  

 en læge eller over for en amtskommune eller i København og  

 på Frederiksberg og Bornholm kommunen.
 Stk. 2. Fremsættes anmodningen over for en  

 læge, skal denne gøre kvinden opmærksom på, at hun  

 ved henvendelsen til amtskommunen (kommunen) kan få vejledning om de  

 foreliggende muligheder for støtte til gennemførelse af  

 svangerskabet og for støtte efter barnets fødsel.  

 Fremsættes anmodningen over for en amtskommune (kommune), skal kvinden,  

 hvis hun ønsker det, vejledes som nævnt i 1. pkt.
Stk. 3. Kvinden skal af en læge vejledes om  

 indgrebets beskaffenhed og direkte følger samt om den risiko, der  

 må antages at være forbundet med indgrebet.
Det samme  

 gælder den, der skal fremsætte anmodning efter § 5, stk. 2, eller  

 samtykke efter § 6, stk. 1.
Stk. 4. Forud for og efter indgrebet skal kvinden  

 tilbydes en støttesamtale.
Justitsministeren fastsætter de  

 nærmere regler herom.
 2. I § 8, stk. 3, indsættes efter 2. pkt. som nyt  

 punktum:
