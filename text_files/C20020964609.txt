Cirkulæ  

  

 re om organisationsaftale for uddannelseskonsulenter Indholdsfortegnelse CIRKULÆRE 1. Generelle bemærkninger 2. Bemærkninger til organisationsaftalens enkelte bestemmelser 3. Ikrafttræden mv.
ORGANISATIONSAFTALE § 1.  

 Organisationsaftalens dækningsområde § 2. Ansættelse på  

 prøve § 3. Løn § 4. Basisløn § 5. Kvalifikations- og  

 funktionstillæg § 6. Forhandlinger og  

 indgåelser af aftaler mv.
§ 7. Lønregulering § 8. Pension § 9. Konstitution § 10. Arbejdstid mv.
§ 11. Overgangsordning  

 for ansatte før den 1. april 2002 § 12. Ikrafttræden mv.
1. Generelle bemærkninger Finansministeriet og Dansk Funktionærforbund har indgået  

 vedlagte organisationsaftale for uddannelseskonsulenter vedrørende  

 arbejdsmarkedsuddannelserne i Undervisningsministeriet.
Organisationsaftalen  

 udgør sammen med StK-fællesoverenskomsten det samlede overenskomstgrundlag.
 Organisationsaftalen indeholder med virkning fra den 1.  

 april 2002 et permanent, nyt lønsystem for alle nuværende og kommende  

 ansatte.  

 Fra samme tidspunkt er de ansatte ikke omfattet af lokallønsordningen.
2. Bemærkninger til organisationsaftalens enkelte  

 bestemmelser 2.1 Til § 5 om kvalifikations- og  

 funktionstillæg Kvalifikationstillæg ydes som hovedregel i form af varige  

 tillæg, men kan også aftales som midlertidige tillæg.
 Engangsvederlag vil typisk være relevante, hvis der er  

 tale om en efterfølgende honorering af en særlig indsats.
 Opmærksomheden henledes på, at det af bemærkningerne til  

 tillidsrepræsentantaftalen fremgår, at tillidsrepræsentanter ikke lønmæssigt  

 og  

 udviklingsmæssigt skal stilles ringere end andre ansatte omfattet af nye  

 lønsystemer og derfor skal have samme mulighed for at få tillæg ud over  

 basislønnen,  

 som hvis de havde fuld mulighed for at fungere i deres sædvanlige job.
 Endelig kan der på baggrund af tillidsrepræsentanternes  

 ændrede rolle inden for aftalesystemet, der efter den skete decentralisering  

 i  

 langt højere grad baserer sig på lokale løsninger, efter konkret vurdering  

 indgås aftale om ydelse af tillæg til en tillidsrepræsentant.
 2.2. Til § 6 om forhandlinger og indgåelse af  

 aftaler m.v.
Et væsentligt element i det nye og decentralt orienterede  

 lønsystem er, at den lokale lønfastsættelse integreres i den lokale  

 personalepolitik.
Det er derfor en forudsætning, at der er den fornødne  

 aftalekompetence til stede på det lokale niveau.. På denne baggrund delegerer  

 aftalens parter kompetencen efter følgende retningslinier:
 a)  

 	  

    

 Finansministeriet bemyndiger herved  

 Undervisningsministeriet til at føre forhandlinger om og indgå lokale  

 aftaler.  

 Finansministeriet forudsætter endvidere, at Undervisningsministeriet  

 videredelegerer denne kompetence i videst muligt omfang med henblik på, at  

 samtlige aftaler, der alene vedrører løndannelsen ved den pågældende  

 institution, kan indgås af den lokale ledelse.
b)  

 	  

    

 Dansk Funktionærforbund videredelegerer  

 tilsvarende sin kompetence i videst muligt omfang med henblik på, at samtlige  

 aftaler, der alene vedrører løndannelsen ved den pågældende institution, kan  

 indgås af den lokale tillidsrepræsentant.
I de tilfælde, hvor der for en  

 personalegruppe ikke er valgt en tillidsrepræsentant, indgås de lokale  

 aftaler  

 med vedkommende organisations lokale afdeling eller direkte med  

 organisationen.
Det er  

 parternes overordnede hensigt, at forhandlingerne skal finde sted og  

 aftalerne  

 indgås på parallelle niveauer.
Parterne er således enige om, at aftaler bør  

 indgås mellem den lokale ledelse og den stedlige tillidsrepræsentant.
 Den lokale  

 ledelse og tillidsrepræsentanterne kan i forbindelse med de lokale  

 forhandlinger  

 lade sig bistå af repræsentanter fra ministeriet henholdsvis organisationen.
2.3. Til § 6, stk. 3 For at sikre en god lokal proces er det væsentligt, at  

 forslag om lønforbedringer samt eventuelle afvisninger af sådanne forslag  

 begrundes konkret.
Ligeledes er det et element i en god lokal proces, at de  

 lokale parter er i besiddelse af relevant lønstatistisk materiale.
Dette kan  

 f.eks. være oplysninger om lønniveau og lønudvikling samt om den lokale  

 tillægsanvendelse/-fordeling, kombineret med oplysninger om køn og  

 anciennitet.
 Endvidere bør lønstatistik, som en part ønsker at lade  

 indgå i de lokale forhandlinger, udleveres i kopi til forhandlingsmodparten.
 Spørgsmålet om det lønstatistiske grundlag for de lokale  

 forhandlinger kan evt. indgå som et element i lønpolitikken.
2.4. Til § 6, stk. 7 Ved opsigelse af aftale om  

  

 kvalifikationstillæg  

  

 bevarer  

 den enkelte ansatte  


  

 tillægget som en  

 personlig ordning, medmindre andet aftales.
 Ved opsigelse af en aftale om  

  

 funktionstillæg  

  

 gives  

 der skriftlig meddelelse til den enkelte ansatte om aftalens opsigelse samt  

 om,  

 at tillægget bortfalder med et varsel svarende til den enkeltes individuelle  

 opsigelsesvarsel, medmindre andet aftales.
Funktionstillæg bortfalder i øvrigt, når funktionen  

 ophører, og det af aftalen fremgår, at tillægget er knyttet til varetagelsen  

 af  

 den pågældende funktion.
Hvis den funktion, som ligger til grund for  

 tillægget,  

 må anses for at være en afgørende del af selve stillingsindholdet, f.eks.  

 hvor  

 funktionstillægget kan sidestilles med udnævnelse i en ny stilling, kan  

 funktionen  

 og dermed funktionstillægget kun bringes til ophør efter de almindelige  

 regler,  

 der gælder for opsigelse af ansættelsesforholdet.
 Midlertidige tillæg  

  

 bortfalder i overensstemmelse  

 med de bestemmelser, der er fastsat om tidsbegrænsningen.
2.5. Til § 9, stk. 5, om deltidsbeskæftigelse I henhold til Finansministeriets cirkulæreskrivelse af 21.  

 januar 1977 bør anmodninger fra ansatte om tjenestetidsnedsættelse mod  

 tilsvarende lønreduktion imødekommes, med mindre vægtige tjenstlige,  

 praktiske,  

 økonomiske eller lignende hensyn taler derimod, jf. også Finansministeriets  

 cirkulære af 25. maj 1978.
2.6. Til § 11 om overgangsordning for ansatte  

 før den 1. april 2002 I den hidtidige samlede faste løn indgår skalalønnen samt  

 eventuelle varige tillæg, som ikke videreføres i det nye lønsystem (ekskl.  

 rådigheds-  

 og merarbejdstillæg m.v.), herunder tillæg ydet af lokallønspuljer.
 3. Ikrafttræden m.v.
 Cirkulæret har virkning fra den 1. april 2002.
 Samtidig ophæves cirkulære af 10. september 1996 om  

 organisationsaftale for uddannelseskonsulenter i Arbejdsmarkedsstyrelsen.
Finansministeriet, Personalestyrelsen, den  

 11. oktober 2002 P.M.V.E.B.Ulrik Søborg Pedersen Organisationsaftale for uddannelseskonsulenter Nedennævnte bestemmelser supplerer og/eller fraviger  

 fællesoverenskomsten mellem Finansministeriet og Statsansattes Kartel.
§ 1.  


  

 Organisationsaftalens  

 dækningsområde Organisationsaftalen omfatter uddannelseskonsulenter  

 vedrørende arbejdsmarkedsuddannelserne i Undervisningsministeriet.  

 Organisationsaftalen omfatter dog ikke uddannelseskonsulenter, som er  

 omfattet  

 af andre overenskomster eller ansat på tjenestemandslignende vilkår.
§ 2.  


  

 Ansættelse  

 på prøve Uddannelseskonsulenter ansættes på prøve i 2 år.
§ 3.  


  

 Løn Lønsystemet består af en basisløn, jf. § 4, der kan  

 suppleres med en tillægsdel, jf. § 5.
§ 4.  


  

 Basisløn Basislønnen udgør 272.251 kr. i årligt grundbeløb (pr. 1.  

 oktober 1997).
§ 5.  


  

 Kvalifikations-  

 og funktionstillæg Der kan lokalt aftales tillæg for særlige funktioner, der  

 varetages i stillingen eller stillingsgruppen.
 Stk. 2.  

  

 Der kan  

 ligeledes lokalt aftales tillæg for kvalifikationer m.v., d.v.s. på grundlag  

 af  

 den ansattes faglige og personlige kvalifikationer, kvaliteten i  

 opgavevaretagelsen, balancen i forhold til tilsvarende stillinger på det  

 øvrige  

 arbejdsmarked og hensynet til rekruttering og fastholdelse.
Stk. 3.  

  

 Tillæg efter stk.  

 1 og 2 kan aftales i form af varige eller midlertidige tillæg.
Tillæggene  

 angives  

 i årligt grundbeløb (pr. 1. oktober 1997).
 Stk. 4.  

  

 Der kan  

 herudover lokalt aftales engangsvederlag, f.eks. som honorering af en særlig  

 indsats.
 § 6.  


  

 Forhandlinger  

 og indgåelser af aftaler m.v.
 Lokale aftaler forhandles og indgås mellem de parter, der  

 er bemyndiget hertil.
Stk. 2.  

  

 Forslag til  

 lønændringer kan fremsættes af begge parter.
Forhandlinger skal finde sted  

 mindst én gang om året, hvis en af parterne begærer det.
Lønændringer kan i  

 øvrigt aftales løbende, hvis parterne er enige herom.
Stk. 3.  

  

 Kan der ved en  

 lokal forhandling ikke opnås enighed, kan forhandlingerne, såfremt en af  

 parterne begærer det, videreføres med deltagelse af repræsentanter fra  

 vedkommende  

 organisation.
Forhandlingen afholdes inden for en frist af 1 måned efter  

 modtagelsen af forhandlingsbegæringen, medmindre andet aftales.
Stk. 4.  

  

 Opnås der ikke  

 enighed ved denne forhandling, kan forhandlingerne, såfremt en af parterne  

 begærer det, videreføres mellem organisationsaftalens parter.
Forhandlingen  

 afholdes inden for en frist af 1 måned efter modtagelsen af  

 forhandlingsbegæringen, medmindre andet aftales.
 Stk. 5.  

  

 Hvis der ikke  

 kan opnås enighed ved forhandling mellem parterne, kan sagen ikke  

 videreføres.
 Stk. 6.  

  

 Brud på og  

 fortolkning af lokale aftaler behandles efter de sædvanlige fagretlige  

 regler.
 Stk. 7.  

  

 Lokale aftaler  

 om funktionstillæg, kvalifikationstillæg og resultatløn kan opsiges i  

 overensstemmelse  

 med reglerne i den enkelte aftale eller kan ændres ved enighed mellem  

 aftalens  

 parter.
§ 7.  


  

 Lønregulering Basisløn efter § 4 og funktionstillæg efter § 5, stk. 1,  

 reguleres med de generelle stigninger, der aftales centralt ved  

 overenskomstfornyelserne eller udmøntes via en generel reguleringsordning.
 Stk. 2.  

  

 Tilsvarende  

 gælder for kvalifikationstillæg efter § 5, stk. 2, medmindre andet aftales.
§ 8.  


  

 Pension Ansættelsesmyndigheden indbetaler et pensionsbidrag på 15  

 pct. af:
basisløn efter § 4, varige tillæg efter § 5, stk. 1 og 2, og midlertidige tillæg efter § 5, stk. 1 og 2.
 Den ansattes andel af pensionsbidraget anses at udgøre  

 1/3.
 Stk. 2.  

  

 Ansættelsesmyndigheden indbetaler pensionsbidragene til StK:Pension.
§ 9.  


  

 Konstitution En ansat, der konstitueres i en chefstilling i lønramme 36  

 eller højere lønramme og er konstitueret i stillingen i 15 dage i sammenhæng,  

 får for hele perioden et ikke-pensionsgivende tillæg.
Tillægget beregnes som  

 forskellen mellem den løn, inkl. generelt og særligt tillæg, pågældende ville  

 opnå ved en ansættelse i chefstillingen, og den løn, der tilkommer den  

 pågældende i henhold til organisationsaftalen, inkl. eventuelle tillæg.
 Stk. 2.  

  

 Er varetagelsen  

 af den højere stilling udelukkende begrundet i feriefravær, indtræder retten  

 til betaling først, når den ansatte har udført en sådan midlertidig tjeneste  

 i  

 22 dage i sammenhæng.
 Stk. 3.  

  

 I øvrigt følges  

 de for statens tjenestemænd gældende regler vedrørende ydelse af  

 funktionsvederlag.
 § 10.  


  

 Arbejdstid  

 m.v.
 Lønnen i § 4 forudsætter fuldtidsbeskæftigelse svarende  

 til normalt 37 timer ugentlig.
Stk. 2.  

  

 Hvis der lokalt  

 er enighed herom, kan arbejdstidsnedsættelsen fra 40 timer ugentlig opspares  

 til hele fridage til senere afvikling.
Opsparing finder sted under fravær på  

 grund af sygdom, men ikke under afholdelse af ferie.
Indføres en  

 opsparingsordning,  

 udløser arbejde op til 40 timer den enkelte uge ikke krav på godtgørelse  

 (betaling eller afspadsering) for merarbejde.
 Stk. 3.  

  

 Ved godtgørelse  

 for merarbejde anvendes de for tjenestemænd gældende regler.
 Stk. 4.  

  

 Der tilkommer de  

 ansatte fridage efter de for tjenestemænd gældende regler.
Stk. 5.  

  

 Nedsat  

 arbejdstid kan bevilges, når tjenesten tillader det.
Ved ansættelse på deltid  

 ydes løn i forhold til den nedsatte tjenestetid.
§ 11.  


  

 Overgangsordning  

 for ansatte før den 1. april 2002 Samtlige ansatte overgår med virkning fra den 1. april  

 2002 til det nye lønsystem.
Stk. 2.  

  

 Hvis den samlede  

 faste løn ved indplacering på basislønnen, inkl. eventuelle nye, varige  

 tillæg,  

 er lavere end den hidtidige samlede faste løn, ydes et personligt tillæg til  

 udligning af forskellen.
Tillægget ydes som et lokalt kvalifikationstillæg i  

 henhold til § 5, stk. 2, eller eventuelt, hvis der lokalt er enighed herom,  

 et  

 lokalt funktionstillæg i henhold til § 5, stk. 1.
 Hidtidige midlertidige tillæg opretholdes som midlertidige  

 tillæg i den aftalte periode.
 Stk. 3.  

  

 Ansatte, der ved  

 iværksættelsen af det nye lønsystem ikke oppebærer slutløn i det hidtidige  

 lønforløb, sikres endvidere et tillæg/en tillægsforhøjelse svarende til  

 værdien  

 af førstkommende anciennitetsstigning med virkning fra det tidspunkt, da  

 anciennitetsoprykningen ville være sket efter det hidtidige lønsystem.  

 Tillægget/tillægsforhøjelsen ydes dog kun i det omfang, der ikke i  

 forbindelse  


  

 med overgangen til det nye lønsystem eller senere er aftalt en samlet løn,  

 der er højere end hidtidig løn inkl. førstkommende anciennitetstrin.
 Stk. 4.  

  

 Hvis en ansat  

 genindtræder i samme eller tilsvarende stilling efter tjenestefrihed, finder  

 ovennævnte regler tilsvarende anvendelse.
 § 12.  


  

 Ikrafttræden  

 m.v.
 Organisationsaftalen har virkning fra den 1. april 2002.
 Stk. 2.  

  

 Samtidig ophæves  

 organisationsaftale af 10. september 1996 for uddannelseskonsulenter i  

 Arbejdsmarkedsstyrelsen.
 Stk. 3.  

  

 Organisationsaftalen kan af parterne opsiges skriftligt med 3 måneders varsel  

 til  

 en 31. marts, dog tidligst til den 31. marts 2005.
 Stk. 4.  

  

 Ansatte omfattet  

 af organisationsaftalen er med virkning fra den 1. april 2002 ikke omfattet  

 af  

 aftale om lokalløn.
København, den 11. oktober 2002 Dansk Funktionærforbund Kim Vormsby Finansministeriet P.
M.
V.
E.
B.
