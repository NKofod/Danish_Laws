 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 194 af 1. maj 1970 om styrtsikre førerhuse og  

 beskyttelsesbøjler (førerværn) til visse selvkørende motorredskaber.
 Denne At-meddelelse oplyser om krav til wiregravemaskiner, hydrauliske  

 gravemaskiner og traktorgravemaskiner.
Gravemaskiner skal være indrettet og bruges efter  

 arbejdsmiljølovgivningens bestemmelser for tekniske hjælpemidler.
Ud fra  

 disse bestemmelser stilles efter arbejdstilsynets administrative praksis  

 følgende krav:
Brugsanvisning Ved enhver levering (salg, udlejning og udlån) skal der medfølge en  

 skriftlig brugsanvisning på dansk om betjening, brug og vedligeholdelse.
Brugsanvisningen skal i nødvendigt omfang være anbragt på gravemaskinen,  

 fx skal der på maskiner med bomuldlæg være et skilt, der angiver største  

 tilladelige belastning ved forskellige udlæg.
Skiltet skal tydeligt kunne ses  

 fra førerpladsen.
Indretning Gravemaskiner skal være forsynet med godkendt førerværn, således at  

 føreren er sikret ved væltning.
 Fritaget for førerværn er gravemaskiner, hvis egenvægt overstiger 7 ton.
 Førerpladsen skal være hensigtsmæssigt indrettet.
 Føreren skal have fuldt udsyn over alle gravemaskinens arbejdsoperationer.
 Betjeningsorganer skal være anbragt og udformet ergonomisk hensigtsmæssigt  

 og skal være indrettet og placeret, så utilsigtet aktivering er hindret.
 Førerkabiner skal kunne ventileres, og der skal være vinduesviskere.
 Gravemaskiner bør være forsynet med skilte, der advarer mod færdsel inden  

 for arbejdsområdet.
 Gravemaskiner, der anvendes, hvor færdselslovgivningen gælder, skal  

 desuden opfylde færdselslovgivningens forskrifter for motorredskaber.
Brug Brugen af gravemaskiner skal ske på forsvarlig måde og under hensyn til,  

 hvad den er bestemt for.
 Gravemaskiner må ikke overbelastes.
 Skovlstørrelsen skal passe til de materialer, der arbejdes med.
 Alt hjælpeudstyr, fx ekstra bomsektioner, grab, specielle rørgribere m.v.  

 - skal bruges efter leverandørens forskrifter og altid således, at  

 gravemaskinen ikke overbelastes, og stabiliteten stadig er fuldt forsvarlig.
 Sikringsdele og andet beskyttelsesudstyr må ikke fjernes eller blokeres  

 under brugen.
 Gravemaskiner med fri firing må ikke anvendes til kranarbejde, hvis der  

 skal være personer i umiddelbar nærhed af byrden, når den løftes,  

 transporteres og afsættes.
Løft med strop eller kæde må kun ske, hvis gravemaskinen har et sikkert  

 anhugningspunkt (sikkerhedskrog, påsvejst løftering eller lignende). Der må  

 fx ikke anhugges i skovlens tænder.
Se At-meddelelse nr. 2.02.10 om  

 anhugningsgrej.
 Passagertransport må kun ske, når gravemaskinen er indrettet til det, fx  

 med et ekstra sæde.
Gravemaskiner må ikke anvendes til løft af personer.
Dog tillades  

 personløft med wiregravemaskiner på særlige betingelser, se At-meddelelse,  

 nr. 2.02.2 om personløft med kran.
Er det nødvendigt, at personer opholder sig inden for gravemaskinens  

 arbejdsområde, skal føreren være særlig forsigtig og sikkre sig, at de  

 pågældende er opmærksomme på maskinens bevægelser.
Der må aldrig svinges over  

 personer.
Indtil en højde af 2 m skal der være en friafstand på mindst 0,5 m fra  

 gravemaskinen til faste genstande eller opstablet gods.
Kan dette ikke  

 opfyldes, skal arbejdsområdet afspærres.
 Gravemaskinen må kun anvendes på steder, hvor det kan ske forsvarligt.  

 Underlaget skal med sikkerhed kunne bære maskinen med fuld last. der skal  

 holdes en sikker afstand fra kanten på udgravninger eller skrænter.
 Skovlen skal sænkes til terræn, når maskinen forlades.
 Inden gravearbejdet påbegyndes, skal jordens beskaffenhed om fornødent  

 undersøges.
 Det må søges klarlagt, hvor der eventuelt findes tidligere udgravninger  

 med løsere fyld, hvor der findes el-ledninger og gas,- vand- og  

 afløbsledninger.
 Udgravninger med fri skrænt skal have en sådan hældning, at der ikke kan  

 ske farlige skred.
 Hældninger må højst være 2:1 når jorden er fast og 1:1 når jorden er løs,  

 eller når gravedybden er over 5 meter.
 Arbejde i nærheden af el-ledninger bør planlægges i samarbejde med  

 el-leverandøren.
 Ved arbejde i nærheden af højspændingsledninger skal nedenstående  

 sikkerhedsafstande overholdes.
 Hvis gravemaskinen rammer luftledninger eller kabler i jorden, gælder  

 følgende forholdsregler for føreren:
 - BLIV PÅ MASKINEN, indtil den er fri af ledningerne eller strømmen er  

 afbrudt.
 - Hold alle på jorden BORTE FRA MASKINEN.
 - Hvis det er nødvendigt at forlade maskinen - HOP AF- TRÆD IKKE NED FRA  

 MASKINEN.
Transport af gravemaskiner Læsning af gravemaskiner på transportvogn bør ske over vognens bagende.  

 Læsning fra siden må kun ske, når vognen er indrettet til det.
Under  

 læsningen må der ikke være personer i transportvognens førerhus, hvis dette  

 ikke er særligt afskærmet.
Vedligeholdelse Gravemaskiner skal vedligeholdes, så de altid er i forsvarlig stand.  

 Leverandørens anvisninger om eftersyn og vedligeholdelse skal følges, fx skal  

 styretøj, bremser, larvebånd, horn og lygter altid være i orden.
Hydraulisk og pneumatisk udstyr skal jævnligt kontrolleres, udluftes og  

 justeres i fornødent omfang.
Gravemaskinen bør renses grundigt efter hver  

 arbejdsdag, så beton, ler og lignende ikke hindrer manøvreorganernes og  

 dermed maskinens frie bevægelighed.
Særligt i frostperioder er rengøring af  

 larvebånd nødvendig.
 Bæremidler (kæder og ståltove) skal ofres særlig opmærksomhed og bør  

 underkastes et grundigt eftersyn mindst een gang om måneden.
Ved udskiftning af ståltove er det vigtigt, at de nye tove er af den  

 rigtige type, som svarer til leverandørens anvisninger.
Til gravemaskiner,  

 der bruges til kranarbejde, bør kun anvendes snoningsfattige ståltove.
Se  

 At-meddelelse nr.2.02.4 om ståltove og nr. 2.02.5 om tovlåse.
 Når bomme, der bevæges med hydraulik, er løftet i forbindelse med  

 vedligeholdelse, skal de på sikker måde være fastlåst mekanisk i hævet  

 stilling fx med et afstandsstykke, der blokerer bevægelsen.
 Er der fejl eller mangler ved gravemaskinen, skal den tages ud af brug og  

 må ikke benyttes, før den er bragt i orden.
 Maskinen skal standses under smøring eller justering.
Fører Føreren skal være fyldt 18 år.
 Føreren skal være instrueret og oplært i forsvarlig brug og  

 vedligeholdelse af maskinen, herunder om gravning, læsning og kørsel.
Anvendes gravemaskiner som kran, skal føreren have kranførercertifikat, se  

 At-meddelelse nr.2.02.1 om kranførercertifikat.
Der kræves dog normalt ikke  

 certifikat, når gravemaskinen kun lejlighedsvis bruges til kranarbejde, fx  

 ved nedlægning af kloakrør, og der ikke er personer i umiddelbar nærhed af  

 byrden, når den løftes, transporteres og afsættes.
