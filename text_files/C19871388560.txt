I vejledning nr.
I-24/84 af 16. august 1984 om interventionskøb af  

 oksekød, senest ændret ved vejledning nr.
I-20/87 af 21. september 1987,  

 foretages følgende ændringer:
 1. Vejledningens pkt. 2 affattes således:
 2. Aktuelle muligheder for interventionskøb.
Interventionspriser 2.1. Fra og med den 21. december 1987 overtages kun forfjerdinger af tyre  

 under 2 år (kategori A) og stude (kategori C). Forfjerdinger af tyre under 2  

 år skal hidrøre fra slagtekroppe, der ved den i pkt. 1.2 omhandlede  

 klassificering er blevet henført til en af klassificeringsklasserne R2, R3,  

 O2 eller O3. Forfjerdinger af stude skal hidrøre fra slagtekroppe, der ved  

 klassificeringen er blevet henført til en af klassificeringsklasserne R3  

 eller O3. Der overtages ikke mindre kvantum end 2 tons af hver dyrekategori.
 2.2. Ved forfjerdinger forstås den forreste del af den halve krop med  

 samtlige knogler, hals og bov afskåret med 5 ribben, idet slag og bryst  

 forbliver siddende på forfjerdingen (pistolsnit).
2.3. Forfjerdinger, der overtages ved interventionskøb, skal veje mindst  

 41 kg.
Forfjerdinger må højst veje 110 kg.
Vægtgrænserne gælder for kød fra  

 kroppe, der er nedkølet og afpudset i overensstemmelse med bestemmelserne i  

 pkt. 3.
 2.4. Forfjerdinger, der ikke opfylder de i pkt. 2.3 nævnte vægtgrænser,  

 vil blive afvist fra interventionskøb, og sælgeren må bære de deraf følgende  

 omkostninger.
2.5. Det overtagne kød betales med de af fællesskabsmyndighederne  

 fastsatte interventionspriser.
Prisen afgives excl. merværdiafgift.
 2.6. Prisen gælder for kødet aflæsset på rampe ved det pågældende  

 overtagelsessted.
 2.7. Tilbud til direktoratet om overtagelse af forfjerdinger ved  

 interventionskøb, jfr. pkt. 4, kan for så vidt angår forfjerdinger af tyre  

 under 2 år omfatte kød henført til samtlige de i pkt. 2.1 nævnte 4  

 klassificeringsklasser og kan for så vidt angår forfjerdinger af stude  

 omfatte kød af begge de i pkt. 2.1 nævnte klassificeringsklasser.
2.8. Det overtagne kød vil kunne udbenes inden for de af  

 fællesskabsmyndighederne fastsatte grænser.' 2. Vejledningens pkt. 4.4 affattes således:
 4.4. Den i pkt. 4.1 nævnte frist på 48 timer efter slagtningen af dyrene,  

 inden for hvilken tilbud skal fremsættes over for direktoratet, fraviges  

 efter følgende regler med hensyn til forfjerdinger fra dyr, der er slagtet  

 fra og med den 15. december 1987 til og med den 18. december 1987, og fra og  

 med den 21. december 1987 til og med den 24. december 1987.
1. Tilbud om overtagelse af kødet skal være  

 direktoratet i hænde den mandag, der følger umiddelbart efter slagtningen.
På  

 tilbudsformularen skal angives entydigt slagtenummer og slagtedato for hvert  

 enkelt slagtedyr, hvorfra de tilbudte forfjerdinger hidrører.
 2. Anmeldelse om foretagelse af kontrol af kødet skal  

 afgives til Landbrugsministeriets Slagteri- og Konserveslaboratorium senest  

 fredag i den uge, hvor slagtningen er foretaget.
 3. Forinden kontrolløren besigtiger kødet, skal han  

 have forevist en kopi af det fremsatte tilbud, således at han herved bliver  

 bekendt med slagtenumre og slagtedatoer for de dyr, hvorfra de tilbudte  

 forfjerdinger hidrører.
 4. Efter de pågældende dyrs slagtedatoer kan  

 forfjerdingerne overtages efter følgende retningslinier:
 3. Vejledningens pkt. 7.3 affattes således:
 »For kød, som besigtiges fra og med den 21. december 1987 til og med  

 den 24. december 1987, gælder, at forfjerdingen og bagfjerdingen fra samme  

 halve krop skal frembydes sammen, og bagfjerdingen må ikke være overtaget ved  

 interventionskøb«.
 4. 4. afsnit i bilaget udgår og erstattes af følgende:
 »Kommissionsforordning af december 1987 om ændring af forordning  

 (EØF) nr. 828/87 om fastsættelse af de produkter, der kan afsættes til  

 intervention i oksekødsektoren«.
