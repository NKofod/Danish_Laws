(Til sygehusforvaltningerne, landets  

 hjertecentre m.fl.) 1. Indledning I forbindelse med de øgede muligheder for gennemførelse af hjertekirurgi  

 på danske sygehuse, er spørgsmålet om etablering af en uddannelse af et  

 tilpas fagligt niveau for den personalegruppe, som varetager pasning og  

 styring af hjerte-lungemaskine m.v. under åben hjertekirurgi, perfusionister,  

 været drøftet mellem Sundhedsstyrelsen og de berørte parter.
Spørgsmålet er  

 yderligere aktualiseret i forbindelse med regeringens og sygehuskommunernes  

 beslutning i 1993 om en betydelig forøgelse af kapaciteten af  

 hjerteoperationer, der også vil kræve yderligere kvalificerede  

 perfusionister.
 Med henblik på at sikre, at der fremover løbende uddannes det nødvendige  

 antal perfusionister i Danmark med en uddannelse af et tilpas fagligt niveau,  

 fastsætter Sundhedsstyrelsen følgende vejledning for uddannelse af  

 perfusionister.
2. Uddannelsens formål og struktur Uddannelsen til perfusionist har til formål at bibringe den  

 uddannelsessøgende forudsætninger for på kvalificeret vis at varetage pasning  

 og styring af et ekstrakorporal cirkulations kredsløb, herunder specielt af  

 hjerte-lungemaskine under åben hjertekirurgi, dvs. operationer på hjertet,  

 som nødvendiggør en standset hjertefunktion.
Uddannelsen skal sikre et  

 ensartet bredt fagligt niveau, der lever op til internationale krav, for alle  

 perfusionister.
Uddannelsen skal endvidere fremme samspil mellem uddannelse,  

 forskning og udvikling inden for området.
 Uddannelsen til perfusionist i Danmark gennemføres på Den Danske  

 Perfusionist Skole på Skejby Sygehus, Århus Universitets Hospital.  

 Uddannelsen gennemføres i samarbejde mellem Århus Universitets Hospital,  

 Århus Universitet og landets hjertecentre.
Uddannelsen, der strækker sig over en periode af 2 år, opdeles i 4  

 semestre af hvert et halvt års varighed.
Ca. 20 uger gennemføres som  

 teoretiske kurser og ca. 42 uger som praktik.
3. Adgangsbetingelser Direkte adgangsgivende til perfusionistuddannelsen er fuldført uddannelse  

 som:
1. Sygeplejerske 2. Hospitalslaborant 3. Læge 4. Ingeniør med liniefag inden for medicoteknik Herudover kan andre uddannelser og/eller ansættelser inden for  

 sundhedsområdet være adgangsgivende.
Adgang gives i disse tilfælde på  

 baggrund af en konkret vurdering.
 Den uddannelsessøgende skal som hovedregel have påbegyndt en ansættelse på  

 et hjertecenter mindst 3 måneder før uddannelsen til perfusionist påbegyndes.
 Det forudsættes, at den uddannelsessøgende under hele uddannelsen er ansat  

 på et hjertecenter, hvor den praktiske del af uddannelsen kan gennemføres.
4. Uddannelsens indhold og tilrettelæggelse Uddannelsesforløbet opbygges således, at teoretiske uddannelsesmoduler af  

 3 ugers varighed på Den Danske Perfusionist Skole veksler med efterfølgende  

 praktikmoduler af 6 ugers varighed.
Der gennemføres i alt 7 teoretiske  

 moduler, som suppleres med praktikmoduler med oplæringen ved  

 hjerte-lungemaskine på det hjertecenter, hvor den uddannelsessøgende  

 arbejder.
Det 7. teorimodul gennemføres ved udarbejdelse af et videnskabeligt  

 baseret afgangsprojekt.
Det er en betingelse, at dette projekt er godkendt  

 for at endeligt afgangsbevis kan opnås.
 Teoriuddannelsen består af følgende fagområder:
 Praktikperioden består af følgende hovedområder:
 De nærmere regler om uddannelse af perfusionister fastsættes af skolen i  

 en uddannelsesplan, som forelægges Sundhedsstyrelsen til godkendelse.  

 Uddannelsesplanen skal indeholde:
 Såfremt der foretages væsentlige ændringer i uddannelsesplanen, forelægges  

 denne for Sundhedsstyrelsen til fornyet godkendelse.
5. Bedømmelse og afgangsbevis De kvalifikationer, der er erhvervet ved uddannelsen, dokumenteres for de  

 teoretiske modulers vedkommende ved en skriftlig afprøvning af kundskaber for  

 det enkelte modul, således at afprøvning finder sted ved starten af det  

 efterfølgende modul.
 For praktikperioden føres en særlig logbog for den enkelte  

 uddannelsessøgende, hvor praktikafvikling i overensstemmelse med de  

 foreskrevne regler dokumenteres ved påtegning fra det pågældende arbejdssted  

 efter afslutningen af det enkelte praktikmodul.
Den teoretiske uddannelse afsluttes med, at der under den sidste  

 teoriperiode udarbejdes et videnskabeligt baseret afgangsprojekt.
Projektet  

 vurderes af Det Sundhedsvidenskabelige Fakultet, Århus Universitet og Den  

 Danske Perfusionist Skole i fællesskab.
Såfremt projektet tildeles  

 bedømmelsen »antaget«, udstedes et særligt diplom herfor.
 Efter gennemførelse af samtlige teori- og praktikmoduler samt godkendelse  

 af det videnskabelige projekt udsteder Den Danske Perfusionist Skole et  

 afgangsbevis, indeholdende oplysninger om uddannelsens omfang, indhold og  

 bekræftet gennemførelse.
6. Andre regler Ved den indholdsmæssige tilrettelæggelse af uddannelsen skal tages hensyn  

 til, at alle uddannelsessøgende - uanset om de har en grundlæggende  

 uddannelse som autoriseret sundhedsperson - uddannes til på forsvarlig måde  

 at kunne varetage de situationer af klinisk, hjælpemæssig karakter, som  

 jævnligt eller med mellemrum opstår under åben hjertekirurgi.
 Ved dokumenteret tidligere gennemført uddannelse, der kan ligestilles med  

 uddannelse i et eller flere moduler, kan dispenseres for deltagelse i det/de  

 pågældende modul(er). Beslutning om dispensation træffes endeligt af skolen.
Personer, der kan dokumentere at de i en sammenhængende periode af mindst  

 2 år inden for de sidste 5 år har arbejdet som perfusionist, og herunder har  

 udført mindst 100 selvstændige perfusioner, kan ved indsendelse af  

 dokumentation herfor til Den Danske Perfusionist Skole få udstedt et særligt  

 bevis, der dokumenterer deres erfaring som perfusionist.
Ansøg-ning herom  

 skal være indgivet til skolen inden den 1. januar 1996.
 Perfusionister, som opnår ovennævnte dokumentation, kan supplerende  

 udarbejde og få bedømt et videnskabeligt baseret projekt, som beskrevet  

 ovenfor.
7. Ikrafttrædelsesbestemmelse Vejledningen træder i kraft den 1. juni 1995.
