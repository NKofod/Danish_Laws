 I medfør af § 1, stk. 1 og 2, § 7 og § 16, stk. 6, i lov om administration  

 af Det europæiske økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 731 af 13. november 1987,  

 fastsættes:
 § 1.  Denne bekendtgørelse vedrører anvendelse af Det  

 europæiske økonomiske Fællesskabs forordninger om ydelse af støtte til  

 skummetmælk, der er forarbejdet til kasein og kaseinater.
 § 2.  EF-direktoratet varetager administrationen af  

 ordningen.
 § 3.  Statskontrollen med Mejeriprodukter og Æg m.m.  

 foretager kontrol med fremstilling af kasein og kaseinater i henhold til  

 ordningen.
 Stk. 2.  Støtte kan kun ydes til skummetmælk, der er  

 forarbejdet til kasein og kaseinater på virksomheder (produktionssteder), der  

 er registreret hos statskontrollen.
 Stk. 3.  Ydelse af støtte er betinget af, at prøver af  

 det fremstillede kasein eller kaseinater, er udtaget og undersøgt af  

 statskontrollen samt at analyseresultatet viser, at de gældende krav er  

 opfyldt.
Stk. 4.  Virksomheden skal senest 8 arbejdsdage forud  

 for den dag, hvor virksomheden ønsker de i stk. 3 omhandlede prøver udtaget  

 af et parti kasein eller kaseinater, fremsætte anmodning herom til  

 statskontrollen med oplysning om partiets størrelse og sammensætning.
Partier  

 under 500 kg kan ikke anmeldes til kontrol og prøveudtagning.
 Stk. 5.  Kasein og kaseinater, som er fremstillet og  

 omfattet af ordningen, må kun forlade produktionsvirksomheden eller  

 forarbejdes på denne i henhold til bevilling meddelt af toldvæsenet.
 § 4.  Statskontrollen med Mejeriprodukter og Æg m.m.  

 foretager kontrol med anvendelse af kasein og kaseinater i henhold til  

 ordningen på virksomheder, der fremstiller smelteost.
 Stk. 2.  Kasein og kaseinater, som er omfattet af  

 statskontrollens kontrol, må kun anvendes i henhold til tilladelse meddelt af  

 statskontrollen.
 § 5.  Toldvæsenet foretager kontrol med anvendelse og  

 eksport af kasein og kaseinater i henhold til ordningen, bortset fra det i §  

 4 nævnte tilfælde.
 Stk. 2.  Kasein og kaseinater må kun anvendes i henhold  

 til bevilling meddelt af toldvæsenet, medmindre anvendelsen sker hos en  

 virksomhed, der er omfattet af § 4, eller har afgivet en særlig  

 brugererklæring.
 Stk. 3.  Kasein og kaseinater må kun indføres fra andre  

 EF-medlemsstater med henblik på videresalg i henhold til bevilling meddelt af  

 toldvæsenet.
 § 6.  Kontrolmyndigheden bestemmer nærmere hvorledes  

 kontrollen gennemføres.
 § 7.  Virksomheder, som producerer eller anvender  

 kasein eller kaseinater i henhold til ordningen, skal i mindst 5 år efter  

 udløbet af virksomhedens regnskabsår opbevare optegnelser, købs~ og  

 salgsbilag, leveringsbeviser, produktionsbeviser og øvrige relevante  

 dokumenter vedrørende ordningen.
 Stk. 2.  Rigtigheden af oplysninger, der skal danne  

 grundlag for udbetaling af støtte, kan af kontrolmyndigheden forlanges  

 bekræftet af statsautoriseret eller registreret revisor.
 § 8.  Med bøde straffes den, der overtræder § 7, stk.  

 1.
 Stk. 2.  Er en overtrædelse begået af et aktieselskab,  

 andelsselskab eller lignende, kan der efter § 16, stk. 8 i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 731 af  

 13. november 1987, pålægges selskabet som sådant bødeansvar.
 § 9.  Bekendtgørelsen træder i kraft den 5. april  

 1989.
 Stk. 2.  Samtidig ophæves bekendtgørelse nr. 71 af 9.  

 februar 1988 om ydelse af støtte til skummetmælk, der er forarbejdet til  

 kasein og kaseinater.
