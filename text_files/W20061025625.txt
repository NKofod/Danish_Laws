Landsskatteretskendelse vedr.
Landbrugsejendom  udbetalinger  

 fra EU - enkeltbetalingsordning Sagen vedrører bindende svar om hvorvidt  

 landbrugsejendommen matr. nr. 3 m.fl.
B kan anses som erhvervsmæssigt drevet,  

 herunder hvorvidt udbetalinger fra EU-enkeltbetalingsordning samt amtsligt  

 tilskud skal henregnes til landbrugsvirksomhedens økonomiske resultat.
 Skattecenter C har besvaret  

 spørgsmålet med Nej.
Landsskatterettens afgørelse Udbetalinger fra  

 EU-enkeltbetalingsordning skal henregnes til landbrugets ordinære  

 driftsresultat, og dermed indgå i bedømmelsen af hvorvidt der foreligger en  

 erhvervsmæssig drift.
 Spørgsmålet kan besvares med  

 Ja.
 Landbruget kan anses som  

 erhvervsmæssigt drevet under de givne forudsætninger, og hvor tilskuddene  

 medregnes i landbrugets ordinære driftsresultat.
Sagens oplysninger Klageren erhvervede i 1994  

 landbrugsejendommen beliggende B 17. Ejendommen er på ca. 46 ha, hvoraf ca.  

 29  

 ha er græs, mens ca. 17 ha er hede.
Klageren er ikke egentlig  

 landmandsuddannet, men er født og opvokset på et landbrug og har arbejdet  

 fuldtid  

 som landbrugsmedhjælper i 5 år.
I forbindelse med erhvervelsen af ejendommen  

 har klageren derfor fået  

 dispensation fra 30 Ha-grænsen, i dispensationen blev der ifølge klageren  

 lagt  

 vægt på en skriftlig udtagelse fra landmanden, som klageren arbejdede for i 5  

 år.
 Ejendommens bygninger blev  

 revet ned i 1995 og derefter blev der opført en bolig på 175 m² og en  

 landbrugshal på 195 m².
 Landbrugshallen har hidtil  

 været anvendt til tre formål: værksted og lagerplads i forbindelse med  

 fiskeri,  

 garage for traktor og andre landbrugsmaskiner og i begrænset omfang som  

 garage  

 for den private bil.
 Klagerens hovederhverv er  

 rejefiskeri med kutteren D.
Klageren har planlagt at  

 ophøre med fiskeri i januar 2006, hvorefter kutteren afhændes.
Efter ophør  

 med  

 fiskeriet vil landbrugsdriften fortsætte.
Der planlægges ikke etablering af  

 anden virksomhed.
 Ca. 120 m² af hallen skal  

 fortsat bruges i forbindelse med landbruget, mens resten ca. 75 m² skal  

 bruges  

 privat.
 Jordtilliggendet har hidtil  

 dels været bortforpagtet, dels udlagt som græs til videresalg og dels  

 henligget  

 som uopdyrkede arealer.
 Indtægter og udgifter  

 vedrørende hallen og landbrugsarealet har hidtil været beskattet som en del  

 af  

 den samlede erhvervsvirksomhed i virksomhedsordningen.
 Efter ophør med fiskeri forventes  

 der følgende indtægter i landbrugsvirksomheden:
EU-tilskud 25.890 kr.
Tilskud fra amtet 13.098 kr.
Salg af græs og hø, samt  

 lejeindtægt 7.500 kr.
I alt 46.488 kr.
 Udgifterne forvendtes at  

 bevare det hidtidige niveau på ca. 25.000 kr.
Skattecentrets afgørelse Spørgsmålet er besvaret med  

 Nej og dermed kan landbrugsejendommen ikke anses som  

 erhvervsmæssigt drevet.
 Skattecentret finder:
Driften af din  

 landbrugsejendom er efter vores opfattelse sekundær i forhold til din  

 erhvervsmæssige aktivitet med fiskeri.
Desuden er det vores opfattelse, at  

 boligmomentet spiller en stor rolle i forhold til det at drive landbrug på  

 ejendommen.
Jordens bonitet og ejendommens beliggenhed på E gør en rentabel  

 traditionel landbrugsdrift vanskelig.
Ud fra de foreliggende  

 oplysninger er tilskud den overvejende indtægtskilde i landbruget, og uden  

 disse tilskud ville ejendommens drift være underskudsgivende.
Der er efter  

 vores opfattelse ikke udsigt til, at en satsning på egen dyrkning af  

 arealerne  

 eller etableringen af animalsk produktion vil være rentabel.
Det at oppebære tilskud er  

 efter vores opfattelse ikke erhvervsmæssig virksomhed.
Tilskuddet falder  

 efter  

 de nye støtteordninger i form af udnyttelse af betalingsrettigheder begrundet  

 i  

 det at eje landbrugsjord, herunder udtagne arealer og permanente  

 græsningsarealer.
Desuden iflg. det oplyste i form af tilskud fra Amtet.
Der  

 anses ikke at være nogen risikobetonet udøvelse af virksomhed forbundet  

 hermed.
Det er med baggrund heri  

 vores opfattelse, at landbrugsdriften fra din ejendom ikke har karakter af  

 erhvervsmæssig virksomhed i skattemæssig forstand. I forbindelse med sagens  

 behandling ved Landsskatteretten har skattecentret udtalt:
Der er ikke på samme måde  

 som tidligere længere nogen som helst risiko forbundet med at oppebære  

 tilskuddene, og disse har ikke karakter af indkomst ved erhvervsmæssig  

 virksomhed.
Tilskuddene udbetales, når enkeltbetalingsrettighederne er  

 tildelt,  

 uanset driften på ejendommen.
 Om den øvrige virksomhed,  

 hvori disse tilskud indgår, efter sin karakter må siges at være  

 erhvervsmæssig  

 i skattehenseende, må efter Skattecenter Cs opfattelse afgøres ud fra  

 gældende  

 praksis på landbrugsområdet, herunder HD af 15/4 1994 (TfS 1994.364).
Det er Skattecenter Cs  

 opfattelse, at uanset driften på omhandlende landbrugsejendom på E må  

 karakteriseres som sædvanlig og forsvarlig ud fra en teknisk-landbrugsfaglig  

 bedømmelse, så vil driften (uden tilskud) ud fra de foreliggende oplysninger  

 aldrig kunne give et driftsresultat efter afskrivninger i nærheden af 0  

 kr. Der er henvis til  

 Ligningsvejledningens afsnit E.A.1.2.1 og Højesteretsdom af 15. april 1994  

 (TfS  

 1994.364).
Klagerens påstand og argumenter Klagerens repræsentant  

 fremlægger påstand om, at det stillede spørgsmål skal besvares med  

 Ja,  

 således ejendommen kan anses som erhvervsmæssigt drevet.
Herunder især  

 hvorvidt  

 udbetalingerne fra EU-enkeltbetalingsordningen og amtslige tilskud skal  

 henregnes til landbrugsvirksomhedens ordinære driftsresultat.
 Til støtte for påstanden har  

 repræsentanten bl.a. gjort gældende at driften kan anses for at være  

 tilrettelagt  

 landbrugsfagligt forsvarlig, samt at driften af arealerne og hallen forventes  

 at være overskudsgivende, med indtægter på ca. 46.500 kr. samt udgifter på  

 ca.  

 25.000. Endvidere er det oplyst at afskrivningsgrundlaget på bygningerne er  

 på  

 358.946 kr., hvilket giver driftsmæssige afskrivninger på 7.179 kr.
 Til støtte for påstanden om  

 at de forskellige udbetalinger skal medregnes i det ordinære driftsresultat  

 har  

 repræsentanten bl.a. fremført følgende:
 1. Tidligere gældende hektarstøtteordning m.v.
 Den tidligere gældende  

 hektarstøtteordning ophørt pr. 1. januar 2005 som følge af EUs  

 landbrugsreform.  

 Landmænd kan i stedet søge tilskud efter den nye enkeltbetalingsordning.
Formålet med hektarstøtten  

 var at give direkte arealbetaling til den enkelte landmand.
Hektarstøtten var  

 et led i EUs landbrugspolitik.
Støtten skulle dels kompensere for  

 prisnedsættelserne, som reformen af EUs fælles landbrugspolitik i 1992  

 medførte, dels begrænse den samlede landbrugsproduktion.
 Hektarstøtten blev givet til  

 ejere og forpagtere af landbrugsbedrifter, der kunne søge hektarstøtte.  

 Ansøgeren skulle på ansøgningstidspunktet råde over de arealer, der blev søgt  

 hektarstøtte til.
 Skattemæssig behandling af hektarstøtte m.v.
Skattemæssigt har  

 hektarstøtten  og lignende støtteordninger  altid været medregnet  

 som en erhvervsmæssig  

 indtægt tilknyttet virksomheden.
Der kan i den forbindelse henvises til en  

 lang  

 række kendelser fra Landsskatteretten, jf. blandt andet vedlagte SKATM.  

 2005-26-16 og SKATM 2005-26-17, der begge vedrører spørgsmålet om ejendomme  

 er  

 drevet erhvervsmæssigt.
I vedlagte SKATM 2005-26-16  

 drejede klagesagen sig om en mindre landbrugsejendom med planteavl og et  

 mindre  

 svinehold.
I sagen indgik hektarstøtte med et beløb på mellem kr. 12.500 og  

 kr.  

 17.800 i virksomhedens resultat for årende 1996  2000. I vedlagte  

 SKAMT.  

 2005-26-17 drejede klagesagen sig om en mindre landbrugsejendom med  

 planteavl.  

 I sagen indgik hektarstøtte med et beløb på mellem kr. 13.500 og kr. 24.500 i  

 virksomhedens resultat for årene 2002  2003. Hektarstøtten indgik  

 således i  

 det økonomiske bedømmelsesgrundlag, der lå til grund for såvel syns- og  

 skønsmandens besvarelse som Landsskatterettens kendelser.
2. Enkeltbetalingsordningen Den nye støtteordning,  

 enkeltbetalingsordningen, erstatter hektarstøtteordningen og markfrøordningen  

 samt en række husdyrpræmieordninger m.v.
Støtten efter  

 enkeltbetalingsordningen forudsætter blandt andet, at ansøgeren har fået  

 tildelt (eller har erhvervet) betalingsrettigheder.
En betalingsrettighed er  

 en  

 rettighed til at modtage støtte efter ordningen.
Betalingsrettigheden giver  

 ret  

 til årligt at modtage et beløb fra EU pr. hektar landbrugsjord uden, at  

 støtten  

 er koblet til en bestemt produktion.
Betalingsrettigheder er individuelt  

 omsættelige  

 ligesom f. eks. en mælkekvote eller en sildekvote.
 Det er endvidere en  

 forudsætning for at opnå udbetaling fra betalingsrettigheder, at man driver  

 landbrugsjord eller har landbrugsproduktion.
 Man skal desuden være  

 landbruger for at kunne erhverve rettigheder, og dermed have mulighed for at  

 opnå udbetalinger.
Skattemæssig behandling af støtteudbetaling vedr.  

 betalingsrettigheder Af bemærkningerne til  

 lovforslag L 28 om betalingsrettigheder m.v. kan der udledes, at det er  

 virksomheden,  

 der opnår et overskud ved at anvende en betalingsrettighed erhvervsmæssigt,  

 jf.  

 lovforslag L 28 af 7. oktober 2004 (forslag til Lov om ændring af  

 afskrivningsloven, ligningsloven og andre skattelove (kvoter og  

 betalingsrettigheder)).
 Af lovforslaget fremgår  

 blandt andet:
Det overskud, som en  

 virksomhed opnår ved at anvende en kvote eller en betalingsrettighed  

 erhvervsmæssigt,  

 skal imidlertid fortsat beskattes efter de almindelige regler herom.,  

 jf.
L  

 28, almindelige bemærkninger til lovforslaget, punkt 2. Lovforslagets  

 hovedelementer, 5. afsnit.
og Hvis der ikke lovgives  

 særskilt om den skattemæssige behandling af betalingsrettigheder, vil de  

 efter  

 alt at dømme blive behandlet efter gældende regler og praksis for visse  

 præmierettigheder, nærmere bestemt de såkaldte præmierettigheder til levende  

 ammekøer, kvier og moderfår.   Det støttebeløb, som producenten modtager, er  

 skattepligtig efter statsskattelovens § 4., jf.
L 28, almindelige  

 bemærkninger  

 til lovforslaget, punkt 4. De gældende regler om beskatning af  

 betalingsrettigheder,  

 4. afsnit.
og Beskatningen af  

 virksomhedsoverskud, som dannes ved at anvende en  

 betalingsrettighed/mælkekvote  

 erhvervsmæssigt i virksomheden: Dette følger af de gældende, almindelige  

 regler.  

 , jf.
L 28, almindelige bemærkninger til lovforslaget, punkt 7.7.  

 Beskatning  

 af virksomhedsoverskud, som dannes ved at anvende en  

 betalingsrettighed/mælkekvote erhvervsmæssigt i virksomheden.
Opsummering I lovforslaget nævnes der  

 gentagende gange, at støtteudbetalingen efter enkeltbetalingsordningen skal  

 beskattes efter de gældende, almindelige regler.
Der nævnes endvidere, at  

 det  

 overskud, som en virksomhed opnår ved at anvende en betalingsrettighed  

 erhvervsmæssigt, beskattes efter de almindelige regler herom. Ud fra  

 dette kan  

 der udledes, at det er virksomheden, der opnår et overskud ved at anvende  

 betalingsretten erhvervsmæssigt, hvilket derfor må betyde, at det er  

 virksomheden  

 og ikke personen, der opnår støtten.
 Støtteudbetalingen efter enkeltbetalingsordningen  

 skal derfor efter vor opfattelse behandles på samme måde som hektarstøtten og  

 andre lignende støtteordninger, der ifølge praksis altid har været medregnet  

 som en erhvervsmæssig indtægt tilknyttet virksomheden.
Lovforslaget indeholder netop  

 ingen tilkendegivelser om, at støtten fra enkeltbetalingsordningen skal  

 behandles anderledes end støtten fra de ordninger, som  

 enkeltbetalingsordningen  

 træder i stedet for. Der henvises endvidere til  

 Landsskatteretskendelse af 15. april 2005 (2-7-1889-0530) angående  

 miljøtilskud, i kendelsen lyder det:
For så vidt angår  

 miljøtilskuddet, som klageren modtager i henhold til lov om jordbrugets  

 strukturudvikling,  

 bemærkes, at dette skal medregnes ved bedømmelse af om der foreligger et  

 rimeligt driftsresultat. Repræsentanten anfører ved  

 forhandlingen endvidere, at hvis udbetalingerne fra EU-betalingsrettighederne  

 ikke henregnes som en del af landbrugsvirksomhedens indkomst, vil det give  

 problemer for hele landbruget.
En del heltidsbrugene vil herefter også give  

 underskud.
En anden konsekvens vil være, at hvis udbetalingerne var  

 personlige  

 ville de ikke kunne opspares i virksomhedsordningen.
Landsskatterettens bemærkninger og begrundelse Landsskatteretten bemærker,  

 at enkeltbetalingsordningen er en del af EUs landbrugsreform, der  

 trådte i  

 kraft 1. januar 2005. Enkeltbetalingsordningen erstatter hektarstøtten,  

 markfrøstøtten og en række dyrepræmier.
 Med enkeltbetalingsordningen  

 er landbrugsstøtten delvist uafhængig af hvad den enkelte landbruger  

 producerer.  

 Det er dog et krav, at landbrugeren har betalingsrettigheder og er aktiv  

 landbruger samt har råderet over et støtteberettiget areal i mindst 10  

 måneder.  

 Endvidere skal arealet holdes i god landbrugs- og miljømæssig stand, og bl.a.  

 skal miljøkrav og dyrevelfærd ifølge reglerne om krydsoverensstemmelse være  

 overholdt.
Udbetalingerne fra  

 enkeltbetalingsordningen er dermed begrundet i den landbrugsmæssige drift,  

 selvom landbrugsstøtten er blevet delvis uafhængig af, hvad den enkelte  

 landbruger producerer.
Dermed er tilskuddene betinget af landbrugsdrift,  

 hvorfor Retten finder, at indtægterne herfra skal henregnes til landbrugets  

 ordinære driftsresultat og indgå i bedømmelsen af, om der foreligger  

 erhvervsmæssig  

 drift.
Retten  

 bemærker endvidere, at da landbruget anses for drevet  

 teknisk-landbrugsfagligt  

 forsvarligt ud fra forholdene på E, må driften anses som erhvervsmæssig, når  

 indtægterne fra tilskudsordningerne medregnes.
Spørgsmålet kan dermed  

 besvares  

 med Ja.
Svaret er dog kun bindende, såfremt de givne  

 forudsætninger bliver  

 opfyldt.
