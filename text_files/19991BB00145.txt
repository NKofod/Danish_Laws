Fremsat den 11. april 2000 af  

 Ebbe Kalnæs (CD), Sonja Albrink (CD) og A  

 nnie Lunde Hansen (CD) Forslag til folketingsbeslutning om afhjælpning af likviditetsproblemer i  

 virksomheder, der anvender fjernvarme som procesvarme (gartnerierhvervet) Folketinget opfordrer regeringen til at afhjælpe  

 likviditetsproblemer i virksomheder, der anvender fjernvarme som procesvarme.  

 Likviditetsproblemet opstår som følge af tidsforskydning mellem  

 indbetaling af moms, energi- og CO2-afgifter og refusionen af  

 disse.
Bemærkninger til forslaget Inden for de seneste par år er  

 gartneriernes likviditetsmæssige situation blevet markant  

 dårligere som følge af de fortsat stigende afgifter på  

 energi samt momsen på afgifterne.
 Gartnerier med fjernvarme (150-200 virksomheder) er blevet  

 særligt hårdt belastet på grund af stigende priser og  

 afgifter.
Som et miljø- og energipolitisk paradoks kan det  

 nævnes, at der foreløbig eksisterer to gartnerivirksomheder, der  

 af likviditetsmæssige årsager er skiftet fra fjernvarme til  

 opvarmning med fuelolie.
Her er der mulighed for at blive registreret som  

 oplagshaver, hvilket indebærer, at virksomhederne modtager olien uden  

 afgifter og efterfølgende alene afregner nettoafgifter, herunder moms  

 af nettoafgiften med Told og Skat efter løbende forbrug.
Efter forslagsstillernes vurdering kan ovenstående  

 løses uden provenutab for staten ved at udvide den nævnte  

 registreringsordning til også at omfatte 1.	Virksomheder, der anvender fjernvarme som procesvarme, får  

 mulighed for at lade sig registrere som nettoafregnere til Told og Skat.  

 Tilsvarende princip kendes fra virksomheder med oplagsplads for kul og  

 olie.
 2.	Virksomhedernes fjernvarmeselskaber får mulighed for at lade  

 sig registrere og forestå nettoafregning med Told og Skat på  

 virksomhedernes vegne.
 Der er tre hovedargumenter for at fremme dette  

 forslag:
 Forbedring af gartnerierhvervets hårdt belastede  

 likviditetssituation.
 Forslaget er provenumæssigt neutralt.
 Modvirker tilbagevenden til en dårligere  

 miljømæssig løsning ved anvendelse af fuelolie, hvor  

 fjernvarme er til rådighed.
Skriftlig fremsættelse Ebbe Kalnæs (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om afhjælpning  

 af likviditetsproblemer i virksomheder, der anvender fjernvarme som  

 procesvarme (gartnerierhvervet).
(Beslutningsforslag nr.
B 145).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
