Cirkulære om kriminalforsorgens tilsyn med personer, der er  

 idømt en foranstaltning efter straffelovens § 68 eller § 69 (Til  

 Kriminalforsorgens institutioner og afdelinger) § 1.  

  

 Ved  

 tilsyn med personer, der er idømt en foranstaltning efter straffelovens § 68  

 eller § 69 skal tilsynsmyndigheden i forhold til den dømte handle i  

 overensstemmelse med reglerne i straffuldbyrdelseslovens §§ 94-99,  

 bekendtgørelse om kriminalforsorgens tilsyn med prøveløsladte, betinget dømte  

 m.v., og cirkulære om kriminalforsorgens tilsyn med prøveløsladte, betinget  

 dømte m.v., dog med de fornødne tillempelser og tilføjelserne i §§ 2-4.
 § 2.  

  

 En  

 person, der er idømt en foranstaltning efter straffelovens § 68 eller § 69  

 med  

 vilkår om tilsyn, og som ikke er indlagt på hospital, skal møde hos eller  

 modtage besøg af tilsynsmyndigheden senest 14 dage efter, at  

 tilsynsmyndigheden  

 har modtaget dommen fra politiet med henblik på gennemførelse af vilkåret.
 Stk. 2.  

  

 Hvis  

 tilsynsmyndigheden finder det nødvendigt, kan den behandlende overlæge  

 anmodes  

 om en lægelig vurdering af den dømte, inden kontakten etableres.
 § 3.  

  

 Tilsynsmyndigheden skal være opmærksom på, om der er ændringer i klientens  

 psykiske tilstand.
Stk. 2.  

  

 Er det i en  

 foranstaltning bestemt, at kriminalforsorgen sammen med den behandlende  

 overlæge kan træffe bestemmelse om indlæggelse, skal tilsynsmyndigheden  

 særligt  

 være opmærksom på sådanne ændringer i klientens tilstand, som kan begrunde en  

 indlæggelse.
Observeres sådanne ændringer, skal tilsynsmyndigheden rette  

 henvendelse til den behandlende overlæge med henblik på, at der træffes  

 afgørelse om, hvorvidt indlæggelse skal iværksættes.
 Stk. 3.  

  

 Bliver  

 tilsynsmyndigheden bekendt med, at en klient vil foretage en udlandsrejse,  

 skal  

 kriminalforsorgen overveje at tage initiativ til indlæggelse, hvis det af  

 behandlingsmæssige grunde må anses for afgørende, at klienten bliver i  

 landet.
 Stk. 4.  

  

 Ved indlæggelser  

 skal tilsynsmyndigheden underrette statsadvokaten i de tilfælde, hvor der i  

 dommen er fastsat en længstetid for ophold i institutionen, jf. straffelovens  

 §  

 69 a, stk. 1.
 § 4.  

  

 Skønnes en foranstaltning ikke at være nødvendig længere eller ikke at være  

 nødvendig i samme omfang, skal tilsynsmyndigheden efter drøftelse med den  

 behandlende overlæge fremsætte anmodning over for anklagemyndigheden om  

 ændring  

 eller ophævelse af foranstaltningen.
 § 5.  

  

 Tilsynsmyndigheden har pligt til efter anmodning fra anklagemyndigheden at  

 afgive en udtalelse om tilsynsforløbet.
 § 6.  

  

 Cirkulæret træder i kraft den 15. juli 2006.
 Stk. 2.  

  

 Cirkulære nr. 16  

 af 19. februar 2003 om kriminalforsorgens tilsyn med personer, der er idømt  

 en  

 foranstaltning efter straffelovens § 68 eller § 69 ophæves.
