(Til samtlige ministerier og styrelser  

 m.v.) Regeringen besluttede den 13. april 1982 af nedsætte et  

 Retsinformationsråd under justitsministeriet.
Rådet har til opgave at sikre  

 styring og koordination af oprettelsen og anvendelsen af databaser med  

 juridisk information samt undersøge de problemer, der måtte opstå i  

 forbindelse med brugen af ny teknik.
 I tilknytning til rådets nedsættelse fastsættes hermed følgende for  

 statslige myndigheders og institutioners tekniske produktion af  

 retskildemateriale og for oprettelsen af databaser, herunder  

 tekstsøgningssystemer til juridisk informationssøgning:
§ 1.  Statslige myndigheder og institutioner skal ved  

 indgåelse af enkeltkontrakter og løbende kontraktforhold om trykning af  

 retskildemateriale sikre sig, at bestemmelsesretten over den fremtidige  

 anvendelse af det medium, hvorpå sådanne retskilder er oplagret, tillægges  

 det offentlige.
Bestemmelser herom indeholdes i de standardindkøbsbetingelser  

 vedrørende trykning, som kan rekvireres hos Direktoratet for statens indkøb.  

 Direktoratet kan i øvrigt yde faglig bistand.
§ 2.  Til fremstillingen af generelle retsforskrifter  

 samt andet retskildemateriale f.eks. administrative afgørelser, der kan  

 tænkes at blive omfattet af eventuelle tekstdatabaser, bør anvendes en  

 teknik, der gør det muligt at indlægge teksten i en database ad maskinel vej.  

 Dette gælder dog ikke, såfremt økonomiske eller andre særlige hensyn er til  

 hinder herfor.
Tvivlsspørgsmål forelægges Retsinformationsrådet, hvis adresse  

 er justitsministeriet.
§ 3.  Statslige myndigheders planer om eller medvirken  

 til oprettelse af juridiske tekstdatabaser, herunder tekstsøgningssystemer  

 til juridisk informationssøgning, skal i rimelig tid inden oprettelsen  

 forelægges Retsinformationsrådet.
Det samme gælder væsentlige ændringer af  

 sådanne tekstdatabaser.
 § 4.  §§ 1-3 medfører ingen ændringer i de pligter,  

 der følger af reglerne i finansministeriets cirkulære nr. 57 af 31. marts  

 1982 om anvendelse af edb og anskaffelse af edb-udstyr, herunder udstyr til  

 elektronisk tekstbehandling.
 § 5.  Cirkulæret træder i kraft den 1. april 1983.
