 Royal Copenhagen har efter forhandling med Konkurrencerådet udarbejdet  

 forhandlerantagelsesbetingelser, som selskabet har givet Rådet tilsagn om at  

 ville anvende konsekvent over for selskabets forhandlere.
 Baggrunden for sagen var Rådets behandling af en klage over, at  

 selskabet havde standset leveringerne af nye Georg Jensen sølvvarer til en  

 forretningsdrivende med den begrundelse, at selskabet ikke ønskede at levere  

 nye sølvvarer til forretninger, der også handlede med brugte sølvvarer (* 2).
Konkurrencerådet har forhandlet med Royal Copenhagen om at udarbejde  

 forhandlerantagelsesbetingelser for salget af Georg Jensen sølvvarer.
En  

 forretningsdrivende, Peter Krog, havde klaget til Konkurrencerådet over, at  

 Royal Copenhagen havde standset leveringen af nye Georg Jensen sølvvarer til  

 hans forretning i Bredgade, København.
Peter Krog har siden 1986 kunnet få  

 leveret nye sølvvarer fra Georg Jensen og har siden 1989 været optaget som  

 egentlig forhandler.
Royal Copenhagens begrundelse for at standse leveringen Royal Copenhagen har begrundet leveringsstandsningen med, at selskabet i  

 de senere år har ønsket at føre en mere selektiv markedsføringspolitik, der  

 bl.a. betyder, at selskabet ikke ønsker at levere nye sølvvarer til  

 forretninger, der også handler med brugte sølvvarer.
Dertil kommer, at  

 selskabet udelukkende ønsker forhandlere, der er i besiddelse af en faglig  

 forsvarlig uddannelse som guld- og sølvsmed.
Endelig har selskabet anført, at  

 Peter Krog uberettiget har benyttet annoncemateriale fra selskabets egen  

 Georg Jensen forretning og har annonceret i strid med markedsføringsloven.
Væsentligt for Peter Krog at få leveret Peter Krogs forretning er beliggende i Bredgade, København.
Forretningen  

 har igennem en årrække forhandlet brugte og nye sølvvarer fra Georg Jensen.  

 Forretningens væsentligste omsætning er brugte Georg Jensen sølvvarer.
Peter  

 Krog finder, at det er af væsentlig betydning for forretningen at få leveret  

 nye Georg Jensen sølvvarer, og at forretningen i lige så stor udstrækning som  

 øvrige forhandlere kan opfylde Royal Copenhagens krav.
Bl.a. fremhæver han,  

 at det forhold, at såvel han selv som den ansatte i forretningen i en årrække  

 har beskæftiget sig med salg af Georg Jensen sølvvarer, må betyde, at de er i  

 besiddelse af den nødvendige faglig forsvarlige viden (uddannelse) til at  

 sælge Georg Jensen sølvvarer.
Konkurrencerådets beslutning Konkurrencerådet besluttede, at sekretariatet skulle forhandle med Royal  

 Copenhagen om at udarbejde objektive forhandlerantgelsesbetingelser.
Rådet  

 har ved beslutningen lagt vægt på, at Royal Copenhagen har en dominerende  

 indflydelse på delmarkederne for sølvbestik og sølvkorpus.
Der blev i den  

 forbindelse peget på, at det af bemærkningerne til konkurrencelovens § 11  

 fremgår, at det i sager om leveringsnægtelse kan være påkrævet at anvende et  

 forholdsvis snævert og kortsigtet kriterium for markedets afgrænsning.
Det  

 blev ligeledes taget i betragtning, at Georg Jensen er en kendt mærkevare.  

 Derimod fandt Rådet ikke, at der foreligger en dominerende indflydelse på  

 markedet for sølvsmykker.
Endvidere lagde Rådet vægt på, at klageren har en væsentlig erhvervsmæssig  

 interesse i at få de pågældende produkter leveret.
Begrundelsen herfor er, at  

 selv om Peter Krog fortrinsvis sælger brugte og antikke sølvvarer, kan det  

 ikke afvises, at nye sølvvarer falder ind under forretningens naturlige  

 vareområde.
Royal Copenhagen var i den forbindelse ikke konsekvente i  

 anvendelsen af kravet om, at der ikke sker en sammenblanding mellem nyt og  

 gammelt, idet selskabet leverer til mindst en forretning, der også forhandler  

 brugte sølvvarer.
 Rådet fandt desuden, at visse af Royal Copenhagens krav til forhandlerne  

 var temmelig vidtgående, og at selskabet ikke var konsekvente i  

 gennemførelsen af disse.
En virksomhed har i vidt omfang en ret til selv at bestemme med hvem, den  

 vil have samhandel.
Desuden kan virksomheden stille betingelser til  

 uddannelse, forretningskoncept mv.
Hvis en virksomhed har en dominerende  

 indflydelse, kan Konkurrencerådet imidlertid kræve, at betingelserne er  

 rimelige, saglige og objektive, og at de gennemføres konsekvent.
I den  

 forbindelse kan nævnes, at en virksomhed kan ændre på  

 forhandlerantagelsesbetingelserne, også selv om det vil betyde, at tidligere  

 forhandlere vil blive udelukket, blot skal de nye betingelser være rimelige,  

 saglige og objektive og konsekvent gennemførte.
I sagen indgik også et spørgsmål om klagerens anvendelse af  

 annoncemateriale fra Royal Copenhagen og hans annonceringsform.
Da disse  

 spørgsmål ikke havde været forelagt Forbrugerombudsmanden, fandt  

 Konkurrencerådet ikke at kunne tage spørgsmålene med i sin vurdering.
 Peter Krog ankede Konkurrencerådets afgørelse om, at Royal Copenhagen ikke  

 har dominerende indflydelse på markedet for sølvsmykker.
Efter forhandling med Konkurrencerådet har Royal Copenhagen udarbejdet  

 forhandlerantagelsesbetingelser, som selskabet har givet Rådet tilsagn om at  

 ville anvende konsekvent over for selskabets forhandlere.
Rådet har taget  

 dette til efterretning.
Rådet finder dog, at selskabets krav til branche- og  

 fagkundskab stadig forekommer meget vidtgående, og at selskabets krav til  

 forretningsstandard i en konkret sag vil kunne give anledning til tvivl.
I  

 forbindelse med en eventuel kommende klage over selskabets forhandleraftale  

 vil Rådet på denne baggrund kunne tage selskabets anvendelse af disse  

 bestemmelser op til en nærmere vurdering.
 Forhandlerantagelsesbetingelserne indeholder bl.a. følgende bestemmelser:  

 »Georg Jensens produktprogram skal forhandles i  

 forretninger/stormagasinafdelinger, der kun omfatter nye varer, som naturligt  

 sælges og markedsføres sammen med varer fra Georg Jensens sortiment«.  

 Dette indebærer, at der ikke fra samme forretningssted kan sælges såvel nye  

 som brugte Georg Jensen sølvvarer.
Det betyder, at den forretningsdrivende, Peter Krog, der havde klaget  

 over, at selskabet havde standset leveringerne, ikke ville kunne få  

 leveringer af nye Georg Jensen sølvvarer.
Han har defor hævet ankesagen.
 (* 1) Konkurrencerådet:
Dokumentation 1991-3, s. 223 (* 2) Konkurrencerådet:
