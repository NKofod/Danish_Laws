Bekendtgørelse om ændring af bekendtgørelse om forbud mod større forsamlinger i forbindelse med håndtering af covid-19 § 1 I bekendtgørelse nr. 1227 af 9. juni 2021 om forbud mod større forsamlinger i forbindelse med håndtering af covid-19 foretages følgende ændringer:
 1. § 8, stk. 5, affattes således:
»Stk. 5. Bekendtgørelsen gælder ikke for konferencer, møder, messer, dyrskuer, og udendørs markeder, der er omfattet af kapitel 2-4 i bekendtgørelse om forbud mod adgang til og restriktioner for lokaler og lokaliteter og krav om coronapas på Erhvervsministeriets område i forbindelse med håndtering af covid-19.« 2. I § 8 indsættes som stk. 8:
»Stk. 8. Bekendtgørelsen gælder ikke for arrangementer, der er omfattet af bekendtgørelse om afvikling af større arrangementer på socialområdet i forbindelse med håndtering af covid-19.« § 2 Bekendtgørelsen træder i kraft den 14. juni 2021.
