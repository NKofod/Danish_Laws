Cirkulære om dekoncentreret sagsudlægning1) 1. Skatte-, told- og afgiftslovgivningen indeholder  

 bestemmelser om, at skatteministeren i forskelligt omfang kan bestemme,  

 hvilken myndighed, der skal træffe afgørelse efter loven, og om  

 adgangen til at klage administrativt over disse afgørelser, herunder  

 om at en sådan afgørelse ikke kan påklages.
 Bestemmelserne er udmøntet ved  

 bekendtgørelse nr. 1107 af 13. december 2000 om sagsudlægning  

 (sagsudlægningsbekendtgørelsen).
 Der er sket ændring af nærværende  

 cirkulære. Ændringerne vedrører hovedsageligt, at  

 pensionsafkastbeskatningsloven efter en overgangsperiode erstatter  

 realrenteafgiftsloven og at tinglysningsafgiftsloven erstatter  

 stempelafgiftsloven.
 2. Efter  

 sagsudlægningsbekendtgørelsens § 2, stk. 3 og § 7  

 stk. 2 kan direktøren for Told- og Skattestyrelsen i de i  

 § 2, stk. 1 og 2 samt § 7 stk. 1 nævnte  

 tilfælde, dvs. tilfælde, hvor kompetencen i 1. instans ligger hos  

 told- og skatteregionerne eller toldcentrene, respektive Københavns  

 eller Frederiksberg kommuner, bemyndige en enkelt eller enkelte told- og  

 skatteregioner samt et enkelt eller enkelte toldcentre til at træffe  

 afgørelse i 1. instans vedrørende alle sager på et  

 bestemt område (dekoncentreret opgavevaretagelse).
 3. Direktøren for Told- og Skattestyrelsen  

 har efter § 2, stk. 3 og § 7 stk. 2 i  

 sagsudlægningsbekendtgørelsen henlagt afgørelsen i  

 følgende sagstyper til følgende told- og skatteregioner og  

 toldcentre:
 1)	Afgørelser om fritagelse for boafgift for  

 almenvelgørende institutioner mv. efter boafgiftsloven,  

 § 3, stk. 2, træffes af Told- og Skatteregion Nærum.  

 Region Nærum træffer endvidere afgørelse i sager om  

 optagelse i kommende cirkulærer om almengørende eller på  

 anden måde almennyttige fonde, foreninger, stiftelser, institutioner  

 mv. samt religiøse samfund som er godkendt i henhold til  

 boafgiftslovens § 3, stk. 2, ligesom regionen foretager den  

 løbende kontrol med, at betingelserne for optagelse på listen  

 fortsat er til stede.
2)	Afgørelser i forbindelse med administrationen af  

 kulbrinteopkrævningsloven, § 2, stk. 3, træffes af  

 Told- og Skatteregion Esbjerg.
Bemyndigelsen omfatter registrering af de  

 skattepligtige, information og vejledning, arbejdsgiverkontrolfunktioner samt  

 forberedelse af Ligningsrådssager.
Endvidere opkrævning af  

 indeholdt skat i henhold til kulbrinteskattelovens § 21, stk. 2 og  

 stk. 4. For så vidt angår indkomstansættelse  

 bemyndiges region Esbjerg til at træffe afgørelse i 1. instans.  

 Denne bemyndigelse gælder ikke sager, der vedrører principielle  

 spørgsmål og sager, hvor der ikke er skabt fast praksis.
 3) Afgørelser i forbindelse med opkrævning af  

 afgift af udbyttedeling (medarbejderobligationer), jf. ligningsloven,  

§ 7 A, stk. 1 nr. 3 og og stk. 5, træffes af Told-  

 og Skatteregion Maribo.
4)	Afgørelser om godkendelse af foreninger, fonde, stiftelser,  

 institutioner mv. efter ligningsloven, § 8 A, stk. 2, 1.  

 pkt. og § 12, stk. 3, træffes af Told- og Skatteregion  

 Nærum.
Region Nærum forestår ligeledes kontrollen med de  

 godkendte foreninger mv.
 5) Afgørelser i forbindelse med opkrævning af  

 afgift af frigivne lejeforhøjelsesbeløb fra Grundejernes  

 Investeringsfond, jf. ligningsloven, § 14 C, træffes af  

 Told- og Skatteregion Maribo.
 6)	Afgørelser om tilbagebetaling af afgift i henhold til 8. og  

 13. momsdirektiv efter momsloven, § 45, stk. 1 og  

 stk. 3-4, træffes af Told- og Skatteregion Sønderborg.
7) Afgørelser i forbindelse med opkrævning af  

 afgift efter reglerne i pensionsbeskatningslovens afsnit I og II, jf. lovens  

 § 38 (afgiftsafregningen)2)  

  træffes af Told- og Skatteregion Maribo.
Region Maribo  

 træffer endvidere afgørelser efter pensionsbeskatningslovens  

 § 40 A og § 41, stk. 5-6, jf. bek. nr. 827 af 31. august 2000,  

 §§ 37-42.
 8)	Afgørelser i forbindelse med opkrævning af afgift  

 efter realrenteafgiftsloven træffes af Told- og Skatteregion  

 Maribo.
 9)	Afgørelser i forbindelse med opkrævning af skat efter  

pensionsafkastbeskatningsloven, jf. lovens § 30, træffes af  

 Told- og Skatteregion Maribo.
 10)	Afgørelser i forbindelse med administrationen af  

 skattekontrolloven, § 11 A, stk. 6-7, § 11 B,  

 stk. 6-7 og § 11 C, stk. 5-6, træffes af Told- og  

 Skatteregion Sønderborg.
 11) Afgørelser om afgiftsgodtgørelser efter  

 tinglysningsafgiftslovens § 24, træffes af Told- og  

 Skatteregion Høje Taastrup.
 12) Afgørelser om dispensation efter  

 sømandsfradragsloven, § 5, stk. 1, træffes af  

 Told- og Skatteregion Frederiksberg.
 13) Afgørelser om told- og afgiftsfrihed for varer  

 til internationale organisationer, institutioner og de dertil knyttede  

 personer, jf. toldloven, § 2, stk. 1, jf.  

 Rådsforordning nr. 918/83 af 28. marts 1983 om fritagelse for import-  

 og eksportafgifter, i henhold til konkrete aftaler med de  

 pågældende internationale organisationer og institutioner og  

toldloven, § 4, nr. 3 samt moms-, punktafgifts- og  

 miljøafgiftslovgivningen, træffes af Toldcenter  

 København.
 Undtaget herfra er afgørelser om told- og afgiftsfrihed for  

varer til NATO-hovedkvarterer og -personel, udenlandske militære  

 NATO-styrker på øvelser samt til udenlandske officerer på  

 udveksling, herunder personel ved det multinationale hovedkvarter i  

 Nordsjælland (SHIRBRIG), der træffes af Toldcenter  

 Østjylland.
14) Afgørelser om told- og afgiftsfrihed for  

motorkøretøjer til internationale organisationer,  

 institutioner og de dertil knyttede personer, jf. toldloven, § 2,  

 stk. 1, jf.
Rådsforordning nr. 918/83 af 28. marts 1983 om  

 fritagelse for import- og eksportafgifter, i henhold til konkrete aftaler med  

 de pågældende internationale organisationer og institutioner og  

toldloven, § 4, nr. 3 samt  moms-, punktafgifts- og  

 miljøafgiftslovgivningen, træffes af Told- og Skatteregion  

 Høje-Taastrup.
 Undtaget herfra er afgørelser om told- og afgiftsfrihed for  

motorkøretøjer til NATO-hovedkvarterer og -personel samt  

 til udenlandske officerer på udveksling, herunder personel ved det  

 multinationale hovedkvarter i Nordsjælland (SHIRBRIG), der  

 træffes af Toldcenter Østjylland.
15)	Afgørelser om told- og afgiftsfrihed for  

motorkøretøjer til diplomatiske og konsulære  

 repræsentationer og de dertil knyttede personer, jf. toldloven,  

 § 2, stk. 1, jf.
Rådsforordning nr. 918/83 af 28. marts 1983  

 om fritagelse for import- og eksportafgifter, lov om diplomatiske  

 forbindelser, lov om konsulære forbindelser, og toldloven,  

 § 4, nr 1. og 2., samt moms-, punktafgifts- og  

 miljøafgiftslovgivningen, træffes af Told- og Skatteregion  

 Høje-Taastrup.
 16)	Afgørelser om depositum for registreringsafgift af  

 udenlandske køre-tøjer, jf. registreringsafgiftsloven,  

 jf. cirkulære nr. 139 af 19. juni 1991 om vurdering af  

 motorkøretøjer mv., hvor henvendelsen fra udlandet ikke kan  

 henføres til én bestemt region, træffes af Told- og  

 Skatteregion Høje-Taastrup.
 17)	Afgørelser i forbindelse med administration af  

 standardpriser for fabriksnye køretøjer, jf.  

registreringsafgiftsloven, træffes af told- og skatteregion  

 Høje-Taastrup.
 18)	Afgørelser om optagelse af køretøjer på  

 last- og varevognsfortegnelsen, herunder fortegnelsen over autocampere, jf.  

registreringsafgiftsloven, træffes af told- og skatteregion  

 Høje-Taastrup.
 19) Afgørelser i forbindelse med administrationen af  

 lov nr. 956 af 25. november1994 om vejbenyttelsesafgift træffes af  

 Told- og Skatteregion Frederikshavn.
 4. Cirkulæret træder i kraft den 15.  

 januar 2001.
 Samtidig bortfalder TSS-cirkulære nr. 2000-25 (ikke  

 optrykt i Ministerialtidende) og cirkulære nr. 104 af 6. juli 1999 om  

 dekoncentreret sagsudlægning.
 5. Regionernes og toldcentrenes afgørelse  

 kan, for så vidt der ikke er klageadgang til Landsskatteretten,  

 påklages til Told- og Skattestyrelsen, jf. § 18 i  

 sagsudlægningsbekendtgørelsen.
 Fristen for klage er, for så vidt andet ikke er  

 bestemt, 3 måneder, jf. § 16 i  

 sagsudlægningsbekendtgørelsen.
Told- og Skattestyrelsen, den 13. december  

 2000 Frantz Howitz /Lone Folmer Berthelsen 1)   I Told- og Skattestyrelsens interne  

 nummerrække har cirkulæret nr. 2000-35.
2)   

  Afgørelser i første instans efter pensionsbeskatningslovens §  

 14 A, § 18 A, stk. 3, § 25, § 28, § 29, § 29 A, § 29 B, § 29 C, § 30, § 31, §  

 42, stk. 2, § 49 A, stk. 2 og 5 som led i tilsynet med pensionsinstitutternes  

 afgiftsberegning efter pensionsbeskatningslovens § 38 træffes af den  

 lokale told- og skatteregion, jf. bilag til cir. nr. 42 af 25/3 1998  

 (ændret klagestruktur). Afgørelsen træffes af den region,  

 hvor den afgiftspligtige har bopæl på tidspunktet for  

 afgiftspligtens indtræden eller, hvis bopælen her i landet var  

 opgivet på dette tidspunkt, af den told- og skatteregion, hvor den, der  

 har indbetalt afgiften, har forretningssted.
Samme told- og skatteregion  

 påkender ligeledes klager over pensionsinstituttets afgiftsberegning  

 efter pensionsbeskatningslovens § 38, jf. lovens § 39, stk. 2. Såfremt  

 told- og skatteregion Maribo finder, at der i forbindelse med  

 pensionsinstitutternes m.v. afregning af afgift efter  

 pensionsbeskatningslovens § 38 til regionen skal foretages korrektioner, der  

 kræver en egentlig ændring af afgiftsgrundlaget eller den  

 anvendte afgiftsstas, orienteres den kompetente Told- og skatteregion (jf.  

 ovenfor) herom.
Told- og skatteregion Maribo orienterer endvidere den  

 kompetente told- og skatteregion, (jf. ovenfor) om indbetaling af afgift,  

 efter pensionsbeskatningslovens § 18 A, stk. 3, der skal bruges til  

 dækning af ældre års skatter, jf. bek. nr. 827 af 31.  

 august 2000, §§ 17 og 18.
