(Skattefri godtgørelse i forbindelse  

 med udlandsarbejde - genindtræden i dagpengeretten efter  

 overgangsydelse) § 1 I Direktoratet for Arbejdsløshedsforsikringens bekendtgørelse nr. 685 af  

 8. oktober 1986 vedrørende fremgangsmåden ved beregning af  

 arbejdsfortjenesten for lønmodtagere, som ændret ved bekendtgørelse nr. 833  

 af 9. december 1986, bekendtgørelse nr. 653 af 1. september 1988,  

 bekendtgørelse nr. 314 af 17. maj 1989 og bekendtgørelse nr. 707 af 23.  

 oktober 1991, fastsættes efter forhandling med Landsarbejdsnævnet følgende:
 1. Efter § 1 a indsættes:
» § 1 b.  Et medlem, der ved arbejde i udlandet  

 for en dansk arbejdsgiver modtager en skattefri godtgørelse i henhold til  

 ligningslovens § 9, stk. 7, kan, i den udstrækning den modsvares af en  

 reduktion i lønnen, medtage godtgørelsen ved dagpengeberegningen.« 2. Efter § 13 indsættes:
 » § 13 a.  Beskæftigelse i en periode med  

 overgangsydelse kan som hovedregel ikke danne grundlag for ny  

 dagpengeberegning, jf. dog stk. 2.
 Stk. 2.  For medlemmer, der efter en periode med  

 overgangsydelse genindtræder i retten til dagpenge, skal beregning af ny  

 dagpengesats finde sted, såfremt der i perioden, som ligger til grund for  

 medlemmets genindtræden, forekommer beskæftigelse, der opfylder betingelserne  

 for ny beregning, jf. § 13, dog således at beløbet mindst svarer til den  

 sats, medlemmet senest har fået udbetalt i overgangsydelse, jf.  

 arbejdsløshedsforsikringslovens § 75 i, stk. 3-5.
Stk. 3.  Til medlemmer, der ikke har haft et  

 beskæftigelsesforhold, der opfylder betingelsen i stk. 2, udbetales dagpenge  

 med den senest beregnede sats forud for overgang til overgangssydelse.
Hvis  

 denne inklusiv reguleringer er mindre end satsen udbetalt ved overgangsydelse  

 eller er forældet i medfør af § 8, stk. 1, udbetales dagpenge med et beløb  

 svarende til den senest udbetalte overgangsydelse.
Stk. 4.  For de i stk. 3, omhandlede medlemmer skal ny  

 beregning af dagpengesats finde sted, når medlemmet har afsluttet et uafbrudt  

 arbejdsforhold af mindst 13 ugers/3 måneders varighed.« § 2 Bekendtgørelsen træder i kraft den 14. maj 1992.
