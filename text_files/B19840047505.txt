 I henhold til lov nr. 297 af 8. juni 1978 om genanvendelse af papir og  

 drikkevareemballager samt begrænsning af affald, som ændret ved lov nr. 253  

 af 23. maj 1984 om genanvendelse og begrænsning af affald fastsættes i medfør  

 af § 10 b, stk. 3, og § 18, stk. 2, følgende:
 Tilskudsordningens område m.v.
 § 1.  Der kan ydes tilskud til:
 Stk. 2.  Rådet vedrørende genanvendelse og mindre  

 forurenende teknologi, som er nedsat i medfør af genanvendelseslovens § 10 b,  

 stk. 1 og 2, træffer afgørelse i sager om tilskud, jfr. kapitel 4.
Stk. 3.  Ved afgørelsen af, om tilskud bør ydes, skal  

 der lægges vægt på de miljømæssige og ressourcemæssige forhold og på de  

 tekniske og økonomiske konsekvenser, herunder de omkostninger, det ansøgte  

 projekt medfører for samfundet som helhed, for forbrugerne og for de berørte  

 virksomheder.
Endvidere skal der lægges vægt på de kommunale myndigheders  

 aktiviteter på affaldsområdet og deres øvrige planlægningsmæssige opgaver.
 Stk. 4.  Tilskud kan kun ydes i det omfang det skønnes  

 nødvendigt for at få det ansøgte projekt gennemført.
 § 2.  Tilskud kan ydes både til private og offentlige  

 virksomheder samt til kommuner og amtskommuner herunder hovedstadsrådet.
 § 3.  Det er en betingelse for ydelse af tilskud, at  

 den tilskudsberettigede del af projektet først påbegyndes, når tilsagn om  

 tilskud er meddelt.
 Stk. 2.  Rådet kan, når forholdene taler derfor,  

 beslutte at forhøje et allerede givet tilsagn.
 Stk. 3.  Rådet kan i øvrigt, når særlige forhold gør sig  

 gældende, dispensere fra bestemmelsen i stk. 1.
Tilskud til udrednings-, udviklings-,  

 formidlings- og § 4.  Tilskud kan ydes til udrednings-, udviklings-,  

 formidlings- og informationsprojekter, der har til formål at fremme  

 genanvendelsen af produkter, materialer eller spildprodukter eller at  

 nedsætte miljøbelastningen væsentligt ved omstilling til mindre forurenende  

 teknologi.
Stk. 2.  Der kan ydes tilskud til samtlige led, som kan  

 indgå i et projekt.
I særlige tilfælde vil der endvidere kunne ydes tilskud  

 til forsøgs- og demonstrationsanlæg.
 Stk. 3.  I vurderingen af et projekt inddrages hensynet  

 til bedst mulig udnyttelse af energiindholdet i affald, herunder den  

 procesenergi, der er indeholdt i materialerne, og som nyttiggøres ved  

 materialegenanvendelse.
 Stk. 4.  Tilskud til demonstrationsanlæg vedrørende  

 omstilling til mindre forurenende teknologi kan kun ydes i forbindelse med ny  

 produktion eller til omlægning til produktion af mindre miljøbelastende  

 produkter.
 § 5.  Til almennyttige projekter kan tilskuddet udgøre  

 op til 100 pct. af omkostningerne ved projektets gennemførelse.
 Stk. 2.  Ved almennyttige projekter forstås projekter,  

 hvis resultat kommer en bredere kreds af virksomheder, den offentlige sektor  

 eller samfundet i øvrigt tilgode.
 Stk. 3.  Tilskud kan ydes til almennyttige projekter,  

 der vedrører processer, produkter, produktionsudstyr og metoder.
 Stk. 4.  Tilskud til almennyttige projekter vil være  

 betinget af, at der som led i projektet foretages en hensigtsmæssig  

 formidling af de indhøstede resultater til interesserede virksomheder,  

 organisationer og myndigheder.
 § 6.  Til virksomhedsprojekter kan tilskuddet udgøre  

 op til 75 pct. af omkostningerne ved projektets gennemførelse.
 Stk. 2.  Ved virksomhedsprojekter forstås projekter, som  

 er rettet imod en enkelt eller få virksomheder, og hvor resultaterne af  

 projekterne tilhører disse alene.
Stk. 3.  Tilskud kan ydes til virksomhedsprojekter, der  

 vedrører processer, metoder eller produktionsudstyr.
Endvidere kan der ydes  

 tilskud til udvikling af produkter, der øger muligheden for genanvendelse.
 § 7.  Tilskuddets størrelse fastsættes under hensyn  

 til andre tilskudsmuligheder og ansøgerens økonomiske eller anden interesse i  

 projektet samt den økonomiske risiko ved dets gennemførelse.
Stk. 2.  Der kan ikke ydes tilskud til de omkostninger  

 ved et projekt, hvortil der er opnået tilskud efter lov nr. 470 af 14.  

 september 1977 om statstilskud til produktudvikling og lov nr. 142 af 21.  

 marts 1973 om teknologisk service eller ydet finansiering i medfør af lov nr.  

 104 af 20. marts 1970 om »Fondet til fremme af teknisk og industriel  

 udvikling.« Stk. 3.  Tilskud i henhold til § 6 vedrørende udvikling  

 af nye produkter må ikke væsentligt overstige det tilskud, som  

 udviklingsprojektet ville kunne opnå efter lov nr. 470 af 14. september 1977  

 om statstilskud til produktudvikling.
Tilskud til anlægsinvesteringer § 8.  Med henblik på at fremme genanvendelse kan der  

 ydes tilskud til anlægsinvesteringer til produktionsformål samt til  

 indsamlingsordninger for alle affaldstyper.
Stk. 2.  Det er en betingelse for at opnå tilskud, at  

 ansøgeren kan sandsynliggøre, at investeringen medfører en varigt øget  

 genanvendelse af produkter, materialer eller spildprodukter, hvorved  

 miljøbelastningen nedsættes væsentligt, eller hvorved der finder en  

 hensigtsmæssig udnyttelse sted af de pågældende produkter, materialer eller  

 spildprodukter.
Ansøgeren skal kunne sandsynliggøre, at en investering, når  

 tilskuddet er ydet, vil være rentabel eller hvile i sig selv på længere sigt.
 Stk. 3.  Tilskud kan ydes til samtlige  

 etableringsudgifter, herunder nødvendige projekterings- og  

 indkøringsomkostninger.
 Stk. 4.  Der kan ikke ydes tilskud til den del af en  

 anlægsinvestering, der vedrører videreudnyttelse af affald til brændsel.
 Stk. 5.  Der kan ikke ydes tilskud til bygninger, der  

 uden væsentlige ændringer kan anvendes til andre formål end dem, projektet  

 retter sig imod, medmindre tilskud hertil er afgørende for gennemførelsen af  

 en investering, der væsentligt øger genanvendelsen.
 Stk. 6.  Der kan ikke ydes tilskud til  

 anlægsinvesteringer, som i væsentlig grad vil påvirke konkurrenceforholdene  

 til ugunst for eksisterende virksomheder.
 § 9.  Til anlægsinvesteringer til produktionsformål  

 kan der ydes indtil 25 pct. i tilskud.
 Stk. 2.  Til anlægsinvesteringer i indsamlingsordninger  

 kan der ydes indtil 75 pct. i tilskud.
 Stk. 3.  Ved fastsættelsen af tilskuddets størrelse skal  

 der tages hensyn til investeringens forventede driftsresultat og til den  

 risiko, der er forbundet med investeringen.
Stk. 4.  Det skal indgå i beregningen af tilskuddets  

 størrelse, om projektet får anden offentlig støtte.
Ved beregningen af  

 tilskud til investeringer til produktionsformål skal det lægges til grund, at  

 det samlede investeringstilskud fra statslige tilskudsordninger ikke må  

 overstige 25 pct. af investeringen.
 § 10.  For meget omkostningskrævende investeringer,  

 hvor der er særlig usikkerhed med hensyn til det driftsøkonomiske resultat,  

 kan der som betingelse for tilskud kræves en af rådet fastsat forholdsmæssig  

 tilbagebetaling af det udbetalte tilskud, såfremt driftsresultatet viser sig  

 at være væsentligt bedre, end det der blev lagt til grund ved behandlingen af  

 ansøgningen om tilskud.
Stk. 2.  Der kan som betingelse for ydelse af tilskud  

 til en investering kræves en af rådet fastsat forholdsmæssig tilbagebetaling  

 af det udbetalte tilskud, såfremt anlægget indenfor en nærmere fastsat  

 årrække overgår til andet formål end det, der var forudsat ved tildelingen af  

 tilskuddet.
Det påhviler tilskudsmodtageren at oplyse miljøstyrelsen om  

 sådanne forhold.
 Rådets virksomhed m.v.
 § 11.  Ansøgning om tilskud skal bl.a. indeholde  

 følgende oplysninger:
 Stk. 2.  Ansøgning om tilskud indsendes til  

 miljøstyrelsen, der er sekretariat for rådet.
 Stk. 3.  Miljøstyrelsen skal indhente yderligere  

 oplysninger om relevante forhold fra virksomheden og fra andre, herunder fra  

 offentlige myndigheder, når det antages at være af væsentlig betydning for  

 rådets behandling af en konkret sag.
§ 12.  Rådet træffer afgørelse i sager vedrørende  

 tilskud.
Rådets afgørelser kan ikke indbringes for anden administrativ  

 myndighed.
 Stk. 2.  Rådet skal - så vidt muligt ud fra en samlet  

 overordnet prioritering - påse, at der sker en rimelig fordeling af  

 tilskudsmidlerne mellem udrednings-, udviklings-, formidlings- og  

 informationsprojekter og anlægsinvesteringer.
 § 13.  Rådet kan fastsætte vilkår for ydelse af  

 tilskud, herunder frister for udnyttelse af tilsagn om tilskud.
 Stk. 2.  Virksomheder, der har fået tilsagn om tilskud,  

 skal inden en af miljøstyrelsen fastsat frist meddele, om tilsagnet vil blive  

 udnyttet.
 § 14.  I forbindelse med tilskud til større projekter  

 og projekter af bred almen interesse, skal rådet nedsætte en følgegruppe  

 under miljøstyrelsen, som bl.a. vil have til opgave at påse, at projektet  

 gennemføres i overensstemmelse med forudsætningerne for tilsagnet.
 Stk. 2.  Følgegruppen består af miljøstyrelsen,  

 ansøgeren samt eventuelt af andre virksomheder, organisationer og  

 myndigheder, for så vidt hensynet til ansøgerens økonomiske interesser ikke  

 taler herimod.
 Stk. 3.  Følgegruppen kan opløses af miljøstyrelsen, når  

 projektet er gennemført og afrapporteret, medmindre rådet i det enkelte  

 tilfælde bestemmer andet.
 § 15.  Virksomheder skal under og efter projektets  

 eller investeringens gennemførelse give miljøstyrelsen adgang til  

 besigtigelse eller anden kontrol eller indsigt i det støttede projekts  

 forløb.
 Stk. 2.  Efter projektets afslutning skal virksomheden  

 endvidere i overensstemmelse med miljøstyrelsens anvisninger give oplysninger  

 om effekten af projektet, samt oplysninger, der kan tjene til en vurdering  

 af, om forudsætningerne for tilskuddet er opfyldt.
 Udbetaling af tilskud m.v.
 § 16.  Tilskuddet udbetales, når det overfor  

 miljøstyrelsen dokumenteres, at projektet er gennemført og at alle udgifter  

 er afholdt, jfr. dog stk. 4.
 Stk. 2.  Dokumentation skal angive samtlige  

 tilskudsberettigede udgifter ved projektet i form af en specificeret  

 regnskabsoversigt, attesteret af en registreret eller statsautoriseret  

 revisor eller af den kommunale revision.
 Stk. 3.  Miljøstyrelsen kan kræve samtlige  

 regnskabsbilag indsendt til gennemsyn.
Stk. 4.  Rådet kan bestemme, at tilskuddet udbetales i  

 rater, der modsvarer de faktisk afholdte investeringsomkostninger eller det  

 præsterede arbejde.
Bestemmelserne i stk. 2 og 3 finder i videst muligt  

 omfang tilsvarende anvendelse.
§ 17.  Selvom de dokumenterede udgifter overstiger det  

 beløb, der er lagt til grund for tilsagnet, ændres tilskuddet ikke.
Såfremt  

 de dokumenterede udgifter er lavere end det beløb, der er lagt til grund for  

 tilsagnet, beregnes tilskuddet på baggrund af de faktisk afholdte  

 tilskudsberettigede udgifter.
 § 18.  Tilskuddet er skattepligtigt.
Straffe- og ikrafttrædelsesbestemmelser § 19.  Den, der afgiver urigtige oplysninger om  

 projektets art, omfang eller omkostninger, kan straffes med bøde, medmindre  

 højere straf er forskyldt efter anden lovgivning.
 § 20.  Bekendtgørelsen træder i kraft den 1. oktober  

 1984.
