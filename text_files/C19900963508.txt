Bilag 26 REGLER OM TILVEJEBRINGELSE M.V.
AF PERSONEL TIL POLITIETS CF-ORDENSKORPS I.
Tilvejebringelse og uddannelse af førere til ordensdelingerne Som led i bestræbelserne på at styrke CF-ordenskorpset bør der indtil  

 videre som minimum søges tilvejebragt en kadre af uddannet personel til  

 føring af de enkelte enheder, bestående af 1 polititjenestemand som leder  

 (indsatsleder), 2 halvdelingsførere og 8 gruppeførere pr. deling a 63 mand,  

 svarende til dimensioneringsoversigten af november 1981, med et tillæg på ca.  

 50 %, d.v.s. ca. 16 uddannede personer pr. deling.
 Som førere anvendes primært de fra CF-korpset overførte værnepligtige  

 (KP-værnepligtige) suppleret i nødvendigt omfang med egnede X-værnepligtige  

 (XP-værnepligtige) og eventuelt frivilligt personel.
De KP-værnepligtige har gennemgået en almindelig  

 værnepligtsuddannelse i CF-korpset, men er ikke specialuddannede til løsning  

 af CF-ordenskorpsets opgaver.
De kan efter de gældende regler ikke  

 tvangsindkaldes til en efteruddannelse i fredstid, men alene tilbydes at  

 gennemgå den nødvendige efteruddannelse på frivillig basis.
Der overføres  

 derfor kun værnepligtige, der er indforstået med at gennemfå den fastsatte  

 uddannelse i fredstid.
 De X-værnepligtige kan heller ikke tvangsindkaldes til en  

 almindelig uddannelse i fredstid, men kan ligesom de KP-værnepligtige  

 tilbydes at gennemgå en uddannelse på frivillig basis.
 Civilforsvarsstyrelsen finder det ønskeligt, at politikredsene anvender  

 nogenlunde ensartet formulering i henvendelser til XP- og KP-værnepligtige om  

 frivillig-uddannelse ved politiets CF-ordenskorps.
 Styrelsen skal derfor henstille, at formuleringen i de 2 standardbreve,  

 der er optaget som bilag 26.3 og 26.4, benyttes ved fremtidige henvendelser  

 herom.
 Uddannelsen af personel til gruppeførere og halvdelingsførere er  

 tilrettelagt som et fælles program for KP-værnepligtige, X-værnepligtige og  

 almindeligt frivilligt personel.
 Uddannelsen omfatter 72 timer, opdelt i et 3 x 24-timers program,  

 samt et efteruddannelsesprogram, jf. den af Civilforsvarsstyrelsen udsendte  

 plan for uddannelse af personel til CF-ordenskorpset (CF-form 528-83).
 Det anbefales, at der gives de X-værnepligtige og det frivillige personel  

 en elementær CF-uddannelse af en varighed på mellem 8 - 30 timer inden  

 gennemgang af 3 x 24-timers programmet, hvorved et uddannelseshold bestående  

 af både KP-værnepligtige, X-værnepligtige og frivillige skulle blive mere  

 homogent.
 Den samlede uddannelse afvikles lokalt ved politiets foranstaltning og kan  

 eventuelt tilrettelægges ved et samarbejde mellem flere politikredse.
 Der er endvidere oprettet særlige instruktørkurser på Civilforsvarets  

 tekniske Skole i Tinglev for det faste personel i politikredsene, der  

 forudsættes at medvirke ved gennemførelsen af denne uddannelse.
II.
Særligt om de enkelte personelkategorier 1. KP-værnepligtige a.
Overførsel Der overføres KP-værnepligtige til de enkelte politikredse i et antal af 6  

 pr. ordensdeling (a 63 mand) med et tillæg på ca. 15 % til bistand ved føring  

 af disse enheder, se underbilag 26.1, Personeloversigt.
 Overførslen sker på følgende måde:
1. Civilforsvarsstyrelsen udarbejder een gang om året i marts måned  

  en fortegnelse over de værnepligtige, der inden for det sidste år er udgået  

 af CF-korpsets mobiliseringsstyrke og således står for overførsel til det  

 lokale civilforsvar.
Fortegnelsen, der omfatter ca. 1000 værnepligtige,  

 opdeles politikredsvis.
Politimesteren (politidirektøren i København) vil  

 således omkring 1. april modtage en liste over de værnepligtige, der vil  

 kunne overføres, og som har bopæl i politikredsen.
 2. Det påhviler politimesteren (politidirektøren i  

 København) snarest muligt efter modtagelsen af denne liste at undersøge,  

 hvilke værnepligtige, der er villige til at gennemgå en supplerende  

 fredstidsuddannelse på frivillig basis.
3. Resultatet af denne undersøgelse meddeles senest 1.  

 juli til Civilforsvarsstyrelsen ved tilbagesendelse af listen med afmærkning  

 af de værnepligtige, der har erklæret sig indforstået med at gennemgå  

 uddannelsen, og som ønskes tilknyttet CF-ordenskorpset.
Efter 1. juli vil  

 resten af den pågældende styrke blive overført til det kommunale civilforsvar  

 (som KK-værnepligtige).
 4. De afmærkede værnepligtige vil derefter blive  

 overført til de respektive politikredse ved tilsendelse af de pågældendes  

 værnepligtspapirer.
 5. Denne procedure med tilsendelse af årlige lister  

 over potentielle KP-værnepligtige fortsætter, indtil der i vedkommende  

 politikreds er oparbejdet en pulje af efteruddannede KP-værnepligtige,  

 svarende til normtallet, d.v.s. 6 KP-værnepligtige pr. ordensdeling med et  

 tillæg på ca. 15 %.
6. Politimesteren (politidirektøren i København) kan  

 til Civilforsvarsstyrelsen tilbageføre - tidligere tildelte KP-værnepligtige, der ikke har reageret på eller  

 afvist uddannelsestilbuddet, og - KP-værnepligtige, der ikke gennemfører uddannelsen med tilfredsstillende  

 resultat.
b.
Personeladministration.
 Administration af de overførte KP-værnepligtige foretages efter de givne  

 forskrifter i »Bestemmelser om personeladministration i det lokale  

 civilforsvar«.
 Ved overførselen modtager politimesteren (politidirektøren i København)  

 fra vedkommende CF-kaserne den værnepligtiges stamkort.
Det påhviler politimesteren (politidirektøren i København) ved modtagelsen  

 af disse værnepligtspapirer fra kasernen at oprette nyt stamkort på grundlag af de modtagne stamkort, at udfærdige ekstraordinære indkaldelsesordrer, at udfærdige en ny mødebefaling til indsættelse i de pågældendes  

 tjenestebøger i stedet for den tidligere mødebefaling til CF-korpset.
Som  

 mødebefaling anvendes den almindelige hvide mødebefaling gældende for det  

 værnepligtige mandskab i det lokale civilforsvar.
 Endvidere at foretage en papirmæssig overførsel af de værnepligtige til  

 anden stamafdeling (politikreds) ved adresseforandring.
c.
Indkaldelse.
 1. Under almindelige fredsforhold.
KP-værnepligtige er som nævnt ikke forpligtet til at give møde til  

 uddannelse eller anden tjeneste under almindelige fredsforhold bortset fra  

 deltagelse i kortvarige mønstringer.
En mønstring af dette mandskab kræver  

 Indenrigsministeriets godkendelse i hvert enkelt tilfælde.
 Disse værnepligtige kan således kun indkaldes til uddannelse eller anden  

 tjeneste på frivillig basis, herunder indbydes til et orienteringsmøde om  

 CF-ordenskorpset.
 Deres værnepligtstjeneste bortfalder med udgangen af det år, i hvilket de  

 fylder 50 år.
 2. Under krig eller andre ekstraordinære forhold.
KP-værnepligtige kan indkaldes til tjeneste under krig eller andre  

 ekstraordinære forhold, når indenrigsministerens tilslutning hertil  

 foreligger.
Indkaldelserne sker ved udsendelse af ekstraordinære  

 indkaldelsesordrer eller ved ikrafttræden af deres mødebefaling, bekendtgjort  

 gennem presse, radio, fjernsyn m.v.
d.
Distinktionering.
 KP-værnepligtige, der under deres uddannelse i CF-korpset har opnået en  

 befalingsmandsgrad, beholder denne ved overførslen til politiet.
 De værnepligtige kan iøvrigt efter politimesterens (i København  

 politidirektørens) nærmere bestemmelse udnævnes og distrinktioneres som  

 gruppeførere og delingsførere II samt i særlige tilfælde som delingsførere I  

 efter egnethed og gennemgået uddannelse.
 2. XP-værnepligtige.
a.
Tilvejebringelse .
 De X-værnepligtige er tjenstdygtige værnepligtige, der på grund af  

 lodtrækningsnummeret er fritaget for værnepligtstjeneste i fredstid, og som i  

 stedet er overført til civilforsvarets personelreserve.
Af denne pulje udtages et antal til fordeling til de enkelte politikredse,  

 svarende til 56 pr. deling (a 63 mand) med et sædvanligt tillæg på 15 %, alle  

 med bopæl inden for vedkommende politikreds.
Dette procenttillæg kan forøges,  

 hvis politimesteren finder behov derfor, dog højest til 30 %.
 Der er fra politiets side lagt afgørende vægt på, at CF-ordenskorpset på  

 grund af tjenestens karakter omfatter værnepligtige med en vis højere alder.  

 Den generelle X-værnepligtsordning er under hensyn hertil tilrettelagt  

 således, at de X-værnepligtige først udtages som mobiliseringspligtige den 1.  

 januar året efter, at de er fyldt 22 år.
 Mobiliseringsstyrken af XP-værnepligtige i CF-ordenskorpset omfatter  

 herefter normalt kun værnepligtige i alderen mellem 22 og 26 år, idet der  

 hvert år tilgår en ny årgang af 22-årige, hvorved et hertil svarende antal  

 værnepligtige blandt de ældste fødselsårgange udgår af mobiliseringsstyrken.
 XP-værnepligtige har fra Civilforsvarsstyrelsen modtaget en skrivelse om  

 deres generelle værnepligtsforhold (se bilag 26.5).
Den foretagne fordeling af de værnepligtige til de forskellige  

 tjenesteområder, herunder til CF-ordenskorpset, er af intern karakter.
De  

 værnepligtige har ikke modtaget nogen meddelelse herom, ligesom de ej heller  

 har fået nogen underretning om, hvorvidt og hvor længe de står i  

 mobiliseringsstyrken (mobiliseringsregisteret).
b.
Personeladministration.
X-værnepligtige er optaget i civilforsvarets værnepligtsregister med  

 oplysning om deres personnummer, navn og adresse.
Registeret ajourføres ved  

 halvårlige kørsler og ved ekstraordinære kørsler i en beredskabssituation.  

 Civilforsvarsstyrelsen har foretaget en opgørelse over behovet for  

 mobiliseringspligtige XP-værnepligtige i hver politikreds på grundlag af de  

 foreliggende dimensioneringsplaner, se bilag 26.1. På grundlag af disse behov  

 er der tilvejebragt et mobiliseringsregister af XP-værnepligtige.
 Civilforsvarsstyrelsen drager omsorg for, at eventuelle lokale ønsker om  

 ændringer i dimensioneringen løbende bliver indkodet i programmet for  

 registret.
 Hvert år pr. 1. april tilsendes hvervelister med oplysninger om de  

 XP-værnepligtige, som er tilgået mobiliseringsstyrken i det forløbne år.
 Herudover vil der hvert år pr. 1. april og 1. oktober tilgå navnelister  

 med oplysninger om samtlige XP-værnepligtige, som aktuelt indgår i den  

 pågældende mobiliseringsstyrke.
Værnepligtige, der har meldt sig til en uddannelse, bliver stående i  

 moboliseringsregistret indtil udgangen af det år, hvor de fylder 50 år.
De  

 værnepligtige kan dog fra udgangen af det år, hvori de fylder 26 år, begære  

 sig slettet af mobiliseringsregistret.
 Der indberettes løbende om de XP-værnepligtige, der har påbegyndt en  

 uddannelse, ligesom der indberettes, hvis de pågældende ønskes slettet af  

 mobiliseringsregistret som »FUD-værnepligtige«; det vil sige  

 værnepligtige, der gennemgår eller har gennemgået uddannelse på frivillig  

 basis.
 Til disse indberetninger anvendes et tastebilag, se bilag 26.2.  

 Tastebilaget indsendes til Civilforsvarsstyrelsen uden følgeskrivelse.
c.
Indkaldelse 1. Under almindelige fredsforhold X-værnepligtige er som nævnt ikke forpligtet til at give møde til  

 uddannelse eller anden tjeneste under almindelige fredsforhold bortset fra  

 deltagelse i kortvarige mønstringer.
En mønstring af dette mandskab kræver  

 ligeledes Indenrigsministeriets godkendelse i hvert enkelt tilfælde.
 Disse værnepligtige kan således kun indkaldes til uddannelse eller anden  

 tjeneste på frivillig basis, herunder indbydes til et orienteringsmøde om  

 CF-ordenskorpset.
 2. Under krig eller andre ekstraordinære forhold.
X-værnepligtige kan indkaldes under krig eller andre ekstraordinære  

 forhold, når indenrigsministerens tilslutning hertil foreligger.
Man vil fra  

 Civilforsvarsstyrelsens side søge at opnå ministerens godkendelse af en  

 mønstring af mandskabet på et relativt tidligt tidspunkt i en eventuel  

 beredskabsfase, bl.a. med henblik på gennemførelse af en nødtørftig  

 uddannelse af mandskabet.
Ved en mønstring i denne forbindelse forstås et  

 kortvarigt fremmøde med henblik på registrering, iklædning og instruktion af  

 mandskabet, hvormandskabet, hvorefter de pågældende hjemsendes med udrustning  

 med pålæg om at give møde til uddannelse i henhold til en herom udarbejdet  

 plan og iøvrigt at give møde til fast vedvarende tjeneste ved udsendelse af  

 nærmere meddelelse herom.
Ved mønstringen bør der - foretages en kontrol af de pågældendes navne og adresser, - afkræves dem yderligere nødvendige oplysninger til brug ved oprettelse  

 af stamkort, - foretages en iklædning af mandskabet, - foretages en fordeling af mandskabet til de respektive tjenestesteder, - gives dem en orientering om deres værnepligtsforhold og tjenestens  

 nærmere karakter med oplysning om deres tjenestested og om deres forestående  

 uddannelse samt eventuelle møde til fast vedvarende tjeneste på et senere  

 tidspunkt.
Indkaldelserne foretages ved ekstraordinære indkaldelsesordrer, der  

 udskrives af Datacentralen.
De ekstraordinære indkaldelsesordrer vil derefter  

 hurtigst muligt blive tilsendt politimesteren (politidirektøren i København)  

 med henblik på videresendelse til mandskabet i den takt, hvormed styrken  

 ønskes mønstret eller indkaldt.
Med indkaldelsesordrerne følger en samtidig  

 dermed udskrevet navneliste.
I det omfang Civilforsvarsstyrelsen har modtaget meddelelse om de  

 pågældendes mødested ved mønstring og mobilisering, vil mødestedet være  

 anført på de ekstraordinære indkaldelsesordrer.
Det henstilles, at der kun  

 udpeges eet mødested i hver politikreds.
Hvis flere mødesteder udpeges,  

 ønskes en tilkendegivelse af, hvilke værnepligtige der skal møde de  

 respektive steder.
Det er af systemmæssige grunde nødvendigt, at  

 værnepligtige, der bor i samme kommune, har fælles mødested.
 Hvis mødestedsrubrikken på grund af manglende oplysninger herom ikke er  

 udfyldt, må politimesteren (politidirektøren i København) påføre dette på de  

 modtagne indkaldelsesordrer, inden de videresendes til de værnepligtige.
d.
Udnævnelse til befalingsmand.
 X-værnepligtige kan efter politimesterens (i København politidirektørens)  

 nærmere bestemmelse udnævnes til og distrinktioneres som gruppeførere og  

 delingsførere II samt i særlige tilfælde som delingsførere I efter egnethed  

 og gennemgået uddannelse.
 3. Frivilligt personel.
 Personer, der ønsker at forrette frivillig civilforsvarsstjeneste i  

 CF-ordenskorpset, kan efter politimesterens (i København politidirektørens)  

 bestemmelse knyttes til CF-ordenskorpset.
Der indgås en skriftlig kontrakt med de pågældende om frivillig i  

 civilforsvaret.
Standardformularen (CF-form. 440-75) forudsættes benyttet.
Værnepligtigt personel (KP- og XP-værnepligtige), der deltager i  

 uddannelsen eller andre aktiviteter på frivillig basis, betragtes  

ikke som frivilligt personel.
En skriftlig kontrakt med disse  

 værnepligtige om frivillig tjeneste er således ikke nødvendig.
III.
Fællesbestemmelser.
 1. Udrustning.
 Personellet udstyres med en standardudrustning, refleterende bandoler med  

 skede, 2 refleksarmbind og -ankelbind samt en almindelig politistav.
 Til personel, der gennemgår en uddannelse i fredstid, udleveres en  

 standardudrustning M/80 køjesæk, som består af:
1 par uniformsbenklæder M/71 1 uniformsjakke M/71 1 hætte M/71 1 hue M/71 1 par seler 1 skjorte M/71 1 trøje m/lynlås 1 par lange grå underbenklæder 1 par halvlange støvler 1 hjelm M/52 m/inderhjelm 1 gasmaske, komplet 1 halsklud (blå) 1 rundstrikket halstørklæde (fra 1/4-1987) 1 par strikkede handsker (til ejendom).
 Endvidere udleveres i fornødent omfang bandoler med skede, refleksarmbind  

 og -ankelbind.
 For at der ikke skal oprettes depot og depottjeneste ved  

 politimesterembederne, har Civilforsvarsstyrelsen gennem Foreningen af  

 Civilforsvarsledere i Danmark aftalt, at civilforsvarskommissionerne i byer  

 med politimesterembeder i fredstid forestår det praktiske arbejde omkring  

 udlevering og iklædning af det frivillige personel til CF-ordenskorpset.
Politimesteren skal derfor kontakte den stedlige civilforsvarschef/-leder  

 med henblik på aftale om en lokal udleveringsprocedure m.v.
Det vil være en  

 fordel, at de frivillige iklædes samlet og om muligt således, at iklædningen  

 sker i forbindelse med civilforsvarets normale depottjeneste.
 Da udlånene er et mellemværende mellem civilforsvaret og politimesteren,  

 skal politimesteren kvittere for de udlånte effekter.
Politimesteren skal derefter sørge for kvittering m.v. for den til den  

 enkelte udleverede udrustning.
Om fremgangsmåden henvises til afsnit C. side  

 23 og punkt 14, side 30 i »Bestemmelser om personaleadministration i det  

 lokale civilforsvar«, som politimestrene har fået tilsendt med  

 cirkulærskrivelse af 23. september 1983.
Der kan undertiden være vanskeligheder med at få tilbageleveret  

 udrustningsgenstande.
I sådanne tilfælde henvises politimesteren til at  

 anvende reglerne i afsnit C, side 25 i de ovenfor nævnte bestemmelser.
 Ved iklædning af den resterende styrke i en beredskabssituation udleveres  

 en standardudrustning, som består af:
1 par uniformsbenklæder M/50 1 uniformsjakke M/50 1 skråhue M/50 1 kappe M/50 1 skjorte 1 slips 1 par støvler 1 par gamacher 1 hjelm M/52 med inderhjelm 1 halsbeskytter/tørklæde 1 gasmaske, komplet 1 bukserem, Webbing Politistaven, der er omfatter af våbenlovens almindelige regler om  

 deponering m.v., må under almindelige fredsforhold ikke udleveres til  

 opbevaring hos personellet.
 2. Kassation:
 Hvis en værnepligtig ved fremmøde i en beredskabssituation mener, at hans  

 legemlige eller åndelige tilstand er til hinder for tjenestens udførelse,  

 forelægges sagen af politimesteren (politidirektøren i København) for  

 vedkommende udskrivningskreds om muligt bilagt en lægeerklæring fra den  

 værnepligtiges egen læge med henblik på en bedømmelse af hans  

 tjenestedygtighed.
 3. Ydelser.
Ved fremmøde i fredstid til uddannelse eller anden frivillig tjeneste kan  

 der efter reglerne i »Bestemmelse om tilvejebringelse, uddannelse m.v.  

 af personel til det lokale civilforsvar« om ydelser til værnepligtigt og  

 frivilligt personel i det lokale civilforsvar ydes de pågældende - befordringsgodtgørelse, - en forfriskning i form af en kop kaffe med brød, - gratis forplejning, hvis tjenesten på den enkelte dag har en varighed af  

 mindst 4 timer.
 Til værnepligtigt personel (KP- og X-værnepligtige) kan der endvidere  

 efter omstændighederne ydes godtgørelse for tabt arbejdsfortjeneste efter de  

 herom gældende regler.
F.
Trosbjerg briagdeschef Bilag 26.1 Bilag 26.2 Bilag 26.3 Standardbrev til KP - VP Til:
 Emne: Overførsel af væenepligtige fra CF-korpset til det lokale  

 civilforsvar.
 Det indkaldelseshold, som du tilhører, skal i løbet af 19.. overføres til  

 det lokale civilforsvar, jf. civilforsvarslovens § 6, stk. 4.
Du vil derfor blive overført til det lokale civilforsvar, hvor du skal  

 møde, hvis forholdende gør det nødvendigt.
Det betyder, at du vil kunne  

 indkaldes dertil ved en forøgelse af beredskabet, indtil udgangen af det  

 kalenderår, i hvilket du fylder 50 år.
På dette tidspunkt bortfalder  

 værnepligten, uden at der vil blive givet yderligere meddelelse herom.
 Det lokale civilforsvar består dels af politiets CF-ordenskorps, dels af  

 den kommunale hjælpetjeneste.
 En folder om CF-korpset er vedlagt.
 Du har mulighed for at vælge, om du vil tilknyttes CF-ordenskorpset eller  

 det kommunale civilforsvar.
 Såfremt du er villig til i fredstid at gennemgå en 3 x 24 timers  

 befalingsmandsuddannelse uden for normal arbejdstid fordelt over en 2-3-årig  

 periode, vil du blive overført til CF-ordenskorpset.
 Af hensyn til indberetning om dit ønske, bedes du inden den 1. juni d. å.  

 udfylde vedlagte blanket og returnere den i svarkuverten.
 Uddannelsen vil for dit vedkommende starte (tidspunkt).
 For at CF-ordenskorpset kan fungere i en beredskabssituation er det  

 nødvendigt, at befalingsmands-personellet er uddannet allerede i fredstid.  

 Derfor lægges der vægt på, at så mange som muligt accepterer tilbuddet om  

 tilknytning til CF-ordenskorpset.
 Såfremt du ikke er interesseret i denne ordning og derfor ikke  

 melder dig til uddannelse inden den 1. juni d- å., overføres du automatisk  

 til det kommunale civilforsvar i nærheden af din bopæl.
Du vil normalt ikke blive indkaldt til tjeneste i det kommunale  

 civilforsvar i fredstid.
Der kan dog ved katastrofetilfælde, som kræver  

 ekstraordinært store mandskabsstyrker, blive tale om indkaldelse, men det er  

 en betingelse herfor, at alle andre muligheder for tilvejebringelse af  

 bistand er udtømt.
Der henvises til Indenrigsministeriets bekendtgørelse nr.  

 387 af 18. juni 1986 om værnepligtige og frivillige i civilforsvaret og  

 bekendtgørelse nr. 510 af 31. juli 1986 om ændring af bekendtgørelse om  

 værnepligtige og frivillige i civilforsvaret.
 Eventuelle forespørgsler vedrørende CF-ordenskorpset bedes rettet til  

 undertegnede pr. telefon.
Med venlig hilsen Bilag 26.4 Standardbrev til XP-værnepligtige Civilforsvarsstyrelsen har tidligere meddelt Dem, at De ikke skal  

 indkaldes til normal værnepligtstjeneste, men at De i stedet er overført til  

 civilforsvaret.
 Det er indtil videre bestemt, at De i en mobiliseringssituation skal  

 forrette tjeneste ved CF-ordenskorpset, der er tilknyttet politiets  

 civilforsvarstjeneste i -------------- politikreds.
 De har dog ingen pligt til at modtage nogen uddannelse i fredstid.
Til orientering om, hvad tjenesten i en mobiliseringssituation indebærer,  

 og hvorledes De frivilligt kan forberede Dem, inviteres Med venlig hilsen Bilag 26.5 Emne: Fritagelse for værnepligtstjeneste i fredstid Det er bestemt, at De ikke skal indkaldes til værnepligtstjeneste i  

 fredstid.
 I stedet er De overført til civilforsvarets personelreserve, hvor De vil  

 være registreret til De fylder 50 år.
 Lovgivningen åbner mulighed for at indkalde Dem til mønstringer, ligesom  

 De i beredskabs- og krisesituationer kan indkaldes til at udføre  

 civilforsvarsopgaver.
 Der findes dog ingen aktuelle planer om at indkalde Dem i fredstid.
 Hvis De ønsker at aftjene »frivillig værnepligtstjeneste«, kan  

 De rette henvendelse til:
 De kan dog ikke aftjene værnepligtstjeneste, hvis De på sessionen er  

 bedømt: Begrænset egnet til garnisonstjeneste (B:GT).
Hvis De er eller bliver antaget til frivillig tjeneste i hjemmeværnet, kan  

 De overføres dertil.
De skal i så fald skriftligt anmode Deres  

 hjemmeværnsenhed herom.
Hjemmeværnet vil så underrette  

 Civilforsvarsstyrelsen.
Denne skrivelse bør De gemme.
De kan få behov for at dokumentere Deres  

 værnepligtsforhold (eksempelvis ved ansøgning om stillinger o.lign.).
 Afgørelsen er truffet i medfør af Værnepligtsloven af 30. maj 1980,  

 kapitel III og IV.
Med venlig hilsen Bilag 27 REGLER OM TILVEJEBRINGELSE, UDDANNELSE M.V.
AF XK-VÆRNEPLIGTIGE TIL DET  

 KOMMUNALE CIVILFORSVAR I KOMMUNER MED UDVIDET HJÆLPETJENESTE (§ 18, stk. 2-kommuner) I  Tilvejebringelse X-værnepligtige er tjenstdygtige værnepligtige, der på grund af  

 lodtrækningsnummeret er fritaget for værnepligtstjeneste i fredstid, og som i  

 stedet er overført til civilforsvarets personelreserve.
 Civilforsvarsstyrelsen råder over en stor pulje af disse værnepligtige.  

 Heraf udtages et antal (benævnt XK-værnepligtige) til dækning af det  

 kommunale civilforsvars behov for XK-værnepligtige, se bilag 27.2. Antallet  

 er anført med mangefold af 100. De har alle bopæl i tildelingsområdet for  

 værnepligtige til vedkommende kommune, jf. »Bestemmelser om  

 personeladministration i det lokale civilforsvar«, bilag 12.
 Den generelle X-værnepligtsordning er tilrettelagt således, at de  

 X-værnepligtige først udtages som mobiliseringspligtige den 1. januar året  

 efter, at de er fyldt 22 år.
Ordningen indebærer, at der hvert år til det kommunale civilforsvar tilgår  

 en ny årgang til mobiliseringsstyrken (mobiliseringsregistret) af en  

 størrelsesorden på ca. 7.000. Samtidig udgår et tilsvarende antal af de  

 ældste.
Nytilgangen udskrives på særlige hvervelister, som kan anvendes som  

 grundlag for en opfordring til de pågældende om at gennemgå en uddannelse på  

 frivillig basis.
 Ved eventuelle hvervemøder/orienteresmøder skal de lokale CFF/DKB-kredse  

 have mulighed for at deltage med henblik på at informere om forbundets  

 virksomhed og aktiviteter.
 Mobiliseringsstyrken af XK-værnepligtige i den enkelte kommune omfatter  

 herefter det antal årgange, der er nødvendige til at opfylde normatallet, det  

 vil normalt sige værnepligtige i alderen fra 22 år til ca. 28 år.
XK-værnepligtige har fra Civilforsvarsstyrelsen modtaget et brev om deres  

 generellew værnepligtsforhold.
En kopi af dette brev findes som bilag 27.1.
 De værnepligtige har ikke modtaget underretning om, at de er tildelt det  

 kommunale civilforsvar, og de får heller ikke meddelelse om, hvorvidt og hvor  

 længe de står i mobiliseringsstyrelsen.
II  Personeladministration X-værnepligtige er optaget i civilforsvarets værnepligtsregister med  

 oplysning om personnummer, navn og adresse.
Registret ajourføres via CPR med  

 hensyn til ændringer af de registrerede data (navne- og adresseændringer) ved  

 halvårlige kørsler og ved ekstraordinære kørsler i en beredsskabssituation.
Hvert år pr. 1. april (første gang pr. 1. april 1988) vil der tilgå de  

 kommunale civilforsvarsmyndigheder hvervelister med oplysninger om de  

 XK-værnepligtige, som er tilgået mobiliseringsstyrken i det forløbne år, Herudover vil der hvert år pr. 1. april og 1. oktober tilgå navnelister  

 med oplysninger om samtlige XK-værnepligtige, som aktuelt indgår i den  

 pågældende kommunes mobiliseringsstyrke.
 Værnepligtige, der har meldt sig til en uddannelse, bliver stående i  

 mobiliseringsregistret indtil udgangen af det år, hvori de fylder 50 år. de  

 værnepligtige kan dog fra udgangen af det år, hvori de fylder 28 år, begære  

 sig slettet af mobiliseringsregistret.
 Der indberettes løbende om de XK-værnepligtige, der har påbegyndt en  

 uddannelse inden for det kommunale civilforsvar, ligesom der indberettes,  

 hvis de pågældende ønskes slettet af mobiliseringsregistret som  

 »FUD-værnepligtige«, d.v.s. værnepligtige, der gennemgår eller har  

 gennemgået uddannelse på frivillig basis.
 Til disse indberetninger anvendes et tastebilag, se bilag. 27.3.  

 Tastebilaget indsendes til Civilforsvarsstyrelsen uden følgeskrivelse.
III  Uddannelse De XK-værnepligtige kan ikke tvangsindkaldes til en almindelig uddannelse  

 i fredstid, men de kan tilbydes at gennemgå en uddannelse på frivillig  

 grundlag.
 XK-værnepligtige, der deltager i uddannelsen eller andre aktiviteter på  

 frivilligt grundlag, betragtes ikke som frivillige, og der skal  

 således ikke indgås kontrakt med disse værnepligtige om frivillig tjeneste.  

 De pågældende er ikke obligatoriske medlemmer af Civilforsvars-Forbundet, men  

 kan blive det på frivillig basis.
 Kommunernes civilforsvar bestemmer selv ud fra sine behov for personel,  

 hvilken uddannelse de pågældende skal have inden for de rammer, der er  

 fastsat i Uddannelsesoversigt, CF-form 511, for frivilligt personel.
 Det forudsættes, at der gives dem en grundlæggende CF-uddannelse, som kan  

 bringe dem på niveau med de frivillige, lige som det forudsættes, at der  

 gives den en supplerende grunddannelse.
De XK-værnepligtige kan henvises til CFF/DKB til deltagelse i  

 civilforsvarets grunduddannelse.
Myndigheden kan imidlertid vælge selv at  

 give en modificeret grunduddannelse - eventuelt parallelt med den CF-faglige  

 uddannelse.
Den skal mindst bestå af et grundkursus i førstehjælp, et kursus  

 i elemtentær brandbekæmpelse, en almen orientering om civilforsvaret og om  

 det kommunale civilforsvars tjenesteområder samt en orientering om  

 Civilforsvars-Forbundet/Danske kvinders Beredskab.
Sidstnævnte orientering  

 skal gives af CFF/DKB.
IV  Indkaldelse A .  Under almindelige fredsforhold XV-værnepligtige er ikke forpligtet til at give møde til uddannelse eller  

 anden tjeneste under almindelige fredsforhold, bortset fra deltagelse i  

 kortvarige mønstringer.
En sådan mønstring af de XK-værnepligtige kræver  

 Indenrigsministeriets godkendelse i hvert enkelt tilfælde.
 Disse værnepligtige kan således alene på frivilligt grundlag indkaldes til  

 uddannelse eller anden tjeneste, herunder indbydes til et orienteringsmøde om  

 det kommunale civilforsvar.
B.  Under krig eller andre ekstraordinære forhold XK-værnepligtige kan i en beredskabs- eller krigssituation efter behov  

 indkaldes, når indenrigsministerens tilladelse hertil foreligger.  

 Civilforsvarsstyrelsen vil i en beredsskabsfase søge at opnå ministerens  

 godkendelse til en mønstring af mandskabet på et relativt tidligt tidspunkt,  

 bl.a. med henblik på gennemførelse af en nødtørftig uddannelse af mandskabet.  

 Ved en mønstring i denne forbindelse forstås et kortvarigt fremmøde med  

 henblik på registrering, iklædning og instruktion af mandskabet, hvorefter de  

 pågældende hjemsendes med udrustning og med pålæg om at give møde til  

 uddannelse i henhold til en herom udarbejdet plan og iøvrigt at give møde til  

 fast vedvarende tjeneste ved udsendelse af nærmere meddelelse herom.
Ved mønstringen bør der - foretages kontrol af de pågældendes navne og adresser - afkræves dem yderligere nødvendige oplysninger til brug for oprettelse  

 af stamkort - foretages iklædning af mandskabet - foretages fordeling af mandskabet til de respektive tjenestegrene og - gives dem en orientering om værnepligtigsforholdene og tjenestens  

 nærmere karakter med oplysning om tjenestested og om forestående uddannelse  

 samt eventuelle møde til fast vedvarende tjeneste på et senere tidspunkt.
Indkaldelser til mønstring foretage ved indkaldelsesordrer, der i en  

 beredskabssituation vil tilgå fra Civilforsvarsstyrelsen.
Myndigheden må selv  

 tilføje mødested og mødetidspunkt.
Mobilisering foretages ved ekstraordinære indkaldelsesordrer, der vil  

 tilgå fra Civilforsvarsstyrelsen.
I det omfang Civilforsvarsstyrelsen har  

 modtaget oplysning om de påpældendes mødested, vil dette være anført på  

 indkaldelsesordren.
Det henstilles, at der alene udpeges et mødested i hver kommune.
Såfremt  

 flere mødesteder udpeges, ønskes tilkendegivet hvilke værnepligtige der skal  

 give møde ved de respektive mødesteder.
Såfremt mødestedsrubrikken på grund  

 af manglende oplysninger herom ikke måtte være udfyldt, må det kommunale  

 civilforsvar anføre dette på de modtagne indkaldelsesordrer, forinden  

 udsendelse til de værnepligtige sker.
 Med indkaldelsesordrer/ekstraordinære indkaldelsesordrer følger en  

 navneliste.
V  Udnævnelse til befalingsmænd XK-værnepligtige kan efter civilforsvarslederens nærmere bestemmelse  

 udnævnes til og distinktioners som gruppeførere, delingsførere II samt i  

 særlige tilfælde som delingsførere I efter egnethed og gennemgået uddannelse.
VI  Udrusning A.
Til XK-værnepligtige, der gennemgår en uddannelse i fredstid, udlånes  

 en standardudrusning M/80, som består af:
1 par uniformsbenklæder M/71-M/84 1 uniformsjakke M/71-M/84 1 hætte M/71 1 hue M/71 1 par seler 1 skjorte M/71 1 trøje m/lynlås 1 par grå lange underbenklæder 1 par halvlange støvler 1 hjelm M/52 m/inderhjelm 1 gasmaske, komplet 1 halsklud 1 rundstrikket halstørklæde 1 par strikkede handsker (til ejendom) 1 par arbejdshandsker (1/4-88) B.
Ved mønstring/mobilisering af den resterende styrke i en  

 beredskabssituation vil der i det omfang beholdningerne tillader det blive  

 udleveret en standardudrustning, som består af:
1 par uniformsbenklæder M/50 1 uniformsjakke M/50 1 skråhue M/50 1 kappe M/50 1 skjorte M/50 1 slips 1 par støvler 1 par gamacher 1 hjelm M/52 med inderhjelm 1 halsbeskytter/tørklæde 1 gasmaske, komplet 1 bukserem, Webbing.
 Der forholdes med den udleverede udrustning, herunder med hensyn til  

 udrustningskort, regelmæssigt eftersyn og aflevering, som anført i  

 »Bestemmelser om personaleadministration i det lokale  

 civilforsvar«.
VII Kassation Såfremt en XK-værnepligtig ved fremmøde i en beredskabssituation mener, at  

 hans fysiske eller psykiske tilstand er til hinder for tjenestens udførelse,  

 forelægges sagen for vedkommende udskrivningskreds, om muligt bilagt en  

 lægeerklæring fra den værnepligtiges egen læge, med henblik på en fornyet  

 bedømmelse af hans tjenstdygtighed.
VIII Ydelser Ved fremmøde i det kommunale civilforsvar til uddannelse eller anden  

 tjeneste godtgøres efter de herom gældende regler.
Civilforsvarsstyrelsen  

 yder kommunerne refusion for uddannelsesudgifter efter reglerne om afregning  

 af de ved kommunen afholdte statslige cicilforsvarsudgifter efter satsen for  

 uddannelse m.v. af værnepligtigt personel i det lokale civilforsvar.
Samme  

 sats anvendes, når myndigheden selv giver grunduddannelsen, og ved den  

 supplerende grunduddannelse.
F.
Trosbjerg brigadechef Bilag 27.1 Emne: Fritagelse for værnepligtstjeneste i fredstid Det er bestemt, at De ikke skal indkaldes til værnepligtstjeneste i  

 fredstid.
 I stedet er De overført til civilforsvarets personelreserve, hvor De vil  

 være registreret til De fylder 50 år.
 Lovgivningen åbner mulighed for at indkalde Dem til mønstringer, ligesom  

 De i beredskabs- og krisesituationer kan indkaldes til at udføre  

 civilforsvarsopgaver.
 Der findes dog ingen aktuelle planer om at indkalde Dem i fredstid.
 Hvis De ønsker at aftjene »frivillig værnepligtstjeneste«, kan  

 De rette henvendelse til:
 De kan dog ikke aftjene værnepligtstjeneste, hvis De på sessionen er  

 bedømt: Begrænset egnet til garnisonstjeneste (B:GT).
Hvis De er eller bliver antaget til frivillig tjeneste i hjemmeværnet, kan  

 De overføres dertil.
De skal i så fald skriftligt anmode Deres  

 hjemmeværnsenhed herom.
Hjemmeværnet vil så underrette  

 Civilforsvarsstyrelsen.
Denne skrivelse bør De gemme.
De kan få behov for at dokumentere Deres  

 værnepligtsforhold (eksempelvis ved ansøgning om stillinger o.lign.).
 Afgørelsen er truffet i medfør af Værnepligtsloven af 30. maj 1980,  

 kapitel III og IV.
Med venlig hilsen O.
Husum Frederiksen sektionschef Bilag 27.2 Bilag 27.3 Bilag 28 Kontrakt om frivillig tjeneste i civilforsvaret idet jeg erklærer mig villig til ved uddannelse, øvelser,  

 fredstidskatastrofer og forøget beredskab, at forrette tjeneste på  

 nedenstående betingelser:
A: Uddannelse og øvelser 1. Jeg forpligter mig til uden for normal arbejdstid  

 at gennemgå den for mit tjenesteområde nødvendige uddannelse, herunder  

 øvelsesdeltagelse m.v. i indtil 50 timer om året.
 2. Jeg er bekendt med, at jeg i forbindelse med  

 øvelser og uddannelse får refusion af befordringsudgifter efter de regler,  

 der gælder for statens tjenestemænd (sats B), samt fri forplejning efter  

 regler fastsat af Civilforsvarsstyrelsen.
B.
Fredstidskatastrofer 1. Jeg forpligter mig til at søge at opnå min til  

 enhver tid værende arbejdsgivers tilladelse til at opfylde de i forbindelse  

 med fredstidskatastrofeberedskab følgende forpligtelser.
 2. I forbindelse med sådan rådighedstjeneste får jeg  

 refusion af befordringsudgifter efter regler, der gælder for statens  

 tjenestemænd (sats B), fri forplejning samt godtgørelse for tabt  

 arbejdsfortjeneste m.v. inden for et maksimumsbeløb efter regler fastsat af  

 Civilforsvarsstyrelsen.
C.
Forøget beredskab 1. Jeg erklærer, at jeg ikke i tilfælde af forøget  

 beredskab har mødepligt ved militæret, mødepligt som værnepligtig i  

 civilforsvaret eller har påtaget mig andre opgaver, der vil være uforenelige  

 med frivilligcivilforsvarstjeneste.
 2. Jeg er bekendt med, at jeg under forøget beredskab  

 bliver aflønnet efter nærmere af Indenrigsministeriet fastsatte regler.
 3. Jeg er bekendt med, at jeg ikke kan bringe  

 nærværende kontrakt til ophør ved opsigelse under krig eller andre  

 ekstraordinære forhold, og at det kan være forbundet med strafsnsvar at  

 unddrage sig sine forpligtelser efter kontrakten i en sådan situation.
D. Øvrige bestemmelser 1. Jeg forpligter mig til at efterkomme de af mine  

 foresatte givne befalinger og anvisninger.
 2. Jeg forpligter mig til straks at underrette  

 civilforsvaret om ændringer i mine forhold, som hindrer eller vanskeliggør en  

 opfyldelse af mine ovenfor påtagne forpligtelser.
 3. Jeg er bekendt med, at jeg i ulykkestilfælde under  

 uddannelse, øvelse eller anden civilforsvarstjeneste er omfattet af lov om  

 erstatning til skadelidte værnepligtige m.fl.
 Jeg er bekendt med, at jeg i tilfælde af ødelæggelse af mit tøj eller  

 anden beskadigelse af mine ejendele i tjenesten har mulighed for erstatning  

 for den lidte skade efter ansøgning og konkret vurdering i det enkelte  

 tilfælde.
 4. Jeg forpligter mig til at overholde de anvisninger,  

 der er givet for opbevaring og vedligeholdelse af udrustning, og jeg hæfter  

 økonomisk for skade på og tab af den udleverede udrustning efter dansk rets  

 almindelige erstatningsregler.
 5. Jeg er bekendt med, at de forpligtelser, som jeg  

 frivilligt påtager mig i kontrakten, under særlige omstændigheder (forøget  

 beredskab) vil kunne pålægges mig i medfør af et pålæg efter  

 civilforsvarsloven.
E.
Opsigelse af kontrakt 1. Nærværende kontrakt kan fra begge sider opsiges med  

 3 måneders varsel til den 1. i en måned.
Dog kan jeg ikke selv opsige  

 kontrakten under krig eller andre ekstraordinære forhold, jf. pkt.
C. 3. og  

 pkt.
D. 5.
 Jeg er bekendt med, at civilforsvaret kan ophæve tjenesteforholdet uden  

 varsel, hvis jeg misligholder kontrakten.
F.
Særlige betingelser Der gælder endvidere nedenstående betingelser for min tjeneste --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- --------------------------------------------------------------------- Jeg er bekendt med, at jeg som frivillig i civilforsvaret og medlem af  

 Civilforsvars-Forbundet har særlige foreningsmæssige rettigheder og  

 muligheder.
Kvindelige frivillige har som DKB'ere tillige de særlige  

 rettigheder og beføjelser, som er tillagt denne organisations medlemmer.
Bilag 28.1 VEJLEDNING TIL KONTRAKT OM FRIVILLIG TJENESTE I CIVILFORSVARET Alle som ønsker at indgå kontrakt om frivillig tjeneste i civilforsvaret  

 skal have gennemgået grunduddannelsen.
Undtaget heraf er alene personer, der  

 i forvejen har modtaget en tilsvarende uddannelse, samt personer, der er  

 tilknyttet den mobile sirenevarsling.
De sidstnævnte modtager en 3 timers  

 introduktion.
Videre undtages - Personer, der indgår i bedriftværn eller boligværn - Personer, f.eks. spejdere eller samaritter, der efter særlig aftale  

 gruppevis ad hoc stilles til rådighed for civilforsvaret - Eventuelle personer, der indgår i Samrådets børneordning som ad hoc  

 børnepassere, og - Alle, som indgår i politiets civilforsvarsordenskorps.
 Der er følgende bemærkninger til kontraktformularens enkelte punkter:
Afsnit A.
Uddannelse og øvelser, er det grundlæggende afsnit, som  

 gælder alle frivillige.
Personelbekendtgørelsens økonomiske bestemmelser (se bilag 1.1 og 1.2) er  

 indsat her som en oplysning til den frivilige.
Tilsvarende punkter er optaget  

 under afsnit B og C.
Bestemmelsen under afsnit B.
Fredstidskatastrofer, punkt 1, er  

 medtaget for at undgå konflikter, der kan opstå, hvis en arbejdsgiver ved  

 indkaldelse af frivillige til indsats ved fredstidskatastrofer modsætter sig,  

 at den ansatte forlader arbejdspladsen i arbejdstiden.
Bestemmelsen under afsnit C.
Forøget beredskab, punkt 1, er  

 medtaget for at fastslå, at den frivillige er forpligtet til at møde i  

 henhold til kontrakten ved forøget beredskab.
 Under forøget beredskab - i modsætning til fredstidskatastrofer - gælder  

 ifølge § 6, stk. 2, i civilforsvarsloven, at en frivillig ikke ved opsigelse  

 kan bringe sin pligt til at gøre tjeneste i civilforsvaret til ophør.
 Da der i disse tilfælde er tale om en mødepligt, vil en undladelse af  

 fremmøde være en overtrædelse af bestemmelserne i civilforsvarslovens kapitel  

 VI.
Under afsnit F.
Særlige betingelser kan f. eks. bemærkes, at den  

 pågældende er fritaget for at indgå i det fredsmæssige katastrofeberedskab  

 eller ikke kan møde i tilfælde af forøget beredskab på grund af anden  

 mødepligt/designering.
 Kontrakten, der udfyldes i 2 eksemplarer, skal underskrives af såvel den  

 frivillige som af civilforsvarsmyndigheden, politiet eller af DKB.
 X-værnepligtige, der frivilligt melder sig til uddannelse i det kommunale  

 civilforsvar eller politiets civilforsvarsordenskorps skal ikke underskrive  

 kontrakt, idet de betragtes som værnepligtige, ikke som frivillige.
 Det pålægges myndighederne at indberette til Civilforsvars- Forbundet om  

 tilmeldelser, kontraktindgåelser, flytninger, udmeldelser og dødsfald.
 Yderligere eksemplarer af formularerne vedrørende frivillig tjeneste i  

 civilforsvaret kan rekvireres i Civilforsvars-Forbundet.
