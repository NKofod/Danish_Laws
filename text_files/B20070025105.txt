Bekendtgørelse  

 om udbetaling af særligt tilskud til kommuner som følge af nedsættelse af  

 grundskyldpromillen I medfør af § 3, stk. 3, i lov nr. 1554 af 20.  

 december 2006 om ændring af lov om kommunal ejendomsskat (Nedsættelse af  

 grundskyldpromillen for ejendomme, der må anses for benyttet til landbrug,  

 gartneri, planteskole, frugtplantage eller skovbrug), fastsættes:
 § 1.  

  

 Bekendtgørelsen omfatter de tilskud, som statskassen for skatteåret 2007 yder  

 til kommuner som følge af nedsættelsen af grundskyldpromillen, jf. § 3,  

 stk. 3, i lov nr. 1554 af 20. december 2006 om ændring af lov om  

 kommunal  

 ejendomsskat.
§ 2.  

  

 Indenrigs- og Sundhedsministeriet foretager opgørelsen af tilskuddene til de  

 enkelte kommuner.
Opgørelsen for skatteåret 2007 sker på grundlag af  

 indberetninger  

 fra de berørte kommuner om størrelsen af den samlede nedsættelse for  

 skatteåret  

 2007 af grundskylden i de enkelte kommuner, jf. § 3, stk. 3, i lov  

 nr. 1554 af 20. december 2006 om ændring af lov om kommunal ejendomsskat.  

 Indenrigs- og Sundhedsministeriet kan kræve nærmere dokumentation fra  

 kommunerne med hensyn til de indberettede beløb.
§ 3.  

  

 Indenrigs- og Sundhedsministeriet udbetaler et foreløbigt kompensationsbeløb  

 i  

 2. halvår 2007 til de berørte kommuner.
Det efterfølgende år foretages der en  

 regulering af de udbetalte tilskud.
Herefter foretages ikke yderligere  

 efterregulering.
 § 4.  

  

 De  

 kommuner, der modtager tilskud, skal efter Indenrigs- og Sundhedsministeriets  

 anmodning det efterfølgende år indsende en af kommunens revision attesteret  

 erklæring om, at opgørelsen af nedsættelsesbeløbene for skatteåret 2007 er  

 sket  

 i overensstemmelse med lovgivningens regler.
 § 5.  

  

 Bekendtgørelsen træder i kraft den 1. april 2007.
