Vedtaget af Folketinget ved 3. behandling den 23. februar 2012 Forslag til Lov om ændring af lov om godskørsel og lov om buskørsel (Arbejdstid for selvstændige vognmænd) § 1 I lov om godskørsel, jf. lovbekendtgørelse nr. 1086 af 8. september 2010, som ændret ved § 44 i lov nr. 718 af 25. juni 2010 og § 1 i lov nr. 471 af 18. maj 2011, foretages følgende ændring:
 1. § 2, stk. 2, affattes således:
»Stk. 2. Transportministeren kan fastsætte regler med henblik på anvendelse eller gennemførelse af EU-regler om godskørsel med motorkøretøjer og arbejdstid for selvstændige vognmænd samt tilsvarende aftaler med andre lande.« § 2 I lov om buskørsel, jf. lovbekendtgørelse nr. 1087 af 8. september 2010, som ændret ved § 43 i lov nr. 718 af 25. juni 2010 og § 2 i lov nr. 471 af 18. maj 2011, foretages følgende ændring:
 1. § 18, stk. 1, nr. 1, affattes således:
 »1) anvendelse eller gennemførelse af EU-regler om buskørsel med motorkøretøjer og arbejdstid for selvstændige vognmænd samt tilsvarende aftaler med andre lande,«.
§ 3 Loven træder i kraft den 1. marts 2012.
