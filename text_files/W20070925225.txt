Landsskatteretskendelse vedr.
Afslag på tilladelse til  

 skattefri aktieombytning - kommanditselskab/kommanditister Sagen vedrører anmodning om  

 tilladelse til skattefri aktieombytning Landsskatterettens  

 afgørelse SKAT, Hovedcenteret har  

 afvist at give tilladelse til skattefri aktieombytning.
 Landsskatteretten stadfæster  

 det meddelte afslag.
Sagens oplysninger K/S B er ejet af ca. 7.000  

 kommanditister og ejerskabet er fordelt på ca. 21.000 kommanditanparter.  

 Kommanditisterne er personer og aktie- eller anpartsselskaber, der er  

 hjemmehørende i Danmark, idet der dog er 158 kommanditister med i alt 376  

 kommanditanparter, der er hjemmehørende i udlandet.
Ansøgningen om  

 aktieombytning omfatter udelukkende de af aktionærerne, der er hjemmehørende  

 i  

 Danmark og underlagt fuld dansk skattepligt.
 Den eneste aktivitet for K/S  

 B er ejerskabet af samtlige aktier i  

 A  

 A/S.
A A/S ejer to ældre  

 produkttankskibe C og D.
Selskabet har endvidere indgået kontrakt om  

 nybygning  

 af yderligere et produkttankskib til forventet levering i 2006. Med henblik  

 på  

 at forny flåden, forventes de 2 ældre produkttankskibe afhændet.
A A/S ejer 50 % af  

 selskaberne E Ltd. og F Ltd. og 80 % af kommanditselskaberne K/S G og K/S H,  

 der hver ejer et skib.
Endelig ejer A A/S 50 % af et selskab, der skal  

 forestå  

 nybygningen af et kemikalietankskib til levering i september/oktober 2005.
 A  

 koncernens aktivitet består således  

 udelukkende af rederivirksomhed, der kan opdeles i drift af produkttankskibe,  

 multipurposeskibe (dvs. skibe der kan anvendes til flere forskellige formål)  

 og  

 kemikalietankskibe.
 Ledelsen i A A/S har lagt en  

 vækststrategi for koncernen, hvori indgår en børsnotering af A A/S.  

 Aktieombytningen er et led i denne børsnotering, idet holdingselskabet (det  

 erhvervende  

 selskab) skal børsnoteres.
 Formålet med børsnoteringen  

 er primært ønsket om at opnå øget opmærksomhed om koncernens aktiviteter,  

 bl.a.  

 via medierne og løbende offentliggørelse af forhold om koncernen, at øge  

 likviditeten i ejerandelene og at skabe øget mulighed for  

 kapitalfremskaffelse.
Repræsentanten har oplyst, at  

 Københavns Fondsbørs har offentliggjort planer om etablering af en alternativ  

 markedsplads i regi af fondsbørsen.
Den alternative markedsplads forventes  

 etableret ultimo 2005. Ledelsen i A A/S og selskabets rådgivere har haft  

 drøftelse med fondsbørsen om optagelse på den alternative markedsplads og  

 ledelsen forventer, at børsnoteringen vil ske i dette regi.
Repræsentanten  

 har  

 bemærket, at aktier der noteres på den nye markedsplads skattemæssigt anses  

 for  

 unoterede aktier.
Det er repræsentantens  

 vurdering, at den nuværende ejerstruktur imidlertid giver væsentlige  

 praktiske  

 vanskeligheder for en børsnotering af A A/S, idet ejerstrukturen virker  

 unødig  

 indviklet og sætter hindringer for en effektiv handel med selskabets aktier.  

 Den nuværende ejerstruktur vil derfor bevirke, at man ikke vil opnå de  

 fordele  

 ved en notering af selskabets aktier, som ellers påregnes.
For at skabe en  

 enklere ejerstruktur  der er egnet til en børsnotering  ønskes  

 derfor  

 etableret et holdingselskab ved apportindskud af kommanditanparterne i et nyt  

 holdingselskab I Holding A/S.
Da kommanditselskabet er  

 skattemæssigt  

 transparent er indskuddet af kommanditanparterne skattemæssigt at anse for  

 apportindskud af aktier i A A/S, hvorfor transaktionen efter repræsentantens  

 opfattelse kan omfattes af reglerne om skattefri aktieombytning.
Ved aktieombytningen  

 forventes samtlige  eller næsten samtlige  kommanditandele  

 ombyttet til I  

 Holding A/S.
Eventuelle kommanditister, der ikke ønsker at ombytte deres  

 kommanditandele til aktier i I Holding A/S, forventes indløst kontant,  

 således  

 at I Holding A/S bliver 100 % ejer af A A/S via helejerskab af K/S B.
Det  

 eventuelle kontante vederlag som led i aktieombytningen forventes at være  

 beskedent.
Umiddelbart efter ombytningen  

 opløses K/S B, således at I Holding A/S bliver direkte ejer af samtlige  

 aktier  

 i A A/S.
Det vil herefter være aktierne i I Holding A/S, der noteres på  

 Københavns Fondsbørs alternative markedsplads.
Efter ombytningen forventes I  

 Holding A/S ejerskab af A A/S bibeholdt i en længere årrække og i  

 minimum 3 år  

 efter ombytningen.
Såfremt det ikke stiller hindringer i vejen for SKATs  

 tilladelse til aktieombytningen ønskes dog mulighed for indenfor 3 års  

 perioden  

 at sammenlægge I Holding A/S og A A/S ved en skattefri fusion, forudsat at  

 der  

 om nødvendigt opnås særskilt tilladelse til fusionen på et senere tidspunkt.
 Ledelsen i A A/S er  

 indstillet på at imødekomme et sædvanligt anmeldelsesvilkår i 3 år efter  

 ombytningen.
Vedrørende de skattemæssige  

 konsekvenser af aktieombytningen har repræsentanten anført, at  

 kommanditisterne  

 i K/S B i dag anses skattemæssigt for aktionærer i A A/S.
Ved  

 kommanditisternes  

 afhændelse af kommanditanparter behandles kommanditisterne derfor efter de  

 sædvanlige regler for beskatning ved afståelse af unoterede aktier, ligesom  

 det  

 er kommanditisterne, der beskattes af aktieudbytter, der udloddes fra A A/S.
Repræsentanterne har overfor  

 Told- og Skattestyrelsen bekræftet, at det ikke er de enkelte kommanditister,  

 der udøver de selskabsretlige beføjelser i A A/S, men derimod K/S B.  

 Repræsentanterne var imidlertid af den opfattelse, at den skattemæssige  

 transparens også måtte slå igennem på dette punkt, således at  

 kommanditisterne  

 i K/S B måtte betragtes som selskabsdeltagere i A A/S.
Repræsentanterne var  

 således af den opfattelse, at det er de enkelte kommanditister, der skal  

 betragtes som selskabsdeltagere i relation til aktieavancebeskatningsloven §  

 13  

 og ikke K/S B.
 Efter aktieombytningen bliver  

 kommanditisterne aktionærer i I Holding A/S og beskattes efter samme regler  

 som  

 hidtil samt bibeholder samme skattemæssige anskaffelsessum og  

 tidspunkt, som  

 de i dag har for aktierne i A A/S.
 Det er videre anført, at  

 aktieombytningen ikke har skattemæssige konsekvenser for A A/S.
 Ved en eventuel efterfølgende  

 skattefri fusion af I Holding A/S og A A/S indtræder I Holding A/S  

 fuldstændigt  

 i A A/S skattemæssige situation, herunder i bindingsperioden i  

 tonnageskatteordningen, jf. tonnageskattelovens § 2.
 Skattecenteret har som  

 skatteansættende myndighed for A A/S ikke fundet, at der er noget til hinder  

 for at der meddeles tilladelse til det ansøgte.
 Aktieombytningen er ikke  

 foretaget.
SKAT, Hovedcenterets  

 afgørelse Tilladelse til skattefri aktieombytning  

 er nægtet.
 Det følger af  

 aktieavancebeskatningsloven § 13, stk. 2, 1. pkt., at ved ombytning af  

 aktier,  

 jf. stk. 1, forstås den transaktion, hvorved et selskab erhverver en andel i  

 et  

 andet selskabs aktiekapital med den virkning, at det opnår flertallet af  

 stemmerne i dette selskab, ved til gengæld for værdipapirer tilhørende  

 aktionærerne i det andet selskab at tildele dem aktier eller anparter i det  

 første selskab og eventuelt en kontant udligningssum.
 Det må herefter afgøres, om  

 det i relation til aktieavancebeskatningsloven § 13, stk. 2 er  

 kommanditisterne  

 i K/S B, der skal betragtes som aktionærer i A A/S, eller om det er K/S B,  

 der  

 skal betragtes som aktionær i A A/S.
Kommanditselskaber og  

 interessentskaber betragtes efter dansk skatteret som skattemæssigt  

 transparente  

 enheder.
Det er således deltagerne, der skal beskattes af kommanditselskabet  

 eller interessentskabets indtægter.
På tilsvarende vis har deltagerne fradrag  

 for kommanditselskabet eller interessentskabets omkostninger efter de herom  

 gældende regler.
 Det forhold at et  

 kommanditselskab i relation til allokering af skattepligtig indkomst og  

 fradrag  

 i denne er skattemæssigt transparent, er imidlertid ikke ensbetydende med, at  

 den skattemæssige transparens også gælder, når der er tale om skattefri  

 aktieombytning efter aktieavancebeskatningsloven § 13.
 Det er således  

 kommanditisterne i K/S Difko B, der ved den påtænkte disposition reelt  

 ombytter  

 anparter i et kommanditselskab mod at modtage aktier i et kapitalselskab.  

 Denne  

 transaktion kan ikke anses at være omfattet af aktieavancebeskatningsloven §  

 13. Dette er tidligere forudsat i SKATs praksis, idet der henvises til  

 SKM2004.164.TSS, hvor det var forudsat, at et sameje var selskabsdeltager.
Selv hvis man måtte antage,  

 at der kunne foretages en ombytning af aktier på den af repræsentanten  

 ønskede  

 måde, så følger det af Højesterets dom i UfR 1983.318, at udlodning af aktier  

 fra et interessentskab til interessenterne medfører afståelsesbeskatning hos  

 de  

 enkelte interessenter.
Retsopfattelsen i UfR 1983.318 er stadigvæk gældende  

 ret, jf. f.eks. ligningsrådets afgørelse i TfS 2004, 106 og  

 ligningsvejledningen afsnit E.I.6.
Reglerne om skattefri  

 aktieombytning implementerer reglerne i fusionsdirektivet.
Told- og  

 Skattestyrelsen  

 har i relation til bestemmelserne om skattefri spaltning i fusionsskatteloven  

   

 der også implementerer reglerne fusionsdirektivet  haft en sag til  

 bedømmelse  

 (den ovenfor nævnte SKM2004.164.TSS), hvori der i selskabets deltagerkreds  

 indgik et sameje, der på tilsvarende måde som et kommanditselskab er  

 transparent i skattemæssig henseende.
Sagen handlede om et selskab, der var  

 ejet af to personlige aktionærer og af et sameje  hvis deltagere var de  

 to  

 personlige aktionærer.
Der blev ansøgt om tilladelse til at foretage en  

 ophørsspaltning af selskabet efter reglerne i fusionsskatteloven.
Samtlige  

 selskabets aktiver var oprindeligt forudsat overført med succession til to  

 nye  

 selskaber, hver ejet af en personlig aktionær.
Det var ikke hensigten at  

 opløse  

 samejet ved en skattepligtig overdragelse.
Told- og Skattestyrelsen fandt i  

 denne sag, at kun de af de personlige aktionærer direkte ejede andele kunne  

 spaltes med succession, jf. fusionsskatteloven.
Den af samejet ejede andel,  

 der  

 ifølge en efterfølgende revideret spaltningsanmodning vederlagdes med  

 likvider,  

 blev anset for afhændet af deltagerne jf. fusionsskattelovens § 15 b, stk. 4,  

 2. pkt., og beskatning af deltagerne ville, jf. fusionsskatteloven § 9, stk.  

 2,  

 ske i medfør af aktieavancebeskatningsloven.
Told- og Skattestyrelsen henså  

 ved  

 denne afgørelse til Højesterets afgørelse i UfR 1983.318.
En ombytning af aktier i A  

 A/S, hvorved kommanditisterne i K/S B som vederlag for anparterne i K/S B  

  og  

 dermed indirekte aktierne i A A/S  modtager aktier i I Holding A/S, kan  

 efter  

 SKATs opfattelse ikke lade sig gøre uden en forudgående opløsning og  

 udlodning  

 af aktierne i A A/S til de enkelte kommanditister.
Der er herved henset til  

 UfR  

 1983.318 og SKM2004.164.TSS.
 En tilladelse til det ansøgte  

 må efter SKATs opfattelse anses som en omgåelse af UfR 1983.318.
 De af repræsentanten nævnte  

 situationer vedrørende opløsning af interessentskaber og kommanditselskaber  

 ved  

 skattefri virksomhedsomdannelse, skattefri fusion og skattefri tilførsel af  

 aktiver kan efter SKATs opfattelse ikke føre til et andet resultat.
Klagerens påstand og  

 argumenter Selskabets repræsentant har  

 nedlagt påstand om, at der skal gives tilladelse til skattefri  

 aktieombytning,  

 således at kommanditisterne i K/S B ombytter deres kommanditandele med aktier  

 i  

 et nystiftet holdingselskab "I Holding A/S".
 Da K/S B skattemæssigt er  

 transparent, kan transaktionen omfattes af aktieavancebeskatningslovens § 13,  

 stk. 1 og 2.
 Kommanditisternes  

 skattemæssige situation ændres ikke som følge af aktieombytningen, idet de  

 såvel før som efter aktieombytningen anses for aktionærer i A A/S og  

 aktieombytningen ændrer ikke på deres anskaffelsestidspunkt eller  

 anskaffelsessum.
Kommanditanparterne handles i  

 dag via Dansk Aktie- og Anpartsbørs A/S.
Ved aktieombytningen og den  

 efterfølgende  

 børsnotering opnår kommanditisterne en større omsættelighed af deres  

 ejerandele,  

 ligesom handelsomkostningerne vil falde markant.
Kommanditselskaber og andre  

 personselskabers transparens er total i skattemæssig forstand, med mindre  

 dette  

 særskilt er reguleret ved lov.
Transparensen gælder derfor også i relation  

 til  

 reglerne om skattefri aktieombytning, hvorfor kommanditisterne og ikke  

 kommanditselskabet skal anses for at være aktionærer i A A/S i relation til  

 aktieavancebeskatningslovens § 13, stk. 1 og 2.
Transaktionen er endvidere  

 ikke en omgåelse af Kaehler-dommen.
Ejerne opnår ganske vist, at der kan  

 gennemføres en ændring af ejerstrukturen, uden at der derved udløses skat.  

 Dette er dog ikke anderledes end ved enhver anden transaktion, der  

 gennemføres  

 med succession.
Det forhold, at et personselskab opløses uden umiddelbar  

 beskatning, kan ikke i sig selv føre til, at omstruktureringen ikke kan  

 gennemføres med succession.
Kaehler-dommen medfører kun beskatning, hvis der  

 ikke gælder særlige regler, som undtager herfor, hvilket er tilfældet med  

 aktieavancebeskatningslovens § 13, stk. 1 og 2.
SKATs indstilling SKAT har indstillet det  

 påklagede afslag stadfæstet.
Landsskatterettens  

 bemærkninger og begrundelse Anmodningen om tilladelse til  

 skattefri aktieombytning er indgivet til SKAT ved brev af 1. juli 2005 i  

 henhold til dagældende bestemmelse i § 13 i aktieavancebeskatningsloven.
 Den 1. januar 2006 er  

 aktieavancebeskatningsloven, som affattet ved lov nr. 1413 af 21. december  

 2005, trådt i kraft.
 Kommanditselskabet har ikke  

 foretaget aktieombytningen inden den 1. januar 2006.
 Da skattefri aktieombytning  

 ikke kan foretages med tilbagevirkende kraft, og da aktieombytningen ikke de  

 facto er foretaget inden 1. januar 2006, skal anmodningen vurderes i henhold  

 til de på afgørelsestidspunktet gældende regler for skattefri aktieombytning,  

 dvs. i henhold til § 36 i aktieavancebeskatningsloven, som denne er affattet  

 ved lov nr. 1413 af 21. december 2005.
Det fremgår af § 36, stk. 1,  

 1. pkt., at aktionærerne i det erhvervede selskab ved ombytning af aktier har  

 adgang til beskatning efter reglerne i fusionsskattelovens §§ 9 og 11, når  

 såvel det erhvervende som det erhvervede selskab er omfattet af begrebet  

 selskab i en medlemsstat i artikel 3 i direktiv 90/434/EØF.
Endvidere fremgår  

 det af § 36, stk. 1, 5. pkt., at bestemmelserne i § 36, stk. 1, 1.-4. pkt.  

 ikke  

 finder anvendelse, når det erhvervede eller det erhvervende selskab ved  

 beskatningen her i landet anses for at være en transparent enhed.
 Det bemærkes, at uanset at  

 K/S B i skattemæssig henseende anses transparent, er det kommanditselskabet,  

 der betragtes som ejer af de omhandlede aktier, hvorved en aktieombytning  

 foretaget af kommanditisterne i K/S B forudsætter at aktierne er udlagt til  

 de  

 enkelte kommanditister med de deraf følgende skattemæssige konsekvenser, jf.  

 UfR 1983.318.
 Ved det ansøgte, hvorved  

 aktierne ikke forlods er udlagt til kommanditisterne, er det således K/S B,  

 der  

 i aktieavancebeskatningslovens § 36's forstand er det erhvervede selskab.
 Da et kommanditselskab ikke  

 er et selskab i en medlemsstat i artikel 3 i direktiv 90/434/EØF's forstand,  

 og  

 da et kommanditselskab i skattemæssig henseende anses at være en transparent  

 enhed, kan kommanditisterne i K/S B ikke ombytte deres kommanditanparter med  

 aktier i et holdingselskab ("I Holding A/S").
 Det påklagede afslag på tilladelse til skattefri  

 aktieombytning stadfæstes derfor.
