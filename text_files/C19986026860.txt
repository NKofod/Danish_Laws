Branchevejledning for forurenede  

 tjære/asfaltgrunde Indholdsfortegnelse 1. Indledning 2. Anvendte anlæg og processer 2.1 Asfaltfremstilling 2.1.1 Indledning 2.1.2 Vejbelægningsmaterialer 2.1.3 Asfaltproduktion 2.2 Tagpapfremstilling 2.3 Forureningskilder 3. Orienteringsfasen 4. Undersøgelsesteknik 4.1 Prøvetagning 4.2 Prøvebeskrivelse 4.2.1 Formål 4.2.2 Jordprøver 4.2.3 Vandprøver 4.3 Kemiske analyser 4.3.1 Jordprøver 4.3.2 Vandprøver 4.3.3 Luftprøver ved indeklimamålinger 5. Risikovurderinger 5.1 Principper 5.2 Grundvand 5.2.1 Kritiske stoffer fra tjære/asfaltgrunde 5.2.2 Kvalitetskrav 5.3 Arealanvendelse 5.3.1 Kritiske stoffer 5.3.2 Jordkvalitetskriterier 5.4 Recipienter 5.4.1 Kritiske stoffer fra tjære/asfaltgrunde 5.4.2 Kvalitetskrav 6. Afværge-, drift- og kontrolfasen 6.1 Afværgeforanstaltninger 6.2 Grundvand 6.2.1 Oppumpning 6.2.2 Afledning 6.2.3 Vandrensning 6.3 Jord 6.3.1 In-situ og on-site rensningsteknikker 6.3.2 Afgravning, behandling og deponering af jord 6.3.3 Afgravningskrav 6.4 Byggetekniske foranstaltninger 6.5 Drifts- og kontrolfasen 7. Referencer Appendiks TA1 - Erfaringsopsamling 1. Indledning Efter affaldsdepotloven og den tilhørende  

 branchebekendtgørelse /13/ overgår størstedelen af  

 kompetencen efter affaldsdepotloven vedrørende  

 tjære/asfalt-grunde til amtsrådene og Københavns og  

 Frederiksberg kommuner (herefter kaldet amtsrådene).
 I en generel vejledning er overordnet beskrevet, hvorledes  

 forureningsundersøgelser og afværgeforanstaltninger  

 gennemføres /1/.
 I tilknytning til den generelle vejledning er  

 nærværende branchespecifikke vejledning udarbejdet.
 Der er desuden udarbejdet en vejledning vedrørende  

 kvalitetskriterier /7/, der indeholder kvalitetskriterier og analysemetoder  

 til jord for stoffer, som hyppigt forekommer som forurening på de  

 grunde, hvor sagsbehandlingen er uddelegeret til amtsrådene.
Det skal præciseres, at den generelle  

 branchevejledning samler de generelle retningslinier, som gælder for  

 alle de uddelegerede brancher.
Nærværende vejledning skal derfor  

 benyttes sammen med den generelle branchevejledning og vejledningen  

 vedrørende kvalitetskriterier.
 Vejledningen indeholder anvisninger og status over viden  

 om forurening af grunde, hvor der har ligget eller stadig ligger  

 tjære/asfaltfabrikker.
Vejledningen omhandler fabrikker, hvor der er blevet eller  

 bliver fremstillet vejbelægningsmaterialer eller tagpap ved brug af  

 tjære eller bitumen.
Vejledningen kan dermed også i et vist  

 omfang anvendes på grunde, hvor der er foretaget  

 tjæredestillation.
Vejledningen omhandler ikke lokaliteter, hvor der er  

 produceret tjære eller bitumen som for eksempel gasværker og  

 olieraffinaderier.
Vejledningen omhandler heller ikke mindre  

 tjærekogerier, hvor man for eksempel har tjæret fiskegarn.
 Vejledningens anvisninger kan dog i et vist omfang  

 overføres til forureningssager på disse grundtyper.
2. Anvendte anlæg og processer 2.1 Asfaltfremstilling 2.1.1 Indledning Fra 1820 og i de næste ca. 100 år dominerede  

 Mac Adams vejbygningsmetode.
Makadamisering, som den kaldtes, blev  

 udført med ret store skærver, som blev udlagt i et lag på  

 15-20 cm.
Mellemrummene blev udfyldt med grus og/eller ler.
 Omkring århundredeskiftet begyndte man at  

 hælde tjære over makadammen (skærver og grus) for at  

 dæmpe støvplagen fra vejene.
Fremstillingen af bitumenemulsion til afløsning af  

 tjæren begyndte i 1920'erne.
Bitumenemulsion kan anvendes i kold  

 tilstand i modsætning til tjære, og denne egenskab  

 forøgede anvendelsesmulighederne og udbredelsen.
 Med ønsket om mere jævne belægninger  

 blev de første asfalttyper udviklet i trediverne.
Asfalt Asfalt er betegnelsen for en blanding af bindemiddel og  

 mineralsk stof (sten, grus og kalk).
Som bindemiddel anvendtes tidligere bitumen,  

 bitumenopløsning og tjære.
Tjære blev dels brugt som  

 eneste bindemiddel (i årene før og lige efter 2. verdenskrig),  

 og dels brugt som klæbeforbedrer.
Med enkelte undtagelser stoppede  

 brugen af tjære omkring 1976. I dag bruges som bindemiddel bitumen og  

 bitumenemulsion (som er en blanding af bitumen og vand) samt i stadig mindre  

 udstrækning bitumenopløsning.
Fedtaminer bruges som  

 klæbeforbedrer.
 Ved produktion af asfalt blandes de opvarmede materialer.  

 Der indgår ikke kemiske reaktioner.
I begyndelsen blev asfalt fremstillet ved at  

 oversprøjte de opvarmede sten med tjære.
Herefter blev stenene  

 med det klæbrige lag af tjære blandet med varm bitumen.
 Asfaltbelægningen blev i reglen udlagt som  

 2-lagsbelægning med makadam som bærelag.
 Ved anvendelsen af en "stivere" tjære, kunne bitumen  

 og tjære blandes før tilsætning af stenmateriale.
Denne fremgangsmåde blev taget i brug omkring  

 1950-1960. Op til 8 vægtprocent tjære blev iblandet den varme  

 bitumen.
I alt udgjorde den samlede mængde bindemiddel mellem 4,5% og  

 6% af asfalten.
 Brugen af tjære som en del af bindemidlet ved  

 asfaltfremstilling ophørte næsten helt fra ca. 1972. Herefter  

 anvendes forskellige typer af bitumen /2/ og /3/.
2.1.2 Vejbelægningsmaterialer Asfalttyper Asfalt fremstilles i en række kvaliteter  

 afhængigt af trafikbelastningen.
Som hovedtyper kan nævnes  

 pulverasfalt, asfaltbeton og støbeasfalt.
Pulverasfalt Pulverasfalt anvendes til veje med en ringe  

 trafikbelastning samt til underlag for de hårdere asfalttyper.  

 Pulverasfalt fremstilles ved at blande stenmateriale og 5-7%  

 bituminøst bindemiddel med relativt stor blødhed.
Tidligere  

 tilsattes i enkelte tilfælde gasolie eller antracenolie.
Pulverasfalt  

 udlægges, som en varm pulveragtig masse i tynde lag, og tromles  

 derefter.
Asfaltbeton Ved større trafikbelastning eller som  

 overfladebelægning (slidlag) anvendes asfaltbeton.
Asfaltbeton  

 adskiller sig først og fremmest fra pulverasfalt ved, at der bruges en  

 hårdere bitumen.
Forskellige typer bestemmes i øvrigt af  

 kornsammensætningen for tilslagsmaterialerne.
Støbeasfalt En særlig slidstærk belægning  

 opnås ved at bruge støbeasfalt.
Støbeasfalt er en meget  

 tæt belægning (hulrumsprocent < 1,0), fremstillet af et  

 hårdt bindemiddel og velgradueret stenmateriale med højt indhold  

 af fine korn (filler). I modsætning til pulverasfalt og asfaltbeton har  

 støbeasfalt flydende konsistens og kræver ikke komprimering.
En  

 opvarmning til mere end 200 EC er derimod  

 nødvendig for udlægning.
Asfaltemulsioner Endelig findes der forskellige former for  

 asfaltemulsioner.
De anvendes som klæbemidler - under pulverasfalt  

 eller asfaltbeton - for at få asfalten til at binde bedre til  

 underliggende sten /2/ og /4/.
2.1.3 Asfaltproduktion Pulverasfalt og asfaltbeton Pulverasfalt og asfaltbeton fremstilles på et  

 asfaltblandeanlæg eller et asfaltværk, der som vist på  

 figur 2.1 består af:
De stenmaterialer (sand, skærver og sten), som skal  

 anvendes ved produktionen af asfalt, fyldes i siloer.
Fra transportbånd  

 under siloerne føres stenmaterialerne op til tørretromlens  

 indgang.
Tørretromlen består af en stålcylinder, der er  

 anbragt med en svag hældning.
 Ved tromlens rotation bevæges stenmaterialerne  

 fremad, samtidig med at de falder ned gennem en varm luftstrøm i  

 tromlen.
+++ FIGUR +++ Figur 2.1 Skitse af produktionsanlæg til asfaltfremstilling  

 /2/ I tromlens nedre ende er der anbragt et olie- eller  

 gasfyr.
Fra tørretromlen føres de varme og  

 tørrede stenmaterialer med kopelevator op til toppen af  

 blandesektionen.
Ofte er der her anbragt en sigtesektion, hvor  

 stenmaterialerne sigtes og adskilles i 2-4 fraktioner i relativt små  

 siloer (varmsiloer).
Filler og bindemiddel tilsættes blandingen efter  

 afmåling.
Bindemidlet spredes som regel ud over blandekarret, hvor  

 blandekløer sørger for sammenblandingen.
Efter blanding har  

 pulverasfalt og asfaltbeton en temperatur på 130-160EC.
 Når en blanding er færdig, kan den lukkes  

 direkte ned i en lastbil, eller den kan via en optræksbane  

 transporteres til en færdigvaresilo.
Støbeasfalt Støbeasfalt kan fremstilles efter to metoder.
Ved  

 den ældste metode anvendes en cylindrisk, opvarmet koger forsynet med  

 omrører.
Først påfyldes den nødvendige  

 bitumenmængde.
Dernæst tilsættes de tørrede  

 stenmaterialer og filler, hvorefter det hele koges i 5-6 timer, indtil massen  

 er homogen.Ved større leverancer fremstilles støbeasfalten  

 først i blandeanlæg af samme type, som anvendes til fremstilling  

 af pulverasfalt og asfaltbeton.
Den sidste del af fremstillingsprocessen  

 består i kogning i en varmeisoleret koger.
Støbeasfalten  

 opnår en temperatur på 220-230EC  

 /2/.
2.2 Tagpapfremstilling Fremstilling af tagpap frem til 1920 foregik ved en  

 relativt simpel proces.
 Et bærende indlæg (armeringsmaterialet) blev  

 imprægneret med tjære og strøet med sand.
Det bærende indlæg, kludepap, blev fremstillet  

 af optrævlede tekstilrester, som var opblødt og presset sammen  

 til en slags dug.
Tagpapfabrikken fremstillede sjældent selv  

 kludepappet.
Tjære På tagpapfabrikken blev kludepappet neddyppet i et  

 åbent kar med 150EC-170EC varm tjære.
Herefter blev den varme, imprægnerede pap lagt  

 på et sandstrøet gulv.
Efter afkøling blev tagpappet  

 rullet op og var klar til brug.
 Foruden tjære kan der i produktionen have  

 været brugt små mængder af terpentin eller petroleum til  

 affedtning /3/.
Fremstillingen af bitumenemulsion til erstatning af  

 tjæren begyndte i tyverne.
I starten var der ligesom ved  

 asfaltproduktionen tale om en glidende overgang, hvor både tjære  

 og bitumen blev anvendt som imprægneringsmiddel.
Bitumen I dag anvendes bitumen til imprægnering.
Som  

 armeringsmateriale kan anvendes polyesterfilt, glasfilt, hessian m.m.
 Oven på det imprægnerede armeringsmateriale  

 lægges asfalt, der består af bitumen tilsat mineralsk filler  

 (stenmel eller andet mineralsk stof af meget stor finhed).
 Tagpappet strøes til sidst med enten finkornet sand  

 eller talkumpulver /5/.
2.3 Forureningskilder Forureningskomponenter Forureningskomponenter ved tagpap- og asfaltproduktionen  

 har først og fremmest været:
 Endvidere anvendes mindre mængder af  

 opløsningsmidler på fabrikkens laboratorium.
Asfaltværker og tagpapfabrikker Forurening ved asfaltværker og tagpapfabrikker kan  

 stamme fra nedenstående kilder (se også figur 2.2):
 Ved de tidligste produktioner, hvor tagpappet lå til  

 afkøling på gulvene i fabrikken, kan der være forekommet  

 spild herfra.
 Enkelte af kilderne er ikke aktuelle for  

 tagpapfabrikker.
+++ FIGUR +++ Figur 2.2 Forureningskilder på asfaltværker 3. Orienteringsfasen Overordnet udføres orienteringsfasen som beskrevet  

 i den generelle vejledning /1/.
 Ved udarbejdelse af historisk redegørelse for  

 tjære/asfaltgrunde er det især af betydning at få  

 oplysninger om placering af:
Det vil endvidere være relevant at indhente  

 oplysninger fra forskellige tidspunkter af en virksomheds driftsperiode, idet  

 produktionsanlæg og -metoder kan være omlagt.
Det er herunder  

 væsentligt at få klarlagt, om der er brugt tjære i  

 produktionen, eller om den udelukkende har været baseret på  

 bitumen.
 Kilder til indhentning af informationer er nævnt i  

 den generelle vejledning /1/.
 For tjære/asfaltgrunde kan det dog være  

 relevant at supplere med informationer indhentet via:
4. Undersøgelsesteknik 4.1 Prøvetagning Jordprøver udtages i forbindelse med  

 udførelse af lokaliserings- og undersøgelsesboringer.  

 Udførelse af boringerne og udtagning af jordprøver er beskrevet  

 i den generelle vejledning /1/.
 Udtagning af vand- og luftprøver er ligeledes  

 beskrevet i den generelle vejledning /1/.
4.2 Prøvebeskrivelse 4.2.1 Formål Formålet med den indledende prøvebeskrivelse  

 (karakterisering) er at udvælge karakteristiske prøver til  

 efterfølgende kemisk analyse for dermed at reducere antallet af  

 analyser.
De indledende prøvebeskrivelser indgår tillige i den  

 samlede forureningsvurdering, men kan ikke i sig selv være et  

 tilstrækkeligt grundlag for en forureningsvurdering.
4.2.2 Jordprøver Der bør foretages en indledende karakterisering af  

 samtlige udtagne jordprøver i forbindelse med feltarbejdet.
Indledende karakterisering Den indledende karakterisering bør omfatte:
 Der foretages ikke nogen egentlig lugtvurdering af  

 jordprøverne, men umiddelbare indtryk noteres, som for eksempel  

 lugtintensitet og mulige stoffer, der kan forårsage lugten.  

 Lugtindtrykkene vil typisk være: Tjære, gas, karbolin,  

 naphthalen, phenol, benzin, diesel eller ubestemmelig.
På baggrund af denne karakterisering er det  

 undertiden muligt at justere et boreprogram, så det bedre  

 målrettes mod opfyldelse af undersøgelsens formål.
Den  

 indledende karakterisering er endvidere et vigtigt element ved  

 resultatvurderingen.
 Karakteriseringen bidrager i øvrigt med  

 væsentlige geologiske informationer.
Karakterisering i laboratorium I laboratorium udføres en grundigere  

 karakterisering af de udtagne jordprøver.
Informationerne herfra  

 giver, sammen med oplysninger fra den indledende karakterisering samt  

 oplysninger om placering af procesanlæg og lignende, grundlag for at  

 udvælge prøver til kemiske analyser.
Karakteriseringerne  

 anvendes endvidere ved vurderinger af udbredelsen af forureninger  

 påvist ved analysearbejdet.
 Karakteriseringen i laboratorium bør for samtlige  

 udtagne prøver omfatte:
Ved den geologiske beskrivelse er det af hensyn til senere  

 prøveudvælgelse vigtigt at få informationer om overgange  

 mellem fyldlag og intakte lag.
De geologiske beskrivelser udgør en del  

 af grundlaget for senere vurderinger af fundne forureningers mobilitet.
Med hensyn til misfarvninger bør man primært  

 være opmærksom på sortfarvninger forårsaget af  

 tjæreforureninger.
Der er endvidere i forbindelse med tjæretanke  

 set rødfarvninger af beton.
 Ved PID-målinger måles indholdet af flygtige  

 ioniserbare stoffer i luften over udtagne jordprøver.
I appendiks F i den generelle vejledning er givet en  

 vejledning for udførelse af PID-målinger.
I appendiks G i den  

 generelle vejledning er givet eksempler på skemaer til brug ved  

 PID-måling /1/.
Erfaringsmæssigt er der ikke god korrelation mellem  

 PID-målinger og jordprøvernes indhold af tjære eller olie  

 /9/. Nogle af de mest mobile tjærekomponenter giver anledning til  

 høje PID-udslag, hvorfor egentlige tjæreforureninger eksempelvis  

 kan ligge over jord, som giver høje PID-udslag.
Anvendt sammen med  

 andre oplysninger giver PID-målinger dog væsentlige oplysninger  

 til brug ved udvælgelse af jordprøver til kemisk analyse samt  

 oplysninger til brug ved senere vurdering af en given forurenings  

 udbredelse.
4.2.3 Vandprøver For vandprøver vil det som regel på  

 forhånd være besluttet, hvilke boringer der skal benyttes til  

 prøvetagning.
Beslutningen er typisk taget på baggrund af  

 informationer fra orienteringsfasen samt fra karakteriseringerne af  

 jordprøver.
For boringer filtersat i dybereliggende magasiner kan det  

 være hensigtsmæssigt at måle ændringer i pH,  

 ledningsevne og redoxpotentiale i vand oppumpet under renpumpning.
Boringen  

 anses for at være renpumpet i tilstrækkelig grad, når  

 målingerne når et stabilt niveau.
Især måling af  

 ledningsevne er velegnet her.
 Af hensyn til senere vurderinger bør samtlige  

 udtagne vandprøver umiddelbart efter prøvetagningen  

 karakteriseres ved:
 Efter indlevering på laboratorium gives en  

 tilsvarende karakterisering af vandprøverne.
4.3 Kemiske analyser 4.3.1 Jordprøver Ud fra karakteriseringerne af jordprøverne  

 beskrevet i afsnit 4.2.2 udvælges prøver til kemiske  

 analyser.
I kapitel 2 er gennemgået processer og anlæg  

 på tjære/asfaltfabrikker med beskrivelse af tilknyttede  

 forureninger.
I appendiks TA1 er der endvidere foretaget en  

 erfaringsopsamling af udførte forureningsundersøgelser på  

 tjære/asfaltgrunde /3/. Baseret på dette grundlag er der i tabel  

 4.1 opstillet analyseprogram for udvalgte jordprøver.
 I vejledning vedrørende kvalitetskriterier /7/ er  

 beskrevet, hvordan nogle af de nævnte analyser udføres.  

 Opmærksomheden henledes på, at der løbende kan ske  

 revision af analyseparametre og -metoder i denne vejledning og dermed  

 også af parametrene opført i tabel 4.1.
Resultaterne af jordanalyserne bør angives pr. kg  

 tør jord.
Tørstofindholdet bør derfor bestemmes i  

 samtlige analyserede jordprøver.
 Indholdet olie bestemmes som angivet i vejledningen  

 vedrørende kvalitetskriterier /7/. Bestemmelserne bør  

 være fulgt af kvalitative bedømmelser af, om der er tale om  

 eksempelvis friske eller nedbrudte forureninger.
 Det bedste billede af tjære/olieforureninger  

 fås ved at supplere bestemmelserne af total indhold med  

 kvantificeringer af indhold af visse enkeltstoffer som angivet i tabel  

 4.1.
 Analyseprogrammet kan suppleres med andre  

 enkeltstoffer.
4.3.2 Vandprøver I tabel 4.2 er der opstillet analyseprogram for  

 vandprøver.
 Programmet er opstillet ud fra viden om forureninger  

 knyttet til tjære/asfaltfabrikkernes processer og anlæg samt ud  

 fra erfaringer fra forureningsundersøgelser /3/.
 I vejledningen vedrørende boringskontrol /6/ er  

 beskrevet, hvordan de nævnte analyser udføres.
Bemærkninger olie Enkeltstoffer Eventuelt kvantificeres følgende stoffer:
- benzen - toluen - naphthalen - phenanthren - benzo(a)pyren - antracen - fluoranthen - pyren - crysen - methylnaphthalen Tabel 4.1 Analyseprogram for jordprøver /3/ og /10/.
 PAH-forbindelser har en relativ stor tilbageholdelse i  

 jord, men kan transporteres til grundvandet sammen med aromatiske kulbrinter  

 og eventuelt også med fenoler.
 Er der påvist indhold af phenoler eller aromatiske  

 kulbrinter i vandprøver fra dybereliggende magasiner kan det derfor  

 være relevant at analysere disse vandprøver for indhold af  

 PAH'er /11/.
 Vandprøver udtaget fra dybereliggende magasiner kan  

 suppleres med analyser for parametre fra boringskontrol /11/, hvis  

 ledningsevnen er højere end forventet i de pågældende  

 grundvandslag.
Nedenstående parametre kvantificeres Phenoler - phenol - cresoler - xylenoler Aromatiske kulbrinter - benzen - toluen - xylener - naphthalen - metylnaphthalener Andet - pH - ledningsevne Tabel 4.2 Analyseprogram for grundvandsprøver.
Tjæreforureninger kan endvidere give anledning til  

 grundvandsforurening med NSO-forbindelser.
NSO-forbindelserne er  

 heterocycliske forbindelser, der i en ring foruden kulstof (C) indeholder  

 mindst et nitrogen (N), et svovl (S) eller et oxygen (O) atom.
Der foreligger endnu ingen danske erfaringer med analyse  

 af NSO-forbindelser i tilknytning til tjære/asfaltfabrikker.
Det er dog  

 muligt, at analyse af NSO-forbindelser på længere sigt kan  

 indgå i analyseprogrammerne for vandprøver.
4.3.3 Luftprøver ved  

 indeklimamålinger Der foreligger ingen erfaringer med  

 indeklimaundersøgelser i bygninger opført på grunde, hvor  

 der har været tjære/asfaltfabrikker.
Hvor der findes høje  

 koncentrationer af tjære/asfalt forureninger, kan der være behov  

 for at overveje, om der skal foretages indeklimamålinger.
En  

 række af de stoffer (i tjære), som forekommer som forurening  

 på gasværksgrunde, er de samme som dem, der findes på  

 grunde, hvor der har ligget tjære/asfaltfabrikker, og primært der  

 hvor fremstilling og bearbejdning af tjæreprodukter har været  

 dominerende.
Problematikken vedrørende indeklima på disse grunde  

 minder derfor om problematikken på gasværksgrunde /3/ og  

 /12/.
I tabel 4.3 er der på denne baggrund givet forslag  

 til analyseprogram for luftprøver udtaget ved  

 indeklimaundersøgelser.
Programmet er baseret på erfaringer fra  

 undersøgelser udført på gasværksgrunde /12/. Da  

 erfaringerne med analyse af luftprøver fra  

 indeklimaundersøgelser endnu er meget begrænsede, er der ikke i  

 denne vejledning givet anvisning på hvorledes de nævnte  

 undersøgelser udføres.
Nedenstående parametre kvantificeres Phenoler - phenol - cresoler - xylenoler Aromatiske kulbrinter - benzen - toluen - xylener - naphthalen - methylnaphthalener PAH'er - phenanthren - benz(a)pyren Tabel 4.3 Forslag til analyseprogram for luftprøver udtaget  

 ved indeklimaundersøgelser /12/.
Det er ikke givet, at det fulde analyseprogram skal  

 anvendes ved enhver indeklimaundersøgelse.
I de tilfælde, hvor  

 der skønnes behov for at foretage indeklimaundersøgelser i  

 eksisterende bygninger, må omfanget af undersøgelser bero  

 på en konkret vurdering ud fra jordforureningens art.
Analyseprogrammet bør sammensættes på  

 baggrund af resultater af forudgående undersøgelser af jord- og  

 grundvandsforurening på den pågældende grund.
Er der  

 eksempelvis tale om olie/benzin-forureninger, analyseres der kun for  

 aromatiske kulbrinter.
Er der tale om grundvandstransporteret forurening  

 analyseres der for aromatiske kulbrinter og phenoler, mens hele programmet  

 anvendes, hvis der er tale om tjæreforureninger.
 De aromatiske kulbrinter vil grundet deres højere  

 flygtighed typisk være de tjærekomponenter, der optræder i  

 de højeste koncentrationer i dræn- eller indeluft påvirket  

 af en tjæreforurening i jorden under en bygning.
5. Risikovurderinger 5.1 Principper Principperne for udførelse af farlighedsvurderinger  

 samt eksponerings- og spredningsanalyser er beskrevet i den generelle  

 vejledning /1/.
 I det følgende angives kritiske stoffer med hensyn  

 til grundvand, arealanvendelse, og recipienter for tjære/asfaltgrunde.  

 For en del af stofferne angives der endvidere kvalitetskrav.
5.2 Grundvand 5.2.1 Kritiske stoffer fra  

 tjære/asfaltgrunde På tjære/asfaltgrunde kan grundvandet  

 primært påvirkes af:
 Det skal bemærkes, at hvis der ikke har været  

 anvendt tjære, men udelukkende bitumen ved produktionen på  

 grunden, vil risikoen for grundvandsforurening erfaringsmæssigt  

 være mindsket.
5.2.2 Kvalitetskrav Grundlag Risikovurderingerne over for grundvandsinteresserne skal  

 foretages på grundlag af oplysninger om:
 Forureningens koncentration og fordeling på depotet  

 skal være klarlagt ved de gennemførte undersøgelser.
 De fysisk-kemiske forhold og grundvandsmagasinernes  

 sårbarhed bestemmer spredningen fra depotet og ned i  

 grundvandsmagasinerne.
Et vigtigt led i risikovurderingen er opstilling af  

 kvalitetskrav.
Kvalitetskravene for grundvandet under et depot er fastsat ud  

 fra en samlet vurdering af vandets vej til forbrugeren.
Anvendeligt grundvand  

 skal være af en sådan kvalitet, at grundvandet, efter summen af  

 påvirkninger før vandet når forbrugeren, opfylder de  

 fastsatte drikkevandskrav.
Det oppumpede grundvand behandles (eksempelvis iltning,  

 filtrering og neutralisering) og transporteres i ledningsnettet, inden det  

 når forbrugeren som drikkevand.
Indvirkningen af disse processer skal  

 også indregnes, når den tolerable påvirkning af grundvandet  

 skal fastsættes.
Værdier I tabel 5.1 er anført vejledende værdier for  

 tolerable indhold af forureninger i grundvand under tjære/asfaltgrunde.  

 Se endvidere vejledning vedrørende kvalitetskriterier /7/.  

 Opmærksomheden henledes på at værdierne i denne vejledning  

 løbende kan blive revideret og dermed også værdierne  

 opført i tabel 5.1.
Kvalitetskrav m  

 g/l Benzen Toluen Xylener Naphthalen Sum af kulbrinter Sum af phenoler 0,3 10 10 1 10 0,5 Tabel 5.1 Kvalitetskrav for grundvand under  

 tjære/asfaltgrunde.
5.3 Arealanvendelse 5.3.1 Kritiske stoffer Baseret på data for toksicitet, fysisk-kemiske  

 egenskaber, nedbrydelighed m.m. er der foretaget farlighedsvurderinger af de  

 stoffer, der erfaringsmæssigt, jævnfør appendiks TA1,  

 findes som forureninger på tjære/asfaltgrunde.
 Vejledningen vedrørende kvalitetskriterier /7/  

 omfatter kortfattede beskrivelser af disse vurderinger for en række af  

 ovennævnte stoffer.
 Ud fra en sammenstilling af farlighedsvurderingerne og  

 erfaring med eller viden om de fundne niveauer er en række stoffer  

 udpeget som de mest kritiske forureninger på  

 tjære/asfaltgrunde.
 De kritiske stoffer er angivet i tabel 5.2. I tabellen er  

 endvidere angivet de tilknyttede kritiske eksponeringsveje.
 Blandt stofferne angivet i tabel 5.2 vurderes tjære  

 og enkeltstoffer herfra at være de mest kritiske forureningskomponenter  

 på tjære/asfaltgrunde.
Eksponeringsvej Tjære Indtagelse af jord/støv, hudkontakt samt  

 indånding af 	dampe Bitumen Indtagelse af jord/støv, og hudkontakt PAH'er Indtagelse af jord/støv, hudkontakt samt  

 indånding af 	dampe Benzen Toluen Xylener Naphthalen Indånding af dampe Indånding af dampe Indånding af dampe Indånding af dampe Tabel 5.2 Kritiske stoffer og eksponeringsveje.
 Hvis der ikke har været anvendt tjære, men  

 udelukkende bitumen ved produktionen på grunden, er risikoen i relation  

 til arealanvendelse erfaringsmæssigt mindsket.
Der kan endvidere forekomme forureninger med andre  

 olieprodukter end bitumen.
Ved disse forureninger vurderes hovedproblemerne  

 at være:
 Ved helt terrænnære forureninger kan indhold  

 af additiver i olieprodukter også være kritisk i forhold til  

 indtagelse af jord.
5.3.2 Jordkvalitetskriterier Grundlag Risikovurderinger foretages ud fra en sammenstilling  

 af:
Et vigtigt led i risikovurderingerne er opstilling af  

 jordkvalitetskriterier.
Der opstilles kriterier i forhold til de konkrete  

 arealanvendelser.
 I vejledningen vedrørende kvalitetskriterier /7/ er  

 der givet anbefalede jordkvalitetskriterier for en række af de kritiske  

 stoffer opført i tabel 5.2.
 Kriterierne er fastsat ud fra toksikologiske vurderinger  

 af indtagelse af jord/støv, hudkontakt og indånding af dampe  

 samt økotoksikologiske vurderinger.
Kriterierne er fastsat, så de giver  

 tilstrækkelig sikkerhed for, at der ikke er sundheds- eller  

 miljømæssige effekter.
Ved opstillingen af kriterierne er der  

 desuden taget æstetiske hensyn til lugt og udseende.
 Kriterierne gælder for friarealer med de mest  

 følsomme arealanvendelser.
 På grunde, som fortsat anvendes til f.eks.  

 industrielle formål, kan kriterierne dog modificeres efter  

 eksponeringsmæssige og toksikologiske overvejelser relateret til den  

 faktiske arealanvendelse (herunder senere bygge - og anlægsarbejde og  

 vedligeholdelsesarbejde på grunden).
For flygtige stoffer er det fastsat, at deres  

 koncentration i luften over et forurenet areal ikke må overskride  

 immissionskoncentrationsbidraget (B-værdi). Denne størrelse er  

 fastsat for luftforurening fra virksomheder.
For kræftfremkaldende  

 stoffer (for eksempel benzen) anvendes dog 1/40 x B-værdien.
 Endelig bør der, hvor der er tale om flygtige  

 stoffer, altid ske en særskilt vurdering med hensyn til eventuel  

 fjernelse af hotspots.
Stof Immissionskoncentrationsbidrag (B-værdi) m  

 g/m3 Jordkvalitetskriterier, indtagelse af jord/støv mg/kg Benzen Toluen Xylener Naphthalen 0,125 400 100 40 1,5   * ** ** ** *  = jævnfør ovenstående vil det typisk  

 være immissionskoncentrationsbidraget, som er dimensionsgivende for  

 benzen ** = indholdet må ikke være større, end  

 at immissionskoncentrationsbidraget kan overholdes Tabel 5.3 Kriterier for flygtige stoffer.
Værdier I tabel 5.3 er for flygtige stoffer angivet  

 immissionskoncentrationsbidrag (B-værdier) samt jordkvalitetskriterier  

 beregnet ud fra toksikologiske vurderinger af indtagelse af jord/støv.  

 Se endvidere vejledningen vedrørende kvalitetskriterier /7/.  

 Opmærksomheden henledes på at værdierne i denne vejledning  

 løbende kan blive revideret og dermed også værdierne  

 opført i tabel 5.3.
Ved befæstelse af forurenede arealer med tætte  

 belægninger elimineres alle eksponeringsveje undtagen indånding  

 af dampe.
Afdampning forventes dog reduceret så væsentligt, at  

 koncentrationerne i luften bliver af ubetydelig størrelse.
5.4 Recipienter 5.4.1 Kritiske stoffer fra  

 tjære/asfaltgrunde Den grundvandstransporterede forurening fra  

 tjære/asfaltgrunde vil typisk bestå af en eller flere af  

 følgende komponenter/stofgrupper:
Forurenes recipienten via overfladisk afstrømning  

 vil forureningen primært bestå af de komponenter, der er bundet i  

 de øverste jordlag.
Der vil typisk være tale om:
5.4.2 Kvalitetskrav Det er ikke muligt at opstille generelle kvalitetskrav til  

 jord eller grundvand i relation til recipientforurening.
Dette skyldes, at  

 størrelsen af en forureningspåvirkning er helt afhængig af  

 de lokale forhold.
På baggrund af de udførte  

 undersøgelser beregnes lokalitetens belastning af  

 pågældende recipient.
Denne beregning kan behandles i amtets  

 recipientafdeling på lige fod med en ansøgning om  

 udledningstilladelse, hvor industrigrundens forureningsbidrag indgår i  

 en samlet vurdering med øvrige udledningstilladelser og  

 målsætningen for recipienten.
 Gennem denne behandling opstilles kvalitetskrav for den  

 enkelte lokalitets påvirkning af en given recipient, i form af  

 "udledningskrav".
 Kan disse "udledningskrav" ikke overholdes skal der  

 gennemføres en afværgeforanstaltning over for recipienten.
 Ønskes der opstillet kvalitetskrav for  

 påvirkning af enkelte arter i recipienten, kan dette gøres som  

 angivet i vejledningen vedrørende kvalitetskriterier /7/.
6. Afværge-, drift- og  

 kontrolfasen 6.1 Afværgeforanstaltninger Gennemførelse af afværgeforanstaltninger i  

 relation til grundvand, recipienter og arealanvendelser samt  

 efterfølgende kontrol- og driftfase er beskrevet i den generelle  

 vejledning /1/.
 Nedenstående er et specifikt supplement for  

 tjære/asfaltgrunde.
6.2 Grundvand 6.2.1 Oppumpning Det terrænnære grundvand på  

 tjære/asfaltgrunde kan være kraftigt forurenet.
 Forureningen vil typisk bestå af relativt let  

 opløselige og dermed mobile stoffer som phenoler og aromatiske  

 kulbrinter.
Afværgepumpninger For at hindre eller minimere vertikale og/ eller  

 horisontale spredninger af forureninger kan det være nødvendigt  

 at udføre afværgepumpninger.
 Det bør tilstræbes at afværgepumpe fra  

 de terrænnære grundvandsmagasiner, hvor koncentrationerne af  

 forurenende stoffer er størst.
6.2.2 Afledning Terrænnære magasiner Oppumpet forurenet grundvand fra terrænnære  

 magasiner på tjære/asfaltgrunde kan i nogle tilfælde ledes  

 til nærmeste rensningsanlæg.
Det oppumpede grundvand vil primært indeholde  

 phenoler og aromatiske kulbrinter.
For rensningsanlæg med biologisk  

 rensning kan der forventes en delvis nedbrydning af disse stoffer.
En del af de tjærekomponenter, der er opløst  

 i forurenet grundvand fra tjære/asfaltgrunde, kan dog give uheldige  

 påvirkninger af biologiske rensningsanlæg.
For eksempel kan  

 tilførsel af phenoler og PAH-forbindelser virke inhiberende på  

 mikroorganismer i anlægget, hvis de pågældende forbindelser  

 tilføres anlægget i høje koncentrationer.
 Afledningsvandet bør derfor analyseres med det  

 formål at afklare, om vandet kan forårsage problemer på  

 rensningsanlægget.
 Dette kan for eksempel gøres ved  

 slamhæmningstests med slam fra det pågældende  

 rensningsanlæg.
Herudover kan der forekomme arbejdsmiljøproblemer  

 for kloakarbejdere ved afledning af forurenet vand.
Vandet kan som  

 nævnt indeholde flygtige aromatiske kulbrinter (f.eks. benzen) samt  

 PAH'er.
Benzen og nogle af PAH'erne er kendt som potent carcinogene.
Se  

 endvidere vejledningen vedrørende kvalitetskriterier /7/.
 På baggrund af ovenstående må  

 tilsynsmyndigheden for det pågældende rensningsanlæg  

 vurdere, om anlægget er i stand til at modtage det oppumpede vand.
Dybereliggende magasiner Koncentrationerne af forurenende stoffer i oppumpet  

 grundvand fra dybereliggende magasiner er ofte så lave, at det kan  

 tillades at aflede vandet til kloak eller recipient.
Afledning til kloak er  

 dog betinget af, at det pågældende rensningsanlæg er i  

 stand til at modtage de oppumpede vandmængder.
6.2.3 Vandrensning Oppumpes der kraftigt forurenet grundvand, kan det  

 være påkrævet at foretage rensning før vandet  

 afledes til kloak eller recipient.
Behovet for rensning må vurderes i  

 de konkrete sager.
 Det kan her nævnes, at der udføres  

 forsøg med rensning af grundvand fra forurenede gasværksgrunde.  

 Visse af resultaterne herfra kan også anvendes på forurenede  

 tjære/asfaltgrunde.
Mikrobiel rensning Som mulige men endnu ikke fuldt afprøvede  

 alternative behandlingsmuligheder kan nævnes mikrobiel on-site  

 nedbrydning.
Visse bakterier har eksempelvis et stort potentiale for aerob  

 nedbrydning af phenoler og aromatiske kulbrinter.
Mulighederne for mikrobiel rensning er dog afhængig  

 af stofsammensætningen ved de enkelte forureninger.
Som nævnt kan  

 phenoler og PAH'er virke direkte inhiberende på mikroorganismer, hvis  

 disse forbindelser findes i høje koncentrationer.
Aktivt kul De erfaringer med filtrering med aktivt kul, der  

 foreligger fra eksempelvis traditionel vandværksbehandling af  

 drikkevand, kan umiddelbart overføres til rensning af forurenet  

 grundvand fra tjære/asfaltgrunde.
Forurenende stoffer som phenoler,  

 aromatiske kulbrinter og PAH'er kan relativt let adsorberes på aktivt  

 kul.
Stripning Endelig vil der for forureninger, der er helt domineret af  

 aromatiske kulbrinter, være mulighed for rensning ved  

 luftstripning.
 Dette kan fordre en efterfølgende opsamling og  

 destruktion af de aromatiske kulbrinter fra luftfasen, hvis indholdet i  

 luften overstiger værdierne i luftvejledningen /8/.
6.3 Jord 6.3.1 In-situ og on-site rensningsteknikker Som nævnt i afsnit 6.2.3 udføres der  

 forsøg med forskellige rensningsteknikker på forurenede  

 gasværksgrunde.
Visse af resultaterne herfra kan overføres til  

 forurenede grunde, hvor der har været tjære/asfaltfabrikker.
 Mikrobiel in-situ nedbrydning og forceret udvaskning  

 eventuelt kombineret med on-site mikrobiel nedbrydning er en  

 behandlingsmulighed, som endnu ikke er fuldt afprøvet.
Det må dog forventes, at mikrobiel rensning eller  

 forceret udvaskning af tjæreforurenet jord efterlader en restforurening  

 i jorden.
Restforureningen vil primært bestå af  

 tungtnedbrydelige, uopløselige PAH'er og polymere forbindelser  

 (tjærebeg).
 Metoderne kan derfor kun anvendes på grunde, hvor  

 det er acceptabelt at efterlade en restforurening.
Mobile renseanlæg Endelig kan det nævnes, at mobile anlæg til  

 on-site behandling af opgravet jord er under udvikling.
De anlæg, der  

 arbejdes med i Danmark, er for nogles vedkommende primært udviklet med  

 henblik på rensning af tjæreforurenet jord.
6.3.2 Afgravning, behandling og deponering af  

 jord In-situ og on-site rensningsteknikker kan som nævnt  

 være problemfyldte når tjæreforurenet jord skal kunne blive  

 liggende på grunden.
Afgravning For at minimere risikoen for forurening af grundvand  

 og/eller eksponering af mennesker fra forurenende stoffer kan afgravning af  

 forurenet jord være eneste løsning på  

 tjære/asfaltgrunde.
Behandling og deponering Til behandling og deponering af afgravet forurenet jord  

 fra tjære/asfaltgrunde foreligger der i dag kun få muligheder.  

 Disse muligheder er beskrevet i den generelle vejledning /1/.
Betonbrokker Som supplement hertil kan det dog nævnes, at  

 nedknuste og rengjorte betonbrokker fra eksempelvis opgravede  

 tjæretanke i flere tilfælde har kunnet genanvendes som  

 underlægningsmateriale for veje og lignende.
Idet denne bortskaffelse  

 er relativt billig sammenholdt med, at betonbrokkerne udgør et problem  

 for de centrale behandlingsanlæg, er anvendelsen som  

 underlægningsmateriale attraktiv.
Pumpbart affald Endelig skal det nævnes, at forureninger som  

 udgøres af næsten ren tjære (pumpbart affald) ikke kan  

 modtages på alle behandlingsanlæg.
Der er her typisk tale om  

 tjæreaffald pumpet op ved tømning af tjæretanke.
6.3.3 Afgravningskrav Før udførelse af afgravninger er det  

 nødvendigt at opstille krav til afgravningen.
 Afgravningskravene kan eksempelvis indbefatte brug af  

 PID-målinger, visuelle bedømmelser af misfarvninger og analyser  

 af jordprøver udtaget løbende fra afgravningens sider og bund.  

 På baggrund af tjæreforureningens sammensætning kan  

 tjæreanalyserne f.eks reduceres til benz-a-pyren, fluoranthen og  

 pyren.
PID-målinger Det skal nævnes, at der knytter sig problemer til  

 anvendelsen af PID-målingerne, idet der ikke er nogen god  

 sammenhæng mellem disse og jordens indhold af tjære eller olie  

 /9/. PID-målingerne udgør dog et godt supplement til analyser af  

 udtagne jordprøver, og kan f.eks være velegnede til flygtige  

 kulbrinter.
Visuelle bedømmelser Der er ligeledes knyttet problemer til visuelle  

 bedømmelser, idet tjæreforurenet jord ikke nødvendigvis  

 behøver at være misfarvet.
Endvidere vil en misfarvning ikke  

 altid være udtryk for tilstedeværelse af tjæreforurening.  

 Ligesom PID-målingerne udgør de visuelle bedømmelser dog  

 et supplement til analyser af udtagne jordprøver.
 På grund af ovenstående begrænsninger  

 kan det være nødvendigt at afgravningskravene begrænses  

 til at indbefatte analyse af udtagne jordprøver.
6.4 Byggetekniske foranstaltninger I tilknytning til byggeri på forurenede  

 tjære/asfaltgrunde kan det som afværgeforanstaltning være  

 nødvendigt, at udføre byggetekniske foranstaltninger.
 Områderne byggeteknik og indeklima er  

 ressortmæssig hjemmehørende i byggeloven, som administreres af  

 primærkommunerne.
Foranstaltningerne vil typisk tage sigte på at  

 undgå eller minimere diffusion af phenoler, aromatiske kulbrinter eller  

 eventuelt PAH'er ind i bygninger.
Med hensyn til udførelse af  

 byggetekniske foranstaltninger henvises der i øvrigt til den generelle  

 vejledning /1/.
6.5 Drifts- og kontrolfasen Drifts- og kontrolfasen er beskrevet i den generelle  

 vejledning /1/.
Grundvand Som supplement hertil skal det dog nævnes, at det  

 ved kontrol af oppumpet grundvand eller ved overvågning af  

 grundvandsmagasiner er relevant at anvende et analyseprogram indeholdende et  

 udvalgt antal af parametrene angivet i tabel 4.2.
Indeklima I de særlige tilfælde, hvor der udføres  

 kontrol eller overvågning af indeklima, er det relevant at anvende et  

 analyseprogram indeholdende en eller flere af parametrene angivet i tabel  

 4.3.
7. Referencer /1/ Miljøstyrelsen, 1992.
 Vejledning nr. 3.
 Generel branchevejledning for forurenede grunde.
 /2/ Phønix A/S, 1975.
 Vejbygning.
 /3/ Materiale som Miljøstyrelsen har modtaget  

 vedrørende forureningsundersøgelser og  

 afværgeforanstaltninger på danske  

 tjære/asfaltfabrikker.
 /4/ Roskilde Universitet, 1977.
 Asfaltarbejde - en  

 arbejdsmiljøundersøgelse.
 /5/ Phønix A/S, 1979.
 Håndbog i tagdækning.
 /6/ Miljøstyrelsen, 1992.
 Udkast til vejledning.
 Boringskontrol.
 /7/ Miljøstyrelsen, 1992.
Vejledning, Kvalitetskriterier vedrørende forurenede  

 grunde.
 /8/ Miljøstyrelsen, 1990.
 Vejledning nr. 6.
 Begrænsning af lugtforurening fra virksomheder.
 /9/ Lossepladsprojektet, 1989.
 Udredningsrapport U5.
 Anvendelse af photoionisationsdetektor ved  

 undersøgelse af jordforurening.
 December 1989.
 /10/ ATV-komiteen vedr. grundvandsforurening, 1988.
 Analysemetoder for miljøfremmede stoffer.
 20. september 1988.
 /11/ Miljøministeriet, 1988.
 Bekendtgørelse nr. 515 af 29. august 1988.
 Bekendtgørelse om vandkvalitet og tilsyn med  

 vandforsyningsanlæg.
 /12/ Lossepladsprojektet, 1989.
 Udredningsrapport U4.
 Forurenede gasværksgrunde.
 November 1989.
 /13/ Miljøministeriet, 1992.
 Bekendtgørelse nr. 33 af 20. januar 1992 om  

 henlæggelse af visse opgaver efter lov om affaldsdepoter inden for  

 særlige virksomheder til amtsrådene samt Københavns og  

 Frederiksberg kommuner (branchebekendtgørelsen).
Appendiks TA1 Erfaringsopsamling Status, december 1990 Der findes omkring 300 lokaliteter i Danmark, hvor der har  

 ligget eller ligger tjære/asfaltfabrikker.
Heraf er 60 endnu i  

 drift.
 Der er iværksat forureningsundersøgelser  

 på omkring 50 af lokaliteterne og afværgeforanstaltninger  

 på ca. 25 /3/.
Grundlaget for erfaringsopsamlingen Som nævnt i kapitel 2 kan produktion af asfalt og  

 tagpap give anledning til forurening.
 De følgende afsnit i dette appendiks giver en  

 oversigt over den erfaring, der er opnået ved  

 forureningsundersøgelser på forurenede tjære/asfaltgrunde  

 med hensyn til jord- og grundvandsforurening /1/ og /2/.
 Ved erfaringsopsamlingen er der udelukkende anvendt  

 rapporter over undersøgelser af grunde, hvor der er anvendt  

 tjære i produktionen.
 Det er desuden tilstræbt at udvælge  

 undersøgelser, hvor analysemetoderne er sammenlignelige.
I alle de nævnte undersøgelser er der  

 påvist forurening med tjære og/eller olieprodukter.
Det kan ikke  

 udelukkes, at nogle af grundene herudover er forurenet med bitumen.
Bitumen  

 består langt overvejende af højtkogende forbindelser, der ikke  

 vil blive påvist ved den normalt anvendte analysemetode  

 (gaschromatografisk) for tjære og olie.
 Indeklimaundersøgelser og  

 recipientundersøgelser behandles ikke her fordi, der ikke foreligger  

 et tilstrækkeligt erfaringsgrundlag på nuværende  

 tidspunkt.
 Da sagsforløbene ikke er afsluttede på en del  

 af de grunde, der er brugt i erfaringsopsamlingen, er det valgt at  

 anonymisere de enkelte lokaliteter.
Forurening af jord I tabel TA1.1 ses, at der blev påvist  

 tjæreforurening på 5 af 7 grunde.
Samtlige grunde var forurenet  

 med tjære og/eller olie/benzinprodukter.
Endvidere ses placeringen af den påviste forurening  

 i forhold til kendte forureningskilder.
Det ses, at der i 4 af de 7  

 undersøgelser, er fundet forurening ved tankanlæg.
Derudover er  

 der påvist forurening ved tjæredestillationsanlæg,  

 asfaltkogere og andre produktionsanlæg.
 Der blev ved 2 af undersøgelserne påvist  

 spild fra mere diffuse kilder ved tøndeoplagring og på  

 jernbaneterræn.
 De maksimalt målte tjære/oliekoncentrationer  

 varierede fra 0,04% til 7% bortset fra lokalitet nr. 7, hvor det maksimale  

 påviste tjæreindhold var på 0,00046%. Det sidstnævnte  

 analyseresultat kan dog ikke sammenlignes direkte med de øvrige, da  

 der er anvendt en analysemetode, der kan underestimere tjæreindholdet  

 betydeligt.
Antal analyser Forureningstype olie/benzin tjære Placering af forurening i forhold til kilder Max. koncentration % Vertikal udbredelse m u.t.
1 11 olie/benzin olie/benzintank 1,5 1-3 2 25 tjære tjæretank + tøndeoplagring +  

 jernbaneterræn 5,1 1-6 3 21 tjære tjæredestillation + tagpapproduktion 7,0 1,5-6 4 1 olie + tjære asfaltkogere 0,1 2 5 6 olie + tjære produktionsanlæg 0,04 1-2 6 6 olie/benzin kedelhus + tank 1,6 1-5,5 7 24 tjære tankareal 0,00046 * 3-15,5 ** * Tjæreindholdet blev bestemt som summen af  

 koncentrationerne af 9 udvalgte PAH'er ** Tjæreindholdet i de dybestliggende af disse  

 prøver lå så lavt, at der kan være tale om en  

 	vandtransporteret forurening af enkeltkomponenter Tabel TA1.1 Forurening af jord /1/ og /2/.
 I tabel TA1.1's yderste højre kolonne er angivet  

 forureningens vertikale udbredelse.
 Bortset fra lokalitet nr. 7 var alle prøver, der  

 viste sig at indeholde tjære eller olie over  

 påvisningsgrænsen udtaget mellem 1 og 6 meter under terræn.  

 Jordprøverne for lokalitet nr. 7 havde så lave indhold af  

 tjærestoffer, at der med overvejende sandsynlighed er tale om en  

 vandtransporteret forurening med enkeltkomponenter.
 Gennemgang af enkelte rapporter over undersøgelser  

 af lokaliteter, hvorpå der udelukkende har ligget ligger nyere  

 anlæg med overjordiske tanke og uden anvendelse af tjære i  

 produktionen tyder på, at disse anlæg ikke har forårsaget  

 den omfattende forurening, der ofte ses ved de ældre  

 tjære/asfaltanlæg.
 Erfaringsmaterialet fra undersøgelser af de nyere  

 anlæg er dog for spinkelt til, at der kan konkluderes noget endeligt om  

 dette.
Forurening af grundvand I tabel TA1.2 er vist målte niveauer af phenoler og  

 aromatiske kulbrinter i terrænnære og dybereliggende  

 grundvandsmagasiner.
Grundvandsforureningen med phenoler kan i stor  

 udstrækning tilskrives tjæreforureningen.
Forureningen med  

 aromatiske kulbrinter kan stamme fra såvel tjære som  

 olie/benzinprodukter.
Det ses, at de fundne indhold af phenoler og aromatiske  

 kulbrinter i de terrænnære grundvandsmagasiner varierer  

 betydeligt.
 Dette kan til dels være forårsaget af, at der  

 har været anvendt forskellige prøvetagningsstrategier ved  

 undersøgelserne.
 Af andre årsager kan nævnes, at der er  

 forskelle i alderen - og dermed nedbrydningen og udvaskningen - af  

 forureningerne på de enkelte grunde samt, at der har været  

 forskelle i intensiteten af forurening fra driften på de enkelte  

 lokaliteter.
 Der ses ligeledes en vis variation i forureningsniveauerne  

 i de dybereliggende magasiner. Årsagerne til denne variation kan -  

 udover hvad der blev nævnt for de terrænnære magasiner -  

 være forskelle i geologi og hydrogeologi på lokaliteterne.
Udover at der er en vis variation i forureningsniveauerne  

 ses det, at der er fundet høje koncentrationer af både phenoler  

 og aromatiske kulbrinter i de dybereliggende magasiner.
Det skal her  

 nævnes, at der findes morænelersaflejringer over de  

 dybereliggende magasiner på lokaliteterne 2, 3 og 7. Ingen af de 3  

 grunde ligger i specielt grundvandssårbare områder.
 Erfaringsmaterialet illustrerer, at man skal være  

 opmærksom på grundvandsproblematikken ved undersøgelser  

 på tjære/asfaltgrunde.
 Lokalitet nr.
Terrænnært grundvand Dybereliggende grundvand Phenoler * m  

 g/l Aromatiske kulbrinter ** m  

 g/l Phenoler * m  

 g/l Aromatiske kulbrinter ** m  

 g/l 1 2 3 4 5 6 7 0,8-380 1,2-690 0,7-40.000 5,9-93 1,2-74 19-550 - i.p.-1.400 i.p.-6.500 i.p.-13.000 i.p.-95 i.p.-280 i.p.-320 - - 0,2-8.000 1,1-530.000 - - - i.p.-45.000 - i.p.-1.600 i.p.-5.800 - - - - * Summen af phenol, cresol og xylenoler ** Summen af alkylbenzener, naphthalen og  

 methylnaphthalener i.p. = ikke påvist - = ikke målt Tabel TA1.2 Forurening af grundvand /1/ og /2/.
Referencer /1/ Materiale fra undersøgelser af danske  

 garverigrunde stillet til rådighed af Miljøstyrelsen, 1990.
 /2/ Dansk Amtsvandinspektørforening, 1990.
 Kemikalieaffaldsdepoter.
 Oversigt over afsluttende undersøgelser.
 Status pr. 1. januar 1990.
 Arbejdsrapport, juli 1990.
 /3/ Oplysninger vedrørende tjære/asfaltgrunde  

 indhentet fra amterne, 1990.
