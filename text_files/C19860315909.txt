 Arbejdsformidlingskontorerne.
Fra Lærlingerådet har direktoratet under 11.1.1973 modtaget følgende:  

 »Ifølge lærlingelovens § 6, stk. 2, vedrørende fag, hvor læreforholdet  

 begynder med kollektiv forskoling uden for virksomheden, kan lærlingerådet,  

 såfremt parterne er enige herom, efter forud indhentet erklæring fra  

 vedkommende faglige udvalg tillade, at prøvetiden forlænges, dog højst med et  

 tidsrum svarende til varigheden af forskolingen.
På foranledning af en  

 konkret sag har lærlingerådet truffet den principielle afgørelse, at rådet  

 ikke mener at kunne give tilladelse til en sådan forlængelse af prøvetiden,  

 når ansøgning herom først er indgivet efter udløbet af den almindeligt  

 gældende prøvetid på 6 måneder.
I den konkrete sag henviste rådet samtidig  

 til, at eventuel ophævelse af en lærekontrakt efter prøvetidens udløb kan  

 finde sted ved gensidig overenskomst mellem læreforholdets parter.« Hvilket herved meddeles til orientering.
 P.D.V.
 E.B.
