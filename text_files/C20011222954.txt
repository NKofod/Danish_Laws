Vedtægt for Dansk Center for  

 Undervisningsmiljø I medfør af § 3, stk. 4, i lov nr. 166 af 14. marts 2001 om elevers  

 og studerendes undervisningsmiljø fastsættes denne vedtægt  

 for Dansk Center for Undervisningsmiljø.
 § 1. Dansk Center for Undervisningsmiljø er en statslig  

 institution med hjemsted i Randers.
 § 2. Centret har til formål at medvirke til at sikre og  

 udvikle et godt undervisningsmiljø i Danmark, herunder til at yde  

 vejledning og rådgivning til elever og studerende samt  

 uddannelsessteder og myndigheder i  

 undervisningsmiljøspørgsmål.
 Stk. 2. Centret samler og systematiserer viden om regler og praksis af  

 betydning for undervisningsmiljøet og stiller den indsamlede viden til  

 rådighed for offentligheden.
 Stk. 3. Centret er forum for dialog om og udvikling af et godt  

 undervisningsmiljø i Danmark og kan tage initiativer med hensyn til  

 ethvert spørgsmål, som det finder af betydning for  

 undervisningsmiljøet, og udtale sig herom overfor den myndighed,  

 hvorunder det overordnede ansvar for spørgsmålet hører.  

 Centret kan beskæftige sig med de tilsvarende spørgsmål  

 vedrørende sikkerhed og sundhed for børn i dagtilbud, jf. lov  

 om social service.
Stk. 4. Centret afgiver hvert år en beretning om sit arbejde.  

 Beretningen skal indeholde centrets  

 vurderinger af udviklingen inden for undervisningsmiljøområdet  

 og om de ændringer, som det finder ønskelige.
Beretningen sendes  

 til ministrene for de undervisningsområder, der er omfattet af  

 beretningen.
Centret offentliggør samtidig beretningen.
Stk. 5. Centret kan efter bestyrelsens bestemmelse påtage sig  

 opgaver efter de for statsinstitutioner almindeligt gældende regler om  

 indtægtsdækket virksomhed.
Centret kan modtage tilskud fra anden  

 side.
§ 3. Dansk Center for Undervisningsmiljø ledes af en  

 bestyrelse.
Bestyrelsen består af en formand og 14 andre medlemmer, der  

 beskikkes af undervisningsministeren på følgende måde:
 5 medlemmer, der beskikkes efter indstilling fra organisationer og  

 foreninger, der repræsenterer elever og studerende m.v.
1 medlem, der beskikkes efter indstilling fra Skole og Samfund 1 medlem, der beskikkes efter indstilling fra Danske  

 Undervisningsorganisationers Samråd 7 medlemmer, der beskikkes efter indstilling fra organisationer og  

 foreninger m.v., der repræsenterer ejerne af uddannelsesstederne.
 Stk. 2. Bestyrelsen beskikkes for en 2-årig periode, idet formanden  

 dog beskikkes for 4 år.
 Stk. 3. Medlemskab af bestyrelsen er personligt.
 Stk. 4. Udtræder et bestyrelsesmedlem i løbet af sin  

 beskikkelsesperiode, beskikkes et nyt medlem for den resterende periode.
 Stk. 5. Bestyrelsesmedlemmer kan genbeskikkes.
 § 4. Bestyrelsen har den overordnede ledelse af  centret og  

 fastlægger centrets virksomhed.
Stk. 2. Bestyrelsen ansætter og afskediger centrets daglige leder  

 efter undervisningsministerens godkendelse.
Stk. 3. Bestyrelsen ansætter og afskediger centrets øvrige  

 personale.
Bestyrelsen kan bemyndige lederen til at ansætte og  

 afskedige personalet.
 Stk. 4. Bestyrelsen fastlægger centrets arbejdsplaner og det  

 årlige budget samt godkender regnskabet.
 Stk. 5. Bestyrelsen kan til Undervisningsministeriet stille forslag om  

 ændring af vedtægten.
 § 5. Bestyrelsen fastsætter selv sin forretningsorden og  

 vælger eventuelt en næstformand.
Stk. 2. Formanden - i dennes fravær næstformanden - indkalder  

 til og leder bestyrelsens møder.
Der afholdes mindst 4 møder om  

 året.
 Stk. 3. Bestyrelsen er beslutningsdygtig, når mindst halvdelen af  

 medlemmerne er til stede.
Stk. 4. Bestyrelsens afgørelser træffes ved simpel  

 stemmeflerhed.
I tilfælde af stemmelighed er formandens - i dennes  

 fravær næstformandens - stemme udslagsgivende.
 Stk. 5. Beslutning om indstilling af forslag om ændring af  

 vedtægten til Undervisningsministeriet kan kun træffes af et  

 flertal omfattende mindst halvdelen af bestyrelsen og mindst 2/3 af de  

 tilstedeværende medlemmer.
 Stk. 6. Bestyrelsens beslutninger registreres i et referat, som sendes til  

 medlemmerne efter hvert møde.
 Stk. 7. Bestyrelsesmedlemmernes rejseudgifter og øvrige udgifter i  

 forbindelse med hvervet afholdes af centret efter reglerne om  

 godtgørelse af udgifter ved tjenesterejser i staten.
 Stk. 8. Særskilt vederlag til bestyrelsens formand og eventuelle  

 næstformand fastsættes af Undervisningsministeriet efter  

 Finansministeriets regler herom.
 § 6. Den daglige ledelse af instituttet varetages af en leder, der  

 ansættes af bestyrelsen efter godkendelse af undervisningsministeren.
 Stk. 2. Lederen kan efter bestyrelsens bemyndigelse ansætte og  

 afskedige instituttets medarbejdere.
Stk. 3. Lederen afgiver indstilling til bestyrelsen om budget for centret.  

 (Lederen forhandler budgettet med Undervisningsministeriet efter bestyrelsens  

 godkendelse.) Stk. 4. Lederen underretter bestyrelsen om alle forhold, som er af  

 betydning for bestyrelsens varetagelse af den overordnede ledelse af centret.
 Stk. 5.  Løn- og ansættelsesforhold for centrets ansatte  

 følger statens regler.
 § 7. Centret er omfattet af forvaltningsloven og lov om  

 offentlighed i forvaltningen.
 Stk. 2. Centret er forpligtet til at give Undervisningsministeriet  

 oplysninger om centret.
§ 8. Centrets regnskabsår er finansåret.
Ved  

 regnskabsårets afslutning udarbejdes et årsregnskab omfattende  

 resultatopgørelse, balance og anlægsoversigt.
 Stk. 2. Regnskabsføringen og opstillingen af regnskaberne skal  

 være i overensstemmelse med regler/retningslinier fastsat af  

 Undervisningsministeriet.
 Stk. 3. Instituttets regnskaber revideres af Rigsrevisionen i henhold til  

 § 2, stk. 1, i lov om revisionen af statens regnskaber m.m.
 § 9. Vedtægten træder i kraft den 1. september 2001.
 Stk. 2. Vedtægten kan ændres af Undervisningsministeriet,  

 herunder efter indstilling fra bestyrelsen, jf. § 4, stk. 5.
