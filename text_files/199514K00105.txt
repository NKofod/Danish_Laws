Nr BTL 105 Betænkning over Forslag til lov om ændring af lov om privat byfornyelse og  

 lov om midlertidig regulering af boligforholdene (Grøn positivliste, kommunal  

 rådgivningstjeneste og aftalekompetence for beboerrepræsentanter m.v.)   

 Nr L 105 1995-96, 1. samling Afgivet af Boligudvalget Afgivet: 19951212 Udvalget har behandlet lovforslaget i 2 møder og har herunder stillet  

 spørgsmål til boligministeren, som denne har besvaret skriftligt.
 Endvidere har udvalget modtaget skriftlige henvendelser fra:
Andelsboligforeningernes Fællesrepræsentation, Boligselskabernes Landsforening, Landsforeningen for ejere af udlejningsejendomme og Lejernes Landsorganisation.
 Der er af boligministeren og af nogle mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med det af  

 boligministeren stillede ændringsforslag.
Et mindretal (Venstres medlemmer af udvalget) indstiller  

 lovforslaget til vedtagelse med de af mindretallet og det af  

 boligministeren stillede ændringsforslag.
Mindretallet er tilfreds med, at  

 loven om privat byfornyelse gøres permanent, men mindretallet havde gerne  

 set, at de indsigelser, som Landsforeningen for ejere af udlejningsejendomme  

 er fremkommet med, var imødekommet.
Henvendelsen er optrykt som bilag til  

 betænkningen.
Et andet mindretal (Socialistisk Folkepartis medlem af udvalget)  

 indstiller lovforslaget til vedtagelse med de under nr. 2, 3 og 5  

 stillede ændringsforslag.
Mindretallet finder, at det er en urimelig  

 forskelsbehandling, at der ikke, jf. bemærkningerne til lovforslaget, i  

 første omgang, afsættes nogen investeringsramme til almennyttige boliger og  

 private andelsboliger.
Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med det af boligministeren og  

 det under nr. 1 stillede ændringsforslag.
Mindretallet kan støtte  

 lovforslaget, idet der er tale om at flytte penge fra den offentlige  

 byfornyelse til den private.
Fremskridtspartiet er ikke enig i alle  

 lovforslagets enkelte dele, men samlet set er der tale om en reduktion af de  

 statslige udgifter med næsten 200 mio. kr. over 4 år.
Fremskridtspartiet finder, at det er urimeligt at byforny til det dobbelte  

 af prisen for nybyggeri.
Der burde i byfornyelseslovgivningen stilles  

 ufravigelige krav om, at byfornyelsesudgifter, der overstiger rammebeløbet  

 for almennyttigt nybyggeri i området, ikke kan afholdes for offentlige  

 midler.
Dette skal dog ikke gælde for fredede og bevaringsværdige ejendomme.
 Der burde have været stillet ændringsforslag om dette, men da den private  

 byfornyelse i forvejen indeholder en maksimumgrænse, hører et sådan  

 ændringsforslag til i lov om byfornyelse og boligforbedring.  

 Fremskridtspartiet vil senere fremsætte forslag herom.
Et fjerde mindretal (Enhedslistens medlem af udvalget) vil redegøre  

 for sin stilling til lovforslaget ved 2. behandling.
Mindretallet stemmer for  

 de under nr. 2, 3 og 5 stillede ændringsforslag.
Ændringsforslag Til § 1Af et mindretal (V), tiltrådt af et mindretal (FP):
 1) Efter nr. 4 indsættes som nyt nummer:
»01. I § 3, stk. 1, 1. pkt., udgår »i ejendomme  

 med 12 beboelseslejemål eller derunder«, og »75 pct.« ændres  

 til: »50 pct.«» Af et mindretal (SF og EL):
 2) Efter nr. 8 indsættes som nyt nummer:
»02. I § 5, stk. 1, 1. pkt., ændres »Udlejer kan  

 uanset« til: »Udlejer kan under iagttagelse af bestemmelserne  

 i«.' 3) Efter nr. 11 indsættes som nyt nummer:
»03. I § 5 a, stk. 1, 1. pkt., ændres »kan  

 udlejer uanset« til: »kan udlejer under iagttagelse af  

 bestemmelserne i«.' Af boligministeren, tiltrådt af et flertal (S, V, KF, RV, FP  

 og CD):
 4) Efter nr. 13 indsættes som nyt nummer:
»04. I § 7, stk. 1, ændres »80 kr.« til:  

 »90 kr.«» Af et mindretal (SF og EL):
 5) Efter nr. 14 indsættes som nyt nummer:
 »05. § 9 c affattes således:
»§ 9 c.
Tilskuddet ydes med virkning fra datoen for den  

 aftalte lejeforhøjelses ikrafttræden.
Udbetalingen sker som udgangspunkt  

 kvartalsvis bagud til ejeren på grundlag af de i henhold til § 9 b afgivne  

 oplysninger.
Efter ansøgning kan udbetaling alternativt ske i form af et  

 kontant tilskudsbeløb, beregnet som den kapitaliserede nutidsværdi af  

 samtlige tilskudsydelser.
Boligministeren fastsætter regler for ansøgning om  

 og beregning af sådant engangstilskud.
Kongeriget Danmarks Hypotekbank og  

 Finansforvaltning varetager udbetalingen af såvel de løbende tilskud som  

 engangstilskud.«» Bemærkninger Til nr. 1 Ændringsforslaget indebærer en ligestilling mellem den private  

 og den almennyttige boligsektor for så vidt angår kravet til  

 lejertilslutning.
 Til nr. 2 og 3 Ændringsforslagene sikrer, at udlejerens  

 vedligeholdelsesudgift ikke flyttes over på byfornyelsesprojekter.
 Til nr. 4 Det er en betingelse efter de gældende regler for at kunne kræve  

 en erstatningsbolig, at gennemførelsen af privat byfornyelse vil medføre en  

 lejeforhøjelse uden fradrag af tilskud, der sammen med lejeforhøjelser for  

 forbedringer gennemført i de sidste 3 år vil udgøre mere end 80 kr. pr. m2  

 bruttoetageareal.
Det er tidligere fra udlejerside blevet fremført, at  

 genhusningsproblemerne er en væsentlig hindring for igangsætning af privat  

 byfornyelse, især i ejendomme ejet af personer/selskaber, som kun råder over  

 et beskedent antal boliger.
På denne baggrund blev beløbsgrænsen på 80 kr.  

 pr. m2 bruttoetageareal indført i lov om privat byfornyelse pr. 1. januar  

 1994.
 Idet det ikke kan afvises, at denne beløbsgrænse i visse tilfælde fortsat  

 kan være en hindring for igangsætning af privat byfornyelse, foreslås det at  

 forhøje beløbsgrænsen til 90 kr. pr. m2 bruttoetageareal.
Til nr. 5 Støtteudbetaling efter loven er ret kompliceret og  

 administrativt belastende.
Dette opleves særligt i de tilfælde, hvor  

 arbejderne rent faktisk betales kontant over opsparede midler.
Derfor  

 foreslås indført en adgang til at kunne hæve støtten i form af et  

 engangsbeløb.
Hans Peter Baadsgaard (S) fmd.
Hugo Sørensen (S) Lissa Mathiasen (S)  

 Jørn Pedersen (S) Jytte Wittrock (S) Villy Søvndal (SF) Jørgen Estrup (RV)  

 Keld Albrechtsen (EL) Sonja Albrink (CD) Pia Larsen (V) Bodil Thrane (V)  

 Erling Oxdam (V) Jens Hald Madsen (V) John Vinther (KF) Gitte Seeberg (KF)  

 Kai Dige Bach (KF) Kirsten Jacobsen (FP) nfmd.
Dansk Folkeparti havde  

 ikke medlemmer i udvalget.
Bilag Henvendelse til udvalget Landsforeningen for ejere af udlejningsejendommeKøbenhavn, den 8. december  

 1995 Tilsluttet Grundejernes Landsorganisation Nørre Voldgade 2 1358 København K Folketingets Boligudvalg Christiansborg Slot 1240 København K Vedr. forslag til lov nr.
L 105 om ændring af lov om privat  

 byfornyelse og lov om midlertidig regulering af boligforholdene Landsforeningen for ejere af udlejningsejendomme hilser med tilfredshed,  

 at den private byfornyelse foreslås ændret fra en forsøgsordning til en  

 permanent ordning.
Landsforeningen beklager, at boligministeren ikke samtidig med overgangen  

 til en permanent ordning har taget initiativ til en systematisk ophævelse af  

 lovens mange hindringer for, at den private byfornyelse kan blive en  

 væsentlig drivkraft i moderniserings- og renoveringsindsatsen i forhold til  

 den private udlejningssektor.
Landsforeningen anerkender, at lovforslaget  

 indeholder spæde skridt i den rigtige retning samt flere nyttige  

 præciseringer af lovteknisk karakter, men der gøres intet ved en række  

 væsentlige hindringer for privat byfornyelse, såsom genhusningspligten,  

 lejeberegningen etc.
 Endelig indeholder lovforslagets almindelige bemærkninger en række uklare  

 formuleringer om ministerens planer om revision af positivlisten.
Genhusning Som tidligere påpeget af Landsforeningen er genhusningspligten en  

 væsentlig hindring for udbredelsen af privat byfornyelse.
Udlejere, der ikke  

 har mulighed for at stille erstatningsboliger til rådighed, viger tilbage fra  

 at gennemføre et i øvrigt fornuftigt privat byfornyelsesprojekt for ikke at  

 bringe sig i en situation, hvor lejere får et retskrav på erstatningsboliger.
 Landsforeningen skal anbefale, at genhusningspligten ophæves, eller at  

 grænsen i det mindste hæves til 131 kr./m2 - opgjort efter fradrag af  

 huslejetilskud - svarende til beløbsgrænsen i lejeloven (fra 1.1.1996).
Lejeberegningen De gældende regler om lejeberegning indeholder flere problemer, som bør  

 løses ved overgangen til en permanent ordning.
Det reducerer udlejers incitament til at bruge den private byfornyelse, at  

 bidraget til realkreditinstituttet ikke kan medregnes i lejeforhøjelsen, og  

 at lejeforhøjelsern beregnes på grundlag af ydelsen på et 30-årigt lån, hvor  

 der i den almindelige lejelovgivning anvendes et 20-årigt lån.
Hertil kommer,  

 at det er uforståeligt, at den kun kan ydes tilskud til den del af projektet,  

 der medfører lejeforhøjelse.
Tilskuddet burde udmåles på grundlag af den  

 samlede projektudgift, herunder til dele af projektet, der finansieres på  

 anden vis end ved lejeforhøjelse, hvilket svarer til de regler, der gælder  

 for andelsboliger og almennyttige boliger.
Privat byfornyelse ved genudlejning Det mest velegnede tidspunkt at gennemføre modernisering af enkelte  

 lejligheder er ved genudlejning, hvor der ikke er noget hensyn at tage til en  

 eksisterende lejer.
Derfor burde en permanent lovgivning om privat  

 byfornyelse give mulighed for at anvende ordningen ved genudlejning.
 Det foreliggende lovforslag indeholder desværre ikke en adgang til at  

 anvende privat byfornyelse af enkelte lejemål i forbindelse med genudlejning.  

 Tværtimod indeholder lovforslaget en præcisering af, at loven ikke finder  

 anvendelse på enkelte boliger, der er ubeboede og uudlejede, jf. § 1, nr. 4.  

 Præciseringen er dels overflødig, dels er den en beklagelig markering af  

 boligministerens manglende vilje til at bringe loven i anvendelse i  

 forbindelse med genudlejning.
En gennemgribende modernisering af en lejlighed vil altid indebære, at  

 lejligheden bliver ubeboelig, mens moderniseringen pågår.
Loven indebærer, at  

 moderinseringer kommer til at foregå til størst mulig gene for nye lejere,  

 idet lejeren først skal flytte ind i lejemålet, for at en aftale gyldigt kan  

 indgås, hvorefter lejeren bliver nødt til at rykke ud igen, mens  

 moderniseringen pågår.
Den nærliggende løsning ville være at tillade  

 indgåelse af private byfornyelsesaftaler i forbindelse med lejeaftalen og  

 lade byggearbejderne udføre, inden lejeren er flyttet ind.
Betingelser for vedtagelse af et projekt Forslaget om, at beboerrepræsentanten og udlejer skal kunne aftale mindre  

 projekter, jf. § 1, nr. 7, er udtryk for en anerkendelsesværdig bestræbelse  

 på at lempe betingelserne for at vedtage et projekt om privat byfornyelse.
De  

 gældende regler om tilslutning fra 60/75 pct. af samtlige beboere er i mange  

 tilfælde umulige at opfylde, hvorfor det er nødvendigt med en lempelse, for  

 at den private byfornyelse kan udbredes yderligere.
Samtidig er  

 Landsforeningen principielt enig i, at beboerrepræsentationen gives mulighed  

 for at indgå bindende aftaler med udlejer om privat byfornyelse.
Bestemmelsen gælder imidlertid kun aftaler om privat byfornyelse, der  

 indebærer en lejeforhøjelse på mindre end 64 kr. pr. m2, hvilket betyder, at  

 bestemmelsen ikke kan anvendes i forhold til hovedparten af aftaler om privat  

 byfornyelse, der indebærer en væsentlig højere lejeforhøjelse.
Helt  

 uforståeligt er det, at beløbsgrænsen knytter sig til lejeforhøjelsen efter  

 fradrag af tilskud, hvor beløbsgrænsen efter § 66 a i lejeloven, som den  

 foreslåede bestemmelse er hentet fra, knytter sig til lejeforhøjelsen før  

 fradrag af tilskud.
 Hvis intentionen er, at bestemmelsen skal kunne bruges i praksis og ikke  

 blot være en symbolsk knopskydning på lovteksten uden praktisk betydning,  

 kræver det, at beløbsgrænsen enten ophæves eller hæves markant.
Et andet problem ved bestemmelsen er, at den ikke giver nogen lempelse for  

 de ganske mange ejendomme, der ikke har beboerrepræsentation.
Landsforeningen  

 skal på denne baggrund anbefale, at der som supplement til den foreslåede  

 bestemmelse tillige genemføres en generel lempelse af tilslutningskravet, som  

 gælder uanset lejeforhøjelsens størrelse, og uanset om der er  

 beboerrepræsentation eller ej.
Kravet til lejertilslutning kunne eksempelvis  

 reduceres til almindeligt flertal blandt de fremmødte på et beboermøde eller  

 blandt de afgivne stemmer ved en urafstemning.
Positivlisten I bemærkningerne til lovforslaget bebudes en revision af positivlisten med  

 henblik på at give ordningen en mere økologisk profil.
Det anføres samtidig i  

 bemærkningerne, at der i denne forbindelse »samtidig vil indgå  

 overvejelser om, hvorvidt der for visse af de af ordningen omfattede  

 boligkategorier skal ske en nærmere afgrænsning af, hvilke af de i  

 positivlisterne indeholdte forbedringsarbejder, som de respektive  

 boligkategorier skal have adgang til at kunne få støtte til iværksættelse  

 af«, jf. side 5, 1. spalte.
Landsforeningen finder det uklart, hvad der er boligministerens hensigt  

 med de skitserede bemærkninger til revision af positivlisten, og man skal  

 opfordre Folketingets Boligudvalg til at tage initiativ til, at ministerens  

 planer præciseres.
Det bemærkes, at positivlistens indhold har vital  

 betydning for, hvorledes hele ordningen fungerer, og det er derfor  

 betænkeligt, at der skabes uklarhed om indholdet.
Landsforeningen vil i den forbindelse gerne advare mod eventuelle tanker  

 om at pålægge ejere og lejere at aftale elementer fra en grøn positivliste  

 som betingelse for at kunne få tilskud til et privat byfornyelsesprojekt.
Man  

 vil også gerne advare mod at begrænse mulighederne for at få tilskud til de  

 elementer, der indgår i den nuværende positivliste.
Det er i forvejen  

 vanskeligt at opnå aftaler mellem ejere og lejere om privat byfornyelse, og  

 eventuelle begrænsninger i forhold til den nuværende positivliste eller krav  

 om en grøn profil af aftalen vil gøre det endnu vanskeligere at nå til  

 enighed.
