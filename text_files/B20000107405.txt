Bekendtgørelse om parkeringskort  

 (invalideskilt) for personer med handicap og om parkeringslempelser for  

 personer med parkeringskort (invalideskilt) I medfør af § 88 a, § 118, stk. 5, og § 134 a i  

 færdselsloven, jf. lovbekendtgørelse nr. 726 af 26. juli 2000,  

 fastsættes:
 Udstedelse og fornyelse af parkeringskort m.v.
 § 1. Et parkeringskort er et særligt kort,  

 som udstedes til personer med handicap, der opfylder betingelserne i  

 § 6. Parkeringskort er udformet i overensstemmelse med reglerne i  

 bilaget.
 Stk. 2. Parkeringskortet er dokumentation for, at indehaveren  

 er omfattet af de parkeringslempelser, der følger af § 11.  

 Parkeringskort erstatter de tidligere invalideskilte, jf. § 17.
 § 2. Ansøgning om udstedelse eller  

 fornyelse af parkeringskort indgives til Invalideorganisationernes  

 Brugerservice, som afgør, hvorvidt ansøgningen skal  

 imødekommes.
 Stk. 2. Reglerne i forvaltningsloven finder anvendelse ved  

 Invalideorganisationernes Brugerservices administration af ansøgninger  

 om tildeling af parkeringskort.
Stk. 3. I en ansøgningssag, hvor  

 Invalideorganisationernes Brugerservice mundtligt modtager oplysninger  

 vedrørende sagens faktiske omstændigheder, der er af betydning  

 for sagens afgørelse, eller på anden måde er bekendt med  

 sådanne oplysninger, skal Invalideorganisationernes Brugerservice  

 gøre notat om indholdet af oplysningerne.
Det gælder dog ikke,  

 såfremt oplysningerne i øvrigt fremgår af sagens  

 dokumenter.
 Stk. 4. En afgørelse truffet af  

 Invalideorganisationernes Brugerservice i henhold til denne  

 bekendtgørelse kan påklages til Færdselsstyrelsen.
§ 3. Til brug for ansøgningen anvendes et  

 særligt ansøgningsskema, der er godkendt af  

 Færdselsstyrelsen.
Ansøgningsskemaet rekvireres hos  

 Invalideorganisationernes Brugerservice.
Stk. 2. Med ansøgningen skal følge et  

 vellignende fotografi i størrelsen 35 x 45 mm (portrætbillede,  

 uden hovedbeklædning). Fotografiet skal være fremstillet ved en  

 fotografisk proces, holdbart og kopieret på almindeligt tyndt fotopapir  

 og uden stempler, huller eller andre beskadigelser.
Invalideorganisationernes  

 Brugerservice kan tillade, at ansøgeren bærer  

 hovedbeklædning på fotografiet, såfremt ansøgeren af  

 religiøse grunde fremsætter begæring herom.
 Stk. 3. Når en afgørelse om udstedelse af  

 parkeringskort skal træffes i henhold til § 6, stk. 3, skal  

 der på ansøgningsskemaet af ansøgerens sædvanligt  

 benyttede læge afgives en erklæring om ansøgerens  

 helbredsmæssige forhold.
 Stk. 4. Invalideorganisationernes Brugerservice kan  

 kræve yderligere helbredsmæssige oplysninger, herunder at  

 ansøgeren gennemgår supplerende lægelige  

 undersøgelser.
 Stk. 5. Ansøgeren betaler de udgifter, der er forbundet  

 med fremskaffelse af de i stk. 3 og 4 nævnte lægelige  

 oplysninger.
 § 4. Invalideorganisationernes Brugerservice kan i  

 forbindelse med behandling og afgørelse af sager om udstedelse af  

 parkeringskort foretage edb-behandling i henhold til sikkerhedsbestemmelser  

 fastsat af Færdselsstyrelsen.
 § 5. Parkeringskort udstedes eller fornyes med  

 gyldighed for 10 år, jf. dog stk. 2.
 Stk. 2. Hvis der foreligger oplysninger om  

 helbredsmæssige forhold eller omstændigheder i øvrigt, der  

 giver grundlag for at antage, at betingelserne for udstedelse af  

 parkeringskort bortfalder inden for 10 år fra udstedelsen eller  

 fornyelsen, kan der fastsættes en kortere gyldighedstid end den i  

 stk. 1 nævnte.
 Betingelser for udstedelse og fornyelse af  

 parkeringskort m.v.
 § 6. Parkeringskort udstedes og fornyes til  

 personer, som opfylder betingelserne for støtte til køb af bil  

 i henhold til servicelovens bestemmelser eller regler fastsat i medfør  

 heraf.
 Stk. 2. Parkeringskort udstedes og fornyes til personer, som  

 er godkendt til at deltage i den individuelle handicapkørsel for  

 svært bevægelseshæmmede, som Hovedstadsområdets  

 Trafikselskab og amtsrådene/trafikselskaberne uden for  

 hovedstadsområdet skal etablere som fritidskørsel.
Stk. 3. Herudover udstedes og fornyes parkeringskort til  

 personer med stærkt reduceret gangdistance, varig nedsættelse af  

 funktionsevnen eller lignende helbredsmæssige forhold, der i  

 væsentlig grad forringer eller vanskeliggør 1)	evnen til at færdes, 2)	muligheden for at opnå eller fastholde et arbejde, eller 3)	muligheden for at gennemføre en uddannelse.
 Stk. 4. Skal ansøgeren ikke selv være  

 fører af et motorkøretøj, udstedes og fornyes  

 parkeringskort kun, såfremt ansøgerens helbredsmæssige  

 forhold og omstændighederne i øvrigt i særlig grad taler  

 herfor.
 § 7. Parkeringskort må kun anvendes i  

 forbindelse med befordring af indehaveren af parkeringskortet.
 Stk. 2. Et parkeringskort må ikke overdrages til  

 andre.
 § 8. Ændring af bopæl for kortets  

 indehaver skal meddeles Invalideorganisationernes Brugerservice.
 § 9. Såfremt en person ophører med at  

 opfylde de betingelser, som var grundlaget for udstedelsen eller fornyelsen  

 af et parkeringskort, skal kortet tilbageleveres til  

 Invalideorganisationernes Brugerservice.
Parkeringslempelser § 10. Når et parkeringskort anvendes, skal  

 det være anbragt på en sådan måde, at kortets forside  

 er klart synlig for kontrol.
§ 11. Et motorkøretøj, der er  

 forsynet med et parkeringskort, jf. § 10, kan parkeres 1)	indtil 15 minutter på a)	steder hvor alene af- og pålæsning er tilladt, b)	steder med parkeringsforbud, c)	gågader, i det omfang ærindekørsel er  

 tilladt 2)	indtil 1 time på steder, hvor 15 eller 30 minutters parkering  

 er tilladt 3)	tidsubegrænset på steder, hvor a)	1, 2 eller 3 timers parkering er tilladt, såfremt  

 parkeringsskivens viser indstilles efter reglerne herom, b)	der er opstillet billetautomater (parkometer eller parkomat),  

 såfremt der ved ankomsten betales maksimumbeløb, medmindre der  

 ved lokal bekendtgørelse er fastsat bestemmelse om lavere eller ingen  

 betaling, og parkeringsskivens viser indstilles efter reglerne  

 herom.
§ 12. Reglerne i § 11 gælder  

 tilsvarende for 1)	indehavere af et udenlandsk parkeringskort af den i bilaget  

 nævnte fællesskabsmodel, når parkeringskortet er udstedt i  

 et land, der er medlem af Den Europæiske Union, 2)	indehavere af et udenlandsk parkeringskort/invalideskilt, som er  

 udstedt i et land, der ikke er medlem af Den Europæiske Union,  

 såfremt kortet/skiltet er forsynet med det internationale  

 kørestolssymbol.
 § 13. De i § 11 og 12 nævnte  

 parkeringslempelser medfører hverken indskrænkning af pligten  

 til at anvende påbudt parkeringsskive eller pligten til at efterkomme  

 standsningsforbud.
 § 14. En person med bopæl i Danmark må  

 ikke anvende et i udlandet udstedt parkeringskort/invalideskilt i et  

 køretøj, der er registreret her i landet.
 § 15. Hvor en person med parkeringskort  

 (invalideskilt) har et særligt parkeringsbehov, f.eks. ved bopæl  

 eller arbejdsplads, kan ansøgning om afmærket  

 parkeringsbås indgives til kommunen.
 Stk. 2. Såfremt der for en person med parkeringkort  

 (invalideskilt) opstår behov for en enkelt langvarig parkering, kan  

 henvendelse herom rettes til kommunen.
Betaling for udstedelse og fornyelse af  

 parkeringskort § 16. For udstedelse af parkeringskort betales 425  

 kr.
 Stk. 2. For fornyelse af parkeringskort betales 250 kr.
 Stk. 3. Ved udstedelse som følge af bortkomst eller som  

 følge af, at indehaveren i øvrigt anmoder om udskiftning af  

 parkeringskort betales 250 kr.
Straf § 17. Med bøde straffes den, der 1)	overtræder § 7, § 9, og § 14 eller 2)	tilsidesætter vilkår for udstedelse af parkeringskort i  

 henhold til denne bekendtgørelse eller undlader at efterkomme forbud  

 eller påbud, der er meddelt i henhold til denne  

 bekendtgørelse.
Ikrafttrædelse og overgangsbestemmelser § 18. Bekendtgørelsen træder i kraft  

 den 1. januar 2001.
 Stk. 2. Samtidig ophæves Justitsministeriets  

 cirkulæreskrivelse af 1. august 1988 om parkeringslempelser mv. for  

 alvorligt gangbesværede trafikanter.
 Stk. 3. Invalideskilte udstedt før denne  

 bekendtgørelses ikrafttræden er omfattet af  

 bekendtgørelsen, herunder § 17, og forbliver gyldige i henhold  

 til de vilkår, hvorunder de er udstedt.
Færdselsstyrelsen, den 7. december  

 2000 Christian Duus /Jan Lindeskov Bilag Bestemmelser om fællesskabsmodellen for  

 parkeringskort (invalideskilt ) for personer med handicap ) 1. Parkeringskortets udformning Parkeringskortet skal have en længde på 106 mm  

 og en bredde på 148 mm.
Parkeringskortet skal være udformet med  

 lyseblå baggrund.
Dog skal feltet under det internationale  

 kørestolssymbol være udformet med mørkeblå  

 baggrund.
 Parkeringskortet skal være overtrukket med  

 kunststoffolie (laminat), bortset fra den linie på kortets bagside,  

 hvorpå indehaveren skal underskrive.
 Parkeringskortet består af en forside og en bagside,  

 der begge er opdelt vertikalt i to halvdele.
2. Parkeringskortets indhold 2.1 Forsidens venstre halvdel Forsidens venstre halvdel indeholder  

 følgende:
1)	det internationale kørestolssymbol i hvidt på  

 mørkeblå baggund, 2)	parkeringskortets udløbsdato, 3)	parkeringskortets serienummer, og 4)	den udstedende organisations navn og stempel.
2.2 Forsidens højre halvdel Forsidens højre halvdel indeholder  

 følgende:
 1)	Øverst anføres på dansk påtegningen  

 »Parkeringskort for personer med handicap« udført med store  

 bogstaver.
 2)	I midten anføres på Den Europæiske Unions  

 øvrige sprog påtegningen »Parkeringskort« udført med  

 små bogstaver.
 3)	Nederst anføres på dansk påtegningen »De  

 Europæiske Fællesskabers model« udført med store  

 bogstaver.
 Som baggrund på forsidens højre halvdel  

 anføres påtegningen »DK« i hvidt omgivet at symbolet for Den  

 Europæiske Union (12 stjerner i ring) udført i hvidt.
2.3 Bagsidens venstre halvdel Bagsidens venstre halvdel indeholder  

 følgende:
1)	indehaverens efternavn, 2)	indehaverens fornavn(e), 3)	indehaverens underskrift, og 4)	et fotografi af indehaveren.
2.4 Bagsidens højre halvdel Bagsidens højre halvdel indeholder  

 følgende:
