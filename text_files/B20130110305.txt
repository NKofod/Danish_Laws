Bekendtgørelse om ændring af bekendtgørelse om brugerbetaling for godkendelse og tilsyn efter lov om miljøbeskyttelse og lov om miljøgodkendelse m.v. af husdyrbrug (Frikommuneforsøg) § 1 I bekendtgørelse nr. 463 af 21. maj 2007 om brugerbetaling for godkendelse og tilsyn efter lov om miljøbeskyttelse og lov om miljøgodkendelse m.v. af husdyrbrug, som ændret ved bekendtgørelse nr. 495 af 25. maj 2012, foretages følgende ændringer:
 1. Indledningen affattes således:
»I medfør af § 88, stk. 1 og 2 og § 92 i lov om miljøbeskyttelse, jf. lovbekendtgørelse nr. 879 af 26. juni 2010, § 72 og § 78 i lov om miljøgodkendelse m.v. af husdyrbrug, jf. lovbekendtgørelse nr. 1486 af 4. december 2009, og § 3 i lov om frikommuner, jf. lovbekendtgørelse nr. 1027 af 20. august 2013, fastsættes:« 2. Efter § 3 indsættes:
»§ 3 a.
Miljøstyrelsen kan godkende frikommuneforsøg, jf. lov om frikommuner, hvorefter kommunalbestyrelsen i en frikommune kan fravige § 3, jf. bilag 2, afsnit 1 og 3, og opkræve brugerbetaling i form af et fast gebyr, som bidrag til dækning af myndighedens omkostninger i forbindelse med tilsyn efter kapitel 9 i lov om miljøbeskyttelse og tilsyn efter kapitel 5 i lov om miljøgodkendelse m.v. af husdyrbrug, således som disse aktiviteter nærmere afgrænses i bilag 2, afsnit 2.
Stk. 2. Kommunalbestyrelsen i frikommunen sender ansøgning om frikommuneforsøg til Miljøstyrelsen senest den 31. december 2013.« 3. I § 4, stk. 1, indsættes efter »jf. stk. 2«: », eller brugerbetalingen opkræves i form af et fast gebyr efter reglerne i § 3 a, jf. § 4 a«.
 4. Efter § 4 indsættes:
»§ 4 a.
De i § 3 a nævnte myndigheder, som opkræver brugerbetaling for tilsyn i form af et fast gebyr, opkræver gebyret, når aktiviteterne i forbindelse med tilsynet er afsluttet.
Stk. 2. Myndigheden fastsætter forfaldsdatoen for brugerbetalingen, jf. stk. 1.« 5. Efter § 5 indsættes:
»§ 5 a.
Betales brugerbetaling opkrævet efter §§ 3 a og 4 a ikke rettidigt, skal der betales rente herfor efter reglerne i § 88, stk. 2, 2. og 3. pkt., i lov om miljøbeskyttelse eller efter reglerne i § 72, stk. 2, 2. og 3. pkt., i lov om miljøgodkendelse m.v. af husdyrbrug.« § 2 Bekendtgørelsen træder i kraft den 19. september 2013.
