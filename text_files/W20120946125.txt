Påbud om at erstatte klorholdigt maskinopvaskemiddel med et mindre farligt og generende opvaskemiddel Arbejdstilsynet konstaterede ved et tilsynsbesøg på en restaurant, at der blev anvendt et maskinopvaskemiddel indeholdende klor.
Det blev oplyst, at opvaskemaskinen blev anvendt op til 150 gange dagligt.
Opvaskemaskinen blev åbnet, imens den var varm, og der kommer damp ud.
 Arbejdstilsynet påbød virksomheden, at erstatte maskinopvaskemidlet med et mindre farligt opvaskemiddel.
Et enigt Arbejdsmiljøklagenævn fastholdt Arbejdstilsynets påbud og lagde vægt på, at det anvendte maskinopvaskemiddel indeholder blegemiddel med klor, som i sig selv er farligt, lugter og medfører en generende påvirkning [Adressat udeladt] Arbejdsmiljøklagenævnet har på møde den 24. april 2012 behandlet virksomhedens klage over Arbejdstilsynets afgørelse af 8. september 2011, hvorved virksomheden blev påbudt at erstatte maskinopvaskemiddel med et mindre farligt opvaskemiddel.
Arbejdsmiljøklagenævnet traf følgende A F G Ø R E L S E Arbejdsmiljøklagenævnet fastholder Arbejdstilsynets påbud således, at [Navn udeladt] skal erstatte det klorholdige maskinopvaskemiddel med et mindre farligt og generende opvaskemiddel.
 Nævnets afgørelse skal efterkommes senest den 1. november 2012.
 Tilbagemelding skal ske til Arbejdstilsynet senest den 8. november 2012.
B E G R U N D E L S E Arbejdsmiljøklagenævnet har lagt vægt på, at Arbejdstilsynet under tilsynsbesøget den 2. august 2011 hos [Navn udeladt] konstaterede:
  At der blev anvendt et maskinopvaskemiddel »Solid Mega«.
  At det af sikkerhedsdatabladet fremgik, at maskinopvaskemidlet indeholder blegemidler med klor.
  At opvaskemaskinen blev anvendt op til 150 gange dagligt.
  At det sidste hold vand havde en temperatur på 80 grader Celcius.
  At opvaskemaskinen blev åbnet, imens den var varm, og der kommer damp ud.
Nævnet har endvidere lagt vægt på, at det anvendte maskinopvaskemiddel »Solid Mega« indeholder blegemiddel med klor, som i sig selv er farligt, lugter og medfører en generende påvirkning.
Produktet er omfattet af reglerne om arbejde med stoffer og materialer, idet det fremgår af leverandørbrugsanvisningen, at produktet er klassificeret og mærket efter Miljøstyrelsens regler.
 Det følger af reglerne om arbejde med stoffer og materialer:
 At stoffer og materialer med egenskaber, der kan være farlige for eller i øvrigt forringe sikkerhed eller sundhed, kun må anvendes ved arbejdsprocesser og  metoder, der effektivt sikrer de beskæftigede mod ulykker og sygdomme.
 At arbejdsgiveren skal sørge for, at farlige stoffer og materialer på arbejdspladsen fjernes, erstattes eller begrænses til et minimum.
 Foranstaltningerne skal navnlig ske ved, at erstatte et farligt stof eller materiale med et ufarligt, mindre farligt eller mindre generende stof (substitution).
 Erstatning skal foretages, uanset at påvirkninger fra de farlige stoffer og materialer er ubetydelige.
 Hvis erstatning ikke kan foretages, skal dette på forlangende dokumenteres overfor Arbejdstilsynet.
 [Navn udeladt] har ikke dokumenteret overfor Arbejdstilsynet, at en erstatning ikke kan foretages.
 Nævnet finder på denne baggrund, at [Navn udeladt] skal erstatte det anvendte maskinopvaskemiddel »Solid Mega« med et mindre farligt opvaskemiddel.
B E M Æ R K N I N G E R N E  T I L   K L A G E N For så vidt angår bemærkningerne i klagen om, at maskinopvaskemidlet anvendes i et lukket system, hvorfor klorindholdet i maskinen efter endt vaskeproces er yderst begrænset, bemærker nævnet, at den tilsynsførende konstaterede klorlugt under besøget den 2. august 2011.
Arbejdstilsynet har oplyst i udtalelsen af 8. juli 2011, at lugtgrænsen for klor er meget lav, hvilket medfører at selv en meget lille mængde klorin vil opfattes som lugtende, og dampe med lugt af klor vil opfattes generende.
Når stoffet er i luften, kan det påvirke huden samt slimhinderne i øjne og luftveje, hvorfor påvirkningen af klor ikke er ubetydelig.
 Arbejdsmiljøklagenævnet finder, at der skal foretages substitution, hvis det er teknisk muligt, medmindre det dokumenteres, at påvirkningen er ubetydelig, eller hvis mængden bevirker, at der kun er en ringe risiko for påvirkning.
 Da opvaskemidlet Solid Mega medfører påvirkninger, som ikke er ubetydelige, finder nævnet, at der skal foretages substitution.
 Vedrørende bemærkningerne om, at problemet kan løses ved at vente nogle minutter med at åbne opvaskemaskinen efter endt vask, er nævnet enig med Arbejdstilsynet i, at løsningen ikke er tilstrækkelig, da det ikke kan udelukkes, at løsningen ikke overholdes af medarbejderne, når der er travlt.
 Det skal i øvrigt bemærkes, at nævnet ikke finder, at det ændrer på afgørelsen, at der ikke udvikles klorgas ved opvaskeprocessen, idet der er tale om et produkt, som giver anledning til generende påvirkning på grund af klorindholdet.
 Arbejdsmiljøklagenævnets afgørelse er truffet af et enigt nævn.
R E G L E R Arbejdsmiljøklagenævnet har ved afgørelsen anvendt følgende regler:
 Om stoffer og materialer:
  § 48, stk. 1 og § 49, i lov om arbejdsmiljø, jf. lovbekendtgørelse nr. 1072 af 7. september 2010.
  §§ 11, 12 og 13, i Arbejdstilsynets bekendtgørelse nr. 292 af 26. april 2001 om arbejde med stoffer og materiale.
 Om Arbejdstilsynets hjemmel til at give påbud:
  § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.
 Reglerne kan læses på de følgende sider.
O P L Y S N I N G E R N E  I  S A G E N Sagen er afgjort på grundlag af de dokumenter, som klagenævnet har modtaget fra Arbejdstilsynet.
På klagenævnets vegne [Navn udeladt] Kopi til Arbejdstilsynet [Navn udeladt] Regler Lov om arbejdsmiljø, jf. lovbekendtgørelse nr. 1072 af 7. september 2010 Kapitel 8 Stoffer og materialer § 48. Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
Kapitel 13 Arbejdstilsynet § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
Stk. 2 Bekendtgørelse nr. 292 af 26. april 2001 om arbejde med stoffer og materialer Kapitel 1 Område og definitioner § 2. Ved anvendelse af bestemmelserne i denne bekendtgørelse skal følgende definitioner lægges til grund:
 1. Stoffer: grundstoffer og deres forbindelser.
 2. Materialer: sammensætninger af to eller flere stoffer, herunder biologiske materialer.
 Stk. 2. Ved stoffer og materialer, der kan være farlige for eller i øvrigt forringe sikkerhed eller sundhed (farlige stoffer og materialer) jf. kapitel 3-7 forstås i denne bekendtgørelse:
1) stoffer og materialer, der opfylder kriterierne for klassificering som farlige efter de regler, der er fastsat af Miljø- og Energiministeriet om klassificering, Kapitel 3 Erstatningsstoffer og -materialer (substitutionsprincippet) § 11. Arbejdsgiveren skal sørge for, at farlige stoffer og materialer på arbejdspladsen fjernes, erstattes eller begrænses til et minimum.
 § 12. Foranstaltninger efter § 11 skal navnlig foretages ved at erstatte et farligt stof eller materiale med et ufarligt, mindre farligt eller mindre generende stof eller materiale eller arbejdsproces.
 Stk. 2. Det skal herunder sikres, at stofferne og materialerne anvendes i den form, der medfører mindst risiko for påvirkning ved arbejdet.
 Stk. 3. Hvis erstatning ikke kan foretages, skal dette på forlangende dokumenteres over for Arbejdstilsynet.
 § 13. Erstatning skal foretages, uanset at påvirkningerne fra de farlige stoffer og materialer er ubetydelige.
 Stk. 2. Såfremt brugen af et erstatningsstof eller -materiale vil medføre ikke uvæsentlige forskelle i tekniske egenskaber eller udgifter, skal der foretages en samlet afvejning af de tekniske og økonomiske konsekvenser over for de sikkerheds- og sundhedsmæssige hensyn.
 Stk. 3. Hvis erstatning ikke kan foretages efter stk.1 eller undlades, fordi en samlet afvejning efter stk. 2 viser, at brugen af et erstatningsstof eller -materiale vil medføre urimelige merudgifter for arbejdsgiveren, skal dette på forlangende dokumenteres overfor Arbejdstilsynet.
Lov om arbejdsmiljø, jf. lovbekendtgørelse nr. 1072 af 7. september 2010 Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
§ 39. Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om 1) sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, 2) forbud mod særligt farlige arbejder, arbejdsprocesser og -metoder, 3) opslag eller egnet markering.
Stk. 2 Kapitel 6 Arbejdsstedets indretning § 42. Arbejdsstedet skal indrettes således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer og standarder, som har sikkerheds- eller sundhedsmæssig betydning, skal følges.
§ 43. Beskæftigelsesministeren kan fastsætte regler om indretning af faste, midlertidige, skiftende og udendørs arbejdssteder, herunder om 1) arbejdsrum, f.eks. loftshøjde, luftrum, gulve, vægge, lofter, belysning, temperatur, luftfornyelse og støj, 2) velfærdsforanstaltninger m.v., f.eks. opholds- og spiserum, garderober, omklædningsrum, toiletter, vaske- og baderum samt sovesteder og stole, 3) udgangsforhold, f.eks. færdselsveje, trapper og udgange.
Stk. 2 Kapitel 8 Stoffer og materialer § 48. Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
 § 49. Beskæftigelsesministeren kan fastsætte nærmere regler om fremstilling, import, oplagring, transport og anvendelse af stoffer og materialer med egenskaber, der kan være farlige for eller i øvrigt forringe sikkerhed eller sundhed, herunder om emballering, omfyldning og mærkning.
Stk. 2 Kapitel 13 Arbejdstilsynet § 77. Arbejdstilsynet kan påbyde, at forhold, der strider mod loven eller mod regler eller afgørelser i medfør af loven, bringes i orden straks eller inden en frist.
Stk. 2 Bekendtgørelse nr. 96 af 13. februar 2001 om faste arbejdssteders indretning . . .
Kapitel 3 Almindelige bestemmelser § 10. Bygninger og bedriftsindretninger, herunder tekniske anlæg og installationer, tunneler, minegange, gruber, læsseramper og lignende, skal være af forsvarlig konstruktion og indretning under hensyn til anvendelsen samt holdt forsvarligt ved lige.
 Stk. 2. Der skal under hensyn til risikoen ved brand og andre ulykker være forsvarlig mulighed for flugt og redning af personer.
 Stk. 3. Tekniske anlæg, hjælpemidler og installationer m.v., som kan frembyde en sikkerheds- eller sundhedsmæssig risiko, skal være placeret og opstillet forsvarligt under hensyn hertil, forholdene i øvrigt og således, at de i tilfælde af uheld er til mindst mulig fare.
Bekendtgørelse nr. 292 af 26. april 2001 om arbejde med stoffer og materialer (kemiske agenser) Kapitel 2 Almindelige bestemmelser § 5. Arbejde med stoffer og materialer skal i alle led planlægges og tilrettelægges således, at det kan udføres sikkerheds- og sundhedsmæssigt fuldt forsvarligt, jf. § 4 i bekendtgørelse om arbejdets udførelse.
 Stk. 2. . .
