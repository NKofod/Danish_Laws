(Til samtlige statsamter) Efter § 42, stk. 2, § 43, stk. 2, § 44, stk. 2 og § 66 i lov om ægteskabs  

 indgåelse og opløsning, jf. lovbekendtgørelse nr. 630 af 15. september 1986,  

 som ændret ved lov nr. 209 af 5. april 1989, og efter § 5, stk. 1, i lov nr.  

 372 af 7. juni 1989 om registreret partnerskab, fastsættes:
Kompetencen til at meddele separation eller  

 skilsmisse ved § 1.  Bevilling til separation eller skilsmisse  

 meddeles af statsamtet.
Dog skal statsamtet sende ansøgninger om skilsmisse  

 efter lovens § 31 til Civilretsdirektoratet, hvis skilsmissen søges på  

 grundlag af separation opnået uden for de nordiske lande.
Vilkårsforhandling § 2.  Statsamtets og politiets tilsigelse til  

 vilkårsforhandling skal ske på en blanket, der er godkendt af  

 Civilretsdirektoratet.
§ 3.  Udebliver en af ægtefællerne fra  

 vilkårsforhandling, skal de tilsiges på ny.
Udebliver ansøgeren eller en af  

 ansøgerne uden lovligt forfald også efter den anden tilsigelse, anses  

 ansøgningen om bevilling i almindelighed som bortfaldet.
Møder den ægtefælle,  

 fra hvem separation eller skilsmisse søges, ikke efter den anden tilsigelse,  

 afslås ansøgningen om bevilling i almindelighed uden yderligere tilsigelser.  

 Er der ansøgt om fri proces til sag om separation eller skilsmisse,  

 fortsættes behandlingen af denne ansøgning.
 § 4.  Under vilkårsforhandlingen skal det påses, at  

 betingelserne for at give bevilling til separation eller skilsmisse er  

 opfyldt, jf. lovens § 42.
 Stk. 2.  Der skal tilvejebringes klarhed over, om der  

 mellem ægtefællerne er truffet aftale om størrelsen af eventuelt bidrag, som  

 den ene ægtefælle skal betale til den andens underhold, eller om spørgsmålet  

 henskydes til statsamtets afgørelse.
Stk. 3.  Ved vilkårsforhandling forud for en separation  

 skal der tilvejebringes klarhed over, om aftalen om bidragspligten skal gælde  

 alene for separationstiden eller også for tiden efter en skilsmisse.  

 Statsamtet skal i forbindelse hermed vejlede om muligheden for, at der kan  

 meddeles bevilling til skilsmisse efter lovens § 31 uden afholdelse af  

 fornyet vilkårsforhandling, såfremt vilkårene for separationen gælder for  

 tiden efter skilsmissen.
Bevilling til skilsmisse efter lovens § 31 uden  

 afholdelse af fornyet vilkårsforhandling kan kun meddeles, såfremt der under  

 separationssagen er taget stilling til, hvorvidt der skal tilkomme hustruen  

 ret til enkepension efter skilsmissen efter lov om bevarelse af  

 enkepensionsret ved separation og skilsmisse.
 Stk. 4.  Tilkommer der ved en skilsmisse hustruen ret  

 til enkepension, skal hun vejledes om, at hun for at sikre sig udbetaling af  

 enkepension eller en eventuel ret til andel i den godtgørelse eller  

 tilbagekøbsværdi, der udbetales ved mandens udtræden af pensionsordningen  

 uden pension, snarest skal anmelde sit krav til den myndighed eller  

 institution, der skal udrede pensionen.
Stk. 5.  Ægtefællerne skal vejledes om betydningen af  

 vilkårene for separationen eller skilsmissen.
Det skal påses, om der i  

 vilkårene er bestemmelser, der er urimelige over for en af ægtefællerne.
I så  

 fald skal vedkommende ægtefælle gøres opmærksom herpå, og ansøgningen  

 eventuelt afslås, jf. lovens § 42, stk. 3.
 Stk. 6.  Er hustruens ret til underholdsbidrag  

 tidsbegrænset, gøres ægtefællerne bekendt med, at hustruens ret til  

 enkepension eller tillægspension bortfalder efter udløbet af det tidsrum, i  

 hvilket manden er bidragspligtig.
 Stk. 7.  Ægtefællerne skal vejledes om adgangen til at  

 aftale fælles forældremyndighed, jf. myndighedslovens §§ 11 og 9. De skal  

 endvidere vejledes om mulighederne for senere ændring af vilkår, jf. navnlig  

 myndighedslovens § 17 og ægteskabslovens §§ 52, 53 og 58.
 Stk. 8.  Ægtefællerne skal, medmindre de begge er  

 repræsenteret ved advokat, vejledes om virkningerne af en separation eller  

 skilsmisse, herunder om:
§ 5.  I forbindelse med vilkårsforhandlingen bør den  

 myndighed, der foretager vilkårsforhandlingen, søge at medvirke til, at der  

 mellem ægtefællerne træffes aftale om delingen af eventuelt fællesbo.
Kan  

 enighed om fællesboets deling ikke opnås, oplyses ægtefællerne om, at  

 tvistigheder om fællesboets deling henhører under skifteretten.
 § 6.  Er en ægtefælle umyndig eller under lavværgemål,  

 skal værgen tilsiges til vilkårsforhandlingen for at tage stilling til vilkår  

 af økonomisk karakter, eller værgens erklæring om sådanne vilkår skal  

 indhentes, medmindre vilkårene er fastsat i en skriftlig overenskomst mellem  

 parterne medunderskrevet af værgen eller tiltrådt af denne under en tidligere  

 vilkårsforhandling.
§ 7.  Statsamtet og politiet fører protokol over  

 afholdt vilkårsforhandling.
Protokollen underskrives af parterne og af den,  

 der har foretaget vilkårsforhandlingen.
Udfærdigelse af bevilling § 8.  Ansøger kun den ene af ægtefællerne om  

 skilsmisse efter lovens § 31, sender statsamtet en blanket, der er godkendt  

 af Civilretsdirektoratet, til den anden ægtefælle.
Statsamtet anmoder  

 ægtefællen om at tilbagesende blanketten inden en angiven dato i udfyldt og  

 underskrevet stand, såfremt ægtefællen ønsker at medvirke til skilsmisse på  

 separationsvilkårene.
 Stk. 2.  Indsendes blanketten ikke som nævnt, skal  

 statsamtet i almindelighed på tilsvarende måde sende en ny blanket.  

 Statsamtet kan endvidere indkalde ægtefællerne eller en af dem til et møde om  

 sagen.
 Stk. 3.  Besvarer den anden ægtefælle ikke  

 henvendelserne fra statsamtet, eller ønsker den pågældende ikke skilsmisse på  

 separationsvilkårene, afslås ansøgningen.
 § 9.  Bevilling til skilsmisse efter ægteskabslovens §  

 33 må ikke meddeles, før utroskab er bevist ved samstemmende erklæring fra  

 ægtefællen og vedkommende tredjepart om utroskaben og tidspunktet herfor.
Stk. 2.  Erklæring fra tredjeparten kan afgives  

 skriftligt, medmindre statsamtet bestemmer andet.
Erklæring kan afgives på en  

 blanket, der er godkendt af Civilretsdirektoratet.
 § 10.  Når retssag om separation eller skilsmisse  

 verserer, kan bevilling kun meddeles med Civilretsdirektoratets godkendelse.
 § 11.  Før udfærdigelse af separations- eller  

 skilsmissebevilling til personer, der har statsborgerret eller bopæl i  

 udlandet uden for Finland, Island, Norge eller Sverige, skal det  

 tilkendegives de pågældende, at bevillingen ikke med sikkerhed kan forventes  

 anerkendt som gyldig i udlandet.
 Stk. 2.  Det skal i disse tilfælde af bevillingen  

 fremgå, hvorpå myndighedens internationale kompetence beror, f.eks. at en af  

 ægtefællerne har bopæl her i landet.
 § 12.  Separations- og skilsmissebevillinger  

 udfærdiges på blanketter, der er godkendt af Civilretsdirektoratet.
 Stk. 2.  Vilkårene for separationen eller skilsmissen  

 skal fremgå af bevillingen eller vedhæftes denne.
 § 13.  Meddeles skilsmissebevilling efter en  

 separation, skal den tidligere separationsbevilling eller udskrift af  

 separationsdommens konklusion vedhæftes skilsmissebevillingen.
 § 14.  Det skal af bevillingen fremgå, om der er  

 truffet aftale om størrelsen af bidrag til den anden ægtefælle, og om  

 fællesboet er delt.
 § 15.  Det skal af en bevilling til separation fremgå,  

 om bidragspligten er aftalt alene for separationstiden eller også for tiden  

 efter en skilsmisse.
 § 16.  Aftale om, at der ikke skal tilkomme hustruen  

 enkepensionsret, uanset at hun efter almindelige regler ville være berettiget  

 hertil, skal optages i separations- eller skilsmissebevillingen.
 § 17.  Skifter ægtefællerne eller en af dem bopæl  

 eller opholdssted, efter at der i en sag om bevilling til separation eller  

 skilsmisse er afholdt vilkårsforhandling, skal vedkommende statsamt  

 færdigbehandle sagen.
§ 18.  Meddelelse om udfærdigelse af  

 skilsmissebevilling sendes til folkeregistret i den eller de kommuner, hvor  

 ægtefællerne er tilmeldt folkeregistret.
Er ingen af parterne tilmeldt  

 folkeregistret, sendes meddelelsen til Det Centrale Personregister (CPR).
 § 19.  Meddelelse om bevilling til separation eller  

 skilsmisse til udlændinge, der er statsborgere i andre lande end de nordiske,  

 sendes til Direktoratet for Udlændinge.
Afgørelser om størrelsen af bidrag til den  

 anden ægtefælle og om § 20.  Sager om størrelsen af bidrag til den anden  

 ægtefælles underhold og om omfanget og udøvelsen af samværsret med børn skal  

 så vidt muligt afgøres uden optagelse af politirapport på grundlag af  

 oplysninger, som statsamtet indhenter hos parterne.
 Stk. 2.  Skal begge ægtefæller afhøres til  

 politirapport, og bor eller opholder de sig ikke i samme politikreds, bør  

 statsamtet, når sagen sendes til politiet på det sted, hvor den ene ægtefælle  

 bor eller opholder sig, anmode om, at sagen må blive tilbagesendt gennem  

 politiet på det sted, hvor den anden ægtefælle bor eller opholder sig.
 § 21.  Oplysninger til brug for fastsættelse af bidrag  

 skal så vidt muligt indhentes direkte fra parterne, eventuelt ved anvendelse  

 af oplysningsskemaer.
§ 22.  Findes det af hensyn til bidragsfastsættelsen  

 nødvendigt at tilvejebringe oplysning fra en ægtefælles arbejdsgiver om  

 ægtefællens ansættelses- og lønforhold, skal der gives den pågældende  

 lejlighed til inden en bestemt kortere frist selv at tilvejebringe den  

 fornødne erklæring fra arbejdsgiveren.
Det skal tilkendegives den pågældende,  

 at der af statsamtet kan rettes henvendelse til arbejdsgiveren, såfremt  

 erklæringen ikke fremkommer rettidigt eller er ufyldestgørende.
Registreret partnerskab § 23.  Reglerne i cirkulæret finder tilsvarende  

 anvendelse ved opløsning af registreret partnerskab, bortset fra følgende  

 bestemmelser: § 1, 2. pkt., § 4, stk. 3, 3. pkt., stk. 4, stk. 6, stk. 7, 1.  

 pkt., stk. 8, nr. 2) og 4), § 11 og § 16.
 § 24.  Skal der efter vilkårene påhvile den ene part  

 bidragspligt over for den anden part, og er den bidragspligtige bosat i  

 udlandet, skal det tilkendegives den bidragsberettigede, at bidraget ikke med  

 sikkerhed kan forventes inddrevet i udlandet.
 Ikrafttrædelsesbestemmelser m.v.
 § 25.  Cirkulæret træder i kraft den 1. oktober 1989.
§ 26.  Cirkulære nr. 262 af 18. december 1969 om  

 ægteskabs opløsning ophæves.
Det anvendes dog, hvis ansøgningen om separation  

 eller skilsmisse skal behandles efter bekendtgørelse nr. 560 af 18. december  

 1969 om ægteskabs opløsning, jf. § 23 i bekendtgørelse nr. 627 af 25.  

 september 1989 om ægteskabs opløsning.
