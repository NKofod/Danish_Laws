Landsskatteretskendelse vedr. fordeling af overdragelsessum  

 for landbrugsejendom Klagen vedrører  

 fordelingen af overdragelsessummen, jf.  

 ejendomsavancebeskatningslovens § 4, stk. 5 og 6, ved salg af en landejendom,  

 og konsekvensen heraf ved opgørelsen af ejendomsavancen.
Landsskatterettens  

 afgørelse Selvangivet avance ved salg af ejendom, 80.611 kr., forhøjes  

 til 185.611 kr.
Landsskatteretten ændrer Skatteankenævnets afgørelse Avance ved salg af ejendom ansat til 185.611 kr. nedsættes  

 til 80.611 kr.
Sagens oplysninger Klageren solgte med overtagelse den 27. november 2001 sin  

 landejendom med et jordtilliggende på 13 ha.
Handelsprisen var på 2.000.000 kr. kontant.
Parterne angav i  

 skødet, at overdragelsessummen fordeltes med 880.000 kr. for stuehuset,  

 500.000  

 kr. for driftsbygningerne og 620.000 kr. for jorden.
 Den offentlige ejendomsvurdering udgjorde pr. 1. januar 2000  

 1.850.000 kr. fordelt med 648.000 kr. for stuehuset, 867.300 kr. for  

 driftsbygningerne  

 og 333.900 kr. for jorden.
På skatteadministrationens foranledning besigtigede ToldSkat,  

 Ejendomsvurdering, ejendommen den 27. marts 2003. I udtalelsen anføres det  

 bl.a., at  Der er tale om en landbrugsejendom på 12,96 ha.
 Der er ved den offentlige vurdering pr. 1/1 2000, der er den  

 vurdering, som ligger nærmest på handelstidspunktet ansat en ejendomsværdi på  

 1.850.000 kr. heraf grundværdi 333.900 kr. og en værdi af stuehus incl.  

 grundværdi på 648.800 kr.
Ved vurderingen pr. 1/1 2001 var der ansat en ejendomsværdi på  

 1.700.000 kr. heraf grundværdi 290.000 kr.
Der er før nedrunding en samlet  

 værdi på 1.741.469 kr.
 Det bemærkes i denne forbindelse at der i handlen alene indgår  

 13,0009 ha mens ejendommens areal ved vurderingerne pr. 1/1 2001 og 1/1 2002  

 matrikulært indgår med 20,3 ha og vurderingsmæssigt med 13,0009 ha.
 Stuehusværdien er ansat på baggrund af en kvm.pris på 4.200 kr.
 På baggrund af de kendte og høje handelspriser på parcelhuse og  

 mindre landbrugsejendomme i området findes denne værdi at være noget højere,  

 og  

 mere passende at kunne ansættes til 4800 kr. pr. sammenvejet etagemeter.  

  Der  

 er i dette skøn taget hensyn til ejendommens beliggenhed og gode udsigt mod  

 området ved X-sø, stuehusets indretning og de noget vanskelige adgangsforhold  

 til stuehusets tagetage, dets relativt gode tag og den omstændighed at  

 stuehuset har nye vinduer.
 Stuehusets bygningsværdi ville således efter  

 vurderingsmyndighedernes konkrete skøn skulle have været 561.600 kr.
Det bemærkes, at driftsbygningernes tekniske værdi ved  

 vurderingen pr. 1/1 2001 indgår med 820.000 kr., og der er en  

 tillægsparcelværdi på 524.000 kr.
Ejendomsværdien er derfor ansat efter  

 princippet om teknisk værdi.
De tre driftsbygninger er sammenbyggede.
ToldSkat finder på baggrund af besigtigelsen de ansatte  

 tekniske værdier i betydelig grad overstiger det sædvanlige vurderingsniveau  

 for bygninger af sædvanlig alder og stand.
Man finder således, at bygning nr.  

 2  

 mere passende kan indgå med en værdi af 1200 kr. pr kvm. henset til først og  

 fremmest den gode højde og anvendelighed til andre formål end landbrug.
Dens  

 tekniske værdi bliver herefter 240.000 kr.
Bygning 3, en ældre kvægstald finder man derimod ikke har en  

 værdi i niveau med det ved vurderingen skønnede.
Kun fordi bygningen til kort  

 tid før handlen har været anvendt driftsmæssigt, og kun fordi en del af den,  

 sammenbygget med bygning 2 senere har kunnet inddrages som en sammenhængende  

 del af denne, findes værdien at kunne ansætte til 900 kr./kvm. eller 225.000  

 kr.
 Bygning 3, en ligeledes ældre, svinestald  

 findes at kunne indgå i vurderingen med 400  

 kr./kvm. eller 60.000 kr.
 Driftsbygningernes samlede værdi bliver herefter 525.000 kr.
 De øvrige elementer i ejendomsværdien, herunder den anvendte  

 tillægsparcelværdi findes korrekte.
 Ejendomsværdien pr. 1/1 2002 ville på denne baggrund være  

 blevet 1.500.000 kr.
 På baggrund heraf har ToldSkat efter et konkret skøn fordelt  

 handelsprisen med 775.000 kr. til stuehuset, 525.000 kr. til  

 driftsbygningerne  

 og 700.000 kr. for jorden.
ToldSkat bemærker, at der ved skønnet er henset til, at der i  

 området er høje boligpriser generelt, og at mindre landbrugsejendomme ofte  

 handles til høje priser.
Den skønnede handelspris på jorden bliver derved  

 lavere end niveauet i området, også når der henses til, at der er tale om en  

 bebygget landbrugsejendom.
 Køberen af ejendommen er ved brev af 29. marts 2004 blevet hørt  

 i forbindelse med sagens behandling ved Landsskatteretten.
Køberen har ved høringen bl.a. oplyst, at han og sælger har  

 været naboer gennem 20 år.
De to parter har indgået aftalen om handlen i  

 fællesskab uden medvirken af mægler.
Ejendommen havde ikke været udbudt  

 offentligt til salg inden handlen.
Med hensyn til beliggenheden har køberen oplyst, at stuehuset  

 ligger ca. 20 m fra offentlig vej, hvor der passerer ca. 6.000 biler i døgnet  

 ifølge amtets trafiktælling.
Der er hverken fra grunden eller stuehuset  

 udsigt  

 til X-sø.
Skatteankenævnets  

 afgørelse Ankenævnet har stadfæstet skatteforvaltningens afgørelse,  

 hvorved ejendomsavancen selvangivet med 80.611 kr. blev forhøjet til 185.611  

 kr.
Afgørelsen er begrundet med, at den skatteansættende myndighed  

 er berettiget til at efterprøve parternes fordeling af købesummen.
Dette  

 følger  

 af ejendomsavancebeskatningslovens § 4, stk. 6 og afskrivningslovens § 45,  

 stk.  

 3.
Der kan ikke for de enkelte aktiver foretages en fordeling, der  

 er uafhængig af den samlede overdragelsessum.
Det betyder, at stuehusets  

 værdi  

 ikke alene kan fastsættes ud fra beliggenhed og herlighedsværdi m.m.; men må  

 tage udgangspunkt i dets andel af den samlede overdragelsessum.
 Efter en samlet konkret vurdering finder nævnet ikke grundlag  

 for at ændre det skøn, som skatteadministrationen har foretaget på baggrund  

 af  

 ToldSkats besigtigelse af ejendommen og udtalelse.
Klagerens  

 påstand og argumenter Det påstås, at parternes fordeling af overdragelsessummen skal  

 lægges til grund for klagerens opgørelse af ejendomsavancen, således at den  

 selvangivne ejendomsavance, 80.611 kr., godkendes.
 Til støtte for påstanden anføres det bl.a., at det fremgår af  

 forarbejderne til afskrivningslovens § 45, stk. 3 og  

 ejendomsavancebeskatningslovens § 4, stk. 6, bl.a., at myndighedernes  

 tilsidesættelse af en aftalt fordeling forudsætter, at det er åbenbart, at  

 parternes fordeling ikke svarer til handelsværdierne.
Skatteforvaltningen og Skatteankenævnet har fastsat stuehusets  

 andel af 775.000 kr., svarende til 38,8 % af den samlede overdragelsessum.  

 Parterne har fastsat stuehusets andel af overdragelsessummen til 880.000 kr.,  

 svarende til 44 % af den samlede overdragelsessum.
Forskellen mellem den af  

 skattemyndighederne og den mellem parterne aftalte overdragelsesum for  

 stuehuset udgør således 105.000 kr., eller det der svarer til under 12 % af  

 den  

 af parterne aftalte fordeling.
 Ejendommen er solgt i fri handel, og fordelingen af den aftalte  

 overdragelsessum er sket mellem uafhængige parter.
Efter repræsentantens opfattelse kan en afvigelse på 105.000  

 kr., eller under 12 %, under disse omstændigheder ikke karakteriseres som så  

 væsentlig, at skattemyndighederne kan tilsidesætte den aftalte fordeling.
Det  

 bemærkes i denne forbindelse, at vurderingsmyndighederne opererer med en  

 såkaldt skønsmargin på 15 %, og at man i de nu ophævede bestemmelser om  

 fastsættelsen af afskrivningsgrundlag for landbrugets driftsbygninger  

 opererede  

 med en skønsmargin på 20 %.
 Repræsentanten finder endelig ikke, at der kan lægges vægt på  

 den af Told og Skat foretagne besigtigelse, idet der herved bl.a. ikke er  

 taget  

 tilstrækkeligt hensyn til, at stuehuset på handelstidspunktet 1½ år før  

 besigtigelsen  

 var i bedre stand end på besigtigelsestidspunktet.
Landsskatterettens  

 bemærkninger og begrundelse Ejendomsavancebeskatningslovens § 4, stk. 5 og 6 har følgende  

 ordlyd:
 Stk. 5.  

 Ved afståelse af fast ejendom skal sælger og  

 køber i købsaftale, skøde eller på anden skriftlig måde foretage en fordeling  

 af den samlede kontantomregnede afståelsessum på grund, bygninger, ejerbolig,  

 herunder stuehus samt mælkekvoter.
 Stk. 6.  

 Såvel den samlede kontantomregnede afståelsessum  

 som den fordeling på aktiver efter stk. 5, som parterne har aftalt, er  

 undergivet de skatteansættende myndigheders prøvelse.
 I lovforslag nr. 85 af 3. november 1999 (senere lov nr. 958 af  

 20. december 1999), hvorved bestemmelserne i ejendomsavancebeskatningslovens  

 §  

 4, stk. 6-9, og afskrivningslovens § 45, stk. 2-6, fik deres nuværende  

 indhold,  

 hedder det i bemærkningerne til forslagets § 1, nr. 26, vedr.  

 afskrivningslovens § 45, stk. 3, bl.a. at:
 I det foreslåede stk. 3 fastsættes som tidligere nævnt en regel  

 om, at såvel den kontantomregnede overdragelsessum som den for fordeling på  

 aktiver efter stk. 2, som parterne har aftalt, er undergivet de  

 skatteansættende myndigheders prøvelse.
 Kan parternes fordeling således ikke anses for at være en  

 korrekt ansættelse af værdien (handelsværdien) af overdragne aktiver, gælder  

 der efter stk. 3 adgang for de skatteansættende myndigheder til at korrigere  

 den værdiansættelse, som parterne har aftalt, i kraft af, at den  

 skatteansættende myndighed foretager prøvelse af såvel den samlede  

 overdragelsessum som fordelingen af overdragelsessummen på aktiverne.
Skattemyndigheden forventes dog kun at korrigere en af parterne  

 aftalt overdragelsessum eller fordeling, såfremt fordelingen er åbenbart  

 forkert, jf. nedenfor.
I så fald skal fordelingen foretages af den  

 skatteansættende myndighed.
Det samme vil den skatteansættende myndighed  

 skulle  

 gøre, hvis parterne ikke som foreskrevet har foretaget en fordeling på  

 aktiverne.
Foretages fordelingen ikke skriftligt eller i forbindelse med  

 salget, foretages fordelingen ligeledes af den skatteansættende myndighed.
 Hvor parterne har konkret modstående interesser, kan parterne  

 forvente, at den skatteansættende myndighed vil lægge den af parterne aftalte  

 overdragelsessum samt fordeling på de skatterelevante aktiver til grund.
I tilfælde, hvor parterne ikke har konkret modstående  

 interesser, kan ligningsmyndighederne tilsidesætte den aftalte  

 overdragelsessum  

 og fordelingen, hvis overdragelsessummen eller fordelingen ikke er udtryk for  

 handelsværdien for de overdragne aktiver.
At parterne ikke har konkret  

 modstående interesser kan følge af, at der er tale om overdragelse i  

 familieforhold, mellem interesseforbundne parter, mellem koncernforbundne  

 selskaber, eller fordi parternes forskellige forhold gør valget af en højere  

 overdragelsessum end handelsværdien eller en lavere overdragelsessum end  

 handelsværdien skattemæssigt fordelagtig for begge parter.
Som eksempel kan nævnes det tilfælde, at en bygning overdrages  

 til en køber, der ikke skal anvende den til afskrivningsberettigede formål.
I  

 dette tilfælde kan sælger have en interesse i en lav overdragelsessum for  

 enten  

 at minimere størrelsen af genvundne afskrivninger eller at opnå tabsfradrag,  

 medens køber ikke har brug for en høj anskaffelsessum for at kunne foretage  

 skattemæssige afskrivninger.
Parterne har således ikke konkret modstående  

 interesser, og hvis bygningen ansættes til en værdi væsentligt under  

 handelsværdien, vil værdien næppe kunne accepteres af den skatteansættende  

 myndighed.
 I bemærkningerne til forslagets § 4, nr. 3, vedr.  

 ejendomsavancebeskatningslovens § 4, stk. 6 er der henvist til ovenstående  

 bemærkninger.
Landsskatteretten bemærker, at selvom myndighederne er  

 berettigede til at prøve parternes fordeling af overdragelsessummen, jf.  

 ejendomsavancebeskatningslovens § 4, stk. 6, så kan parterne, hvor disse har  

 konkret modstående interesser i forbindelse med handlen, forvente, at den  

 skatteansættende myndighed vil lægge den aftalte fordeling af  

 overdragelsessummen på de skatterelevante aktiver til grund, jf.  

 bemærkningerne  

 til bestemmelsen.
Det gælder dog ikke, hvis den aftalte fordeling må anses  

 for  

 åbenbart forkert.
 Retten bemærker herefter, at det ikke er muligt at fastsætte  

 nogen klar grænse for, hvornår en fordeling kan anses for åbenbart  

 forkert.  

 Det skyldes, at der bl.a. må tages hensyn til, at skønsusikkerheden ikke er  

 den  

 samme i alle handler.
 Der må derfor foretages et samlet skøn ved vurderingen af om  

 fordelingen af overdragelsessummen på de enkelte aktiver er åbenbart forkert.  

 Til støtte herfor er det rettens opfattelse, at der som udgangspunkt kan  

 hentes  

 en vis vejledning i de tidligere gældende retningslinjer om en 20 %-grænse  

 for  

 tilsidesættelse af afskrivningsgrundlag for landbrugets driftsbygninger.
 Med udgangspunkt i den af Skatteankenævnet fastsatte fordeling  

 på 775.000 kr. for stuehuset, 525.000 kr. for driftsbygningerne og 700.000  

 kr.  

 for jorden, afviger den aftalte fordeling på disse aktiver med henholdsvis  

 13,5  

 %, -4,8 % og  11,4 %.
Under hensyn hertil, samt de i øvrigt foreliggende oplysninger,  

 finder retten, at parternes fordeling af overdragelsessummen kan lægges til  

 grund for opgørelsen af ejendomsavance og genvundne afskrivninger.
Da  

 skattemyndighederne ikke i øvrigt har anfægtet klagerens opgørelse af  

 ejendomsavancen, kan klageren ansættes i overensstemmelse med det  

 selvangivne.  

 Ansat ejendomsavance 185.611 kr. nedsættes følgelig til 80.611 kr.
