§ 1 I bekendtgørelse nr. 351 af 26. juni 1981 om syn og certifikater m.v.  

 foretages følgende ændringer:
 1. § 5, litra c, affattes således:
»c.
Mellemliggende syn, som skal finde sted mindst 24 og højst 36  

 måneder efter det sidst afholdte hovedsyn«.
 2. § 5, litra e, affattes således:
»e. Årligt syn på skrog, maskineri, udrustning og  

 forureningsforebyggende installationer.
Synet skal finde sted inden for en  

 periode af 3 måneder på hver side af årsdagen for sidste hovedsyn, for  

 udrustningens vedkommende dog 3 måneder på hver side af årsdagen for sidste  

 udrustningssyn.
Såfremt de fastsatte tidsfrister ikke derved overskrides, kan  

 det i litra c foreskrevne mellemliggende syn træde i stedet for et årligt  

 syn«.
 3. I § 6 indsættes efter litra b:
»c.
Mellemliggende syn på forureningsforebyggende installationer, som  

 skal foretages i alle olietankskibe samt i andre lastskibe på 400 tons og  

 derover.
Synet skal finde sted mindst 24 og højst 36 måneder efter sidste  

 hovedsyn«.
 Litra c bliver herefter litra d.
 4. I § 6 indsættes som litra e:
»e. Årligt syn på forureningsforebyggende installationer, som skal  

 foretages i alle olietankskibe samt i andre lastskibe på 400 tons og derover.  

 Synet skal finde sted inden for en periode af 3 måneder på hver side af  

 årsdagen for sidste hovedsyn.
Såfremt de fastsatte tidsfrister ikke derved  

 overskrides, kan det i litra c foreskrevne mellemliggende syn træde i stedet  

 for et årligt syn«.
 5. I § 7 indsættes efter litra b:
»c.
I olietankskibe på 150 tons og derover skal endvidere afholdes  

 mellemliggende og årligt syn i overensstemmelse med reglerne i § 6, litra c  

 og e«.
 6. I § 9 indsættes efter litra b:
»c.
I fiskeskibe på 400 tons og derover skal endvidere afholdes  

 mellemliggende og årligt syn på forureningsforebyggende installationer i  

 overensstemmelse med reglerne i § 6, litra c og e«.
 Litra c bliver herefter litra d.
§ 2 Bekendtgørelsen træder i kraft den 2. oktober 1983.
§ 3 I skibe, hvor fartstilladelse er udstedt før 2. oktober 1983, kan syn på  

 forureningsforebyggende installationer udskydes til 2. oktober 1984.
