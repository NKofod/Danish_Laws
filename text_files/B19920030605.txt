 I medfør af § 25 og § 27 i lov om ferie, jf. lovbekendtgørelse nr.
560 af 13. november 1984, som ændret ved lov nr. 204 af 22. maj 1985 og ved lov nr. 271 af 2. maj 1990, og efter bemyndigelse i bekendtgørelse nr. 570 af 26. september 1988 fastsættes:
Bekendtgørelsens område § 1.  Lønmodtagere i offentlig eller privat tjeneste,  

 der er ansat i skibe, har ret til ferie og feriegodtgørelse eller løn efter  

 reglerne i denne bekendtgørelse.
§ 2.  Bekendtgørelsen gælder dog ikke for Stk. 2.  De i stk. 1, nr. 2, nævnte personer, der  

 fratræder uden at pensionsudbetalingen påbegyndes i forbindelse hermed, har  

 ret til feriegodtgørelse efter § 11, stk. 3.
 § 3.  Søfartsstyrelsen kan bestemme, at  

 bekendtgørelsen, bortset fra §§ 27-30 ikke finder anvendelse på lønmodtagere,  

 for så vidt der ved regulativ eller overenskomst er sikret dem ferie og  

 feriegodtgørelse eller løn efter regler, der stiller dem lige så godt som  

 denne bekendtgørelse.
 Stk. 2.  Denne bekendtgørelse indskrænker ikke  

 videregående ferieret efter andre love og bestemmelser, efter overenskomster  

 mellem arbejdsgivere og lønmodtagere, voldgiftskendelser eller sædvane.
Optjeningsår og feriens længde § 4.  Ferie med feriegodtgørelse eller løn udgør 21/2  

 dag for hver måneds beskæftigelse i et kalenderår (optjeningsår). Ved  

 beskæftigelse af kortere varighed end 1 måned beregnes ferien på tilsvarende  

 måde i forhold til beskæftigelsens længde.
 Stk. 2.  Ved beregning af feriens længde sidestilles med  

 beskæftigelse ferie efter denne bekendtgørelse og fravær på grund af sygdom  

 og tilskadekomst, hvorunder der ydes feriegodtgørelse, jf. § 10.
Stk. 3.  I virksomheder med 5 dages arbejdsuge indgår et  

 forholdsmæssigt antal arbejdsfri dage i ferien.
I ferien medregnes ikke søn-  

 og helligdage eller sædvanemæssige fridage.
 Stk. 4.  Sygedage under tjeneste kan ikke betragtes som  

 ferie.
 § 5.  Har en lønmodtager ikke optjent ret til 30 dages  

 ferie med feriegodtgørelse eller løn, har lønmodtageren ret til i et ferieår  

 at få antallet af feriedage suppleret op til 30 dage, uden at der hertil er  

 knyttet ret til feriegodtgørelse eller løn.
Ferieår og ferieperiode § 6.  Ferie med feriegodtgørelse eller løn skal holdes  

 i det efter optjeningsåret følgende år, der går fra 2. maj til 1. maj  

 (ferieåret).
 Stk. 2.  Ferie optjent efter reglerne i § 4 skal holdes  

 forud for ferie efter § 5.
§ 7.  Ferien skal gives i sammenhæng.
Er feriedagenes  

 antal større end 18, kan ferien deles i højst 2 perioder, hvoraf den ene  

 periode mindst skal udgøre 18 dage.
Stk. 2.  Ferien skal gives, så snart hensynet til  

 skibstjenesten tillader det og da fra det tidspunkt, hvorom gensidig aftale  

 træffes.
Medmindre andet aftales, skal ferien gives, når skibet anløber en af  

 følgende havne:
 Stk. 3.  Den årlige ferie kan efter gensidig aftale  

 sammenlægges med ferien for det efterfølgende ferieår.
 Stk. 4.  Hvor særlige forhold træder hindrende i vejen  

 for den foreskrevne ferie, kan der i stedet for ferie optjent efter reglerne  

 i § 4 gives en kontant godtgørelse svarende til det beløb, som den pågældende  

 i ferien ville have oppebåret som feriegodtgørelse m.v. efter reglerne i  

 kapitel 4.
 § 8.  Uden lønmodtagerens samtykke kan den ferie, der  

 efter § 7, stk. 1, skal gives i sammenhæng, ikke ligge i tiden mellem en af  

 arbejdsgiveren meddelt opsigelse og fratrædelsestidspunktet, medmindre adgang  

 dertil følger af bestemmelse i kollektiv overenskomst, eller det efter lov  

 eller overenskomst gældende opsigelsesvarsel er længere end 3 måneder, eller  

 opsigelsesvarslet er forlænget med antallet af feriedage.
Feriegodtgørelse og ferie med løn § 9.  Arbejdsgiveren yder feriegodtgørelse med 121/2  

 pct. af lønnen.
 § 10.  Arbejdsgiveren yder tillige feriegodtgørelse  

 under lønmodtagerens fravær af mere end 3 dages varighed på grund af sygdom  

 eller tilskadekomst i virksomheden, således at feriegodtgørelsen beregnes på  

 grundlag af lønmodtagerens løn i de sidste 4 uger før fraværet.
Stk. 2.  Ret til feriegodtgørelse under fravær på grund  

 af sygdom er betinget af, at lønmodtageren forud for sygdommens indtræden har  

 været beskæftiget hos arbejdsgiveren i mindst 12 måneder.
Heri medregnes  

 tidligere beskæftigelse inden for de sidste 24 måneder, såfremt fratræden  

 ikke skyldes lønmodtagerens egne forhold.
 Stk. 3.  Feriegodtgørelse efter stk. 1, ydes for  

 sammenlagt højst 4 måneder inden for et optjeningsår og for højst 4 måneder  

 på grund af samme sygdom eller tilskadekomst.
 Stk. 4.  Arbejdsgiveren kan kræve, at en lønmodtager  

 dokumenterer, at fraværet skyldes sygdom eller tilskadekomst i virksomheden.
 § 11.  Lønmodtagere, der er antaget månedsvis eller  

 for længere tid og således, at der ikke sker fradrag i lønnen for  

 søgnehelligdage, sygedage o.lign., får i stedet for feriegodtgørelse løn  

 under ferie, eventuelt tillagt værdien af kost beregnet efter reglen i § 13,  

 stk. 2. Endvidere ydes et ferietillæg på 1 pct. af den løn, der er indtjent i  

 det foregående optjeningsår.
 Stk. 2.  Sådanne lønmodtagere kan dog forud for et  

 optjeningsårs begyndelse kræve feriegodtgørelse af lønnen i dette  

 optjeningsår, dog kun med 12 pct.
 Stk. 3.  Ved fratræden ydes der feriegodtgørelse efter §  

 9 for det løbende optjeningsår samt for den del af tidligere optjeningsår,  

 for hvilken lønmodtageren ved sin fratræden endnu ikke har holdt ferie.
 § 12.  Ved beregning af feriegodtgørelse og  

 ferietillæg ses der bort fra løn, der er udbetalt under ferien eller i medfør  

 af § 7, stk. 4, ydet feriegodtgørelse eller udbetalt ferietillæg.
§ 13.  Ved beregning af feriegodtgørelse og  

 ferietillæg ses der bort fra sådanne tillæg til lønnen eller sådanne  

 lønningsandele, som ikke er indkomstskattepligtige.
Arbejdsgiveren yder dog  

 feriegodtgørelse og ferietillæg af lønmodtagerens bidrag til de  

 pensionsordninger m.v., der er omfattet af afsnit I i lov om beskatningen af  

 pensionsordninger m.v., samt af lønmodtagerens bidrag til  

 arbejdsmarkedssuddannelsesfonden i medfør af lov om en  

 arbejdsmarkedsuddannelsesfond.
 Stk. 2.  Består lønnen helt eller delvis af kost eller  

 logi, beregnes værdien heraf på grundlag af de af ligningsrådet for  

 optjeningsåret fastsatte satser, medmindre værdien ved aftale mellem parterne  

 er fastsat til højere beløb.
Ferie-giro-systemet § 14.  Ferie-postgiro-anvisningssystemet (FerieGiro)  

 administreres af den selvejende institution Arbejdsmarkedets Feriefond,  

 ATP-huset, Kongens Vænge 8, 3400 Hillerød, med teknisk-administrativ bistand  

 af Arbejdsmarkedets Tillægspension (ATP).
 Stk. 2.  Til lønmodtagere, der er omfattet af  

 bekendtgørelsen, jf. § 1 og § 2, stk. 2, skal arbejdsgiverne yde  

 feriegodtgørelse løbende, jf. § 9 og § 11, stk. 2, eller ved fratræden, jf. §  

 11, stk. 3, ved anvendelse af FerieGiro.
 Stk. 3.  Søfartsstyrelsen kan godkende regulativ eller  

 overenskomst om anvendelse af et andet system for lønmodtagere, der er ansat  

 i staten eller kommuner eller indenfor fag eller faglige områder, jf. § 3.
Indbetaling af feriegodtgørelse § 15.  For lønmodtagere, der løbende optjener  

 feriegodtgørelse, jf. § 9 og § 11, stk. 2, skal arbejdsgiverne efter hvert  

 kvartals udløb til FerieGiro indbetale den optjente feriegodtgørelse efter  

 fradrag af beregnet kildeskat.
Beløbet forfalder til betaling den 1. i den 2.  

 påbegyndte kalendermåned efter kvartalets udløb med sidste rettidige  

 betalingsdag den 10. i forfaldsmåneden.
 Stk. 2.  For lønmodtagere, der er antaget månedsvis  

 eller for længere tid, og som får løn under ferie, jf. § 11, stk. 1,  

 indbetales ved fratræden feriegodtgørelse, efter fradrag af beregnet  

 kildeskat for det løbende optjeningsår samt for den del af tidligere  

 optjeningsår, for hvilken lønmodtageren ved sin fratræden endnu ikke har  

 holdt ferie, jf. § 11, stk. 3. Beløbet forfalder til betaling den 1. i den 2.  

 påbegyndte kalendermåned efter fratræden med sidste rettidige betalingsdag  

 den 10. i forfaldsmåneden.
Stk. 3.  Har en arbejdsgiver meddelt en lønmodtager, der  

 er antaget månedsvis eller for længere tid, og som får løn under ferie, jf. §  

 11, stk. 1, opsigelse, kan lønmodtageren dog kræve, at arbejdsgiveren  

 indbetaler feriegodtgørelse inden fratrædelsestidspunktet for den del af  

 tidligere optjeningsår, for hvilken lønmodtageren ved sin fratræden endnu  

 ikke har holdt ferie.
Lønmodtageren skal anmode arbejdsgiveren om tidligere  

 indbetaling af feriegodtgørelsen senest den 1. i den måned, hvor  

 lønmodtageren fratræder.
Beløbet forfalder til betaling den 1. i den måned,  

 hvor lønmodtageren fratræder, med sidste rettidige betalingsdag den 10. i  

 forfaldsmåneden.
 Stk. 4.  Falder sidste rettidige betalingsdag, jf. stk.  

 1, 2 og 3, på en helligdag eller en lørdag, forlænges fristen til den nærmest  

 følgende hverdag.
 Stk. 5.  Sker indbetaling af den i stk. 1 og 2,  

 omhandlede feriegodtgørelse ikke rettidigt, betaler arbejdsgiveren renter af  

 beløbet med 11/2 pct. for hver påbegyndt måned fra forfaldsdagen.  

 Rentebeløbene tilfalder Arbejdsmarkedets Feriefond.
Stk. 6.  Indbetaling sker ved benyttelse af særlige  

 giroindbetalingskort.
På giroindbetalingskortet angives arbejdsgiverens navn,  

 adresse og arbejdsgivernummer.
Redegørelse for indbetalt feriegodtgørelse § 16.  Samtidig med den kvartalsvise indbetaling af  

 feriegodtgørelse, jf. § 15, stk. 1, sender arbejdsgiveren på særlig liste til  

 FerieGiro specifikation af indbetalt feriegodtgørelse med oplysninger for  

 hver lønmodtager om navn, cpr-nummer, perioden for beskæftigelsen i  

 virksomheden samt den for lønmodtageren indbetalte feriegodtgørelse.
 Stk. 2.  Samtidig med indbetaling af feriegodtgørelse  

 ved fratræden for lønmodtagere, der er antaget månedsvis eller for længere  

 tid, jf. § 15, stk. 2 og 3, sendes specifikation som angivet i stk. 1.
 Stk. 3.  Som beskæftigelse regnes fravær på grund af  

 sygdom eller tilskadekomst, hvor en lønmodtager har optjent feriegodtgørelse,  

 jf. § 10.
Oplysningspligt § 17.  Arbejdsgivere skal på begæring meddele de  

 oplysninger, der er af betydning for opkrævning og kontrol med indbetaling  

 m.v. til FerieGiro.
Udsendelse af ferie-giro § 18.  Efter udløbet af optjeningsåret og inden  

 ferieårets begyndelse 2. maj sendes ferie-postgiro-anvisning (ferie-giro) til  

 hver lønmodtager med den feriegodtgørelse, der af lønmodtagerens  

 arbejdsgiver(e) er indbetalt for lønmodtageren i løbet af optjeningsåret.
 Stk. 2.  Til en lønmodtager, der er ansat månedsvis  

 eller for længere tid, og som får løn under ferie, jf. § 15, stk. 2 og 3,  

 sendes ferie-giro i forbindelse med fratræden for den del af tidligere  

 optjeningsår, for hvilken lønmodtageren ved sin fratræden endnu ikke har  

 holdt ferie.
 Stk. 3.  En ferie-giro-anvisning, hvor  

 feriegodtgørelsesbeløbet udgør 25 kr. eller mindre, sendes kun til  

 lønmodtageren, såfremt denne anmoder FerieGiro herom.
Attestation af ferie-giro § 19.  Når lønmodtageren skal holde ferie, attesterer  

 den nuværende arbejdsgiver eller skibsfører ferie-giro for den ferie, der  

 skal holdes, og anfører datoen for feriens begyndelse.
§ 20.  Har en person ingen arbejdsgiver på det  

 tidspunkt, hvor ferien skal holdes, og oppebærer pågældende  

 arbejdsløshedsdagpenge, meddeles attestation af arbejdsløshedskassen.
Holdes  

 ferien under aftjening af værnepligt, meddeles attestation af den militære  

 afdeling eller vedkommende afdeling af civilforsvarskorpset og under  

 aftjening af civilværnepligt af chefen.
I andre tilfælde meddeles attestation  

 af bistandskontoret.
 Stk. 2.  Attestationen sker på samme måde som anført i §  

 19.
Udbetaling af ferie-giro § 21.  Ferie-giro udbetales på et dansk postkontor.  

 Udbetaling kan ske 1 måned forud for datoen for feriens begyndelse, og senest  

 ved ferieårets udløb.
Stk. 2.  Skal feriegodtgørelse udbetales, medens skibet  

 befinder sig uden for riget, påhviler det vedkommende skibsfører at indløse  

 ferie-giro.
De således udlagte beløb vil kunne fås refunderet ved indlevering  

 af ferie-giro til dansk postkontor.
Indlevering af ferie-giro til et  

 postkontor må ske inden 1. maj i det pågældende ferieår.
Efter denne dato må  

 henvendelse om refusion af de udlagte beløb rettes til Søfartsstyrelsen.
§ 22.  Feriegodtgørelse for et optjeningsår udbetales  

 ved ferieårets begyndelse til en lønmodtager, uanset om ferie holdes, § 23.  De af § 22, nr. 3, omfattede personer skal, for  

 at få udbetalt feriegodtgørelsen, til FerieGiro eller for så vidt angår de af  

 Søfartsstyrelsen godkendte særlige ferieordninger til den organisation, der  

 udbetaler feriepenge, inden 1. april indsende dokumentation for  

 pensioniststatus i form af en kendelse fra revaliderings- og pensionsnævnet,  

 eller den seneste udbetalings- eller reguleringsmeddelelse vedrørende  

 pensionen, eller en særlig anmodning, der attesteres af det sociale udvalg.
 Stk. 2.  De af § 22, nr. 4, omfattede personer skal, for  

 at få udbetalt feriegodtgørelsen, til FerieGiro eller for så vidt angår de af  

 Søfartsstyrelsen godkendte særlige ferieordninger til den organisation, der  

 udbetaler feriepenge, inden 1. april indsende dokumentation for  

 pensioniststatus i form af en særlig anmodning, der attesteres af den  

 pensionsudbetalende instans.
Stk. 3.  De af § 22, nr. 5, omfattede personer skal, for  

 at få udbetalt feriegodtgørelsen, til FerieGiro eller for så vidt angår de af  

 Søfartsstyrelsen godkendte særlige ferieordninger til den organisation, der  

 udbetaler feriepenge, inden 1. april indsende dokumentation i form af en  

 særlig anmodning, der attesteres af arbejdsløshedskassen.
Om fradrag i  

 efterlønnen, når feriegodtgørelsen udbetales, henvises til  

 Arbejdsministeriets bekendtgørelse om arbejdes og indtægters betydning for  

 efterlønnens størrelse.
 Attestation for sammenlægning af ferie m.v.
§ 24.  Når der i henhold til § 7, stk. 3, er truffet  

 aftale om sammenlægning af ferien med en efterfølgende ferie, skal  

 arbejdsgiveren eller skibsføreren i stedet for den i § 19 omhandlede  

 attestation senest inden udgangen af det ferieår, der følger efter  

 optjeningsåret give ferie-giro, feriekort eller lignende bevis for det første  

 af de to år, for hvilke ferien ønskes sammenlagt, påtegning herom.
Et med  

 sådan påtegning forsynet bevis for indtjent feriegodtgørelse kan derefter  

 indløses på et postkontor i forbindelse med lignende dokumentation vedrørende  

 det efterfølgende optjeningsår.
 § 25.  I tilfælde af lønmodtagerens død udbetales  

 feriegodtgørelse til den, der forestår skiftet.
Almindelige bestemmelser § 26.  Kravet på feriegodtgørelse, løn under ferie  

 eller ferietillæg forældes, hvis det ikke rejses overfor arbejdsgiveren inden  

 den 1. april i det ferieår, i hvilket ferien skal holdes.
 Stk. 2.  Efterkommer arbejdsgiveren ikke kravet,  

 forældes det, såfremt lønmodtageren ikke uden ugrundet ophold søger kravet  

 gennemført.
 Stk. 3.  Er kravet forældet, tilfalder beløbet  

 Arbejdsmarkedets Feriefond.
 § 27.  Feriegodtgørelse, der ikke er hævet inden  

 udløbet af det ferieår, indenfor hvilket ferie skulle have været holdt,  

 tilfalder Arbejdsmarkedets Feriefond, medmindre Søfartsstyrelsen, for så vidt  

 angår de i § 3, stk. 1, nævnte ordninger, har givet tilladelse til, at  

 beløbene anvendes til et andet feriemæssigt formål.
 Stk. 2.  Søfartsstyrelsen kan dog give tilladelse til,  

 at feriegodtgørelsen udbetales på et senere tidspunkt, når omstændighederne  

 gør det undskyldeligt, at beløbet ikke er hævet rettidigt, eller i øvrigt  

 taler for tilladelse til senere udbetaling.
 § 28.  Enhver aftale, hvorved der gives afkald på den  

 i denne bekendtgørelse hjemlede ret til ferie, feriegodtgørelse, løn under  

 ferie eller ferietillæg, er ugyldig.
 Stk. 2.  Aftaler om overdragelse af beviser for indtjent  

 feriegodtgørelse er ugyldige, ligesom sådanne beviser ikke kan gøres til  

 genstand for retsforfølgning.
 § 29.  Påtager lønmodtageren sig under ferie arbejde  

 mod vederlag, kan Søfartsstyrelsen kræve lønmodtagerens feriegodtgørelse, løn  

 under ferie og ferietillæg for hele eller en del af ferien indbetalt til  

 Arbejdsmarkedets Feriefond.
Straffebestemmelser § 30.  Med bøde straffes Stk. 2.  For overtrædelse, der begås af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
Klage § 31.  De af Søfartsstyrelsen trufne afgørelser kan  

 inden 8 uger indbringes for Industriministeriet.
Overgangs- og ikrafttrædelsesbestemmelser § 32.  De forud for denne bekendtgørelses ikrafttræden  

 godkendte regulativer og overenskomster bevarer deres gyldighed i forhold til  

 denne bekendtgørelse.
 § 33.  Bekendtgørelsen træder i kraft den 1. juni  

 1992.
 Stk. 2.  Samtidig ophæves bekendtgørelse nr. 484 af 14.  

 oktober 1983 om ferie for søfarende, som ændret ved bekendtgørelse nr. 167 af  

 17. april 1984 og ved bekendtgørelse nr. 354 af 19. juli 1985.
