Dispensation for pensionsalder for  

 flyveledere vedrørende deres arbejdsgiveradministrerede rate- og  

 kapitalpensioner Skatterådet  

 indrømmer dispensation, således at nuværende tjenestemænd, der overgår til  

 almindelige overenskomstvilkår som nyansatte flyveledere på almindelig  

 overenskomstvilkår kan få udbetalt deres arbejdsgiveradministrerede  

 pensionsordning  

 ved det fyldte 55. år efter de almindelige regler i pensionsbeskatningsloven,  

 selv om ordningen er oprettet den 1. maj 2007 eller senere.
 Pensionsbeskatningsloven  

 blev ændret ved lov nr. 347 af 18. april 2007, således at bl.a. rate- og  

 kapitalpensioner, der oprettes den 1. maj 2007 eller senere først kan hæves  

 på  

 det tidspunkt, hvor efterlønsalderen nås, jf. § 74 i lov om  

 arbejdsløshedsforsikring  

 mv.
 Er ordningen  

 oprettet før 1. maj 2007 vil en kapitalpension kunne hæves ved det fyldte 60.  

 år til 40 pct. i afgift, jf. pensionsbeskatningslovens § 25, stk. 1, nr. 1,  

 og  

 ratepension vil kunne påbegynde sin udbetaling som skattepligtig indkomst,  

 efter pensionsbeskatningslovens § 20, stk. 1, nr. 2. For de personer, som  

 allerede før den 1. maj 2007 havde en arbejdsgiveradministreret rate- eller  

 kapitalpension  

 og var ansat som flyveleder, vil ændringen ikke påvirke tidspunktet for,  

 hvornår de kan hæve deres arbejdsgiveradministreret rate- eller  

 kapitalpensioner uanset om de vælger fortsat at være tjenestemandsansat eller  

 overgår til overenskomstansættelse.
 Skatterådet kan  

 for visse grupper af arbejdstagere give tilladelse til en lavere  

 pensionsalder,  

 jf. pensionsbeskatningslovens § 2, stk. 1, pkt. 4, litra a, for  

 ratepensionernes vedkommende pensionsbeskatningslovens §§ 8, stk. 1, nr. 3 og  

 11 A, stk. 1, nr. 5 og for kapitalpensioners vedkommende  

 pensionsbeskatningslovens §§ 10, stk. 1, nr. 3 og 12, stk. 1, nr. 5.
Denne hjemmel er  

 udnyttet således, der er givet godkendelser af lavere pensionsalder for  

 grupper  

 af arbejdstagere med særligt opslidende arbejde, eller hvor der for en  

 virksomhed med særlig motivering og efter en forud fastlagt plan gælder  

 regler  

 om afskedigelse med pension før det 60. år.
For flyvende personaler er det  

 f.eks. tidligere lagt til grund, at Skatterådet (Ligningsrådet)  

 har på dette grundlag tidligere givet tilladelse til, at statsansatte  

 flyveledere  

 under luftfartsvæsenet kan hæve deres arbejdsgiveradministrerede rate- og  

 kapitalpensioner  

 ved deres fyldte 55. år.
Selvom der måtte  

 være en tendens til, at den gennemsnitlige levealder og dermed afgangsalderen  

 fra arbejdsmarkedet stiger, må jobbet som flyveleder fortsat anses for  

 opslidende.
Selvom der ikke fremover vil blive fastsat en tidligere  

 afgangsalder med tjenestemandspension for flyvelederne, synes der derfor  

 fortsat at være behov for at fastsætte en lavere pensionsalder for denne  

 gruppe.
Dette bekræftes af, at det ifølge Trafikministeren ikke er hensigten  

 at  

 ændre på aldersgrænsen for, hvornår flyvelederes certifikat udløber.
Skatterådet  

 godkender herefter at flyveledere fortsat vil kunne hæve deres  

 arbejdsgiveradministrerede rate- og kapitalpension ved det fyldte 55. år  

 efter  

 de almindelige regler i pensionsbeskatningsloven.
Det tilføjes, at den lavere  

 pensionsalder kun gælder arbejdsgiveradministrerede ordninger, som den  

 ansatte  

 har indgået, mens han havde et ansættelsesforhold som flyveleder.
Private  

 ordninger  

 må oprettes med sædvanligt udbetalingstidspunkt.
Ved fratræden før den  

 nedsatte  

 pensionsalder bevares denne, uanset ejeren fortsætter indbetalingerne til  

 ordningen.
Videreføres ordningen med en ny arbejdsgiver i et nyt  

 ansættelsesforhold, må ordningen anses for en ny pensionsordning.
For den  

 "nye ordning" gælder de almindelige vilkår, medmindre den også  

 omfattes af godkendelsen.
