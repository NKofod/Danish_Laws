Finansministeren har ved bekendtgørelse af 17/12 1969 (se vedlagte bilag)  

 bemyndiget kildeskattedirektoratet til at indrømme en skattepligtig den i  

 kildeskattelovens § 89 omhandlede midlertidig fritagelse for betaling af  

 A-skat eller b-skat.
Kildeskattedirektoratet kan bemyndige kommunerne til  

 efter direktoratets nærmere anvisninger at indrømme sådan fritagelse.
 I henhold hertil bemyndiges kommunerne til at indrømme den i  

 kildeskattelovens § 89 omhandlede midlertidige fritagelse for betaling af  

 B-skat.
 En sådan henstand kan kun indrømmes, hvor forholdene i ganske særlig grad  

 taler derfor, og kun hvor ønsket om henstand ikke kan tilgodeses ved en  

 ændring af forskudsgrundlaget.
 Henstand må kun indrømmes på betingelse af, at der, for den tid henstanden  

 omfatter, svares sædvanlig morarente med 1/2% pr. påbegyndt måned fra  

 forfaldsdagen at regne.
Henstanden skal altid være tidsbestemt, og skatteyderen skal underrettes  

 om, at den bortfalder 1. ved slutopgørelsen for det pågældende indkomstår, 2. ved ændring af forskudsgrundlaget for det  

 pågældende indkomstår, uanset om ændringen vedrører de rater, der er ydet  

 henstand med, 3. ved skattepligtens ophør samt 4. ved væsenltig ændring i de forhold, som blev lagt  

 til grund for indrømmelse af henstanden.
 Klage over hel eller delvis nægtelse af henstand kan af skatteyderen  

 indbringes for kildeskattedirektoratet.
 Det bemærkes, at der ikke kan indrømmes en skattepligtig henstand med  

 betaling af A-skat.
 Der vil senere blive udsendt KD-meddelelse vedrørende de øvrige  

 bestemmelser i bekendtgørelsen samt om ændring af reglene for  

 restanceinddrivelse ved lønindeholdelse efter kildeskattelovens ikrafttræden.
