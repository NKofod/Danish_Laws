 I medfør af § 4 i lov om uretmæssig konkurrence og varebetegnelse, jfr.  

 lovbekendtgørelse nr. 80 af 31. marts 1937, bestemmes efter forhandling  

 mellem indenrigsministeren og ministeren for handel, industri og søfart  

 herved følgende:
§ 1 For danske kommunevåben og -segl, som er godkendt ved indenrigsministerens  

 foranstaltning, kan opnås beskyttelse i henhold til bestemmelsen i § 4 i lov  

 om uretmæssig konkurrence og varebetegnelse, jfr. lovbekendtgørelse nr. 80 af  

 31. marts 1937, ved anmeldelse til et under direktoratet for patent- og  

 varemærkevæsenet ført register over kommunevåben og -segl.
 Anmeldelsen skal foretages af vedkommende kommunalbestyrelse på dertil  

 bestemte blanketter og skal indeholde angivelse af kommunens navn og  

 postadresse samt beskrivelse af det anmeldte våben eller segl.
 Med anmeldelsen skal følge:
1. 4 eksemplarer af en på holdbart papir udført  

 nøjagtig gengivelse i farver af våbenet eller seglet af højst 6 cm i højden  

 og 8 cm i bredden, 2. en til trykning i statstidende tjenlig klichee af  

 samme størrelse samt 10 aftryk heraf på holdbart papir, 3. en afgift af 150 kr. til dækning af udgifterne ved  

 den i § 4 omhandlende bekendtgørelse m.v. samt 4. en erklæring fra indenrigsministeriet om den  

 stedfundne godkendelse af det anmeldte kommunevåben eller -segl.
 Ved anmeldelsens modtagelse forsynes den med påtegning om dato og  

 klokkeslet for indleveringen, hvorefter der snarest muligt tilstilles den  

 anmeldende kommune kvittering for modtagelsen.
§ 2 Et kommunevåben eller -segl kan ikke registreres:
1. når det uden hjemmel består af eller indeholder  

 statsvåben eller -flag eller andre statskendetegn eller efterligninger heraf, 2. når det uden hjemmel består af eller indeholder  

 officelle kontrol- eller garantitegn eller -stempler eller efterligninger  

 heraf, eller 3. når det uden hjemmel består af eller indeholder et  

 registreret eller til registrering anmeldt varemærke, fællesmærke eller  

 foreningskendetegn eller efterligninger af sådanne mærker eller tegn.
Findes et anmeldt kommunevåben eller -segl i henhold til foranstående  

 bestemmelse uegnet til registrering, afslår direktoratet for patent- og  

 varemærkevæsenet registrering.
Om afgørelsen og grundene herfor sendes  

 meddelelse til vedkommende kommunalbestyrelse og indenrigsministeriet.
§ 3 Et registreret kommunevåben eller -segl udslettes af registeret:
1. når vedkommende kommune med indenrigsministeriets  

 billigelse fremsætter begæring herom, 2. når kommunen ophører at bestå som en selvstændig  

 kommune, og indenrigsministeriet begærer registreringen slettet, 3. når kommunen ved endelig dom er kendt uberettiget  

 til at anvende det registrerede våben eller segl.
§ 4 Om registrering eller udslettelse af kommunevåben eller -segl udfærdiger  

 direktoratet for patent- og varemærkevæsenet snarest muligt bekendtgørelse i  

 statstidende og i den af direktoratet udgivne registreringstidende.
§ 5 Alle og enhver har adgang til at erholde oplysning af registeret enten ved  

 eftersyn af dette eller ved udskrifter, i hvilke dog selve de registrerede  

 afbildninger ikke kan forlanges gengivet.
For en udskrift af registeret betales en kendelse af 4 kr.
For eftersyn af  

 registeret erlægges ingen betaling.
§ 6 Denne bekendtgørelse træder i kraft den 15. april 1954. Samtidig ophæves  

 bekendtgørelse nr. 237 af 9. november 1936.
 Ministeriet for handel, industri og søfart, den 7. april 1954.
 Lis Groes.
