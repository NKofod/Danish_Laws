Betænkning afgivet af Trafikudvalget den 3. maj 2007 Betænkning over Forslag til lov om en Cityring [af  

 transport‑ og energiministeren (Flemming Hansen)] 1. Ændringsforslag Transport- og energiministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 21. februar 2007 og var til 1.  

 behandling den 2. marts 2007. Lovforslaget blev efter 1. behandling henvist  

 til  

 behandling i Trafikudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 14. december 2006 dette  

 udkast til udvalget, jf. alm. del  bilag 154. Den 23. februar 2007  

 sendte  

 transport- og energiministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 4  

 skriftlige henvendelser fra:
Dansk Ledningsejerforum, Handicaprådet, Frederiksberg  

 Kommune, Svend Høime Hansen, Rødovre og Bent Johannsen, Værløse og Sven  

 Skovmand, Ørum, Djurs.
 Transport- og energiministeren har over for udvalget kommenteret  

 de skriftlige henvendelser til udvalget.
Deputationer Endvidere har en deputation fra Frederiks Kirke mundtligt over  

 for udvalget redegjort for sin holdning til lovforslaget.
Spørgsmål Udvalget har stillet 41 spørgsmål til transport- og  

 energiministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i  

 udvalget (udvalget med undtagelse af EL) indstiller lovforslaget til  

  

 vedtagelse  

  

 med det stillede ændringsforslag.
 Et  

  

 mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.  

 Mindretallet stemmer for det stillede ændringsforslag.
Enhedslisten er  når de  

 rette omstændigheder er til stede  tilhænger af metroen.
De rette  

 omstændigheder  

 er, at planlægningen er i orden, at økonomien hviler på et forsvarligt  

 grundlag, at linjeføringen lever op til de faktiske behov, og ikke mindst at  

 metroen medvirker til at reducere biltrafikken i det pågældende område og  

 dermed bidrager til at skære ned på transportsektorens alt for store udslip  

 af  

 klimaskadelige stoffer.
Så EL er bestemt positiv  

 over for intentionerne i lovforslaget og støtter tankerne om, at  

 københavnerne  

 skal kunne komme hurtigere og mere bekvemt rundt i byen, men ikke når det  

 sker  

 på bekostning af busserne, gang og cykling.
Det er jo bilernes antal, der  

 skal  

 begrænses.
Metroen skal ikke konkurrere med de øvrige miljøvenlige  

 transportmidler.
Det er ikke busser, gående og cyklister, der hindrer bylivet  

 i  

 at udfolde sig; det er bilerne.
 Når vi ser, hvordan man  

 har tænkt sig at realisere forslaget, må vi spørge, om Transport- og  

 Energiministeriet  

 og Københavns og Frederiksberg Kommuner har lært af de mange fejl, der blev  

 begået før, under og efter anlægget af metroens første etaper.
Tilsyneladende har de ikke  

 lært noget, for også denne gang skal projektet finansieres gennem  

 jordspekulation,  

 og det sker ved at pumpe værdien af arealer i Nordhavnen op.
Denne gang er  

 det  

 imidlertid værre, end da man brugte grundspekulationen på Vestamager til at  

 finansiere metroens to første etaper; her fik man dog i det mindste en metro.  

 Det gør man ikke i Nordhavnen, hvor de kommende beboere må tage til takke med  

 en motortrafikvej til Lyngbyvej, der mest vil være til nytte for de nordfra  

 kommende bilister og de containerlastbiler, der hurtigt skal ud på  

 motorvejsnettet.
Med ringmetroen lover  

 transport- og energiministeren, at vi får »mere af det samme«.
Det lyder ikke  

 godt, for »mere af det samme« er lig med oppustede passagerprognoser og den  

 sædvanlige underbudgettering. »Mere af det samme« er en linjeføring, der igen  

 går uden om det tætbebyggede Indre Nørrebro, Rigshospitalet, Panum og  

 universitetet på Nørre Fælled, hvor der vil være alt for langt til de  

 nærmeste  

 stationer.
I uge 18, 2007, udsendte  

 Transport- og Energiministeriet et notat om passagerprognoserne med titlen  

 Øresundstrafikmodellen  OTM 5.0. Hvorfor kommer dette notat ikke,  

  

 inden  

  

 Folketinget påbegynder behandlingen af dette lovforslag? Hvad er det for en  

 planlægning, hvor væsentlige data fremkommer drypvis? Hvorom alting er, så  

 viser det nævnte notat, at passagerprognoserne ser dystre ud.
I 2015 vil  

 238.000 daglige passagerer tage metroen mod forventet 275.000, svarende til,  

 at  

 15 pct. færre rejsende vil benytte Cityringen end forventet.
 Det er med stor undren, vi  

 må konstatere, at den indtægtsnedgang, der vil være en logisk følge af 15  

 pct.  

 færre passagerer, ikke giver anledning til at revidere projektet.
Modellen viser desuden et  

 generelt fald i brugen af såvel busser og tog som cykling og gang, og at der  

 vil ske en tilsvarende stigning i biltrafikken.
Heller ikke det ses at have  

 givet anledning til, at forligspartierne agter at genforhandle projektet.
Vi står med andre ord over  

 for et forventeligt sammenbrud i vejtrafikken og forudsigelige stigninger i  

 vejtrafikkens udledning af klimaskadelige stoffer.
Vi kan også se, at end  

 ikke  

 anlægget af en citymetro vil kunne forhindre det forventelige sammenbrud i  

 vejtrafikken, og at dette ikke får forligspartierne til at tage projektet op  

 til revision for at se på, hvordan man kan forhindre dels en stigning i  

 vejtrafikken på 15 pct. og dels, at vejtrafikken vil bryde sammen.
Hvorfor lærer man ikke af  

 eksemplerne fra Hovedbanegården og Vesterport? Hvorfor lærer man ikke af  

 Wien,  

 hvor der er stationer med 300-  

 400 meters  

 mellemrum? Og hvorfor ser man ikke, at  

 metroens passagerunderlag kan optimeres ved, at evakueringsskakterne i  

 Havnegade, i Møntergade, på Søtorvet og ved Landbohøjskolen omdannes til  

 metrostationer med masser af passagerer? En af de første  

 forudsætninger for at få succes med en metro er, at den er forbundet med de  

 store indfaldsveje, men heller ikke det er tilfældet i dette projekt.
Og  

 kommer  

 Københavns Kommune med et ønske om at anlægge en »finger« fra Nørrebro  

 station  

 mod Brønshøj/Husum og videre mod Gladsaxe, så kan det da godt lade sig gøre  

  som  

 »tilkøbsydelse«.
Det krav ville staten aldrig stille, hvis det drejede sig om  

 en motorvej.
Dernæst er det en  

 forudsætning, at der planlægges ud fra de reelle behov i forbindelse med  

 linjeføring  

 og placering af stationerne.
Enhedslisten ønsker således, at der anlægges en  

 station på Carlsbergarealet, og at der fra statens og de to kommuners side  

 vises vilje til at medvirke i bestræbelserne på at skabe en bilfri bydel.
 Hvad budgettet angår,  

 finder Enhedslisten det problematisk, at man ikke bruger de erfaringer, der  

 kan  

 hentes i andre storbyer, hvor der bygges metro, og etablerer en reservepulje  

 til uforudsete udgifter og derved gør projektet langt mere robust.
Der findes formodentlig  

 næppe i dag et mere kritisabelt projekt end metroen.
Der er stort set ikke et  

 tal eller et løfte, som har holdt, hverken når det gælder budgetter,  

 tidsfrister, passagerprognoser eller salg af de grunde, der skulle finansiere  

 projektet.
 Enhedslisten medvirker  

 gerne til at gøre metroprojektet mere bæredygtigt og økonomisk forsvarligt,  

 og  

 vi deltager også gerne i de kommende drøftelser i Trafikudvalget, men som  

 lovforslagene her er fremlagt, kan EL ikke støtte dem.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 transport- og energiministeren,  

  

 tiltrådt af  

  

 udvalget:
Til § 4 1)  

  

 I  

  

 stk. 2  

  

 ændres »Folketingets  

 Trafikudvalg« til: »et af Folketinget nedsat udvalg«.
[Korrektion] Bemærkninger Til nr. 1 Bestemmelsen foreslås ændret, da det efter Folketingets  

 forretningsorden er Folketingets Udvalg for Forretningsorden, der har  

 kompetencen til at bestemme de enkelte stående udvalgs forretningsområder.
Kim Andersen (V)   

 Kristian Pihl Lorentzen (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Magnus Heunicke (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 23 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 1 Bilag 1 Oversigt over bilag vedrørende L 159 Bilagsnr.
Titel 1 Tidsplan for udvalgets behandling af lovforslaget 2 Høringsnotat og høringssvar, fra transport- og  

 energiministeren 3 Tidligere omdelte bilag og besvarelser vedrørende Metrocityringen 4 Ændret tidsplan for udvalgets behandling af lovforslaget 5 Henvendelse af 13/3-07 fra Bent Johannsen, Værløse, og  

 Sven Skovmand, Ørum, Djurs.
6 Ændringsforslag fra transport- og energiministeren 7 Henvendelse af 19/3-07 fra Svend Høime Hansen, Rødovre 8 Rapporten »Carlsberg-alternativet«  teknisk  

 dokumentationsrapport og resumérapport, fra transport- og energiministeren 9 Abonnementsbesked fra Transport- og Energiministeriet  afsluttet  

 undersøgelse af ekstra metrostation på Carlsberggrunden 10 Teknologirådets Nyhedsbrev »Fra rådet til tinget« nr.  

 221, maj 2006, om Cityringen 11 Henvendelse af 22/3-07 fra Dansk Ledningsejerforum 12 Henvendelse af 10/4-07 fra Handicaprådet, Frederiksberg  

 Kommune 13 Pressemeddelelse: »Nye passagerprognoser for Metrocityringen« 14 1. udkast til betænkning Oversigt over spørgsmål og svar vedrørende L 159 Spm.nr.
