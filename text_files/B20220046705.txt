Bekendtgørelse om ændring af bekendtgørelse om førelse af et register over pålagte konkurskarantæner § 1 I bekendtgørelse nr. 1510 af 13. december 2013 om førelse af et register over pålagte konkurskarantæner foretages efter forhandling med justitsministeren følgende ændringer:
 1. Overalt i bekendtgørelsen ændres »SKAT« til: »Skatteforvaltningen«.
 2. Efter § 9 indsættes:
»§ 9 a.
Skatteforvaltningen kan løbende indhente oplysninger om konkurskarantæner, der er pålagt efter konkurslovens § 159, 1. pkt., i konkurskarantæneregisteret, når det er nødvendigt af hensyn til udførelsen af Skatteforvaltningens myndighedsudøvelse.« 3. Efter § 11 indsættes:
»§ 11 a.
Erhvervsstyrelsen kan indhente oplysninger i konkurskarantæneregisteret til brug for styrelsens godkendelse af en person som statsautoriseret revisor efter lov om godkendte revisorer og revisionsvirksomheder (revisorloven).
Stk. 2. Har skifteretten til konkurskarantæneregistret indberettet, at en person, der er godkendt som statsautoriseret eller registreret revisor, er pålagt konkurskarantæne efter konkurslovens afsnit III om konkurskarantæne, kan Erhvervsstyrelsen anvende de indberettede oplysninger til brug for styrelsens kontrol vedrørende revisorlovens § 8 b.« 4. I § 12 ændres »§§ 8, 10 og 11« til: »§§ 8, 9 a, 10 og 11«.
§ 2 Stk. 1. Bekendtgørelsen træder i kraft den 1. maj 2022.
 Stk. 2. § 11 a, stk. 2, finder alene anvendelse ved Erhvervsstyrelsens kontrol af erklæringer efter revisorlovens § 1, stk. 2, afgivet den 1. januar 2021 eller senere af en statsautoriseret eller registreret revisor.
