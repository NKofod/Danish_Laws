Nr LSF 77 Forslag til Lov om ændring af lov om arbejdsmiljø Fremsat af arbejdsministeren (Ove Hygum) den 22. april 1998 Vedtaget ved tredjebehandling den 19. juni 1998 Lov nr. 395 af 26/06/1998 § 1 I lov om arbejdsmiljø, jf. lovbekendtgørelse nr. 184 af 22. marts 1995,  

 som ændret ved lov nr. 458 af 12. juni 1996, lov nr. 1196 af 27. december  

 1996, lov nr. 375 af 10. juni 1997 og lov nr. 379 af 10. juni 1997, foretages  

 følgende ændringer:
 1. § 13, stk. 3, affattes således:
»Stk. 3 . En bedriftssundhedstjeneste skal godkendes efter  

 regler fastsat af arbejdsministeren.
Arbejdsministeren kan henlægge opgaven  

 med at godkende en bedriftssundhedstjeneste til en bestemt offentlig  

 myndighed og fastsætte regler om betaling for godkendelsen.« 2. § 68 affattes således:
 »§ 68. Midler til gennemførelse af Arbejdsmiljørådets  

 tværgående aktiviteter efter § 66, stk. 1, nr. 3, og  

 branchearbejdsmiljørådenes indsats til forbedring af arbejdsmiljøet  

 tilvejebringes ved bidrag, jf. stk. 2, 3 og 6, fra staten, Arbejdsmarkedets  

 Erhvervssygdomssikring, forsikringsselskaber, der tegner  

 arbejdsskadeforsikring, samt kommuner, amtskommuner og andre arbejdsgivere,  

 der ikke har tegnet forsikring, jf. § 5, stk. 1-5, og § 74 i lov om sikring  

 mod følger af arbejdsskade.
Stk. 2 . Bidraget efter stk. 1 skal fremgå af de årlige finanslove  

 og består af et beløb på 45 mio. kr., der reguleres af arbejdsministeren  

 efter indstilling fra Arbejdsmiljørådet.
Beløbet fordeles forholdsmæssigt på  

 de bidragspligtige efter stk. 1 ud fra deres andele af de samlede  

 godtgørelser for meen og erstatninger for erhvervsevnetab, som  

 Arbejdsskadestyrelsen har tilkendt efter lov om sikring mod følger af  

 arbejdsskade i det år, hvor bidraget opkræves.
Stk. 3. Bidraget efter stk. 1 består endvidere af et beløb, som  

 udgør to procent af de godtgørelser for meen og erstatninger for  

 erhvervsevnetab, som Arbejdsskadestyrelsen har tilkendt i arbejdsulykkesager  

 efter lov om sikring mod følger af arbejdsskade i det kalenderår, der ligger  

 to år før bidragsåret.
Beløbet opkræves hos de bidragspligtige efter stk. 1,  

 bortset fra Arbejdsmarkedets Erhvervssygdomssikring, ud fra deres andele af  

 de samlede godtgørelser for meen og erstatninger for erhvervsevnetab, som  

 Arbejdsskadestyrelsen har tilkendt i arbejdsulykkesager efter lov om sikring  

 mod følger af arbejdsskade i det år, hvor bidraget opkræves.
 Stk. 4. Til dækning af bidrag efter stk. 2 og 3 kan  

 forsikringsselskaberne forhøje præmierne for lovpligtig  

 arbejdsskadeforsikring forholdsmæssigt uanset de trufne forsikringsaftaler.
 Stk. 5. Til dækning af bidraget efter stk. 2 kan Arbejdsmarkedets  

 Erhvervssygdomssikring forhøje bidraget for lovpligtig sikring mod følger af  

 pludselige løfteskader og erhvervssygdomme.
 Stk. 6. Ud over statens andel af de i stk. 2 og 3 nævnte bidrag  

 yder staten et årligt bidrag, som fastsættes af arbejdsministeren.
Stk. 7. Arbejdsministeren fastsætter nærmere regler for beregning,  

 opkrævningsperiode og indbetaling af bidrag efter stk. 2 og 3.« § 2 Stk. 1. § 1, nr. 1, træder i kraft dagen efter bekendtgørelsen i  

 Lovtidende.
 Stk. 2. § 1, nr. 2, træder i kraft den 1. januar 1999.
§ 3 Efter de gældende regler i bekendtgørelse nr. 639 af 18. december 1984 om  

 bidrag til arbejdsmiljøfondet udstedt i medfør af § 68, stk. 6, i lov om  

 arbejdsmiljø, som affattet ved lov nr. 681 af 23. december 1975, om  

 opkrævning af bidraget på 45 mio. kr. foretages der en regulering af  

 bidragene inden udgangen af juli måned i året efter bidragsåret.
Reguleringen  

 efter disse regler af bidragsydernes andele af bidraget sker sidste gang  

 inden udgangen af juli måned 1999 med henblik på indbetaling inden udgangen  

 af august 1999. Hvis det betalte foreløbige bidrag for 1998 overstiger det  

 endelige bidrag, sker udbetaling inden udgangen af august måned 1999. Såfremt  

 bidragsyderen ikke længere eksisterer, sker udbetaling til eller opkrævning  

 fra den bidragsyder, der i henhold til aftale eller ved lov er indtrådt i  

 bidragsyderens rettigheder og forpligtelser.
Oprindeligt fremsat forslag § 1 I lov om arbejdsmiljø, jf. lovbekendtgørelse nr. 184 af 22. marts 1995,  

 som ændret ved lov nr. 458 af 12. juni 1996, lov nr. 1196 af 27. december  

 1996, lov nr. 375 af 10. juni 1997 og lov nr. 379 af 10. juni 1997, foretages  

 følgende ændringer:
 1. § 13, stk. 3, affattes således:
»Stk. 3 . En bedriftssundhedstjeneste skal godkendes efter  

 regler fastsat af arbejdsministeren.
Arbejdsministeren kan henlægge opgaven  

 med at godkende en bedriftssundhedstjeneste til en bestemt offentlig  

 myndighed og fastsætte regler om betaling for godkendelsen.«.
 2. § 68 affattes således:
 » § 68. Midler til gennemførelse af Arbejdsmiljørådets  

 tværgående aktiviteter efter § 66, stk. 1, nr. 3, og  

 branchearbejdsmiljørådenes indsats til forbedring af arbejdsmiljøet  

 tilvejebringes ved bidrag, jf. stk. 2, 3 og 6, fra staten, Arbejdsmarkedets  

 Erhvervssygdomssikring, forsikringsselskaber, der tegner  

 arbejdsskadeforsikring, samt kommuner, amtskommuner og andre arbejdsgivere,  

 der ikke har tegnet forsikring, jf. § 5, stk. 1-5, og § 74 i lov om sikring  

 mod følger af arbejdsskade.
Stk. 2 . Bidraget efter stk. 1 skal fremgå af de årlige finanslove  

 og består af et beløb på 45 mio. kr., der reguleres af arbejdsministeren  

 efter indstilling fra Arbejdsmiljørådet.
Beløbet fordeles forholdsmæssigt på  

 de bidragspligtige efter stk. 1 ud fra deres andele af de samlede  

 godtgørelser for meen og erstatninger for erhvervsevnetab, som  

 Arbejdsskadestyrelsen har tilkendt efter lov om sikring mod følger af  

 arbejdsskade i det år, hvor bidraget opkræves.
Stk. 3. Bidraget efter stk. 1 består endvidere af et beløb, som  

 udgør to procent af de godtgørelser for meen og erstatninger for  

 erhvervsevnetab, som Arbejdsskadestyrelsen har tilkendt i arbejdsulykkesager  

 efter lov om sikring mod følger af arbejdsskade i det kalenderår, der ligger  

 to år før bidragsåret.
Beløbet opkræves hos de bidragspligtige efter stk. 1,  

 bortset fra Arbejdsmarkedets Erhvervssygdomssikring, ud fra deres andele af  

 de samlede godtgørelser for meen og erstatninger for erhvervsevnetab, som  

 Arbejdsskadestyrelsen har tilkendt i arbejdsulykkesager efter lov om sikring  

 mod følger af arbejdsskade i det år, hvor bidraget opkræves.
 Stk. 4. Til dækning af bidrag efter stk. 2-3 kan  

 forsikringsselskaberne forhøje præmierne for lovpligtig  

 arbejdsskadeforsikring forholdsmæssigt uanset de trufne forsikringsaftaler.
 Stk. 5. Til dækning af bidraget efter stk. 2 kan Arbejdsmarkedets  

 Erhvervssygdomssikring forhøje bidraget for lovpligtig sikring mod følger af  

 pludselige løfteskader og erhvervssygdomme.
 Stk. 6. Ud over statens andel af de i stk. 2-3 nævnte bidrag yder  

 staten et årligt bidrag, som fastsættes af arbejdsministeren.
 Stk. 7. Arbejdsministeren fastsætter nærmere regler for beregning,  

 opkrævningsperiode og indbetaling af bidrag efter stk. 2-3.«.
§ 2 Stk. 1. § 1, nr. 1, træder i kraft dagen efter bekendtgørelsen i  

 Lovtidende.
 Stk. 2. § 1, nr. 2, træder i kraft den 1. januar 1999.
§ 3 Efter de gældende regler i bekendtgørelse nr. 639 af 18. december 1984 om  

 bidrag til arbejdsmiljøfondet udstedt i medfør af § 68, stk. 6, i lov om  

 arbejdsmiljø som affattet ved lov nr. 681 af 23. december 1975, om opkrævning  

 af bidraget på 45 mio. kr., foretages der en regulering af bidragene inden  

 udgangen af juli måned i året efter bidragsåret.
Reguleringen efter disse  

 regler af bidragsydernes andele af bidraget sker sidste gang inden udgangen  

 af juli måned 1999 med henblik på indbetaling inden udgangen af august 1999.  

 Hvis det betalte foreløbige bidrag for 1998 overstiger det endelige bidrag,  

 sker udbetaling inden udgangen af august måned 1999. Såfremt bidragsyderen  

 ikke længere eksisterer, sker udbetaling til eller opkrævning fra den  

 bidragsyder, der i henhold til aftale eller ved lov er indtrådt i  

 bidragsyderens rettigheder og forpligtelser.
Bemærkninger til lovforslaget Almindelige bemærkninger Lov nr. 681 af 23. december 1975 om arbejdsmiljø er senest bekendtgjort  

 ved lovbekendtgørelse nr. 184 af 22. marts 1995 og efterfølgende ændret ved  

 lov nr. 458 af 12. juni 1996, lov nr. 1196 af 27. december 1996, lov nr. 375  

 af 10. juni 1997 og ved lov nr. 379 af 10. juni 1997.
 I relation til lovens vedtagelse i 1975 henvises til Folketingstidende  

 1973-74 (2. samling), FF sp. 7827-7830 og Tillæg A sp. 3239-3346,  

 Folketingstidende 1974-75 (1. samling), FF sp. 1019-1021, FF sp. 2273-2296 og  

 Tillæg A sp. 1251-1352, Folketingstidende 1974-75 (2. samling), FF sp. 78-79,  

 FF sp. 595-610, Tillæg A sp. 993-1094 og Tillæg B sp. 1697-1866, samt  

 Folketingstidende 1975-76, FF sp. 59-60, FF sp. 382-383, FF sp. 3033-3110, FF  

 sp. 3261-3274, Tillæg A sp. 65-166, Tillæg B sp. 161-284 og Tillæg C sp.  

 85-110.
 Vedrørende de seneste ændringer af loven ved lov nr. 379 af 10. juni 1997  

 (Gennemførelse af handlingsprogrammet Rent Arbejdsmiljø År 2005 m.v.)  

 henvises til Folketingstidende 1996-97 (2. samling) Tillæg A sp. 5582 ff.,  

 Tillæg A sp. 5543 ff., FF sp. 7243 ff., Tillæg B sp. 1347 ff., FF sp. 8009  

 ff., Tillæg B sp. 1446 ff., FF sp. 8249 ff. og Tillæg C sp. 930 ff.
1. Forslagets indhold Forslaget udgør en genfremsættelse af L 107, som arbejdsministeren  

 fremsatte den 26. november 1997, idet dog de foreslåede bestemmelser om  

 etablering af en belønningsordning for arbejdsgivere, der gør en særlig  

 arbejdsmiljøindsats, er udeladt.
Endvidere er der i forhold til L 107  

 foretaget nogle ændringer i den bestemmelse, der vedrører finansieringen af  

 den partsstyrede del af arbejdsmiljøindsatsen.
Som følge af socialministerens lovforslag L 3 af 26. marts 1998 om ændring  

 af lov om forsikring mod følger af arbejdsskade, hvorefter dækningen af  

 erhvervssygdomsområdet m.v. fra og med 1. januar 1999 overgår fra privat  

 forsikringsregi til den selvejende institution Arbejdsmarkedets  

 Erhvervssygdomssikring ( AES ), indeholder forslaget en ændring af  

 arbejdsmiljølovens regler om finansiering af den partsstyrede del af  

 arbejdsmiljøindsatsen.
Formålet med ændringen er at sikre, at midlerne til  

 indsatsen forbliver uændrede.
 Forslaget indeholder derudover præcisering af de ændringer af  

 arbejdsmiljøloven om bedriftssundhedstjenesters godkendelse, som blev  

 vedtaget i maj 1997, jf. lov nr. 379 af 10. juni 1997.
2. Omlægningen af arbejdsskadesystemet Den nuværende ordning for arbejdsskadeforsikring kan ikke opretholdes i  

 fremtiden bl.a. på grund af det 3. skadesforsikringsdirektiv fra Rådet for De  

 Europæiske Fællesskaber (92/49/EØF), der senest den 1. januar 1999 skal  

 anvendes på arbejdsskadeområdet i Danmark.
EU-reglerne indebærer, at det efter 1. januar 1999 ikke vil være muligt at  

 opretholde de nuværende udligningsordninger m.v., som knytter sig til  

 forsikring af erhvervssygdomme i privat forsikringsregi.
Der henvises i den  

 forbindelse til socialministerens forslag til ændring af lov om forsikring  

 mod følger af arbejdsskade og lov om forsikringsvirksomhed (L 3 af 26. marts  

 1998).
 Den foreslåede omlægning af arbejdsskadesystemet betyder, at  

 arbejdsskadeforsikringen for så vidt angår erhvervssygdomme overføres fra  

 privat regi til en selvejende institution, Arbejdsmarkedets  

 Erhvervssygdomssikring ( AES ). AES er ikke et  

 forsikringsselskab og omfattes derfor ikke af  

 EU-skadesforsikringsdirektiverne.
 Oprettelsen af Arbejdsmarkedets Erhvervssygdomssikring ( AES ) sker  

 som led i ændringerne af lov om forsikring mod følger af arbejdsskade.
 Retten til selvforsikring ophæves i forhold til erhvervssygdomsområdet,  

 hvilket bl.a. betyder, at de offentlige arbejdsgivere omfattes af pligten til  

 at betale sikringsbidrag til AES .
 Omlægningen af arbejdsskadesystemet er nærmere beskrevet i  

 socialministerens lovforslag til ændring af lov om forsikring mod følger af  

 arbejdsskade og lov om forsikringsvirksomhed (L 3 af 26. marts 1998).
3. Finansieringen af den partsstyrede indsats De gældende regler om finansiering af den partsstyrede indsats er senest  

 blevet ændret ved lov nr. 379 af 10. juni 1997 om ændring af lov om  

 arbejdsmiljø. De ændrede regler er endnu ikke trådt i kraft.
Med forslaget  

 ophæves de senest fastsatte regler i § 68 om midler til den partsstyrede  

 arbejdsmiljøindsats.
 Som følge af omlægningen af erhvervssygdomsdækningen foreslås det, at  

 Arbejdsmarkedets Erhvervssygdomssikring (AES) indgår som bidragsyder  

 til den partsstyrede arbejdsmiljøindsats.
Ifølge forslaget skal AES bidrage til finansieringen af bidraget på  

 45 mio. kr., som opkræves på grundlag af de årlige godtgørelser for meen og  

 erstatninger for erhvervsevnetab i arbejdsskadesager.
Derimod skal AES  

 ikke betale to-procentbidraget, som alene beregnes af arbejdsulykkesagerne.
 For at sikre at der ved gennemførelsen af den planlagte partsstyrede  

 arbejdsmiljøindsats er de midler til rådighed, som planlægningen af indsatsen  

 er tilrettelagt efter, sker beregningen af det samlede to-procent-bidrag på  

 grundlag af erstatninger og godtgørelser, som er tilkendt i  

 arbejdsulykkesager i det kaldenderår, der ligger to år forud for det år, hvor  

 bidraget skal betales, og indsatsen gennemføres (bidragsåret).
 Eksempelvis beregnes to-procentbidraget for 1999 på grundlag af de  

 erstatninger og godtgørelser i arbejdsulykkesager, som Arbejdsskadestyrelsen  

 har tilkendt i 1997. Bidraget fordeles og opkræves blandt bidragsyderne i  

 1999 i forhold til deres andele af de samlede erstatninger og godtgørelser i  

 arbejdsulykkesager, som Arbejdsskadestyrelsen har tilkendt i 1999.
4. Krav om godkendelse af bedriftssundhedstjenester Formålet med forslaget er af hensyn til konkurrencelovgivningen at  

 klargøre, at arbejdsministeren kan henlægge myndighedsopgaven med godkendelse  

 m.v. af bedriftssundhedstjenester til en bestemt offentlig myndighed, jf.  

 arbejdsmiljølovens § 74, stk. 1, og fastsætte regler om betaling for de med  

 godkendelsesopgaven forbundne undersøgelser m.v., jf. lovens § 74, stk. 3.  

 Endvidere præciseres det, at også frivillige bedriftssundhedstjenester vil  

 være omfattet af godkendelsesordningen.
Høring Forslaget har forud for fremsættelsen som L 107 den 26. november 1997  

 været forelagt følgende til udtalelse: Arbejdsmiljørådet, relevante  

 ministerier og styrelser, Dansk Selskab for Arbejds- og Miljømedicin, Rådet  

 for dansk forsikring og pension samt Erhvervsministeriets testpanel.
 Endvidere har dette forslag været forelagt de nævnte organisationer og  

 institutioner bortset fra Erhvervsministeriets testpanel.
Økonomiske og administrative konsekvenser for det offentlige Inddragelse af Arbejdsmarkedets Erhvervssygdomssikring ( AES ) som  

 bidragsyder til den partsstyrede arbejdsmiljøindsats (45 mio. kr. bidraget)  

 indebærer umiddelbart en reduktion af bidragene fra staten, de selvforsikrede  

 - kommuner og amter - og de private forsikringsselskaber (private  

 virksomheder). Reduktionen modsvares imidlertid af, at samtlige arbejdsgivere  

 med ansatte pålægges at tilslutte sig AES , jf. bestemmelser i  

 socialministerens forslag til ændring af lov om forsikring mod følger af  

 arbejdsskade og lov om forsikringsvirksomhed (L 3 af 26. marts 1998).
 Den foreslåede ændring er derfor udgiftsneutral i forhold til den ændring  

 af § 68, som Folketinget vedtog den 30. maj 1997 ved lov nr. 379 om ændring  

 af lov om arbejdsmiljø.
 AES har ret til at hæve sikringsbidraget med et beløb, som svarer  

 til dækningen af AES andel af bidraget på 45 mio. kr.
Økonomiske konsekvenser for erhvervslivet Samtlige offentlige og private arbejdsgivere med ansatte skal bidrage til  

 dækningen af udgifter ved erhvervssygdomme og pludselige løfteskader efter  

 bestemmelserne i socialministerens forslag til ændring af lov om forsikring  

 mod følger af arbejdsskade og lov om forsikringsvirksomhed (L 3 fremsat den  

 26. marts 1998).
 Forslaget om ændring af finansiering af den partsstyrede indsats til  

 forbedring af arbejdsmiljøet har ikke økonomiske konsekvenser i forhold til  

 den ændring af § 68, som Folketinget vedtog den 30. maj 1997 ved lov nr. 379  

 af ændring af lov om arbejdsmiljø.
Administrative konsekvenser for erhvervslivet Betaling af midler til den partsstyrede arbejdsmiljøindsats vil ikke  

 indebære administrative konsekvenser for erhvervslivet, idet betalingen kan  

 knyttes til virksomhedens lovpligtige bidrag til sikring mod følger af  

 arbejdsskade efter lov om forsikring mod følger af arbejdsskade.
Forholdet til EU-retten Bestemmelserne i dette lovforslag om beregningen og fordeling af midler  

 til den partsstyrede arbejdsmiljøindsats, jf. lovforslagets § 68, foreslås  

 som konsekvens af socialministerens forslag til lov om ændring af lov om  

 forsikring mod følger af arbejdsskade og lov om forsikringsvirksomhed (L 3 -  

 fremsat den 26. marts 1998). Socialministerens forslag indeholder bl.a. en  

 omlægning af dækningen ved erhvervssygdomme m.v. og etablering af  

 Arbejdsmarkedets Erhvervssygdomssikring (AES) .
Som der nærmere er redegjort for i afsnit 1 og 2 i dette lovforslags  

 almindelige bemærkninger, er socialministerens forslag bl.a. foranlediget af  

 EU-regler om liberalisering af forsikringsvirksomhed.
Der henvises til  

 socialministerens lovforslag, hvor der redegøres detaljeret for sammenhængen  

 mellem EU's 3. skadeforsikringsdirektiv og forslaget om omlægninger på  

 erhvervssygdomsområdet.
Miljømæssige konsekvenser Lovforslaget har ingen miljømæssige konsekvenser.
Bemærkninger til de enkelte bestemmelser Til § 1 Til nr. 1 (§ 13, stk. 3) Gennem ændringen præciseres det, at arbejdsministeren kan bestemme, at en  

 bestemt myndighed får eneret til at godkende bedriftssundhedstjenester efter  

 nærmere regler, som arbejdsministeren fastsætter.
Hermed kan  

 myndighedsopgaven med at godkende bedriftssundhedstjenester for eksempel  

 gives direkte til Dansk Akkreditering (DANAK) under Erhvervsfremmestyrelsen,  

 således som det er forudsat i bemærkningerne til § 1, nr. 1, (§ 13, stk. 3) i  

 lovforslag nr.
L 259 om ændring af lov om arbejdsmiljø fremsat af  

 arbejdsministeren den 7. maj 1997 og senere vedtaget som lov nr. 379 af 10.  

 juni 1997.
I samme lovforslag (L 259) er det forudsat, at bedriftssundhedstjenesterne  

 betaler for at blive godkendt, og at bedriftssundhedstjenesternes udgifter  

 herved dækkes ind gennem virksomhedernes betaling til  

 bedriftssundhedstjenesterne.
I nærværende forslag præciseres det således, at  

 arbejdsministeren ligeledes kan fastsætte regler om  

 (bedriftssundhedstjenesternes) betaling i form af gebyrer til den godkendende  

 myndighed for de undersøgelser m.v., der er forbundet med  

 godkendelsesopgaven.
Endvidere præciseres det, at også frivillige bedriftssundhedstjenester,  

 som nævnes i § 13, stk. 4, i lov nr. 379 af 10. juni 1997 om ændring af lov  

 om arbejdsmiljø, skal godkendes.
Det gøres ved at slette henvisningen til  

 »stk. 1 og 2«.
Til nr. 2 (§ 68) Bestemmelsen er senest revideret ved Folketingets vedtagelse af lov nr.  

 379 af 10. juni 1997 om ændring af lov om arbejdsmiljø. Den ændrede procedure  

 for opkrævning af midler til den partsstyrede indsats skulle ifølge loven  

 være trådt i kraft den 1. januar 1999.
 Med dette lovforslag foreslås det at ophæve den ved lov nr. 379 af 10.  

 juni 1997 vedtagne bestemmelse.
Forslaget til en ny bestemmelse, som efter forslaget skal træde i kraft  

 den 1. januar 1999, er på flere områder identisk med den senest reviderede  

 bestemmelse.
Af hensyn til det samlede overblik over de foreslåede ændringer  

 af bestemmelsen, er der nedenfor også medtaget bemærkningerne i lovforslag  

 nr.
L 259, fremsat den 7. maj 1997, som ikke berøres af de foreslåede  

 ændringer.
Til stk. 1 Samtlige arbejdsgivere skal fortsat bidrage til finansieringen af  

 indsatsen for et bedre arbejdsmiljø.
 Som konsekvens af at Arbejdsmiljøfondets aktiviteter overføres til  

 branchearbejdsmiljørådene og til Arbejdsmiljørådet, vil de midler, som  

 tidligere er tilgået Arbejdsmiljøfondet (45 mio. kr. bidraget), fremover  

 tilgå branchearbejdsmiljørådene og Arbejdsmiljørådet.
 Derudover vil der blive tilført midler til partsindsatsen finansieret  

 gennem et bidrag på to procent af de samlede årligt tilkendte erstatninger  

 for erhvervsevnetab og godtgørelser for meen i arbejdsulykkesager efter lov  

 om forsikring mod følger af arbejdsskade, jf. stk. 3.
 Beregning og fordeling af to-procentbidraget sker i forhold til de  

 faktiske erstatningsudgifter for hver bidragsyder i arbejdsulykkesager,  

 hvilket understreger bidragenes arbejdsskadeforebyggende karakter i og med,  

 at virksomhedernes forbedringer af arbejdsmiljøet vil medføre færre  

 arbejdsulykker og dermed reducere bidraget.
 Som følge af socialministerens forslag om ændring af lov om forsikring mod  

 følger af arbejdsskade (L 3 af 26. marts 1998) overføres dækning af udgifter  

 ved erhvervssygdomme og pludselige løfteskader til Arbejdsmarkedets  

 Erhvervssygdomssikring ( AES ). Derfor foreslås det, at AES  

 bliver bidragsyder til den partsstyrede arbejdsmiljøindsats.
 Konsekvensen af ikke at inddrage AES som bidragsyder ville være en  

 indbyrdes forrykning i andele af bidraget på 45 mio. kr. til den partsstyrede  

 indsats. Årsagen er, at forholdet mellem andelen af erhvervssygdomme og  

 arbejdsulykker ikke er det samme for hver af bidragsyderne.
 De forsikringsselskaber, som i dag alene tegner forsikring mod følger af  

 arbejdsulykker, ville således forholdsmæssigt komme til at bære en større  

 andel af bidraget på 45 mio. kr. end selskaber, der både tegner forsikring  

 mod følger af erhvervssygdomme og arbejdsulykker.
 De ændrede henvisninger til bestemmelser i lov om sikring mod følger af  

 arbejdsskade beror på de ændringer, der er indeholdt i socialministerens  

 forslag til ændring af lov om forsikring mod følger af arbejdsskade og lov om  

 forsikringsvirksomhed (L 3 af 26. marts 1998). Den gældende bestemmelse i §  

 45 i lov om forsikring mod følger af arbejdsskade foreslås i forslaget til  

 lov om ændring af lov om forsikring mod følger af arbejdsskade indarbejdet i  

 § 5, stk. 5.
 Til stk. 2, 1. pkt.
 Af bestemmelsen fremgår det, at bidrag til finansiering af den  

 partsstyrede del af arbejdsmiljøindsatsen efter stk. 1, jf. stk. 2, 3 og 6,  

 optages på finansloven.
 Til stk. 2, 2. pkt.
 Erstatningerne opgøres som summen af udgifterne ved arbejdsskadesager til  

 meengodtgørelse, eengangserstatninger samt hensættelser til dækning af  

 fremtidige løbende erstatninger, der er tilkendt inden for kalenderåret.
 For samtlige bidragspligtige opkræves andelene af bidraget på 45 mio. kr.  

 forholdsmæssigt ud fra deres andele af udgifterne til erstatninger og  

 godtgørelser i arbejdsskadesager, hvilket understreger sammenhængen mellem  

 bidragenes størrelse og arbejdsmiljøforholdene.
 Samtidig sikrer denne fordeling, at bidragene ikke giver anledning til  

 konkurrenceforvridning mellem forsikringsselskaberne.
 Andelene af bidraget på 45 mio. kr. beregnes for hver af de  

 bidragspligtige på grundlag af udgifterne i bidragsåret.
 Eksempelvis beregnes det bidrag, som hver af de bidragspligtige skal  

 betale i 1999, på grundlag af de samlede godtgørelser til meen og  

 erstatninger for erhvervsevnetab i arbejdsskadesager, som  

 Arbejdsskadestyrelsen har tilkendt i 1999.
Den nøjagtige fordeling af arbejdsskadeudgifterne blandt bidragsyderne  

 kendes i marts måned i året efter bidragsåret.
Fordeling og opkrævning af  

 bidraget på 45 mio. kr. sker derfor a conto i bidragsåret med efterregulering  

 i det efterfølgende år.
Af bemærkningerne til § 68 i lov om arbejdsmiljø, som affattet ved lov nr.  

 379 af 10. juni 1997 om ændring af lov om arbejdsmiljø, fremgår, at der ved  

 opgørelsen af udgifterne i arbejdsskadesager ses bort fra nærmere fastsatte  

 udgifter i henhold til arbejdsskadesforsikringsloven, herunder bl.a. udgifter  

 til fordelingsskader på erhvervssygdomsområdet.
Disse bemærkninger er ikke  

 gentaget i dette lovforslag, eftersom fordelingsskaderne bortfalder pr. 1.  

 januar 1999, når de nye regler om dækning mod følger af erhvervssygdomme  

 m.v., jf. socialministerens lovforslag til ændring af lov om forsikring mod  

 følger af arbejdsskade (L 3 af 26. marts 1998), træder i kraft.
 For så vidt angår bemærkningerne til lovforslag nr. 259, fremsat den 7.  

 maj 1997 til lov om ændring af lov om arbejdsmiljø, om at se bort fra  

 udgifter i medfør af § 5, stk. 3, § 48, stk. 4, og § 51, stk. 2, i  

 arbejdsskadesforsikringsloven, bemærkes, at disse bemærkninger bevidst er  

 udeladt, eftersom inddragelse af disse udgifter ville indebære, at stat,  

 amter og kommuner kom til at bære en større andel af bidraget på 45 mio. kr.  

 end disse bidragsyderes andele af de samlede udgifter i arbejdsskadesager  

 berettiger til.
Til stk. 3 To-procentbidraget beregnes af summen af de årligt tilkendte erstatninger  

 og godtgørelser i arbejdsulykkesager, herunder hensættelser til dækning af  

 fremtidige løbende erstatninger.
Beregningen af det samlede to-procentbidrag  

 sker ud fra summen af de samlede godtgørelser til meen og erstatninger til  

 erhvervsevnetab i arbejdsulykkesager, som Arbejdsskadestyrelsen har tilkendt  

 i det kalenderår, der ligger to år forud for bidragsåret.
 Det beregnede to-procent-bidrag fordeles og opkræves blandt bidragsyderne  

 i forhold til deres andele af de samlede udgifter til meengodtgørelse og  

 erhvervsevnetabserstatning i arbejdsulykkesager i bidragsåret.
 Eksempelvis beregnes to-procent-bidraget for 1999 af summen af  

 godtgørelser for meen og erstatninger for erhvervsevnetab, som  

 Arbejdsskadestyrelsen har tilkendt i arbejdsulykkesager i 1997. Bidraget  

 fordeles og opkræves blandt bidragsyderne i forhold til hver bidragsyders  

 andel af de samlede godtgørelser og erstatninger, som Arbejdsskadestyrelsen  

 har tilkendt i arbejdsulykkesager i 1999.
Den samlede opgørelse af erstatninger for erhvervsevnetab og godtgørelser  

 for meen i arbejdsulykkesager for hver bidragsyder foreligger i marts måned i  

 året efter bidragsåret.
Fordeling og opkrævning af to-procentbidraget blandt  

 bidragsyderne sker derfor a conto i bidragsåret med efterregulering i det  

 efterfølgende år.
 Fordelingen af to-procentbidraget sikrer, at bidraget ikke giver anledning  

 til konkurrenceforvridning mellem forsikringsselskaberne.
 Arbejdsmarkedets Erhvervssygdomssikring ( AES ) dækker ikke  

 arbejdsulykker og skal derfor ikke betale to-procentbidraget.
Til stk. 4 Det præciseres, at bidragene i stk. 2 og stk. 3 giver  

 forsikringsselskaberne ret til at forhøje præmierne.
Til stk. 5 AES kan opkræve sin andel af bidraget på 45 mio. kr. fra de  

 sikringspligtige arbejdsgivere.
Ved opkrævningen fordeler AES  

  udgiften blandt arbejdsgiverne i forhold til deres bidrag til dækning mod  

 følger af erhvervssygdomme og pludselige løfteskader.
Bestemmelsen svarer til  

 forsikringsselskabernes adgang til at forhøje præmierne for  

 arbejdskadesforsikring.
Til stk. 6 Det præciseres, at staten yder et bidrag ud over statens andel af bidraget  

 på 45 mio. kr. og to-procentbidraget.
Statens bidrag efter denne bestemmelse vil være et beløb, der svarer til  

 det eksisterende tilskud på 60 procent af den løn, som udbetales til højst 12  

 heltidsansatte konsulenter i branchesikkerhedsrådene.
Statens bidrag efter  

 denne bestemmelse fastsættes med udgangspunkt i et beløb svarende til det  

 tilskud, der blev ydet i 1997 ifølge statsregnskabet (1,4 mio. kr.).
Til stk. 7 Bestemmelsen bemyndiger arbejdsministeren til at fastsætte nærmere regler  

 for beregning, opkrævningsperiode og indbetaling af bidragene til den  

 partsstyrede arbejdsmiljøindsats.
Bemyndigelsen vil bl.a. blive anvendt til  

 at fastsætte nærmere regler for procedurer ved indbetaling af bidrag,  

 herunder tidspunkterne for indbetaling og efterregulering af indbetalinger.
Til § 2 Ifølge socialministerens forslag om ændring af lov om forsikring mod  

 følger af arbejdsskade (L 3 af 26. marts 1998) omlægges området for  

 erhvervssygdomme og pludselige løfteskader pr. 1. januar 1999 samtidig med,  

 at ændringerne i arbejdsmiljøloven om finansiering af den partsstyrede  

 arbejdsmiljøindsats foreslås at træde i kraft.
 De præciserende regler om bedriftssundhedstjenester foreslås af træde i  

 kraft dagen efter bekendtgørelsen i Lovtidende.
Til § 3 De gældende regler om bidraget på 45 mio. kr. til Arbejdsmiljøfondet  

 fremgår af Arbejdsministeriets bekendtgørelse nr. 639 af 18. november 1984 om  

 bidrag til Arbejdsmiljøfondet.
 Formålet med overgangsbestemmelserne er at præcisere, at reguleringen  

 efter de nævnte regler af bidragsydernes andele af de samlede bidrag  

 foretages sidste gang inden udgangen af juli måned 1999 og således, at  

 differencen i forhold til den foreløbige regulering i juli måned i 1998 skal  

 være ind- eller udbetalt inden udgangen af august måned 1999.
 Såfremt en bidragsyder ophører med at eksistere, indebærer bestemmelsen,  

 at den nye bidragsyder, som i henhold til aftale eller lov indtræder i den  

 tidligere bidragsyders rettigheder og forpligtelser, overtager pligten til at  

 dække underskud eller retten til at modtage den overskydende difference som  

 følge af reguleringen i juli 1999.
Skriftlig fremsættelse (22. april 1998) Arbejdsministeren (Ove Hygum):
 Jeg tillader mig hermed at fremsætte:
 Forslag til lov om ændring af lov om arbejdsmiljø.
(Lovforslag nr.
L 77).
 Lovforslaget indeholder enkelte justeringer og præceringer i forhold til  

 de ændringer af L 379 lov om arbejdsmiljø. (Gennemførelse af  

 handlingsprogrammet Rent Arbejdsmiljø år 2005 m.v.), som Folketinget vedtog  

 den 30. maj 1997.
 Forslaget indeholder ændringer af reglerne om beregning og fordeling af  

 bidrag til den partsstyrede arbejdsmiljøindsats. Ændringerne er en konsekvens  

 af socialministerens samtidige lovforslag om ændring af lov om forsikring mod  

 følger af arbejdsskade og lov om forsikringsvirksomhed, om at overføre  

 erhvervssygdomsområdet fra privat forsikringsregi til en selvejende  

 institution Arbejdsmarkedets Erhvervssygdomssikring (AES).
 Formålet med dette forslag til ændring af lov om arbejdsmiljø er at gøre  

AES til medbidragsyder ved finansiering af den partsstyrede  

 arbejdsmiljøindsats, således at de samlede midler til indsatsen ikke ændres  

 ved overførsel af opgaven med dækning af erhvervssygdomme m.v. til AES  

 .
 Derudover præciseres det i lovforslaget, at kravet om godkendelse af  

 bedriftssundhedstjenester (BST), som blev indført ved L 379 af 10. juni 1997,  

 gælder alle typer af BST, og at opgaven med godkendelse af  

 bedriftssundhedstjenesterne kan henlægges til Dansk Akkreditering (DANAK)  

 under Erhvervsfremmestyrelsen med hjemmel til at opkræve betaling fra BST for  

 godkendelsen.
