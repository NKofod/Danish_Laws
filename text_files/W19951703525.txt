Udlejning af sommerhuse - Udlejning af sommerhuse, erhvervsmæssig udlejning  

 contra sommerhusloven, videregivelse af oplysninger Reference: SL § 4b, LV 1994 A.D.3.2.7., FLV § 28, stk. 2,  

 nr. 4 og stk. 3 Et skatteankenævn har anmodet om Told- og  

 Skattestyrelsens generelle kommentarer til det tilsyneladende modstridende  

 regelsæt vedrørende erhvervsmæssig udlejning contra  

 sommerhuslovens § 1.
Det fremgår af ligningsvejledningen at: "Hvis  

 et sommerhus udelukkende benyttes til udlejning, opgøres  

 ejendomsregnskabet efter samme regler som for andre udlejningsejendomme, se  

 E.K.
Der er herved ikke taget stilling til, hvorvidt anden lovgivning er til  

 hinder for at sommerhuset udelukkende benyttes til udlejning." Efter officialmaksimen, som er et grundlæggende  

 princip i dansk forvaltningsret, påhviler det den enkelte myndighed  

 selv, eventuelt i samarbejde med andre myndigheder, at fremskaffe de  

 oplysninger, der er nødvendige for at nå frem til den materielt  

 rigtige afgørelse, jf.
Forvaltningsloven, Med kommentarer af John  

 Vogter, Jurist- og Økonomforbundets Forlag 1992, pkt. 199, side  

 97.
 Myndigheden bør således gennem oplysninger  

 fra den pågældende skatteyder eller andre myndigheder sikre, at  

 skattelovgivningens regler om erhvervsmæssig udlejning kun finder  

 anvendelse, når ejeren er afskåret fra at anvende sommerhuset  

 privat, jf. ligningsvejledningen 1994, afsnit .D.3.2.7.
 Er denne forudsætning i skattelovgivningen opfyldt,  

 bør myndigheden imidlertid af hensyn tilskatteyderen oplyse denne om,  

 at erhvervsmæssig udlejning efter sommerhusloven kræver  

 særlig tilladelse.
 Det skal endvidere bemærkes, at skattemyndigheden  

 kan, men ikke skal, videregive fortrolige oplysninger af økonomisk og  

 erhvervsmæssig art uopfordret til Skov- og Naturstyrelsen, når  

 videregivelsen er et nødvendigt led i egen sagsbehandling eller  

 må antages at være af væsentlig betydning for Skov- og  

 Naturstyrelsens virksomhed, jf. forvaltningslovens regler om videregivelse af  

 oplysninger til en anden forvaltningsmyndighed samt Skatteministeriets  

 cirkulære nr. 39 af 26. marts 1995 om skatte- og  

 vurderingsmyndighedernes særlige tavshedspligt m.v., pkt. 3.7.
