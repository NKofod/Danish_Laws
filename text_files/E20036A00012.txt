 Straffebestemmelserne findes i KSL §§ 74 - 79 A, jf. lovbek. nr. 678 af  

 12. august 2002, i AMFL §§ 18 - 21, jf. lovbek. nr. 694 af 20. august  

 2002, i OPKL §§ 17-19, jf. lovbek. nr. 289 af 28. april 2003 , i  

 KSLbek. nr. 980 af 16. nov. 2001, § 53, i AMFLbek. nr. 502 af 15. juni  

 2003, §§ 31 og 32 (AMFLs straffebestemmelser omfatter også SP-bidraget  

 efter ATP-lovens § 17 f, jf. lovbek. nr. 689 af 20. august 2002), samt i  

 OPKLbek. nr. 503 af 15. juni 2003, § 11.
L.1 Generelt Der kan kun straffes efter KSL, AMFL og OPKL, hvis straffelovens  

 almindelige betingelser (strafbarhedsbetingelser mv.) er opfyldt.
Det  

 betyder bl.a., at der skal foreligge subjektiv tilregnelse i form af  

 forsæt eller grov uagtsomhed, jf. afsnit L.2.
Der er i OPKL sammenfald med straffebestemmelserne i den underliggende  

 materielle lovgivning i KSL og AMFL.
Dette gælder OPKL § 17, stk.1, nr. 1,  

 om rettidig afgivelse af angivelse, og OPKL § 17, stk. 1, nr. 2, om  

 afgivelse af urigtige eller vildledende oplysninger eller fortielse af  

 oplysninger til brug for angivelse af skatter eller afgifter mv.
I praksis løses sammenstødet mellem OPKL § 17 og de tilsvarende  

 straffebestemmelser i KSL og AMFL på den måde, at de to specialloves  

 straffebestemmelser har forrang for ansvaret efter OPKL.
Det drejer sig om  

 KSL § 74, stk. 1, nr. 2 og 3, samt AMFL § 18, stk. 1, litra a.
 I afsnit L.3 beskrives således alene disse overtrædelser som  

 overtrædelse af KSL i afsnit L.3.3, og som overtrædelse af henholdsvis KSL  

 og AMFL i afsnit L.3.4.
L.2 Subjektiv tilregnelse Efter KSL § 74, stk. 1, AMFL § 18, stk. 1 og OPKL § 17, stk. 1 er det  

 den forsætlige eller groft uagtsomme handlemåde, der er strafbar.
Den  

 simpelt uagtsomme handlemåde er straffri.
 Efter KSL § 75, nr. 1 er kun den forsætlige handlemåde strafbar.
 Er overtrædelsen af KSL, AMFL og/eller OPKL begået med forsæt til at  

 unddrage det offentlige skat eller bidrag, eller foreligger der i øvrigt  

 skærpende omstændigheder, kan straffen stige til fængsel indtil 2 år, jf.  

 KSL § 74, stk. 2, AMFL § 18, stk. 2 og OPKL § 17, stk. 2.
L.3 Den indeholdelsespligtiges  

 strafansvar L.3.1 Ikke indeholdt A-skat, AM-bidrag og  

 SP-bidrag Ifølge KSL § 74, stk. 1, nr. 1 og AMFL § 18, stk. 1, litra b straffes  

 den indeholdelsespligtige, der undlader at foretage indeholdelse af  

 A-skat, AM-bidrag og SP-bidrag.
Bøde for overtrædelse af KSL § 74, stk. 1, nr. 1 og AMFL § 18, stk. 1,  

 litra b er 25 pct. af den ikke indeholdte A-skat eller det ikke indeholdte  

 bidrag.
I mindre grove tilfælde kan bøden fastsættes som en ordensbøde på  

 1.000 kr., eller sagen kan afgøres med en advarsel.
L.3.2 Ikke indbetaling af indeholdte A-skatte-  

 og bidragsbeløb Ifølge OPKL § 17, stk. 1, nr. 3 straffes den indeholdelsespligtige, der  

 ikke rettidigt indbetaler indeholdte A-skat, AM-bidrag og SP-bidrag.
 Bøde for overtrædelse af OPKL § 17, stk. 1, nr. 3 beregnes efter  

 følgende principper:
L.3.3 Ikke rettidig angivelse Ifølge KSL § 74, stk. 1, nr. 2 straffes den indeholdelsespligtige, der  

 ikke rettidigt indgiver angivelse.
Bøde for overtrædelse af KSL § 74, stk. 1, nr. 2 beregnes for  

 angivelser indsendt mere end 1 måned efter sidste rettidige  

 indsendelsesdag med 100 kr. pr. angivelse.
Hvis den samlede bøde for  

 angivelser udgør mere end 500 kr., nedsættes den med 1/3 og nedrundes til  

 nærmeste 100 kr., dog således at bøden aldrig nedsættes til mindre end 500  

 kr.
Med bøde beregnet på tilsvarende måde straffes også den, der undlader  

 rettidigt at indgive angivelse om det i angivelsesperioden i alt opgjorte  

 og indeholdte AM-bidrag, jf.
OPKL § 17, stk. 1, nr. 1.
L.3.4 Afgivelse af urigtige eller vildledende  

 oplysninger Ifølge KSL § 74, stk. 1, nr. 3 og AMFL § 18, stk. 1, litra a straffes  

 den indeholdelsespligtige, der afgiver urigtige eller vildledende  

 oplysninger om grundlaget for A-skat, AM-bidrag og SP-bidrag.
Bøde for overtrædelse af KSL § 74, stk. 1, nr. 3 og AMFL § 18, stk. 1,  

 litra a beregnes med samme procentsats som for overtrædelse af OPKL § 17,  

 stk. 1, nr. 3, jf. afsnit L.3.2, da motivet for afgivelse af urigtige  

 eller vildledende oplysninger oftest vil være at skaffe sig henstand med  

 betalingen.
Bøden fastsættes som 25 pct. af et beløb svarende til en bøde  

 for overtrædelse af OPKL § 17, stk. 1, nr. 3. Hvis dette beløb er mindre  

 end 250 kr., rejses sagen ikke.
L.3.5 Elektroniske  

 skattekortoplysninger Ifølge KSL § 74, stk. 1, nr. 4 straffes den indeholdelsespligtige, der  

 anmoder om elektroniske skattekortoplysninger vedrørende personer, som man  

 på anmodningstidspunktet ikke kan påregne at skulle udbetale A-indkomst  

 til.
 Der er ikke nogen praksis for, hvordan denne overtrædelse straffes.
L.3.6 Strafansvar for juridiske  

 personer Efter KSL § 77, AMFL § 18, stk. 3 og OPKL § 17, stk. 5 kan der, jf.  

 straffelovens kapitel 5, pålægges den juridiske person et  

 bødeansvar.
Dette begrundes med, at det er den juridiske person, der må  

 antages at have opnået den økonomiske fordel ved den strafbare  

 overtrædelse.
Frihedsstraf kan aldrig komme på tale i forbindelse med  

 ansvar for juridiske personer - heller ikke i form af  

 forvandlingsstraf.
 Hvis den daglige leder af den juridiske person er hovedaktionær eller  

 hovedanpartshaver (dvs. ejer mere end 50 pct. af kapitalen) og enerådende  

 disponerer på selskabets vegne, rettes strafansvaret dog mod denne.
En kombination af ansvar for juridiske personer og personligt ansvar  

 forekommer i selskaber med en direktør og daglig leder, der handler på  

 selskabets vegne, men som ikke ejer aktie- eller anpartsmajoriteten i  

 selskabet.
I disse tilfælde beregnes en samlet bøde, hvoraf 80 pct.  

 pålægges selskabet og 20 pct. pålægges den daglige leder.
Hvis der er  

 flere direktører eller daglige ledere, der skønnes ansvarlige, deles 20  

 pct.-bøden ligeligt mellem disse.
L.4 Lønmodtageres strafansvar L.4.1 Udbetaling af A-indkomst uden indeholdt  

 A-skat Lader  

 en lønmodtager sig udbetale A-indkomst vidende om, at der ikke i  

 indkomsten er indeholdt A-skat som påbudt, kan vedkommende straffes efter  

 KSL § 75, nr. 1.
 Bøde for overtrædelse af KSL § 75, nr. 1 er 25 pct. af den ikke  

 indeholdte A-skat.
L.4.2 Elektroniske skattekort Ifølge  

 KSL § 75, nr. 2 straffes den lønmodtager, der benytter et skattekort over  

 for en anden indeholdelsespligtig end den, hvortil skattekortet er afgivet  

 elektronisk.
 Der er ikke nogen praksis for, hvordan denne overtrædelse straffes.
L.4.3 Afgivelse af visse urigtige eller  

 vildledende oplysninger efter KSL Hvis  

 en lønmodtager afgiver urigtige eller vildledende oplysninger til brug for  

 afgørelsen af, om en indkomst er A-indkomst eller B-indkomst, til brug for  

 forskudsregistreringen eller til brug for foreløbig redegørelse vedrørende  

 forventede indkomstforhold, kan lønmodtageren straffes efter KSL § 75, nr.  

 3.
 Bøde for overtrædelse af KSL § 75, nr. 3 er 25 pct. af den A-skat, der  

 som følge af de urigtige oplysninger ikke bliver indeholdt.
L.5 Fortsat drift trods nægtet  

 registrering Hvis myndighederne har nægtet registrering, og der fortsat drives  

 virksomhed, der er indeholdelsespligtig, kan den indeholdelsespligtige  

 straffes efter OPKL § 17, stk. 3.
 Der er ikke nogen praksis for, hvordan disse overtrædelser  

 straffes.
L.6 Sanktioner for overtrædelse af KSL § 74,  

 stk. 2, AMFL § 18, stk. 2 og OPKL § 17, stk. 2 Hvis forholdet er begået med forsæt til at unddrage skat eller bidrag,  

 jf.
KSL § 74, stk. 2, AMFL § 18, stk. 2 og OPKL § 17, stk. 2, og der ikke  

 er grundlag for at kræve frihedsstraf, beregnes dobbelt bøde.
Der vil  

 normalt være grundlag for at kræve frihedsstraf, hvis den ikke indeholdte  

 eller ikke indbetalte A-skat eller AM-bidrag og SP-bidrag udgør mere end  

 100.000 kr.
 Derudover kan bøden forhøjes ved gentagelsestilfælde.
 Der beregnes ikke i samme sag både dobbelt bøde for forsæt til  

 unddragelse  og forhøjet bøde for gentagelse.
L.7 Overtrædelse af fastsatte  

 forskrifter I forskrifter, der er udstedt i medfør af KSL, AMFL og OPKL, kan der  

 fastsættes straf af bøde for overtrædelser af bestemmelser i  

 forskrifterne, jf.
KSL § 76, AMFL § 18, stk. 4 og OPKL § 17, stk. 4. Der  

 henvises til KSLbek. § 53 og AMFLbek. §§ 31 og 32, samt OPKLbek. § 11. Det  

 bemærkes i den forbindelse, at det efter de nævnte bekendtgørelser bl.a.  

 også kan være strafbart ikke at tilmelde sig til registrering i ToldSkats  

 Erhvervssystem.
L.8 Processuelle regler L.8.1 Administrativ afgørelse -  

 Bødeforelæg Hvis en overtrædelse af KSL og AMFL ikke vil medføre højere straf end  

 bøde, er de regionale told- og skattemyndigheder i medfør af KSL § 79,  

 AMFL § 20 og OPKL § 18 bemyndiget til at tilkendegive over for den  

 pågældende, at sagen kan afgøres uden retslig forfølgning, hvis den  

 pågældende erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale den bøde, der fremgår af bødeforelægget, jf. også KSLbek. § 53,  

 stk. 2, AMFLbek. § 32 samt OPKLbek. § 11.
L.8.2 Udfærdigelse af bødeforelæg Med hensyn til udfærdigelsen af bødeforelægget finder retsplejelovens  

 bestemmelser om indholdet af anklageskrift i Retsplejeloven, jf. lovbek.  

 nr. 777 af 16. september 2002, som senest ændret ved lov nr. 458 af 10.  

 juni 2003, tilsvarende anvendelse, jf.
KSL § 79, stk. 2, AMFL § 20, stk.  

 2, og OPKL § 18, stk. 2. Det betyder bl.a., at overtrædelsen med angivelse  

 af tid og sted skal beskrives i bødeforelægget.
L.8.3 Afgørelsen er endelig KSL § 79, stk. 3, AMFL § 20, stk. 3 og OPKL § 18, stk. 3 bestemmer, at  

 betales bøden i rette tid, eller bliver den efter stedfunden vedtagelse  

 inddrevet eller afsonet, bortfalder videre forfølgning.
L.8.4 Sigtelse KSL § 78, stk. 1 og OPKL § 18, stk. 1, 2. pkt. indeholder regler om, at  

 retsplejelovens § 752, stk. 1 tilsvarende finder anvendelse i sager om  

 overtrædelse af KSL §§ 74 - 77 og OPKL § 17, der behandles  

 administrativt.
Retsplejelovens § 752, stk. 1 bestemmer, at inden politiet afhører en  

 sigtet, skal denne udtrykkeligt gøres bekendt med sigtelsen og med, at  

 sigtede ikke er forpligtet til at udtale sig.
Det skal af rapporten  

 fremgå, at disse regler er iagttaget.
L.8.5 Ransagning Ransagning i sager om overtrædelse af KSL, AMFL og OPKL kan ske i  

 overensstemmelse med retsplejelovens regler, jf.
KSL § 78, stk. 2, AMFL §  

 19 og OPKL § 19.
Der kræves således som udgangspunkt dommerkendelse.
Der henvises  

 nærmere til retsplejelovens kapitel 73 om ransagning.
L.8.6 Forsvarerbistand Reglerne om forsvarerbistand i administrative bødesager findes i lov om  

 adgang til forsvarerbistand under en administrativ skatte- og  

 afgiftsstraffesag, jf. lovbek. nr. 489 af 19. sept. 1984, som ændret ved  

 lov nr. 363 af 1. juli 1988.
 I sager om overtrædelse af KSL § 74, stk. 1, nr. 1 og 3, § 74, stk. 2  

 eller § 75, men ikke i øvrige sager om overtrædelse af KSL, AMFL eller  

 OPKL § 17, stk. 1, nr. 3, kan der beskikkes sigtede en forsvarer, når det  

 efter sagens beskaffenhed, sigtedes person eller omstændighederne i øvrigt  

 må anses for ønskeligt, og sigtede ikke selv har skaffet sig bistand af en  

 forsvarer.
Forsvareren beskikkes af retten.
Begæring om beskikkelse kan fremsættes  

 såvel af sigtede som af skattemyndighederne.
 Forsvareren har adgang til at gøre sig bekendt med det materiale,  

 skattemyndighederne har tilvejebragt ved behandlingen af spørgsmålet om  

 strafansvar.
 Hvis sigtede findes skyldig, har den pågældende pligt til at erstatte  

 det offentlige udgifterne til vederlaget til den beskikkede forsvarer.
 Sigtede skal skriftligt vejledes om adgangen til at begære en forsvarer  

 beskikket, om forsvarerens beføjelser og om betalingen af forsvarerens  

 vederlag.
 Der henvises til bek. nr. 976 af 2. feb. 1994 om vejledning om  

 forsvarerbeskikkelse under en administrativ skatte- eller afgiftssag.
L.8.7 Fortrydelse Der er efter vedtagelsen af et bødeforelæg en mulighed for fortrydelse.  

 Såfremt den pågældende senest 6 måneder efter at have vedtaget  

 bødeforelægget meddeler, at han fortryder, annulleres bødeforelægget, og  

 sagen tillades indbragt for domstolene.
L.9 Forældelse af strafansvar Reglerne om forældelse af strafansvar findes i straffelovens kapitel  

 11.
 Efter straffelovens § 92 straffes en lovovertrædelse ikke, når der er  

 indtrådt forældelse efter straffelovens §§ 93 og 94.
 Forældelsesfristen efter straffelovens § 93, stk. 1, nr. 1 er 2 år, når  

 der ikke er hjemlet højere straf end fængsel i 1 år for overtrædelsen,  

 eller når straffen for overtrædelsen ikke ville overstige bøde.
 Dette betyder for overtrædelse af KSL, AMFL og OPKL, at for alle  

 overtrædelser, hvor der kun er grundlag for at påstå bøde som straf, er  

 forældelsesfristen 2 år.
 I de tilfælde, hvor der efter KSL § 74, stk. 2, AMFL § 18, stk. 2 og  

 OPKL § 17, stk. 2 er grundlag for idømmelse af frihedsstraf, finder  

 straffelovens § 93, stk. 1, nr. 2 anvendelse.
 Forældelsesfristen efter straffelovens § 93, stk. 1, nr. 2 er 5 år, når  

 der ikke er hjemlet højere straf end fængsel i 4 år.
 Efter straffelovens § 94, stk. 1 regnes forældelsesfristen fra den dag,  

 da den strafbare virksomhed eller undladelse er ophørt.
 Dette betyder, at for handlingsforbrydelser begynder forældelsesfristen  

 den dag, da den strafbare handling foretages.
For undladelsesforbrydelser begynder forældelsesfristen den dag, da den  

 strafbare undladelse ophører.
Hvis den strafbare undladelse aldrig  

 ophører, er en undladelsesforbrydelse i princippet uforældelig.
 Det er i lovgivningen vedrørende A-skat og AM-bidrag alene en  

 undladelsesforbrydelse at overtræde OPKL § 17, stk. 1, nr. 3, ved at  

 undlade at indbetale indeholdt A-skat og AM-bidrag i rette tid.
 Efter straffelovens § 94, stk. 5 afbrydes forældelsesfristen ved  

 ethvert rettergangsskridt, hvorved den pågældende sigtes for  

 overtrædelsen.
 I de tilfælde hvor told- og skattemyndighederne har kompetencen til at  

 afgøre en sag, afbryder told- og skattemyndighedernes sigtelse af den  

 pågældende forældelsesfristen, jf. straffelovens § 94, stk. 4, 3.  

 pkt.
L.10 Kompetenceregler Skatteministeren har i medfør af KSL § 79 bemyndiget de regionale told-  

 og skattemyndigheder til at tilkendegive, at en sag om overtrædelse af KSL  

 kan afgøres ved en administrativ bøde, jf.
KSLbek. § 53, stk. 2.
Skatteministeren har i medfør af AMFL § 20 bemyndiget de regionale  

 told- og skattemyndigheder til at tilkendegive, at en sag om overtrædelse  

 af AMFL kan afgøres ved en administrativ bøde, jf.
AMFLbek. § 32.
 Ifølge OPKL § 18 er det skatteministeren, der har kompetencen til at  

 tilkendegive, at en sag om overtrædelse kan afgøres med en administrativ  

 bøde, og denne kompetence udøves gennem de regionale told- og  

 skattemyndigheder.
I det omfang der i en sag er grundlag for idømmelse af frihedsstraf, og  

 sagen således skal afgøres af domstolene, har de regionale told- og  

 skattemyndigheder kompetencen til at sende tiltalebegæring til  

 anklagemyndigheden, jf.
TSS-cirk. 1995-6.
