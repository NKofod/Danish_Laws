I.
Orientering.
 I forbindelse med administrationen af bekendtgørelse nr. 660 af 24.  

 september 1986 om asbest, har der været tvivl om, i hvilket omfang det er  

 tilladt at genopsætte asbestcementplader.
 I forbindelse med en konkret sag traf direktoratet afgørelse, således at  

 det under visse betingelser var tilladt at genopsætte ubeskadigede  

 asbestcementplader.
 Sagen blev anket til Arbejdsministeriet, der i afgørelse af 4. marts 1988  

 omgjorde direktoratets afgørelse.
Arbejdsministeriet har ved afgørelsen lagt til grund; at  

 »udtrykket'anvendelse« i asbestbekendtgørelsen må antages at  

 omfatte enhver aktiv håndtering og brug af asbestholdige materialer, uanset  

 om der er tale om (ny)opsætning og/eller om (gen)opsætning af tidligere  

 lovligt anvendte asbestholdige materialer.' II.
Instruktion.
 I de tilfælde, hvor kredsene konstaterer, at asbestholdige materialer  

 midlertidigt er nedtaget, afmonteret eller på anden måde fjernet fra deres  

 oprindelige placering, skal der gives påbud om, at disse materialer ikke må  

 genopsættes eller genanvendes.
Dette gælder, uanset om materialerne er ubeskadigede.
Direktoratet gør dog  

 opmærksom på, at der ikke kan gives påbud om at fjerne den resterende del af  

 de asbestholdige materialer, såfremt disse i øvrigt er ubeskadigede.
 Endvidere skal kredsene være opmærksomme på, at asbestholdige materialer  

 er tilladt anvendt til en række formål.
 Der henvises til bilag 1 til asbestbekendtgørelsen, hvor det jf.  

 tidsfristerne i §§ 3-5 er angivet, til hvilke formål asbestholdige materialer  

 er tilladt.
 Ud over de regler, der gælder for nedrivning og reparation af  

 asbestholdige materialer, skal reglerne for bortskaffelse af asbestaffald  

 følges, jf. § 16 i asbestbekendtgørelsen.
III.
Ikrafttræden.
 Straks.
