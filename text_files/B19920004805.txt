I henhold til § 138 b i lov om social bistand, jf. lovbekendtgørelse nr. 817 af 6. december 1990, meddeles:
 § 1.  Socialministeren har tilladt, at der i Hammel  

 Kommune gennemføres en forsøgsordning, således at 2 godkendte dagplejere  

 sammen passer op til 8 børn i den ene dagplejers hjem.
 § 2.  Forsøgsgodkendelsen indebærer, at § 64, jf. §  

 63, stk. 1, i lov om social bistand ikke fuldt ud gælder i Hammel Kommune.
 § 3.  Forsøgsgodkendelsen træder i kraft den 1.  

 februar 1992 og gælder til og med den 30. januar 1994.
 Stk. 2.  Forsøgsgodkendelsens nærmere indhold fremgår af  

 Socialministeriets brev af 23. januar 1992 til Hammel Kommune.
Skrivelsen kan rekvireres i Socialministeriet, Slotsholmsgade 6, 1216  

 København K.
Tlf. 33 92 33 77.
