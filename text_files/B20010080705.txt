Bekendtgørelse om særlige  

 fiskeriregler for visse tilløb til Ringkøbing Fjord I medfør af § 30, § 32, stk. 1, § 109, stk. 1 og § 130, stk. 2 i  

 fiskeriloven, jf. lov nr. 281 af 12. maj 1999, og efter bemyndigelse,  

 fastsættes:
Anvendelsesområde og tilladte fangstredskaber § 1. Bekendtgørelsen finder anvendelse  

 på fiskeri i:
 1)	Skjern Å, fra Brande Elværkssø til udløbet  

 i Ringkøbing Fjord.
2)	Sdr.
Omme Å, fra Hoven Å til Skjern Å.
 3)	Gundesbøl Å, fra Rosendahl Damkultur til Omme  

 Å.
 4)	Vorgod Å, fra Barde til indløbet i Skjern Å.
5)	Karstoft Å, fra Sdr.
Karstoft til Skjern Å.
 6)	Rind Å, fra Fjederholt Å til Skjern Å.
 7)	Fjederholt Å, fra Slumstrup til udløb i Rind  

 Å.
 8)	Holtum Å, fra Harrildsgård Fiskeri til udløb i  

 Skjern Å.
§ 2. Alt fiskeri er forbudt i perioden 15.  

 september til 31. maj, begge dage inklusive.
Fiskeri med stang og  

 snøre er dog kun forbudt i perioden 15. september til 15. april, begge  

 dage inklusive.
 Stk. 2. Uanset stk. 1 er det i perioden 15. september til  

 31. oktober, begge dage inklusive, tilladt at anvende de i § 29 i  

 bekendtgørelse nr. 990 af 14. december 1999 om rekreativt fiskeri i  

 salt- og ferskvand samt redskabsfiskeri mv. i ferskvand nævnte ruser,  

 hvis fangståbning og arme vender mod strømmen.
 § 3. Det er hele året forbudt at fiske med  

 langliner med flere agnkroge, samt at fiske med rejer og levende fisk som  

 agn.
Dispensation § 4. Ministeriet for Fødevarer, Landbrug og  

 Fiskeri, Fiskeridirektoratet, kan dispensere fra bestemmelserne i  

 bekendtgørelsen, hvor hensynet til klækkeanstalters forsyning  

 med rogn og indfangning af fisk til udsætningsformål taler for  

 det.
Straf og ikrafttræden § 5. Den der overtræder eller  

 forsøger at overtræde §§ 2 og 3, straffes med bøde.
 § 6. Bekendtgørelsen træder i kraft den 1.  

 oktober 2001 og gælder indtil den 30. september 2006.
