Betænkning afgivet af Social-, Indenrigs- og Børneudvalget den 6. december 2018 Betænkning over Forslag til lov om ændring af lov om social service, lov om socialtilsyn, lov om voksenansvar for anbragte børn og unge og ligningsloven (Mere kvalitet i plejefamilier) [af børne- og socialministeren (Mai Mercado)]:
1. Ændringsforslag Børne- og socialministeren har stillet 3 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af børne- og socialministeren, tiltrådt af udvalget:
 1) I den under nr. 8 foreslåede affattelse af § 66 a indsættes i nr. 1 efter »børn«: »og unge«.
[Sproglig præcisering] 2) I den under nr. 9 foreslåede § 66 b udgår i stk. 6 »og tilsyn«.
[Teknisk ændring] 3) I den under nr. 9 foreslåede § 66 c ændres i stk. 4 »og specialiserede plejefamilier« til: », specialiserede plejefamilier og netværksplejefamilier«.
[Teknisk ændring] Bemærkninger Til nr. 1 Med den i lovforslagets § 1, nr. 8, foreslåede § 66 a i lov om social service foreslås det i nr. 1, at kommunalbestyrelsen ved anbringelse af et barn eller en ung i plejefamilie kan vælge plejefamilietypen almene plejefamilier.
I den foreslåede bestemmelse om almene plejefamilier omtales alene »børn« i beskrivelsen af, hvem almene plejefamilier kan varetage omsorgen af og sikre udvikling og trivsel for.
Med den almindelige sprogbrug i loven anvendes dog »børn og unge«, når der er tale om personer under 18 år.
Med ændringsforslaget præciseres sprogbrugen i bestemmelsen.
Til nr. 2 Med den i lovforslagets § 1, nr. 9, foreslåede § 66 b i lov om social service foreslås det i stk. 6, at børne- og socialministeren skal kunne fastsætte nærmere regler om godkendelse og tilsyn, jf. det foreslåede § 66 b, stk. 1, om grundkursus til netværksplejefamilier, om dækning af netværksplejefamiliers omkostninger ved at have et barn eller en ung boende og om beregning og regulering af tabt arbejdsfortjeneste til netværksplejefamilier, jf. det foreslåede § 66 b, stk. 4.
Det foreslåede § 66 b, stk. 1, omhandler imidlertid udelukkende godkendelse og ikke tilsyn.
Med ændringsforslaget korrigeres det foreslåede stk. 6, sådan at bestemmelsen alene vedrører fastsættelse af nærmere regler om godkendelse.
Der er alene tale om en teknisk ændring.
Til nr. 3 Med den i lovforslagets § 1, nr. 9, foreslåede § 66 c i lov om social service foreslås det i stk. 4, at børne- og socialministeren skal kunne fastsætte nærmere regler om supervision, rådgivning, vejledning og efteruddannelse til almene plejefamilier, forstærkede plejefamilier og specialiserede plejefamilier, om omfanget af den intensive støtte i begyndelsen af en anbringelse, om plejefamiliernes pligt til at modtage den intensive støtte og om gennemførelse af kursus i det underliggende materiale til Socialstyrelsens tæt støttede opstartsforløb forud for udbydelse af dette til plejefamilier.
De foreslåede § 66 c, stk. 1-3, omhandler foruden almene plejefamilier, forstærkede plejefamilier og specialiserede plejefamilier også netværksplejefamilier.
Det er hensigten, at bemyndigelsen til børne- og socialministeren i det foreslåede § 66 c, stk. 4, også skal omfatte fastsættelse af regler om netværksplejefamilier.
Med ændringsforslaget korrigeres det foreslåede stk. 4, sådan at bestemmelsen også omfatter fastsættelse af regler i relation til netværksplejefamilier.
Der er alene tale om en teknisk ændring.
4. Udvalgsarbejdet Lovforslaget blev fremsat den 3. oktober 2018 og var til 1. behandling den 9. oktober 2018. Lovforslaget blev efter 1. behandling henvist til behandling i Social-, Indenrigs- og Børneudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og børne- og socialministeren sendte den 1. juni 2018 dette udkast til udvalget, jf.
SOU alm. del  bilag 266 (folketingsåret 2017-18). Den 3. oktober 2018 sendte børne- og socialministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til børne- og socialministeren til skriftlig besvarelse, som ministeren har besvaret.
Karin Nødgaard (DF) nfmd.
Susanne Eilersen (DF) Karina Adsbøl (DF) Jens Henrik Thulesen Dahl (DF) Pernille Bendixen (DF) Morten Marinus (DF) Martin Geertsen (V) Carl Holst (V) Jane Heitmann (V) Hans Andersen (V) Jan E.
Jørgensen (V) Anni Matthiesen (V) Henrik Dahl (LA) Laura Lindahl (LA) Brigitte Klintskov Jerkel (KF) Karen J.
Klint (S) Magnus Heunicke (S) Orla Hav (S) Pernille Rosenkrantz-Theil (S) Troels Ravn (S) fmd.
Ane Halsboe-Jørgensen (S) Malou Lunderød (S) Finn Sørensen (EL) Rasmus Vestergaard Madsen (EL) Torsten Gejl (ALT) Marianne Jelved (RV) Lotte Rod (RV) Trine Torp (SF) Kirsten Normann Andersen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
