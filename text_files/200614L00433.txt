Betænkning afgivet af Miljø- og Planlægningsudvalget den 9.  

 maj 2007 Betænkning over Forslag  

 til lov om nationalparker [af  

 miljøministeren (Connie Hedegaard)] 1. Ændringsforslag Der er stillet 9 ændringsforslag til lovforslaget.
Enhedslistens  

 medlem af udvalget har stiller ændringsforslag nr. 1 og 2.  

 Socialdemokratiets, Det  

 Radikale Venstres og Socialistisk Folkepartis medlemmer af udvalget har  

 stillet  

 ændringsforslag nr. 3-5. Miljøministeren har stillet ændringsforslag nr. 6-9.
2. Udvalgsarbejdet Lovforslaget blev fremsat den 31. januar 2007 og var til 1.  

 behandling den 22. februar 2007. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 6 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 27. september 2006 dette udkast til  

 udvalget, jf. (folketingsåret 2005-06) alm. del  bilag 559. Den 31.  

 januar  

 2007 sendte miljøministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Landbrug, Dansk Ornitologisk Forening, Foreningen af Borgere i  

 Nationalparktruede Udpegninger, Friluftsrådet og Aage V.
Jensens Fonde.
 Miljøministeren har over for udvalget kommenteret de skriftlige  

 henvendelser til udvalget.
Deputationer Endvidere har Friluftsrådet mundtligt over for udvalget  

 redegjort for sin holdning til lovforslaget.
Samråd Udvalget har stillet 1 spørgsmål til miljøministeren til  

 mundtlig besvarelse.
Ministeren har besvaret spørgsmålet i et samråd med  

 udvalget den 25. april 2007. Ministeren har efterfølgende sendt udvalget det  

 talepapir, der lå til grund for ministerens besvarelse af spørgsmålet.
Spørgsmål Udvalget har stillet 19 spørgsmål til miljøministeren til  

 skriftlig besvarelse, som denne har besvaret.
Et af udvalgets spørgsmål til  

 miljøministeren og dennes svar herpå er optrykt som bilag 2 til betænkningen.
3. Tilkendegivelse fra miljøministeren Miljøministeren har tilkendegivet følgende over for udvalget:
 Etablering af nationalparker er noget ganske nyt i Danmark.  

 Derfor er proceduren og hele organiseringen ikke tidligere afprøvet i  

 praksis.  

 Det er derfor vigtigt at igangsætte processen for etablering af  

 nationalparker  

 på en måde, der sikrer en løbende adgang til at anvende de erfaringer, der  

 indhøstes  

 undervejs.
Lovens målsætning er et netværk af nationalparker, og det kan  

 ikke nås med igangsættelse af en enkelt nationalpark.
Miljøministeren har  

 derfor til hensigt straks efter lovforslagets vedtagelse at igangsætte  

 proceduren for etablering af den første nationalpark med henblik på, at den  

 kan  

 oprettes i slutningen af 2008. Miljøministeren har til hensigt at igangsætte  

 nationalparkproceduren for yderligere to områder i landet i løbet af 2007.  

 Miljøministeren vil inddrage partierne bag loven forud for valget af de  

 områder, hvor nationalparker etableres.
Når de første tre nationalparker er  

 oprettet, evalueres loven.
4. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af miljøministeren stillede ændringsforslag.
 Et  

  

 mindretal  

  

 i  

 udvalget (S, RV og SF) indstiller lovforslaget til  

  

 vedtagelse  

  

 med de af miljøministeren stillede ændringsforslag og  

 ændringsforslag nr. 3-5.
Socialdemokratiet, Det Radikale Venstre og Socialistisk Folkeparti  

 ønsker ambitiøse nationalparker, hvor der reelt skabes mulighed for udvikling  

 og bedre beskyttelse af enestående naturområder i Danmark.
Nationalparker  

 skal  

 ikke alene være nuværende naturområder, hvor man blot tilføjer en bænk og et  

 skilt, og så er den hjemme.
Formålet med at etablere nationalparker må være, at man samlet  

 set styrker naturbeskyttelsen, de økologiske sammenhænge og formidlingen og  

 sikrer enestående naturperler.
Sådan læser partierne også lovforslagets  

 formål.
 I den forbindelse kunne man dog godt have skelet til  

 anbefalingerne fra IUCN (The World Conservation Union), bl.a. om at udelukke  

 udnyttelse og erhverv, som er skadelige for formålet med udpegningen af  

 området.
Partierne synes det er vigtigt, at udgangspunktet for lovforslaget  

 er forarbejdet i den nationale følgegruppe.
Dette forarbejde er vigtigt,  

 bl.a. fordi  

 det er kvalificeret arbejde, men også fordi det er fremlagt i enighed.
Det var Wilhjelmudvalgets rapport fra 2001 også, men mange af  

 anbefalingerne heri led desværre en krank skæbne, da regeringen fejede de  

 glimrende anbefalinger fra Wilhjelmudvalget af bordet.
Men noget af det, der  

 overlevede, var nationalparker eller, som det hed i Wilhjelmudvalgets  

 rapport,  

 nationale naturområder.
Når der nu bygges på den nationale følgegruppe, er det  

 uforståeligt, at lovforslaget ikke indeholder et landsækkende  

 nationalparkråd,  

 som er ønsket af rigtig mange, men som også kunne sikre erfaringsudvekslingen  

 og det nationale aspekt. Årsagen til, at regeringen ikke har medtaget dette i  

 lovforslaget, kunne være, at ambitionsniveauet for antallet af parker er  

 meget  

 lavt.
Partierne stiller derfor ændringsforslag nr. 5, der sikrer et  

 landsdækkende  

 nationalparkråd.
Der findes nu ti velbeskrevne projekter, hvor der har været  

 udført et kæmpearbejde lokalt.
Hvis tempoet og den lokale entusiasme skal  

 bevares, finder mindretallet, at det er vigtigt, at der udpeges mere end et  

 par  

 stykker.
Der er nu et momentum lokalt, som bør udnyttes til glæde for  

 naturen.
Det er også vigtigt at tænke flere parker, kan man bl.a. se af  

 udenlandske erfaringer.
Hvis der skal være sammenligningsgrundlag,  

 erfaringsudveksling og drivkraftudvikling af et dansk nationalparkkoncept,  

 skal  

 der tænkes flere nationalparker.
 Som det fremgår af ministerens svar på spørgsmål 15, som er optrykt  

 i betænkningen, tilkendegiver ministeren, at naturhensyn skal prioriteres  

 højt,  

 og at dette vil være gennemgående i de kommende bekendtgørelser.
Det er for partierne uforståeligt, at arealer, der er erhvervet  

 af fonden, efter at et eventuelt naturforvaltningsprojekt er overstået, skal  

 overdrages til staten, subsidiært kommunen.
Denne procedure vil efter  

 partiernes mening betyde, at meget få private lodsejere m.v. vil have lyst  

 til  

 at donere arealer til nationalparken, når de ved, at arealet senere overgår  

 til  

 staten.
Derfor ønsker partierne denne bestemmelse ophævet, således at så  

 længe  

 nationalparken eksisterer, kan parken også selv stå for driften af arealet.  

 Partierne har derfor stillet ændringsforslaget nr. 4.
 Partierne er også optaget af, at interesserede uorganiserede  

 borgere kan være medlemmer af henholdsvis nationalparkrådet og bestyrelsen.  

 Det  

 vil være en væsentlig styrkelse.
Der er i dag alt for få større sammenhængende naturområder, og  

 der er over tid kommet alt for stor afstand mellem arter og bestande og  

 levesteder.
Etableringen af naturkorridorer kan afhjælpe den problematik ved  

 at  

 genskabe tidligere tiders forbindelser mellem naturområder med henblik på at  

 skabe større sammenhængende områder til gavn for såvel små som store arter i  

 det økologiske system.
Det betyder helt opsummerende, at hvis der skal leves  

 op  

 til målsætningerne, skal der fra starten tænkes stort med både offentlige og  

 private  

 arealer.
 Et  

  

 andet mindretal  

  

 i  

 udvalget (EL og IA) indstiller lovforslaget til  

  

 vedtagelse  

  

 med de under nr. 1 og 2 stillede ændringsforslag.  

 Såfremt ændringsforslag nr. 1 og 2 ikke vedtages ved 2. behandling, vil  

 mindretallet stemme imod lovforslaget ved 3. behandling.
Da Wilhjelmudvalget barslede med dets oplæg til nationale  

 naturområder, var Enhedslisten og Inuit Ataqatigiit positivt indstillet,  

 fordi  

 der blev lagt op til, at oplægget skulle ses som led i en samlet plan, hvor  

 man  

 sikrede kontinuitet i naturbeskyttelsen og etablerede større sammenhængende  

 naturområder, der kunne skabe sammenhæng mellem naturtyper og styrke  

 naturkvaliteten.
Lovfor-slaget lever ikke op til dette billede.
Det blev  

 understreget særligt af indlæggene fra Venstres ordfører, Eyvind Vesselbo,  

 under 1. behandling af lovforslaget.
Indtrykket var her, at lovforslaget  

 peger  

 væk fra Wilhjelmudvalgets formål med nationale naturområder, idet det er en  

 civiliseret udgave af naturen, nemlig nogle isolerede nationalparker, der  

 lægges op til.
De ti sidestillede formål i § 1, som de nationale naturområder  

 skal leve op til  alle sammen på én gang  gør, at der  

 nødvendigvis vil blive  

 tale om mindste fællesnævner.
Her finder Enhedslisten og IA, at de tre første  

 formål er de vigtigste: 1) at skabe og sikre større sammenhængende  

 naturområder  

 og landskaber af national og international betydning, 2) at bevare og styrke  

 naturens kvalitet og mangfoldighed og 3) at sikre kontinuitet og muligheder  

 for  

 fri dynamik i naturen.
 Enhedslisten og IA er også begejstrede for frivillighed, lokal  

 deltagelse og lokalt engagement, men er ikke så begejstrede for, at de  

 personer, der ejer jorden, i sidste instans bestemmer, hvor langt staten kan  

 gå.
Enhedslisten og IA finder, at staten burde gå mere præcist ind  

 og definere, at det er en god ide med erhverv i disse områder.
Enhedslisten  

 og  

 IA synes faktisk, at der skal være erhverv i landdistrikterne i Danmark, men  

 det skal være erhverv, som ikke skader naturen.
Det forudsætter imidlertid,  

 at  

 staten foretager en omlægning af den danske landbrugsproduktion til en  

 økologisk og mere ekstensiv produktion.
Det vil skabe et helt andet  

 udgangspunkt for det samvirke, der bør være mellem mennesker og natur.  

 Enhedslisten og IA mener, at det er nødvendigt med redskaber, der gør, at man  

 også kunne gribe ind dér, hvor de, der ejer jorden, enten ikke vil være med  

 eller vil tage sig rigeligt betalt for at være med.
Dér, hvor ambitionerne med de nationale naturområder er høje i  

 loven, er desværre kun i valg af navnet »nationalparker«.
Ved ikke at følge  

 de  

 internationale definitioner af nationalparker, som er udviklet af IUCN, en  

 organisation, som Skov- og Naturstyrelsen er medlem af, gør Danmark sig  

 skyldig  

 i at udvande et regelsæt, som selv fattige lande sætter en ære i at leve op  

 til,  

 men ikke uden kamp og besvær.
De nationale naturområder, som lovforslaget beskriver, er meget  

 langt fra de beskyttelseskriterier, IUCN (The World Conservation Union)  

 lægger  

 til grund for, at man kan kalde et naturområde en »nationalpark«.
Derfor har  

 Enhedslisten stillet ændringsforslag om, at ændre lovens titel, så loven  

 kommer  

 til at hedde »Lov om større nationale naturområder« i stedet for »Lov om  

 nationalparker«.
Enhedslisten havde helst set, at de danske nationalparker  

 levede  

 op til det internationale koncept for nationalparker som defineret af IUCN,  

 men  

 det ville kræve en hel omskrivning af loven.
Mange af de lande, hvor man  

 kæmper  

 en hård kamp for at forsvare nationalparker mod overgreb fra økonomiske og  

 erhvervsmæssige interesser, vil synes, at deres arbejde bliver sværere, når  

 man  

 i Danmark, som betragtes som et fremstående og fint land, går foran med en  

 definition af nationalparker, der i høj grad er en udvanding i forhold til  

 den  

 internationale definition.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (IA):
Til titlen 1)  

  

 Titlen affattes således:
»Forslag til Lov om større nationale naturområder« [Ændring af lovens titel] Ny paragraf 2)  

  

 Efter § 2 indsættes som ny paragraf:
 »§ 01.  

  

 Et større nationalt naturområde skal kunne leve op til IUCNs generelle  

 definition af et beskyttet område.
Stk. 2.  

  

 Det beskyttede  

 område må kun benævnes i overensstemmelse med IUCNs kategorisering.« [IUCN-definition af et beskyttet område] Af  

 	  

 et  

  

 mindretal  

  

 (S, RV og SF):
Til § 12 3)  

  

 I  

  

 stk. 2  

  

 indsættes efter 1. pkt. som nyt punktum:
»Der kan også udpeges medlemmer af bestyrelsen, som ikke er  

 indstillet af en organisation, kommunen eller staten.« [Udpegning af bestyrelsesmedlemmer uden forudgående indstilling] Til § 15 4)  

  

 Paragraffen udgår.
[Opgivelse af krav om overdragelse til statslig eller kommunal  

 drift af fondsejede arealer] Ny paragraf 5)  

  

 Efter § 15 indsættes som ny paragraf  

 i  

  

 kapitel 4:
 »§ 02.  

  

 Miljøministeren  

 opretter et landsdækkende nationalparkråd, når der er udpeget tre  

 nationalparker.  

 Rådet er rådgivende for ministeren i spørgsmål om nationalparker.
 Stk. 2.  

  

 Rådets formand  

 udpeges af ministeren.
 Stk. 3.  

  

 Rådets medlemmer  

 udpeges af ministeren efter indstilling fra de berørte myndigheder og de  

 nærmest interesserede organisationer.
Stk. 4.  

  

 Ministeren  

 fastsætter en forretningsorden for rådet.« [Oprettelse af et landsdækkende nationalparkråd] Af  

 	  

  

 miljøministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 16 6)  

  

 I  

  

 stk. 3, 2. pkt.,  

  

 indsættes efter »sagkyndige medlemmer«: »m.v.« [Præcisering af udpegningen af medlemmer til nationalparkrådet] Til § 38 7)  

  

 Efter nr. 1 indsættes som nyt  

 nummer:
»2.  

  

 I  

  

 § 86, stk. 2,  

  

 ændres »nr. 5 og 6« til:  

 »nr. 6 og 7«.« [Manglende konsekvensrettelse i naturbeskyttelsesloven] Til § 41 8)  

  

 Før nr. 1 indsættes som nyt nummer:
»01.  

  

 I  

  

 § 12, stk. 2,  

  

 ændres »nr. 3-6« til: »nr.  

 4-7«.« [Manglende konsekvensrettelse i råstofloven] 9)  


  

 Nr.  

 1  

  

 affattes således:
 »1.  


  

 § 15, stk. 1,  

  

 affattes således:
»Klageberettiget er 1)  

 	  

 adressaten for  

 afgørelsen, 2)  

 	  

 offentlige  

 myndigheder, 3)  

 	  

 en berørt  

 nationalparkfond oprettet efter lov om nationalparker, 4)  

 	  

 lokale foreninger og  

 organisationer, som har en væsentlig interesse i afgørelsen, 5)  

 	  

 landsdækkende  

 foreninger og organisationer, hvis hovedformål er beskyttelse af natur og  

 miljø, 6)  

 	  

 landsdækkende  

 foreninger og organisationer, som efter deres formål varetager væsentlige  

 rekreative  

 interesser, når afgørelsen berører sådanne interesser, og 7)  

 	  

 enhver med individuel  

 væsentlig interesse i afgørelsen.«« [Teknisk korrektion i råstoflovens klagebestemmelse] Bemærkninger Til nr. 1 Ændringsforslaget opgiver anvendelsen af ordet nationalparker og  

 bruger i stedet betegnelsen »større nationale naturområder«.
Det bemærkes, at ændringsforslaget kun ændrer lovens titel.
Hvis  

 ændringsforslaget vedtages, vil forslagsstiller til 3. behandling stille de  

 nødvendige konsekvensændringsforslag ved overalt i lovforslaget at erstatte  

 ordet »nationalpark« med ordene »større nationalt naturområde«.
Til nr. 2 The World Conservation Union (IUCN) benytter ikke begrebet  

 fredet område således, som det findes i den danske naturbeskyttelseslov.
 IUCN har overordnet defineret et beskyttet naturområde som »et  

 land- og/eller havareal specielt dedikeret til beskyttelse og opretholdelse  

 af  

 biodiversitet og naturresourcer med tilknyttede kulturressourcer, og som  

 forvaltes ved juridiske eller andre effektive midler«.
 IUCN opererer med følgende 6 kategorier af beskyttede områder:
 I a (Naturreservat)  

 :  

 beskyttet område hovedsagelig forvaltet for videnskab eller beskyttelse af  

 den  

 vilde natur.
 I b (Vildmarksområde)  

 :  

 beskyttet område hovedsagelig forvaltet for beskyttelse af den vilde natur.
 II (Nationalpark)  

 :  

 beskyttet område hovedsagelig forvaltet for økosystembeskyttelse og  

 rekreation.
 III (Naturmonument)  

 :  

 beskyttet område hovedsagelig forvaltet for bevarelse af specifikke  

 landskabs-  

 eller naturmonumenter.
 IV  

 (Habitat/artsforvaltningsområde)  

 : beskyttet område hovedsagelig  

 forvaltet for bevarelse gennem forvaltningsindgreb.
 V (Beskyttet landskab)  

 :  

 beskyttet område hovedsagelig forvaltet for beskyttelse af havområder  

 og/eller  

 landskaber og rekreation.
 VI (Managed Ressource  

 Protected Area)  

 : beskyttet område hovedsagelig forvaltet for bæredygtig  

 udnyttelse af naturlige økosystemer.
 Som hovedregel bestemmes kategorien af det dominerende formål  

 ved beskyttelsen og udpegningen, således at mindst 75 pct. af arealet skal  

 svare til formålet.
Til nr. 3 Hensigten med ændringsforslaget er at sikre, at ministeren også  

 udpeger enkeltpersoner til bestyrelsen for en nationalparkfond, uden at der  

 foreligger en forudgående indstilling fra en organisation eller en myndighed.
Til nr. 4 Ændringsforslaget giver mulighed for, at fonden kan vælge selv  

 at drive et naturareal, den ejer, også når der er gennemført et  

 naturforvaltningsprojekt,  

 og arealet herefter alene skal drives.
Den kan også beslutte at vælge en helt  

 anden til at stå for driften.
 Lovforslaget indeholdt  

 kun denne mulighed for arealer, hvor der er etableret anlæg eller opført  

 større  

 bygningsfaciliteter, der tjener informations-, formidlings-, undervisnings-  

 eller forskningsformål.
Til nr. 5 Den nationale følgegruppe anbefalede, at der blev nedsat et  

 nationalparkråd. Ændringsforslaget indsætter oprettelse af et sådant  

 landsdækkende  

 nationalparkråd direkte i lovteksten.
Når der er udpeget tre nationalparker, nedsættes et  

 landsdækkende nationalparkråd.
Formålet med nationalparkrådet er at få en  

 bred  

 politisk og faglig inddragelse på det nationale niveau i forbindelse med  

 udviklingen af danske nationalparker.
Det landsdækkende nationalparkråd vil  

 få  

 til opgave at drøfte overordnede problemstillinger, sikre erfaringsudveksling  

 mellem nationalparkerne og rådgive ministeren.
Til nr. 6 Som det fremgår af bemærkningerne til lovforslaget, har det  

 klart været hensigten, at der også kan udpeges interesserede uorganiserede  

 borgere som medlemmer af nationalparkrådet. Ændringsforslaget præciserer, at  

 også enkeltpersoner, der ikke er indstillet af en organisation eller  

 myndighed  

 m.v., eller som ikke er særligt sagkyndige, kan udpeges som medlemmer af  

 nationalparkrådet.
Til nr. 7 Lovforslagets § 38, nr. 1, indfører klageadgang for  

 nationalparkfonden ved visse afgørelser efter naturbeskyttelsesloven ved at  

 indføje fonden som klageberettiget i naturbeskyttelseslovens § 86, stk. 1.  

 Ændringsforslaget indeholder en konsekvensrettelse  

 heraf i § 86, stk. 2.
Til nr. 8 og 9 Lovforslaget indeholder i § 41 tilføjelsen af  

 nationalparkfondene som klageberettigede for afgørelser efter råstofloven.
Den gældende råstoflovs § 15, stk. 1, oplister i nr. 1-6 de  

 klageberettigede for afgørelser om råstofindvinding på landjorden.
Den  

 gældende  

 lovbekendtgørelse gengiver bestemmelsen forkert, idet to numre (nr. 3 og 4)  

 ved  

 en fejl er slået sammen, således at lovbekendtgørelsens § 15, stk. 1, kun  

 viser  

 5 numre.
 Lovforslagets § 41, nr. 1, indføjer nationalparkfondene i denne  

 liste som nyt nr. 3, og de efterfølgende numre ændres i overensstemmelse med  

 lovbekendtgørelsen fra 3-5 til 4-6.
 For at korrigere fejlen samtidig med, at fondene indføjes i §  

 15, stk. 1, som nr. 3, nyaffattes bestemmelsen. Ændringen af råstoflovens §  

 12  

 er en konsekvens af denne korrektion.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Beinov Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Ole Vagn Christensen (S)   

 Jørn Pedersen (S)   

 Mette Gjerskov (S)   

 Martin Lidegaard (RV)   

 Johs.   

 Poulsen (RV)   

 Steen Gade (SF)   

 Per Clausen (EL)   

 Sofia Rossen (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UGF) 3 Bilag 1 Oversigt over bilag vedrørende L 131 Bilagsnr.
Titel 1 Høringssvar og høringsnotat, fra miljøministeren 2 Kopi til orientering af rapporten fra 2006 fra den  

 nationale følgegruppe vedrørende nationalparker samt miljøministerens  

 redegørelse af 19/5-06 om nationalparker 3 Henvendelse af 26/2-07 fra Dansk Ornitologisk Forening 4 Tidsplan for udvalgets behandling af lovforslaget 5 Henvendelse af 23/2-07 fra Friluftsrådet 6 Notat vedrørende lovforslaget fra foretrædet 14/3-07, fra  

 Friluftsrådet 7 Henvendelse af 8/3-07 fra Dansk Landbrug 8 Henvendelse af 15/3-07 fra Foreningen for Borgere i  

 Nationalparktruede Udpegninger 9 Henvendelse af 26/3-07 fra Aage V.
Jensens Fonde 10 Ændringsforslag fra miljøministeren 11 Henvendelse af 30/3-07 fra Friluftsrådet 12 Yderligere ændringsforslag fra miljøministeren 13 1. udkast til betænkning 14 Henvendelse af 16/4-07 fra Aage V.
Jensens Fonde 15 Talenotits vedrørende samrådsspm.
A, fra miljøministeren 16 Tilkendegivelse fra miljøministeren 17 Notat vedrørende lovforslaget, fra miljøministeren 18 2. udkast til betænkning 19 3. udkast til betænkning Oversigt over spørgsmål og svar vedrørende L 131 Spm.nr.
Titel 1 Spm. om kommentar til henvendelsen af 26/2-07 fra Dansk  

 Ornitologisk Forening, til miljøministeren, og ministerens svar herpå 2 Spm. om kommentar til henvendelsen af 23/2-07 fra  

 Friluftsrådet, til miljøministeren, og ministerens svar herpå 3 Spm. om kommentar til notat fra Friluftsrådet, til  

 miljøministeren, og ministerens svar herpå 4 Spm. om kommentar til henvendelsen af 8/3-07 fra Dansk  

 Landbrug, til miljøministeren, og ministerens svar herpå 5 Spm. om, hvilke ændringer der skal gennemføres i  

 lovforslaget for at efterleve de internationale regler for nationalparker,  

 til miljøministeren, og ministerens svar herpå 6 Spm. om teknisk bistand til et ændringsforslag om  

 oprettelse af et nationalt nationalparkråd, til miljøministeren, og  

 ministerens svar herpå 7 Spm. om, hvilke overvejelser ministeren har haft vedrørende  

 etablering af den beskrevne fondskonstruktion, herunder bl.a. iagttagelse af  

 habilitetshensyn i relation til jordejere og lign., til miljøministeren, og  

 ministerens svar herpå 8 Spm. om kommentar til henvendelsen af 15/3-07 fra  

 Foreningen for Borgere i Nationalparktruede Udpegninger, til miljøministeren,  

 og ministerens svar herpå 9 Spm. om, hvorvidt ministeren vil udarbejde et  

 ændringsforslag, der ændrer lovforslagets titel, til miljøministeren, og  

 ministerens svar herpå 10 Spm. om, hvorvidt ministeren vil udarbejde et  

 ændringsforslag, der indarbejder terminologien fra de internationale  

 retningslinjer for fredede områder (IUCN) i lovforslaget, til  

 miljøministeren, og ministerens svar herpå 11 Spm. om, hvorvidt ministeren vil udarbejde et ændringsforslag,  

 der betyder, at IUCNs retningslinjer opridses i lovforslaget eller i  

 bemærkningerne,  

 til miljøministeren, og ministerens svar herpå 12 Spm. om, hvorvidt ministeren vil beskrive, hvilke love  

 der ville skulle ændres, hvis lovforslaget skulle leve op til IUCNs  

 definition af en nationalpark, til miljøministeren, og ministerens svar herpå 13 Spm. om kommentar til henvendelsen af 26/3-07 fra Aage V.  

 Jensens Fonde, til miljøministeren, og ministerens svar herpå 14 Spm. om kommentar til henvendelsen af 30/3-07 fra  

 Friluftsrådet, til miljøministeren, og ministerens svar herpå 15 Spm. om, hvorvidt ministeren i lovforslagets bemærkninger  

 til § 18 er indstillet på at skærpe kravene til naturhensyn i forbindelse med  

 udarbejdelsen af det endelige grundlag for nationalparker, til  

 miljøministeren,  

 og ministerens svar herpå 16 Spm. om, hvorvidt ministeren vil yde teknisk bistand til  

 udarbejdelse af et ændringsforsalg, der indebærer, at fonden får ejerskabet  

 til de økonomiske midler, til miljøministeren, og ministerens svar herpå 17 Spm. om kommentar til henvendelsen af 16/4-07 fra Aage V.  

 Jensens Fonde, til miljøministeren, og ministerens svar herpå 18 Spm. om teknisk bistand til udarbejdelse af et  

 ændringsforslag, til miljøministeren, og ministerens svar herpå 19 Spm., om ministeren vil sende et betænkningsbidrag, hvor  

 ministeren tilkendegiver, at det overordnede formål med etablering af  

 nationalparker  

 er naturpolitiske, og at der 4 år efter lovens ikrafttræden foretages en  

 evaluering af, hvordan loven har fungeret, til miljøministeren, og  

 ministerens svar herpå Oversigt over samrådsspørgsmål vedrørende L 131 Samråds-spm.nr.
Titel A Samrådsspm. om uddybning af, hvorfor ministeren ikke  

 ønsker at støtte et ændringsforslag, der giver nationalparkfonden mulighed  

 for at eje og drive arealer til en nationalpark, jf.
L 131  svar på  

 spørgsmål  

 16, til miljøministeren Bilag 2 Et af udvalgets spørgsmål til miljøministeren  

 og dennes svar herpå Spørgsmålet og svaret er optrykt efter ønske fra S, RV og SF.
 Spørgsmål 15:
I lovforslagets bemærkninger til § 18 om vægtningen af  

 naturhensynet i de kommende nationalparker står der »bør«.
Er ministeren  

 indstillet på, at dette »bør« i forbindelse med udarbejdelsen af det endelige  

 grundlag for nationalparkerne ændres til »skal«? Svar:
Lovforslagets § 18 indeholder en beskrivelse af de elementer,  

 der skal indgå i en nationalparkplan.  

 Som det fremgår af bemærkningerne til bestemmelsen, skal en  

 nationalparkplan også indeholde en strategi for, hvordan nationalparken kan  

 udvikles, og hvordan de forskellige formål for nationalparken skal vægtes i  

 forhold til hinanden.
Det fremgår videre, at naturhensyn bør prioriteres  

 højt.  

 Det er dette »bør«, som spørgeren vil ændre til et »skal«.
Jeg er enig med spørgeren i, at naturhensynet skal have højeste  

 prioritet.
Det mener jeg også fremgår af lovforslagets bestemmelser om  

 formålet  

 med og hele udvælgelsen af nationalparkerne.
Jeg vil derfor også sikre, at  

 naturhensynene får denne høje prioritet i de kommende bekendtgørelser, der  

 skal  

 udgøre grundlaget for de konkrete nationalparker.
