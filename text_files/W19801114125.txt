En mand, der allerede var dømt til anbringelse i psykiatrisk hospital,  

 havde dels under opholdet, dels under undvigelse begået nogle mindre  

 tyverier.
Tiltalefrafald meddelt.(* 2) Sigtede var oprindelig dømt til anbringelse i Sikringsanstalten for forsøg på drab af to kvinder, men denne  

 foranstaltning var et par år efter blevet ændret til anbringelse i  

 psykiatrisk hospital.
Nu havde han dels begået nogle tyverier på hospitalet,  

 bl.a. af medicin, dels under en af sine mange undvigelser stjålet et par  

 benklæder.
Det fremgik af de lægelige oplysninger, at hans mange fravær fra  

 hospitalet gjorde det vanskeligt at gennemføre den nødvendige medikamentelle  

 behandling.
Da den begåede kriminalitet var af beskedent omfang, og hans farlighed  

 ikke kunne begrunde genanbringelse i Sikringsanstalten, blev tiltale  

 frafaldet.
I forbindelse med sagen ytrede overlægen ønske om flytning af  

 sigtede til et hospital med ringere mulighed for undvigelse, og denne  

 begæring blev videresendt til den statsadvokat, der havde behandlet den  

 oprindelige sag, med henblik på at søge en overflytning gennemført i medfør  

 af JM cirk.skr. 92 27.4.1976.
(* 1) Offentliggjort i Anklagemyndighedens Årsberetning 1980, side 36.
