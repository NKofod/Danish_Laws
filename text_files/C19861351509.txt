 Cirkulære om undersøgelse af fersk kød, fersk fjerkrækød, kødprodukter,  

 kødekstrakt m.m., og andre kødvarer samt kød m.m. af vildt, som indføres i  

 Danmark.
 I medfør af lov nr. 328 af 4. juni 1986 om kød m.m. (jfr. § 5 i  

 landbrugsministeriets bekendtgørelse nr. 869 af 12. december 1986 om  

 udenlandsk kød m.m.) fastsættes følgende:
 1. Fersk kød.
 1.1. Reguleret ved EF-bestemmelser (Rådets direktiver 64/433/EØF,  

 72/462/EØF eller 71/118/EØF).
 1.1.1. Certifikatet.
 Det skal være korrekt og fuldstændigt udfyldt, og være affattet mindst på  

 dansk samt være underskrevet af en embedsdyrlæge i afsenderlandet.  

 Certifikatet skal iøvrigt være i overensstemmelse med det i  

 importautorisationen anførte.
 1.1.2. Varen.
Embedsdyrlægen ved kontrolstationen udsteder herefter indførselstilladelse  

 for partiet, som føres direkte til kontrolstationen.
Indførselstilladelsen  

 kan udstedes på grundlag af certifikat, fremsendt på telefax.
Det vil dog  

 være en forudsætning herfor, at det originale certifikat straks afleveres til  

 embedsdyrlægen i forbindelse med partiets modtagelse.
Der foretages en identifikationskontrol, hvorved partistørrelse, vareart  

 og mærkning sammenholdes med oplysningerne i certifikatet, samt en vurdering  

 af pakningernes og transportmidlets hygiejniske tilstand.
Såfremt der er  

 anledning dertil foretages endvidere en organoleptisk undersøgelse af dele af  

 partiet.
 1.1.3. Prøveudtagning.
 Såfremt der ved undersøgelse i overensstemmelse med 1.1.2. er anledning  

 dertil, udtages der prøver af partiet i overensstemmelse med de i afsnit 3 om  

 prøvestørrelse og -antal anførte regler.
 1.1.4. Tilbageholdelse.
 Partiet frigives umiddelbart, medmindre der ved undersøgelsen er afsløret  

 væsentlige fejl.
 1.2. Fersk kød med oprindelse i EF eller 3. lande og for hvilket, der ikke  

 er fastsat EF-bestemmelser (f.eks. småkød, hakket kød og vildt samt  

 fjerkrækød fra 3. lande).
 1.2.1. Certifikatet.
 Som under 1.1.1.
 1.2.2. Varen.
 Som under 1.1.2.
 1.2.3. Prøveudtagning.
 Der udtages altid stikprøver i overensstemmelse med de i afsnit 3 om  

 prøvestørrelse og -antal anførte regler.
 1.2.4. Tilbageholdelse.
 Partiet kan, uden at afvente resultatet af den laboratoriemæssige  

 undersøgelse, frigives efter prøveudtagningen, medmindre undersøgelsen har  

 afsløret væsentlige fejl, eller såfremt tidligere laboratorieresultater for  

 den pågældende vare ikke har været tilfredsstillende.
 2. Kødvarer.
 2.1 Konserves (i dåser, glas eller andre hermetisk tætte emballager),  

 tørsupper, kødekstrakt o.lign. kødvarer, der er holdbare ved normale  

 omgivelsestemperaturer.
 2.1.1. Certifikatet.
 Det skal være korrekt og fuldstændigt udfyldt, og være affattet mindst på  

 dansk samt være underskrevet af den kompetente myndighed i afsenderlandet.  

 Certifikatet skal iøvrigt være i overensstemmelse med det i  

 importautorisationen anførte.
 2.1.2. Varen.
 Embedsdyrlægen ved kontrolstationen udsteder herefter indførselstilladelse  

 for partiet, som føres direkte til importørens lager, se dog nedenstående.
 Kopi af indførselstilladelsen tilstilles levnedsmiddelkontrolenheden i den  

 kommune, hvor importørens lager er beliggende.
 Såfremt certifikatet ikke er korrekt udfyldt, eller såfremt tidligere  

 partier fra pågældende virksomhed, eventuelt fra afsenderlandet ikke har  

 været tilfredsstillende, tilføres partiet kontrolstationen til nærmere  

 undersøgelse.
 2.1.3. Prøveudtagning.
 Såfremt bestemmelserne i 2.1.1. eller 2.1.2. ikke er opfyldte, skal  

 partiet efter ankomsten til kontrolstationen underkastes nærmere  

 undersøgelse, herunder eventuel prøveudtagning i overensstemmelse med de i  

 afsnit 3 om prøvestørrelse og -antal anførte regler.
 2.1.4. Tilbageholdelse.
 I de under pkt. 2.1.3. nævnte tilfælde tilbageholdes partiet, indtil  

 embedsdyrlægens endelige afgørelse foreligger.
 2.2 Kødvarer - bortset fra de under pkt. 2.1. nævnte kødvarer.
 2.2.1. Certifikatet.
 Det skal være korrekt og fuldstændigt udfyldt, og være affattet mindst på  

 dansk, samt være underskrevet af den kompetente myndighed i afsenderlandet.  

 Certifikatet skal iøvrigt være i overensstemmelse med det i  

 importautorisationen anførte.
 2.2.2. Varen.
 Embedsdyrlægen ved kontrolstationen udsteder indførselstilladelse, og  

 partiet føres direkte til kontrolstationen.
 Kopi af indførselstilladelsen tilstilles levnedsmiddelkontrolenheden i den  

 kommune, hvor importørens lager er beliggende.
Der foretages en identifikationskontrol, hvorved partistørrelse, vareart  

 og mærkning sammenholdes med oplysningerne i certifikatet, samt en vurdering  

 af pakningernes og transportmidlets hygiejniske tilstand.
Såfremt der er  

 anledning hertil foretages en organoleptisk undersøgelse af dele af partiet.
 2.2.3. Prøveudtagning.
 2.2.3.1. Kødprodukter omfattet af Rådets direktiv 77/99/EØF.
 Såfremt der ved undersøgelsen i henhold til pkt. 2.2.1. og 2.2.2. eller  

 ved tilsvarende tidligere importerede partier er påvist væsentlige fejl eller  

 mangler, skal der udtages prøver i overensstemmelse med de i afsnit 3. om  

 prøvestørrelse og -antal anførte regler.
 2.2.3.2. Kødprodukter fra 3. lande og kødvarer fra EF, som ikke er  

 omfattet af Rådets direktiv 77/99/EØF.
 Der udtages altid prøver i overensstemmelse med de i afsnit 3 om  

 prøvestørrelse og -antal anførte regler.
 2.2.4. Tilbageholdelse.
 Partiet tilbageholdes, såfremt undersøgelsen i henhold til pkt. 2.2.1. og  

 pkt. 2.2.2. har givet anledning til prøveudtagning, jfr. 2.2.3.
 3. Prøvestørrelse og -antal.
 Af hensyn til undersøgelsesproceduren skal prøver af fersk kød veje mindst  

 500 g og bestå fortrinsvis af muskulatur.
 Af pakkede (herunder detailpakkede) varer på op til 2 kg udtages så vidt  

 muligt ubrudte pakninger.
Af varer pakket i spande, canistre og sække og med en vægt over 2 kg kan  

 der udtages prøver på ca. 200 g.
Der skal anvendes ren ske og plastpose efter  

 aftørring af yderemballage med sprit eller lignende.
Der skal udtages og indsendes mindst følgende antal prøver til  

 Veterinærdirektoratets Laboratorium, Kongensgade 16, 4100 Ringsted, 4. Transitvarer.
 Partier, som indføres og derefter umiddelbart og restløst genudføres,  

 underkastes normalt kun undersøgelse i overensstemmelse med det under  

 punkterne 1 og 2 under Certifikat og Varen anførte, idet der dog normalt ikke  

 skal udtages prøver til laboratoriemæssig undersøgelse.
 Tilsvarende gælder normalt også, i tilfælde af korttidsoplægning med  

 påfølgende restløs genudførsel.
 Ved genudførsel udsteder embedsdyrlægen en udførselstilladelse til  

 forelæggelse for toldvæsenet.
 Såfremt et parti efter oplægningen og efter særlig tilladelse fra  

 veterinærdirektoratet omdestineres, f.eks. til indenlandsk brug, videreføres  

 undersøgelsen i overensstemmelse med det under punkterne 1. henholdsvis 2.  

 anførte.
 5. Afvisning og destruktion m.v.
Partier, som ikke opfylder betingelserne for import, skal beslaglægges og  

 returneres eller destrueres.
Veterinærdirektoratet kan i særlige tilfælde  

 tillade indførsel til andre formål end til menneskeføde.
 Destruktion skal anvendes, såfremt dyre- og menneskesundhedsmæssige  

 forhold betinger dette.
Afgørelse om beslaglæggelse og returnering eller destruktion skal via  

 importøren meddeles afsenderen eller dennes stedfortræder med angivelse af  

 årsagen.
På anmodning fra afsenderen eller dennes stedfortræder skal  

 afgørelsen straks meddeles denne skriftligt.
Afgørelsen kan indklages for  

 veterinærdirektoratet inden for 14 dage herefter.
Kopi af meddelelsen  

 indsendes til veterinærdirektoratets afdeling for kødkontrol.
 Når disse afgørelser beror på diagnosticering af en smitsom sygdom eller  

 en infektionssygdom eller en forandring, der er sundhedsfarlig for mennesker,  

 skal der straks foretages indberetning til veterinærdirektoratets afdeling  

 for kødkontrol.
 Inden afgørelse om destruktion effektueres, skal veterinærdirektoratet  

 kontaktes.
 Varer, som ikke kan importeres, skal behandles i overensstemmelse med  

 førnævnte regler inden for en tidsfrist på højst 30 dage fra klagefristens  

 udløb.
 I tilfælde af afvisning eller returnering skal de medfølgende certifikater  

 forsynes med påtegning: »Denmark - Entry refused«, eller såfremt  

 kødet efter tilladelse fra veterinærdirektoratet kan indføres til andre  

 formål end til menneskeføde, en bemærkning herom.
 6. Formularer.
 Ved ovennævnte ind- og udførselstilladelser til forelæggelse for  

 toldvæsenet skal anvendes henholdsvis formular K.K. 3772A-1986 og K.K.  

 3772B-1986. Ved indsendelse af prøver til Veterinærdirektoratets Laboratorium  

 skal anvendes følgeskrivelse K.K. 3772C-1986 jfr. vejledning hertil (K.K.  

 3772D-1986).
 7. Tilbagekaldelse.
 Cirkulæreskrivelse af 14. december 1983 (K.K. 49-1983) om samme emne  

 tilbagekaldes hermed.
