Meddelelser fra Søfartsstyrelsen D.  

 Passagerskibe i national fart, bygning og udstyr m.v., Kapitel III  

 Redningsmidler, 1. oktober 2002 KAPITEL III Redningsmidler Regel 1	Definitioner (R 3) NYE OG EKSISTERENDE SKIBE I KLASSE B, C OG D:
 I dette kapitel gælder definitionerne i regel  

 III/3 i SOLAS-konventionen af 1974, som ændret, medmindre andet  

 udtrykkelig er anført.
"SOLAS regel III/3 Definitioner Medmindre andet udtrykkeligt er bestemt, gælder  

 følgende definitioner i dette kapitel:
 1	Beskyttelsesdragt (Anti exposure suit (AES))  

 er en beskyttende dragt designet til brug for besætningen på  

 mand-overbord-både og marine-evakuerings-systemer.
 2	Uddannet person er en person, der er i  

 besiddelse af et duelighedsbevis i betjening af redningsbåde og  

 -flåder udstedt efter bemyndigelse fra, eller anerkendt som gyldigt af,  

 Administrationen i overensstemmelse med forskrifterne i den international  

 konvention om uddannelse af søfarende, om sønæring og  

 vagthold (STCW-konventionen); eller en person, der er i besiddelse af et  

 duelighedsbevis udstedt af, eller anerkendt til samme formål som  

 konventionens duelighedsbevis, af Administrationen i en stat, som ikke er  

 part i nævnte konvention.
 3	Lokalisering er fastlæggelse af  

 overlevendes, redningsbådes eller redningsflåders position.
 4	Indskibningslejder er den lejder, der  

 forefindes ved indskibningssteder for redningsbåde og  

 redningsflåder for at give sikker adgang til disse efter  

 udsætning.
 5	Udsætning ved selvudløsning er  

 den metode til udsætning af redningsbåde og -flåder,  

 hvorved disse automatisk udløses fra et synkende skib og er klar til  

 brug.
 6	Udsætning ved frit fald er den metode  

 til udsætning af en redningsbåd, hvorved båden med den  

 fulde last af personer og udrustning om bord udløses og kan falde ned  

 i søen uden noget middel til at holde igen.
7	Redningsdragt er en beskyttende dragt, der  

 nedsætter tabet af legemsvarme hos brugeren i koldt vand.
I danske  

 skibe skal redningsdragter være af en type med indbygget isolering og  

 opdrift.
 8	Oppusteligt redningsmiddel er et  

 redningsmiddel, hvis opdrift tilvejebringes ved hjælp af ikke-faste,  

 luftfyldte rum, og som normalt holdes uoppustet, indtil det skal bruges.
 9	Permanent oppustet redningsmiddel er et  

 redningsmiddel, hvis opdrift tilvejebringes ved hjælp af ikke-faste,  

 luftfyldte rum, og som holdes oppustet og klar til brug til enhver tid.
 10	International Life-Saving Appliance (LSA)  

 Code (omtalt som »Koden« i dette kapitel) betyder »International  

 Life-Saving Appliances (LSA) Code« vedtaget af den Maritime Sikkerhedskomite  

 i Organisationen ved resolution MSC.48(66), som kan ændres af  

 Organisationen, forudsat at sådanne ændringer vedtages,  

 træder i kraft og virker i overensstemmelse med bestemmelserne i  

 artikel VIII i denne konvention vedrørende ændringsprocedurerne  

 for dette Annex bortset fra kapitel I.
 11	Udsætningsanordning eller -arrangement  

 er et middel, hvorved en redningsbåd og -flåde eller en  

 mand-overbord-båd sikkert overføres fra sin anbragte position  

 til vandet.
12	Længde er 96% af den totale  

 længde på en vandlinie ved 85% af den mindste sidehøjde  

 målt fra kølens overkant eller længden fra forsiden af  

 stævnen til rorstammens akse på vandlinien, såfremt denne  

 måtte være større.
Er skibet konstrueret med  

 styrlastighed, skal den vandlinie, hvorpå dette måles, være  

 parallel med konstruktionsvandlinien.
 13	Letteste søgående kondition er  

 lastekonditionen med skibet på ret køl, uden last, med 10%  

 proviant og brændstof, og i tilfælde af, at det er et  

 passagerskib, med fuldt antal passagerer og besætning med bagage.
 14	Marine-evakuerings-system (MES) er et middel  

 til hurtig overførsel af personer fra skibets indskibningsdæk  

 til en flydende redningsbåd eller -flåde.
15	Dybde (moulded) .1	Dybden (moulded) er den lodrette afstand fra  

 kølens overkant til fribordsdæksbjælkens overkant i borde.  

 I træskibe og kompositskibe måles afstanden fra underkant af  

 spundingen.
Hvor den nederste del af middelspantet har en konkav form, eller  

 hvor der er anbragt svære kølplanker, måles afstanden fra  

 det punkt, hvor flugten af den flade bund fortsat indefter skærer  

 kølens side.
 .2	I skibe hvor forbindelsen mellem dæk og  

 skibsside er afrundet, måles dybden (moulded) til  

 skæringspunktet mellem dækkets og skibssidens konstruktionslinier  

 (moulded lines), idet linierne forlænges, som om der fandtes en  

 rendestensvinkel.
 .3	Såfremt fribordsdækket har trin, og den  

 løftede del af dækket strækker sig hen over det punkt,  

 hvor dybden (moulded) skal bestemmes, skal denne måles til en  

 referencelinie, der forløber fra den underste del af dækket  

 parallelt med den løftede del.
 16	Helt ny type redningsmiddel eller  

 -arrangement er et redningsmiddel eller -arrangement, der inkorporerer  

 nye træk, som ikke er fuldt ud dækket af dette kapitels  

 bestemmelser, men som giver en tilsvarende eller højere  

 sikkerhedsstandard.
 17	Positiv stabilitet er et fartøjs evne  

 til at vende tilbage til dets oprindelige position efter fjernelse af et  

 krængningsmoment.
18	Bjærgningstid for en  

 mand-overbord-båd er den tid, der bruges til at løfte  

 båden til en position, hvor personer om bord i båden kan gå  

 om bord overføres til skibets dæk.
Bjærgningstid  

 inkluderer tid til forberedelser af bjærgning om bord på en  

 mand-overbord-båd, såsom at fremføre og sikre en fangline,  

 fastgøre mand-overbord-båden til udsætningsanordningen og  

 tid til at løfte mand-overbord-båden.
Bjærgningstid  

 inkluderer ikke tid til at sænke udsætningsanordningen til en  

 position hvorfra bjærgning af mand-overbord-båden kan ske.
 19	Mand-overbord-båd er en båd, der  

 er konstrueret til at redde nødstedte personer og til at assistere  

 redningsbåde og -flåder.
 20	Bjærgning er sikker ombordtagning af  

 overlevende.
 21	Ro-ro passagerskib betyder et passagerskib  

 med ro-ro lastrum eller speciallastrum som defineret i regel II-2/3.
22	Kort international rejse er en international  

 rejse, hvorunder et skib ikke fjerner sig mere end 200 sømil fra en  

 havn eller et sted, hvor passagerer og besætning vil kunne bringes i  

 sikkerhed.
Hverken afstanden mellem den sidste anløbshavn i det land,  

 hvorfra rejsen begynder og den endelige bestemmelseshavn eller returrejsen  

 må overstige 600 sømil.
Den endelige bestemmelseshavn er den  

 sidste anløbshavn på den planlagte sørejse, hvorfra  

 skibet påbegynder sin returrejse til det land hvor rejsen begyndte.
 23	Redningsfartøj (Survival craft) er en  

 redningsbåd eller -flåde, der kan holde nødstedte personer  

 i live fra det tidspunkt, hvor skibet forlades.
24	Termisk beskyttelsesmiddel (TPA) er en pose  

 eller dragt, der er fremstillet af vandtæt materiale med lav  

 varmeledningsevne og samtidig opfylder bestemmelserne i regel  

 34." Regel  

 2	Kommunikation, overlevelsesfartøjer, mand-overbord-både og  

 personlige redningsmidler (R 6+7+18+21+22) NYE OG EKSISTERENDE SKIBE I KLASSE B, C OG D:
 Ethvert skib skal alt efter sin klasse medføre  

 mindst de radioredningsmidler, radartransponder, personlige redningsmidler,  

 overlevelsesfartøjer og mand-overbord-både, nødsignaler  

 og linekastningsapparater, som er specificeret i nedenstående tabel med  

 tilhørende noter.
 Alle ovennævnte midler, herunder det  

 tilhørende udsætningsarrangement, hvor dette er relevant, skal  

 opfylde kravene i kapitel III i bilaget til SOLAS-konventionen af 1974  

 med senere ændringer, medmindre andet udtrykkelig er anført i  

 nedenstående afsnit.
 Endvidere skal ethvert skib medføre redningsdragter  

 og termiske beskyttelsesmidler til brug for personer, der er plads til i  

 redningsbåde, og mand-overbord-både i overensstemmelse med  

 reglerne i kapitel III i bilaget til SOLAS-konventionen af 1974 som  

 ændret.
Skibe, der hverken medfører en redningsbåd  

 eller en mand-overbord-båd, skal til redningsformål have mindst  

 én redningsdragt om bord.
Hvis skibet altid er i fart i varmt klima,  

 hvor termisk beskyttelse efter administrationens skøn er  

 unødvendig, behøves en sådan beskyttelsesdragt  

 ikke.
SKIBETS KLASSE B C D Antal personer (N) > 250 £  

  250 > 250 £  

  250 > 250 £  

  250 Overlevelsesfartøjer 1) 2) 3) 4) - eksisterende skibe 1,10 N 1,10 N 1,10 N 1,10 N 1,10 N 1,10 N - nye skibe 1,25 N 1,25 N 1,25 N 1,25 N 1,25 N 1,25 N Mand-overbord-både 4) 5) 1 1 1 1 1 1 Redningskranse 6) 8 8 8 4 8 4 Redningsveste 8) 9) 1,05 N 1,05 N 1,05 N 1,05 N 1,05 N 1,05 N Redningsveste til børn 0,10 N 0,10 N 0,10 N 0,10 N 0,10 N 0,10 N Nødsignaler 7) 12 12 12 12 6 6 Linekastningsapparater 1 1 1 1 - - Radartranspondere 1 1 1 1 1 1 Tovejs VHF-radiotelefon 3 3 3 3 3 2 1)	Overlevelsesfartøjer kan enten  

 være redningsbåde, der opfylder punkt 4.5, 4.6 eller 4.7 i  

 LSA-koden, eller redningsflåder, der opfylder kravene i punkt 4.1 i  

 LSA-koden og enten punkt 4.2 eller 4.3 i LSA-koden.
Derudover skal  

 redningsflåder på ro-ro-passagerskibe opfylde forskrifterne i  

 regel III/5-1 nedenfor.
 Når rejserne finder sted i lukkede farvande og  

 under gunstige klimatiske forhold, kan flagstatens administration, medmindre  

 det afslås af værtsmedlemsstaten, acceptere:
a)	åbne reversible oppustelige  

 redningsflåder, der ikke opfylder kravene i punkt 4.2 eller 4.3 i  

 LSA-koden, forudsat at sådanne redningsflåder opfylder kravene i  

 bilag 10 til koden for højhastighedsfartøjer i fuldt  

 omfang; b)	redningsflåder, der ikke opfylder kravene i  

 punkt 4.2.2.2.1 eller 4.2.2.2.2 i LSA-koden om isolering af  

 redningsflådens bund mod kulde.
 Overlevelsesfartøjer til eksisterende skibe i  

 klasse B, C og D skal opfylde de relevante regler i SOLAS 74 for  

 eksisterende skibe med senere ændringer på datoen for dette  

 direktivs vedtagelse.
 Et marine-evakueringssystem (MES) eller systemer, der  

 opfylder kravene i punkt 6.2 i LSA-koden, kan erstatte den tilsvarende  

 kapacitet, der i tabellen kræves med hensyn til redningsflåder og  

 udsætningsanordninger.
 2)	Overlevelsesfartøjerne skal så vidt  

 praktisk muligt være jævnt fordelt på begge sider af  

 skibet.
 3)	Det samlede antal overlevelsesfartøjer skal  

 være i overensstemmelse med den procentdel, der er anført i  

 tabellen ovenfor, og den samlede kapacitet af en kombination af  

 overlevelsesfartøjer og supplerende redningsflåder skal  

 være 110% af det antal personer (N), skibet må medføre.  

 Antallet af overlevelsesfartøjer skal være tilstrækkeligt  

 til, at det, hvis et redningsfartøj går tabt eller bliver  

 uanvendeligt, er muligt at optage alle de personer, skibet må  

 medføre, i de resterende overlevelsesfartøjer.
 4)	Antallet af redningsbåde og/eller  

 mand-overbord-både skal være tilstrækkeligt til at sikre,  

 at det, for at alle de personer, skibet må medføre, kan forlade  

 skibet, ikke er nødvendigt, at hver redningsbåd eller  

 mand-overbord-båd ledsager mere end 9 redningsflåder.
5)	Mand-overbord-både skal betjenes af egne  

 udsætningsarrangementer for udsætning og ombordtagning.  

 Såfremt mand-overbord-både opfylder kravene i punkt 4.5 eller 4.6  

 i LSA-koden, kan de medregnes i den samlede kapacitet for  

 overlevelsesfartøjer, der er specificeret i tabellen ovenfor.
På  

 ro/ro-passagerskibe skal mindst en af mand-overbord-bådene være  

 en hurtiggående mand-overbord-båd, der opfylder forskrifterne i  

 regel III/5-1 nedenfor.
Når flagstatens administration anser det  

 for fysisk umuligt at anbringe en mand-overbord-båd om bord på et  

 skib, kan skibet gives dispensation fra kravet om udrustning med  

 mand-overbord-båd, forudsat at skibet opfylder følgende  

 forskrifter:
 a)	Skibet skal være således indrettet, at  

 en hjælpeløs person kan reddes op af vandet.
 b)	Ombordtagning af den hjælpeløse person  

 skal kunne iagttages fra kommandobroen.
 c)	Skibet skal være tilstrækkelig  

 manøvredygtigt til at kunne gå tæt ind til personer og  

 tage dem om bord under de værst tænkelige forhold.
6)	Mindst én redningskrans på hver side af  

 skibet skal være monteret med en redningsline, der kan flyde på  

 vandet, og som har en længde på mindst 2 gange den højde,  

 hvori redningskransen er anbragt over vandlinjen i letteste  

 søgående kondition, dog mindst 30 m.
To redningskranse skal  

 være forsynet med et selvvirkende røgsignal og  

 selvtændende lys.
De skal hurtigt kunne udløses fra  

 kommandobroen.
Resten af redningskransene skal være forsynet med  

 selvtændende lys, der opfylder bestemmelserne i punkt 2.1.2 i  

 LSA-koden.
 7)	Nødsignaler, der opfylder bestemmelserne i  

 punkt 3.1 i LSA-koden, skal opbevares på kommandobroen eller ved  

 styrepladsen.
 8)	Redningsveste på ro-ro-passagerskibe skal  

 opfylde forskrifterne i regel III/5-1 nedenfor.
9)	Der skal være en oppustelig redningsvest til  

 rådighed for hver person, der skal udføre arbejde om bord i  

 udsatte områder.
Sådanne oppustelige redningsveste kan  

 indgå i det samlede antal redningsveste, der kræves i dette  

 direktiv.
Regel 3	Alarm, betjeningsforskrifter,  

 instruktionsbøger, mønstringsruller og instrukser for  

 nødsituationer (R 6+8+  

 9+18+19) NYE OG EKSISTERENDE SKIBE I KLASSE B, C OG D:
 Alle skibe skal være udstyret med:
.1	Et hovedalarmsystem (R 6.4.2.) som opfylder forskrifterne i punkt 7.2.1.1 i  

 LSA-koden, og som skal anvendes til at kalde passagerer og besætning  

 til mønstringsstederne og til at sætte de af  

 mønstringsrullen omfattede foranstaltninger i gang.
 På alle skibe, der kan befordre over 36  

 passagerer, skal hovedalarmsystemet suppleres med et  

 højttaleranlæg, der kan anvendes fra kommandobroen.  

 Anlægget skal være således indrettet og placeret, at de  

 udsendte meddelelser kan høres tydeligt af personer med normal  

 hørelse, overalt hvor personer kan tænkes at befinde sig,  

 når hovedmaskineriet er i funktion.
NYE SKIBE I KLASSE B, C OG D, SOM ER BYGGET DEN 1.  

 JANUAR 2003 ELLER SENERE Hovedalarmsystemet skal kunne høres på  

 alle åbne dæk, og alarmtonen skal mindst have et lydtryk som  

 krævet i punkt 7.2.1.2 og 7.2.1.3 i LSA-koden.
.2	Et højttaleranlæg (R 6.5) .2.1 Alle passagerskibe, der kan befordre over  

 36 passagerer, skal ud over at opfylde forskrifterne i regel II-2/B/15.4  

ovenfor og i punkt .1 være udstyret med et  

 højttaleranlæg.
For eksisterende skibe bliver forskrifterne i  

 punkt .2.2, .2.3 og .2.5 , jf. dog forskrifterne i punkt .2.6,  

 først gældende på datoen for første periodiske syn  

 efter datoen i direktivets artikel 14, stk. 1. (1. juli  

 1998).
.2.2	Højttaleranlægget skal være et  

 komplet anlæg, der består af højttalere, der er  

 installeret på en sådan måde, at der samtidig kan udsendes  

 meddelelser til alle rum, hvor besætning og/eller passagerer normalt  

 opholder sig, og til mønstringssteder.
Det skal give mulighed for  

 udsendelse af meddelelser fra kommandobroen og andetsteds om bord, som det af  

 flagstatens administration findes påkrævet.
Det skal være  

 installeret under hensyntagen til dårlige lydforhold og må ikke  

 kræve nogen form for handling fra dem, meddelelserne er rettet til.
 .2.3	Højttaleranlægget skal være  

 beskyttet mod uvedkommende brug og være tydeligt hørligt over  

 den almindelige støj i alle de rum, der er nævnt i  

 punkt .2.2. Det skal desuden have en indbrydningsfunktion, der styres  

 fra et sted på kommandobroen og hvor flagstatens administration i  

 øvrigt finder det nødvendigt, således at alle  

 nødsituationsmeddelelser udsendes, selv om der er slukket for eller  

 skruet ned for en højttaler i det pågældende rum, eller  

 højttaleranlægget er i brug til andre formål.
NYE SKIBE I KLASSE B, C OG D, SOM ER BYGGET 1. JANUAR  

 2003 ELLER SENERE Lydtrykket ved udsendelse af  

 nødsituationsmeddelelser skal mindst være som krævet i  

 punkt 7.2.2.2 i LSA-koden.
 .2.4	NYE SKIBE I KLASSE B, C OG D:
 .1	Højttaleranlægget skal mindst have  

 to kredsløb, der er passende adskilt over hele deres længde, og  

 mindst to særskilte uafhængige forstærkere.
 .2	Højttaleranlægget og dets  

 præstationer skal være godkendt af flagstatens administration  

 under hensyntagen til anbefalingerne fra Den Internationale  

 Søfartsorganisation.
 .2.5	Højttaleranlægget skal være  

 tilsluttet til nødstrømforsyningen.
 .2.6	Eksisterende skibe, som allerede er udstyret med  

 et højttaleranlæg, der er godkendt af flagstatens administration  

 og i alt væsentligt opfylder forskrifterne i punkt .2.2, .2.3  

 og .2.5, behøver ikke at få udskiftet deres  

 anlæg.
.3	Mønstringsrulle og instrukser for  

 nødsituationer (R 8) Der skal forefindes tydelige instrukser om, hvad hver  

 af de ombordværende skal foretage sig i en nødsituation, i  

 overensstemmelse med IMO-resolution A.691(17).
 Mønstringsruller og instrukser for  

 nødsituationer, som opfylder forskrifterne i SOLAS-regel III/37, skal  

 opslås på iøjnefaldende steder overalt på skibet,  

 herunder kommandobro, maskinrum og besætningens opholdsrum.
 Illustrationer og instrukser på  

 hensigtsmæssige sprog skal ophænges i passagerkahytter og  

 opslås på iøjnefaldende steder på  

 mønstringssteder og andre passagerrum, således at passagererne  

 informeres om:
i)	deres mønstringssted ii)	de nødvendige foranstaltninger, der skal  

 træffes i en nødsituation iii)	hvordan de ifører sig en  

 redningsvest.
 Den person, som i henhold til SOLAS-regel IV/16 er  

 udpeget som hovedansvarlig for radiokommunikation i nødsituationer,  

 må ikke pålægges andre opgaver i sådanne situationer.  

 Dette skal fremgå af mønstringsrullen og instrukserne for  

 nødsituationer.
.4	Betjeningsforskrifter (R 9) Der skal på eller i nærheden af  

 overlevelsesfartøjer og disses udsætningsanordninger forefindes  

 plakater eller skilte:
i)	som skal illustrere formålet med  

 betjeningsgrebene og fremgangsmåden ved betjening af anordningen og  

 give relevante instruktioner eller advarsler, ii)	som skal være lette at se under forhold, hvor  

 alene nødbelysning er tændt, iii)	hvor der skal være anvendt symboler i  

 overensstemmelse med IMO-resolution A.760(18).
.5	Instruktionsbøger Der skal i hver af besætningens messer og  

 fritidsrum eller i hver af besætningens kamre forefindes en  

 instruktionsbog, der opfylder forskrifterne i SOLAS-regel III/35.
.6	Vedligeholdelsesvejledning (R 20.3) Der skal om bord forefindes instruktioner for  

 vedligeholdelse af redningsmidlerne om bord eller et vedligeholdelsesprogram  

 for skibet, som også omfatter vedligeholdelse af redningsmidler, og  

 vedligeholdelsen skal udføres i overensstemmelse hermed.  

 Instruktionerne skal være i overensstemmelse med forskrifterne i  

 SOLAS-regel III/36.
Regel  

 4	Bemanding af overlevelsesfartøjer og tilsyn (R  

 10) NYE OG EKSISTERENDE SKIBE I KLASSE B, C OG D:
 .1	Der skal om bord forefindes et  

 tilstrækkeligt antal øvede personer, der kan mønstre og  

 yde assistance til uøvede personer.
 .2	Der skal om bord forefindes et tilstrækkeligt  

 antal besætningsmedlemmer til betjening af de  

 overlevelsesfartøjer og de udsætningsarrangementer, der er  

 nødvendige for, at det samlede antal ombordværende kan forlade  

 skibet.
.3	Hvert redningsfartøj skal være under  

 ledelse af en officer eller en person med duelighedsbevis.
Dog kan et  

 besætningsmedlem, der er øvet i håndtering og betjening af  

 redningsflåder, lede en redningsflåde eller gruppe af  

 redningsflåder.
For hver mand-overbord-båd og hvert motordrevet  

 redningsfartøj skal der være udpeget en person, som er i stand  

 til at betjene motoren og foretage mindre justeringer af denne.
 .4	Skibsføreren skal påse, at de personer,  

 der er omtalt i punkt .1, .2 og .3, fordeles ligeligt på skibets  

 overlevelsesfartøjer.
Regel  

 5	Mønstrings- og indskibningsarrangementer for  

 overlevelsesfartøjer (R 11+23+25) NYE OG EKSISTERENDE SKIBE I KLASSE B, C OG D:
 .1	Overlevelsesfartøjer, for hvilke der er  

 foreskrevet godkendte udsætningsanordninger, skal være anbragt  

 så tæt som muligt ved aptering og tjenesterum.
.2	Mønstringssteder skal forefindes tæt  

 ved indskibningsstederne, være let tilgængelige fra aptering og  

 arbejdssteder og have rigelig plads til, at passagererne kan samles og blive  

 instrueret.
Fri dæksplads mindst 0,35 m2 pr. person.
.3	Mønstrings- og indskibningssteder, gange,  

 trapper og udgange, der giver adgang til mønstrings- og  

 indskibningssteder, skal være tilstrækkeligt belyst.  

 Energiforsyningen til sådan belysning skal kunne leveres af den  

 elektriske nødenergikilde, der er foreskrevet i regel II-1/D/3 og  

 II-1/D/4 ovenfor.
Som supplement til og som del af den markering, der  

 er foreskrevet i punkt II-2/B/6.1.7 for nye skibe i klasse B, C og D, skal  

 vejen til mønstringssteder angives med det dertil beregnede  

 mønstringsstedssymbol i overensstemmelse med IMO-resolution A.760(18).  

 Denne forskrift gælder også for eksisterende skibe i klasse B,  

 som kan befordre over 36 personer .4	Indskibning i redningsbåde skal kunne ske  

 enten direkte fra det sted, hvor de er anbragt, eller fra et  

 indskibningsdæk, men ikke fra begge.
 .5	Indskibning i redningsflåder, der nedfires med  

 david, skal kunne ske fra et sted umiddelbart ved siden af det sted, hvor de  

 er anbragt, eller fra det sted, hvortil redningsflåden flyttes  

 før udsætning.
 .6	Om nødvendigt skal der forefindes midler til  

 at bringe overlevelsesfartøjer, der nedfires med david, ind til  

 skibssiden og fastholde dem ved denne, således at indskibning af  

 personer kan foregå sikkert.
 NYE SKIBE I KLASSE B, C OG D:
.7	Hvis udsætningsarrangementet til et  

 redningsfartøj er indrettet således, at indskibning deri  

 først kan ske, når fartøjet er i vandet, og højden  

 fra indskibningsstedet er mere end 4,5 m over vandlinjen i letteste  

 søgående kondition, skal der installeres et godkendt  

 marine-evakuerings-system (MES), som opfylder forskrifterne i punkt 6.2 i  

 LSA-koden.
På skibe med MES-system skal kommunikationen mellem  

 indskibningsstedet og platformen med overlevelsesfartøjet sikres.
.8	Der skal på hver side af skibet forefindes  

 mindst én indskibningslejder, som opfylder forskrifterne i punkt 6.1.6  

 i LSA-koden.
Flagstatens administration kan dog undtage skibe fra dette krav,  

 hvis fribordet mellem det påtænkte indskibningssted og vandlinjen  

 ikke er over 1,5 m under alle ubeskadigede og foreskrevne beskadigede  

 forhold med hensyn til trim og slagside.
Regel  

 5-1	Forskrifter for ro/ro-passagerskibe (26) NYE OG EKSISTERENDE RO/RO-SKIBE I KLASSE B, C OG  

 D:
 .1	Eksisterende ro/ro-passagerskibe skal opfylde  

 forskrifterne i punkt .5 senest på datoen for det første  

 periodiske syn efter datoen i direktivets artikel 14, stk. 1, og  

 forskrifterne i punkt .2, .3 og .4 senest på datoen for det  

 første periodiske syn efter 1. juli 2000.
.2	Redningsflåder .1	Redningsflåder på ro/ro-passagerskibe  

 skal betjenes af MES-systemer, der opfylder punkt 6.2 i LSA-koden, eller  

 udsætningsanordninger, der opfylder punkt 6.1.5 i LSA-koden,  

 jævnt fordelt på begge sider af skibet.
Kommunikation mellem  

 indskibningsstedet og platformen skal sikres.
 .2	Alle redningsflåder på  

 ro/ro-passagerskibe skal være anbragt med anordninger, der opfylder  

 SOLAS-regel III/13.4, så de frit kan flyde op.
 .3	Alle redningsflåder på  

 ro/ro-passagerskibe skal være af en type, der er forsynet med  

 ombordstigningsrampe, som opfylder forskrifterne i punkt 4.2.4.1 eller  

 4.3.4.1 i LSA-koden.
 .4	Alle redningsflåder på  

 ro/ro-passagerskibe skal enten være selvoprettende eller  

 overdækkede reversible redningsflåder, som er stabile i  

 søgang og kan fungere sikkert, uanset om de flyder med den ene eller  

 den anden side opad. Åbne reversible redningsflåder kan tillades,  

 hvis flagstatens administration finder det forsvarligt i betragtning af, at  

 rejserne finder sted i lukkede farvande og under gunstige klimatiske forhold,  

 forudsat at sådanne redningsflåder opfylder kravene i  

 bilag 10 til koden for højhastighedsfartøjer i fuldt  

 omfang.
Alternativt skal skibet medføre så mange  

 selvoprettende redningsflåder eller overdækkede reversible  

 redningsflåder ud over dets normale antal redningsflåder, at de  

 tilsammen kan rumme mindst 50% af de personer, der ikke er plads til i  

 redningsbåde.
Kapaciteten i de supplerende redningsflåder  

 bestemmes som forskellen mellem det samlede antal personer om bord og det  

 antal personer, der er plads til i redningsbåde.
Alle sådanne  

 redningsflåder skal være godkendt af flagstatens administration  

 under hensyntagen til anbefalingerne fra IMO i MSC/Circ. 809.
.3	Hurtiggående  

 mand-overbord-både .1	På ro/ro-passagerskibe i klasse B skal  

 mindst en af mand-overbord-bådene være en hurtiggående  

 mand-overbord-båd, som er godkendt af flagstatens administration under  

 hensyntagen til anbefalingerne fra IMO i MSC/Circ.809.
.2	Alle hurtiggående mand-overbord-både  

 skal betjenes af en hensigtsmæssig udsætningsanordning, som er  

 godkendt af flagstatens administration.
Når flagstatens administration  

 godkender sådanne anordninger, skal den tage i betragtning, at  

 hurtiggående mand-overbord-både skal kunne udsættes og  

 tages om bord igen under endog meget ugunstige vejrforhold, og tage hensyn  

 til anbefalingerne fra IMO.
 .3	Mindst to af hver hurtiggående  

 mand-overbord-båds besætningsmedlemmer skal være uddannet  

 og regelmæssigt have deltaget i øvelser i overensstemmelse med  

 minimumskravene til besætningens kompetence i hurtiggående  

 mand-overbord-både i punkt A-VI/2, tabel A-VI/2-2, i Seafarers  

 Training, Certification and Watchkeeping (STCW) Code og under hensyntagen til  

 IMO's anbefalinger i resolution A.771(18) med senere ændringer.  

 Uddannelsen og øvelserne skal omfatte alle aspekter af redning samt  

 håndtering, manøvrering og betjening af sådanne  

 fartøjer under forskellige forhold og endelig, hvordan de bringes  

 på ret køl efter kæntring.
 .4	Hvis et eksisterende ro/ro-passagerskib er  

 således indrettet eller af en sådan størrelse, at den  

 hurtiggående mand-overbord-båd, der kræves i  

 punkt .3.1, ikke kan anbringes, kan den hurtiggående  

 mand-overbord-båd anbringes i stedet for en eksisterende  

 redningsbåd og accepteres som en mand-overbord-båd eller  

 båd til brug i nødsituationer, forudsat at følgende  

 betingelser er opfyldt:
 .1	Den installerede hurtiggående  

 mand-overbord-båd skal betjenes af en udsætningsanordning, der  

 opfylder forskrifterne i punkt .3.2.
 .2	Der skal kompenseres for den således manglende  

 overlevelsesfartøjskapacitet ved installering af redningsflåder,  

 der kan medføre mindst lige så mange personer som den  

 redningsbåd, der er erstattet.
 .3	Sådanne redningsflåder skal betjenes af  

 de eksisterende udsætningsanordninger eller MES-systemer.
 .4	Hvis et eksisterende ro-ro passagerskib er  

 således indrettet eller af en sådan størrelse, at den  

 hurtiggående mand-overbord-båd, der kræves i punkt .3.1,  

 ikke kan anbringes, kan den hurtiggående mand-overbord-båd  

 anbringes i stedet for en eksisterende redningsbåd og accepteres som en  

 mand-overbord-båd elle båd til brug i nødsituationer,  

 forudsat at følgende betingelser er opfyldt:
.1	den installerede hurtiggående  

 mand-overbord-båd skal betjenes af en udsætningsanordning, der  

 opfylder forskrifterne i punkt .3.2 .2	der skal kompenseres for den således manglende  

 overlevelsesfartøjskapacitet ved installering af redningsflåder,  

 der kan medføre mindst lige så mange personer som den  

 redningsbåd, der er erstattet .3	sådanne redningsflåder skal betjenes af  

 de eksisterende udsætningsanordninger eller MES-systemer.
.4	Midler til ombordtagning af overlevende (Means of  

 Rescue) .1	Alle ro/ro-passagerskibe i klasse B skal  

 være udstyret med effektive midler til hurtig bjærgning af  

 overlevende fra vandet og til overførsel af overlevende fra  

 redningsenheder eller overlevelsesfartøjer til skibet.
.2	Midlerne til overførsel af overlevende til  

 skibet kan indgå i en evakueringssliske (MES) eller et system, der er  

 konstrueret til redningsformål.
Alle sådanne midler skal  

 være godkendt af flagstatens administration under hensyntagen til  

 anbefalingerne fra IMO i Msc/Circ. 810.
 .3	Hvis en evakueringssliske er beregnet til at tjene  

 som middel til at overføre overlevende til skibets dæk, skal den  

 være forsynet med håndliner eller lejdere til hjælp for  

 opklatring ad slisken.
.5	Redningsveste .1	Uanset kravene i SOLAS-regel III/7.2 og III/22.2  

 skal der opbevares så mange redningsveste i nærheden af  

 mønstringsstederne, at passagererne ikke behøver at vende  

 tilbage til deres kahytter for at hente deres redningsveste.
 .2	På ro/ro-passagerskibe skal alle redningsveste  

 være udstyret med lys i overensstemmelse med kravene i punkt 2.2.3 i  

 LSA-koden.
Regel  

 5-2	Landingsplads og opsamlingssted for helikopter (R  

 28) NYE OG EKSISTERENDE SKIBE I KLASSE B, C OG D:
 .1	Eksisterende ro/ro-passagerskibe skal opfylde  

 forskrifterne i punkt .2 senest på datoen for det første  

 periodiske syn efter datoen i direktivets artikel 14, stk. 1.
 .2	På ro/ro-passagerskibe skal der være et  

 opsamlingssted for helikopter, som er godkendt af flagstatens Administration  

 under hensyntagen til IMO's anbefalinger i resolution A.229(VII) med senere  

 ændringer.
 .3	På nye ro-ro passagerskibe i klasse B-, C- og  

 D med en længde på 130 m eller derover skal der være  

 en helikopterlandingsplads, som er godkendt af flagstatens administration  

 under hensyntagen til IMO's anbefalinger.
Regel  

 5-3	Beslutningsstøttesystem for skibsføreren (R  

 29) NYE OG EKSISTERENDE SKIBE I KLASSE B, C OG D:
 .1	Eksisterende skibe skal opfylde forskrifterne i  

 denne regel senest på datoen for det første periodiske syn efter  

 1. juli 1999.
 .2	På alle skibe skal der på kommandobroen  

 forefindes et beslutningsstøttesystem for kriseledelse i  

 nødsituationer.
.3	Systemet skal mindst bestå i en eller flere  

 trykte nødplaner.
Nødplanerne skal omfatte alle forudselige  

 nødsituationer, herunder de hovedgrupper af nødsituationer, som  

 er opregnet på nedenstående ikke udtømmende  

 liste:
.1	brand .2	havari .3	forurening .4	lovstridige handlinger, der truer skibets,  

 passagerernes og besætningens sikkerhed .5	arbejdsulykker .6	ulykker forbundet med lasten .7	nødassistance til andre skibe .4	Procedurerne i nødplanerne skal yde  

 støtte til skibsføreren i hans håndtering af enhver  

 kombination af nødsituationer.
.5	Nødplanerne skal have ensartet struktur og  

 være lette at bruge.
De faktiske lastforhold som beregnet til brug for  

 skibets stabilitet under den pågældende sejlads skal benyttes til  

 havarikontrolformål.
 .6	Flagstatens Administration kan ud over de trykte  

 nødplaner godkende brug af computerbaserede  

 beslutningsstøttesystemer på kommandobroen, som giver alle de  

 oplysninger, der findes i nødplaner, procedurer, checklister, mv., og  

 som kan vise en liste over, hvad det anbefales at gøre i forudselige  

 nødsituationer.
Regel  

 6	Udsætningssteder (R 12) NYE OG EKSISTERENDE SKIBE I KLASSE B, C OG D:
Udsætningsstederne skal være anbragt  

 således, at udsætningen kan ske sikkert, idet der herved navnlig  

 tages hensyn til afstanden fra skruen samt stærkt overhængende  

 dele af skroget, og således, at overlevelsesfartøjer kan  

 udsættes langs skibets lodrette side.
Forefindes  

 udsætningsstederne forude, skal de være placeret agten for  

 kollisionsskoddet på et beskyttet sted.
Regel  

 7	Anbringelse af overlevelsesfartøjer (R 13+24) NYE OG EKSISTERENDE SKIBE I KLASSE B, C OG D:
 .1	Hvert redningsfartøj skal være  

 anbragt:
a)	således at hverken fartøjet eller dets  

 anbringelsesarrangement vanskeliggør udsætningen af andre  

 overlevelsesfartøjer b)	så nær vandoverfladen, som det er  

 sikkert og praktisk muligt; for overlevelsesfartøjer, der nedfires med  

 david, må der så vidt muligt ikke være mere end 15 m  

 mellem davidtoppen med redningsfartøjet i indskibningsposition og  

 vandlinjen, når skibet er i letteste søgående kondition;  

 overlevelsesfartøjer, der nedfires med david, skal være anbragt  

 i en sådan position, at fartøjet i indskibningspositionen er  

 over vandlinjen, når skibet er fuldt lastet, befinder sig under  

 ugunstige forhold med hensyn til trim på op til 10° og har en slagside  

 på op til 20° til en af siderne for nye skibe, respektive op til mindst  

 15° til en af siderne for eksisterende skibe, dog højst den vinkel,  

 hvor kanten af skibets vejrdæk bliver sat under vand, c)	i permanent beredskabstilstand, således at to  

 besætningsmedlemmer kan klargøre det til indskibning og  

 udsætning på mindre end 5 minutter d)	så langt forude for skruen som praktisk  

 muligt, og e)	fuldt udrustet som foreskrevet i de relevante  

 SOLAS-regler, dog således at supplerende redningsflåder, som  

 omhandlet i note 2 til tabellen i regel III/2 ovenfor, kan  

 undtages fra nogle af SOLAS-kravene til udstyr som anført i  

 nævnte note.
.2	Redningsbåde skal anbringes fastgjort til  

 udsætningsanordninger.
I passagerskibe på 80 m længde og  

 derover skal hver redningsbåd være anbragt således, at  

 redningsbådens agterende er mindst 1,5 gange redningsbådens  

 længde foran skruen.
 .3	Redningsflåder skal være  

 anbragt:
a)	med fanglinen fastgjort til skibet b)	med udstyr, der opfylder forskrifterne i punkt 4.1.6  

 i LSA-koden, således at flåden flyder frit op, og således  

 at den, hvis den er oppustelig, oppustes automatisk, når skibet synker;  

 for to eller flere redningsflåder kan ét sådant udstyr  

 anvendes, hvis det er tilstrækkeligt til opfyldelse af forskrifterne i  

 punkt 4.1.6 i LSA-koden.
 c)	således, at manuel udløsning fra  

 surringsarrangementerne er mulig.
 .4	Nedfirbare redningsflåder skal være  

 anbragt inden for løftekroges rækkevidde, medmindre der  

 forefindes overføringsmidler, hvis funktion ikke umuliggøres  

 ved trim på op til 10° og slagside på op til 20° til en af  

 siderne for nye skibe, respektive op til 15° til en af siderne for  

 eksisterende skibe eller af skibets bevægelse eller energisvigt.
.5	Redningsflåder, der er beregnet til  

 udsætning ved overbordkastning, skal være anbragt således,  

 at de umiddelbart kan overføres fra en side til den anden på  

 ét åbent dæksniveau.
Er et sådant  

 anbringelsesarrangement ikke muligt, skal der forefindes yderligere  

 redningsflåder, således at den samlede kapacitet, der er til  

 rådighed på hver side, er tilstrækkelig til 75% af det  

 samlede antal ombordværende.
 .6	Redningsflåder med MES  

 (marine-evakuerings-system) skal:
a)	være anbragt tæt på den container,  

 der indeholder MES-systemet b)	kunne udløses fra stuvningsstativet med  

 anordninger, således at flåden kan fortøjes og oppustes  

 langs ombordstigningsplatformen c)	kunne udløses som selvstændigt  

 redningsfartøj d)	være forsynet med bjærgningsliner til  

 ombordstigningsplatformen.
Regel  

 8	Anbringelse af mand-overbord-både (R 14) NYE OG EKSISTERENDE SKIBE I KLASSE B, C OG D:
 Mand-overbord-både skal være  

 anbragt:
.1	i en permanent beredskabstilstand, således at  

 de kan udsættes på under 5 minutter .2	i en position, der er egnet til udsætning og  

 ombordtagning .3	således, at hverken mand-overbord-båden  

 eller dennes anbringelsesarrangementer vanskeliggør betjeningen af  

 noget redningsfartøj ved noget andet udsætningssted .4	i overensstemmelse med regel 7, såfremt den  

 samtidig er en redningsbåd.
Regel 8a	Anbringelse af  

 MES-systemer (Marine Evakueringssystemer (R 15) NYE OG EKSISTERENDE SKIBE I KLASSE B, C OG D:
 .1	Der må ikke være åbninger i  

 skibssiden mellem indskibningsstedet for MES-systemet og vandlinjen i  

 letteste søgående kondition, og der skal forefindes midler til  

 at beskytte systemet mod fremspring.
 .2	MES-systemet skal være anbragt således,  

 at udsætningen kan ske sikkert, idet der herved navnlig tages hensyn  

 til afstanden fra skruen samt stærkt overhængende dele af  

 skroget, og således, så vidt det er praktisk muligt, kan  

 udsættes langs skibets lodrette side.
 .3	Alle MES-systemer skal være anbragt  

 således, at hverken passagen eller platformen eller systemets  

 anbringelsesarrangementer eller operationelle arrangementer  

 vanskeliggør betjeningen af andre redningsmidler ved andre  

 udsætningsstationer.
 .4	Hvor det er hensigtsmæssigt, skal skibets  

 indrettes således, at MES-systemet er beskyttet mod beskadigelse i  

 stærk sø, hvor de er anbragt.
Regel  

 9	Udsætnings- og ombordtagningsarrangementer for  

 redningsfartøj (R 16) NYE OG EKSISTERENDE SKIBE I KLASSE B, C OG D:
 .1	Der skal forefindes udsætningsanordninger,  

 som opfylder bestemmelserne i punkt 6.1 i LSA-koden, for alle  

 overlevelsesfartøjer, undtagen:
 .1	FOR EKSISTERENDE SKIBE I KLASSE B, C OG D:
 .a	Overlevelsesfartøjer, som bordes fra en  

 position på dækket, der ligger mindre end 4,5 m over vandlinjen,  

 når skibet ligger i sin letteste søgående kondition, og  

 som enten:
-	har en masse på højst 185 kg,  

 eller -	er anbragt for udsætning direkte fra den  

 anbragte position under ugunstige forhold med trim på op til 10° og med  

 slagside på op til 15° til hver side; .b	Overlevelsesfartøjer, der medføres ud  

 over overlevelsesfartøjer til 110% af det samlede antal  

 ombordværende, eller overlevelsesfartøjer medført til  

 brug sammen med et MES-system, som opfylder forskrifterne i punkt 6.2 i  

 LSA-koden og er anbragt for udsætning direkte fra den stuvede position  

 under ugunstige forhold med trim på op til 10° og med slagside på  

 op til 20° til hver side.
 .2	FOR NYE SKIBE I KLASSE B, C OG D:
 Forudsat, at der er truffet foranstaltninger,  

 således at indskibning i overlevelsesfartøjer og  

 mand-overbord-både kan finde sted under alle de miljøforhold,  

 som må forventes at forekomme under skibets sejlads, og under alle  

 ubeskadigede og foreskrevne beskadigede forhold med hensyn til trim og  

 slagside, kan flagstatens administration acceptere et system, hvor personer  

 border redningsflåder direkte, hvis fribordet mellem det  

 påtænkte indskibningssted og vandlinjen i letteste  

 søgående kondition ikke er over 4,5 m.
 .2	Hver redningsbåd skal være forsynet med  

 en anordning, der kan udsætte redningsbåden og tage den om  

 bord.
FOR NYE SKIBE I KLASSE B, C OG D, SOM ER BYGGET 1.  

 JANUAR 2003 ELLER SENERE Der skal yderligere være mulighed for at  

 ophænge redningsbåden, så udløsningsanordningen kan  

 frigøres i forbindelse med vedligehold.
 .3	Udsætnings- og ombordtagningsarrangementer  

 skal være sådan, at den person, der om bord på skibet  

 betjener anordningen, kan observere redningsfartøjet på ethvert  

 tidspunkt under udsætningen og for redningsbådes vedkommende  

 også under ombordtagningen.
 .4	Der må kun anvendes én type  

 udløsermekanisme for de overlevelsesfartøjer af samme slags,  

 som skibet medfører.
 .5	Eventuelle løbere skal være af en  

 sådan længde, at overlevelsesfartøjer kan nå ned til  

 vandet, når skibet ligger i sin letteste søgående  

 kondition under ugunstige forhold med trim på op til 10° og med  

 slagside på op til 20° til en af siderne for nye skibe, respektive op  

 til mindst 15° til en af siderne for eksisterende skibe.
 .6	Klargøring og håndtering af et  

 redningsfartøj ved et udsætningssted må ikke  

 vanskeliggøre umiddelbar klargøring og håndtering af  

 noget andet redningsfartøj eller mand-overbord-båd på  

 noget andet sted.
 .7	Der skal forefindes midler, der forhindrer enhver  

 udtømning af vand i overlevelsesfartøjer, medens skibet  

 forlades.
 .8	Under klargøring og udsætning skal  

 redningsfartøjet, dets udsætningsanordning og den del af  

 søen, hvori der skal udsættes, være tilstrækkelig  

 oplyst af lys leveret fra den elektriske nødenergikilde, der er  

 foreskrevet i regel II-1/D/3 og II-1/D/4.
Regel  

 10	Indskibnings-, udsætnings- og ombordtagningsarrangementer for  

 mand-overbord-både (R 17) NYE OG EKSISTERENDE SKIBE I KLASSE B, C OG D:
 .1	Indskibnings- og udsætningsarrangementerne  

 for mand-overbord-båden skal være sådan, at indskibning i  

 og udsætning af denne kan finde sted på kortest mulig tid.
 .2	Ombordstigning i og udsætning af  

 mand-overbord-båden skal kunne ske direkte fra den anbragte position  

 med den besætning om bord, som er udpeget til dens betjening.
 .3	Hvis mand-overbord-båden er en af skibets  

 overlevelsesfartøjer, og hvis de øvrige redningsbåde  

 bordes fra indskibningsdækket, skal ombordstigning i  

 mand-overbord-båden - ud over som i punkt 2 - ligeledes kunne  

 foregå fra indskibningsdækket.
.4	Udsætningsarrangementer skal opfylde  

 bestemmelserne i regel 9 ovenfor.
Dog skal alle mand-overbord-både  

 kunne udsættes, om nødvendigt ved anvendelse af fangliner,  

 når skibet bevæger sig fremover i smult vand med en fart på  

 op til 5 knob.
.5	Mand-overbord-båden skal kunne bjærges  

 inden for 5 minutter i moderat sø med fuld last af personer og  

 udrustning.
Hvis mand-overbord-båden samtidig er et af  

 overlevelsesfartøjerne, skal bjærgningstiden kunne overholdes,  

 når båden er lastet med den til et redningsfartøj  

 hørende udrustning og den for mand-overbord-både godkendte last  

 af mindst 6 personer.
.6	NYE SKIBE I KLASSE B, C OG D, SOM ER BYGGET DEN 1.  

 JANUAR 2003 ELLER SENERE Indskibnings- og ombordtagningsarrangementer for  

 mand-overbord-både skal tillade at en båre kan håndteres  

 på en sikker og effektiv måde.
Hvis tunge faldblokke er til fare,  

 skal der forefindes en strop til brug for ombordtagning af båden i  

 dårligt vejr.
Regel  

 11	Instrukser for nødsituationer (R19) NYE OG EKSISTERENDE SKIBE I KLASSE B, C OG D:
 Når der kommer nye passager om bord, skal de  

 oplyses om sikkerhedsforhold umiddelbart før eller efter afgang.  

 Oplysningerne skal mindst omfatte de instruktioner, der er foreskrevet i  

 regel III/3.3. De skal gives i form af en meddelelse på et eller flere  

 sprog, som passagererne med en vis sandsynlighed kan forstå.  

 Meddelelsen skal gives over skibets højttaleranlæg eller  

 på anden hensigtsmæssig måde, så i hvert fald de  

 passagerer, der endnu ikke har hørt den under rejsen, sandsynligvis  

 hører den.
Regel  

 12	Beredskab, vedligeholdelse og eftersyn (R 20) NYE OG EKSISTERENDE SKIBE I KLASSE B, C OG D:
 .1	Før skibet forlader havnen og på  

 alle tidspunkter under rejsen, skal alle redningsmidler være i brugbar  

 stand og klar til umiddelbar brug.
 .2	Redningsmidler skal vedligeholdes og efterses i  

 overensstemmelse med bestemmelserne i SOLAS-regel III/20.
Regel  

 13	Bådmanøvrer og øvelser (R 19+30) NYE OG EKSISTERENDE SKIBE I KLASSE B, C OG D:
 .1	Ethvert besætningsmedlem, der har  

 fået pålagt opgaver i forbindelse med nødsituationer, skal  

 være fortrolig med disse opgaver, inden rejsen påbegyndes.
 .2	Hver uge skal der foretages en  

 bådøvelse og en brandøvelse.
Hvert medlem af besætningen skal deltage i  

 mindst en bådøvelse og en brandøvelse hver måned.  

 Hvis mere end 25% af besætningen ikke har deltaget i båd- og  

 brandøvelser om bord på det pågældende skib i den  

 foregående måned, skal besætningens øvelser finde  

 sted inden skibets afgang.
Når et skib sættes i fart  

 første gang efter, at der er foretaget væsentlige forandringer,  

 eller når besætningen skiftes ud, skal ovennævnte  

 øvelser finde sted inden skibets afgang.
 .3	Bådmanøvrerne skal omfatte det i  

 SOLAS-regel III/19.3.3.1 omhandlede.
.4	Redningsbåde og mand-overbord-både skal  

 affires under på hinanden følgende bådmanøvrer i  

 overensstemmelse med bestemmelserne i SOLAS-regel III/19, punkt 3.3.2, 3.3.3,  

 3.3.6, 3.3.7. Flagstatens administration kan tillade, at der fra et skib ikke  

 udsættes redningsbåde på den ene side, hvis  

 fortøjningsarrangementer i havn og rutemønsteret ikke tillader,  

 at redningsbåde udsættes på denne side.
Alle sådanne  

 redningsbåde skal dog affires mindst en gang hver 3. måned og  

 udsættes mindst en gang om året.
 .5	Hvis et skib er udstyret med MES-systemer, skal  

 øvelser omfatte det i SOLAS regel III/19.3.3.8 omhandlede.
 .6	Nødbelysningen for mønstring og  

 evakuering skal afprøves ved hver bådmanøvre.
 .7	Der skal afholdes brandøvelser efter  

 forskrifterne i SOLAS regel III/19.3.4.
 .8	Der skal gives besætningen oplæring og  

 instruktion om bord i overensstemmelse med bestemmelserne i SOLAS-regel  

 III/19.4.
