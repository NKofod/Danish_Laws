(Tekniske skoler) Ændring af tjenestetidsaftalen af 18. november 1982.
 Det meddeles herved, at der med virkning fra 1. april 1987 er indgået  

 aftale af 8. juli 1987 mellem Finansministeriet og Statstjenestemændenes  

 Centralorganisation II om ændringer i tjenestetidsaftalen af 18. november  

 1982 for lærere m.fl. ved lærlinge/efg-uddannelserne på de tekniske skoler,  

 idet undervisningstimetallet for inspektører og forstandere fastlægges inden  

 for en pulje, der fastsættes på grundlag af et timetal på 150 for forstandere  

 og 250 pr. inspektør bortset fra skolehjemsinspektører.
 Ændringen indebærer, at forstanderes og inspektørers timetal kan variere  

 fra et undervisningsår til et andet og mellem flere inspektører indbyrdes.
 Det inderstreges, at såvel forstandere som inspektører, uanset om de i et  

 enkelt år er skemalagt, fortsat har undervisningspligt, jfr. det mellem  

 Finansministeriet og Statstjenestemændenes Centralorganisation II aftalte  

 protokollat af 8. juli 1987. Dette betyder, at en forstander/inspektør ikke  

 generelt kan fritages for undervisning.
 Den nævnte aftale og protokollat er optrykt i denne cirkulæreskrivelse.
 Man kan endvidere meddele, at der mellem Finansministeriet og  

 Statstjenestemændenes Centralorganisation II i protokollat af 8. juli 1987 er  

 aftalt, at der generelt kan dispenseres fra det maksimale ugetimetal efter §  

 7 i tjenestetidsaftalen af 1982 i forbindelse med undervisning på  

 efteruddannelseskurser.
 Dette protokollat er ligeledes optrykt i denne cirkulæreskrivelse.
 P.m.v.
 e.b.
A.
Jahnsen eksp.sekr.
Bilag.
Bilagene er udeladt her.
