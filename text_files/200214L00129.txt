Betænkning afgivet af Socialudvalget den  

 21. november 2002 Betænkning over Forslag til lov om ændring af lov om  

 social service (Garanti for social behandling for stofmisbrug) [af socialministeren (Henriette Kjær)] 1. Udvalgsarbejdet Lovforslaget blev fremsat den 24. oktober 2002 og var til  

 1. behandling den 7. november 2002. Lovforslaget blev efter 1. behandling  

 henvist til behandling i Socialudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen  

 været sendt i høring.
Den 28. oktober 2002 sendte  

 socialministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Amtsrådsforeningen.
Socialministeren har over  

 for udvalget kommenteret den skriftlige henvendelse.
Spørgsmål Udvalget har stillet 12 spørgsmål til  

 socialministeren til skriftlig besvarelse, som denne har besvaret.
Udvalgets  

 spørgsmål 1, 3 og 8 og socialministerens svar herpå er  

 optrykt i bilag 2 til betænkningen.
2. Lovovervågning Socialministeren har oplyst, at lovforslaget vil blive  

 omfattet af lovovervågning, med henblik på at ordningens  

 implementering i amtskommunerne kan blive evalueret.
Det vil i forbindelse  

 med evalueringen blive vurderet, hvorvidt virkningerne af den  

 foreslåede ordning stemmer overens med hensigten med loven.
Der vil  

 på baggrund af evalueringen blive udarbejdet en redegørelse, der  

 efter høring af øvrige myndigheder og organisationer vil blive  

 afleveret til Folketingets Socialudvalg, når loven har virket i tre  

 år.
3. Indstillinger og politiske bemærkninger Udvalget indstiller lovforslaget til vedtagelse  

 uændret.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Else Winther Andersen (V)  

  Eva Kjer Hansen (V)  Flemming Oppfeldt (V)  

  Troels Lund Poulsen (V)  Pia Kristensen (DF)  

  Jette Jespersen (DF)  

 Charlotte Dyremose (KF) nfmd.  

  Nils-Ole Heggland (KF)  

  Tove Videbæk (KRF) fmd.  

  Jette Bergenholz Bautrup (S)  

  Grete Schødts (S) Jørn Pedersen (S)  

  Karen Jespersen (S)  Lotte Bundsgaard (S)  

  Villy Søvndal (SF)  Margrethe Vestager (RV)  

  Line Barfod (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 37 Bilagsnr.
Titel 1 Høringssvar samt høringsnotat, fra socialministeren 2 Tidsplan for udvalgets behandling af lovforslaget 3 Spm. 1, om valgfrihed for en stofmisbruger i forbindelse med private  

 tilbud udelukkende omfatter døgntilbud, der er godkendt efter § 94a i  

 serviceloven, til socialministeren Spm. 2, om det er korrekt, at der er afsat 20 mio. kr. bl.a. til mere  

 effektive sagsbehandlingsprocedurer, til socialministeren Spm. 3, om en stofmisbruger, der ifølge den amtskommunale  

 visitation er visiteret til dag-/ambulant tilbud, kan vælge et  

 døgntilbud og omvendt, til socialministeren Spm. 4 om amternes anvendelse af henholdsvis døgntilbud og  

 ambulante tilbud, til socialministeren Spm. 5, om der var tale om en gradvis ikrafttræden, da  

 behandlingsansvaret overgik fra kommune til amtskommune og  

 metadonordinationen overgik til amtskommunerne, til socialministeren Spm. 6 om, hvordan behandlingsgarantien vil blive evalueret, til  

 socialministeren Spm. 7 om, hvor mange døgnbehandlingspladser for stofmisbrugere der  

 eksisterer i øjeblikket, til socialministeren Spm. 8, om en amtskommune har opfyldt forpligtelsen i henhold til den  

 foreslåede § 85, stk. 2, hvis der inden for 14 dage er iværksat  

 forbehandling i henhold til en behandlingsplan, til socialministeren Spm. 9, om ministeren vil overveje at iværksætte en tidsfrist  

 for udarbejdelse af en social handleplan efter § 111 i serviceloven, til  

 socialministeren Spm. 10 om tilfælde, hvor det ikke vil være muligt at foretage  

 en faglig vurdering inden for 14 dage, til socialministeren 4 Henvendelse af 13/11-02 fra Amtsrådsforeningen 5 Spm. 11 om kommentar til henvendelsen fra Amtsrådsforeningen, til  

 socialministeren 6 Svar på spm. 1, om valgfrihed for en stofmisbruger i forbindelse med  

 private tilbud udelukkende omfatter døgntilbud, der er godkendt efter  

 § 94a i serviceloven, fra socialministeren Svar på spm. 2, om det er korrekt, at der er afsat 20 mio. kr. bl.a.  

 til mere effektive sagsbehandlingsprocedurer, fra socialministeren Svar på spm. 3, om en stofmisbruger, der ifølge den  

 amtskommunale visitation er visiteret til dag-/ambulant tilbud, kan  

 vælge et døgntilbud og omvendt, fra socialministeren Svar på spm. 4 om amternes anvendelse af henholdsvis  

 døgntilbud og ambulante tilbud, fra socialministeren Svar på spm. 5, om der var tale om en gradvis ikrafttræden, da  

 behandlingsansvaret overgik fra kommune til amtskommune og  

 metadonordinationen overgik til amtskommunerne, fra socialministeren Svar på spm. 6 om, hvordan behandlingsgarantien vil blive evalueret,  

 fra socialministeren Svar på spm. 7 om, hvor mange døgnbehandlingspladser for  

 stofmisbrugere der eksisterer i øjeblikket, fra socialministeren Svar på spm. 8, om en amtskommune har opfyldt forpligtelsen i  

 henhold til den foreslåede § 85, stk. 2, hvis der inden for 14 dage er  

 iværksat forbehandling i henhold til en behandlingsplan, fra  

 socialministeren Svar på spm. 9, om ministeren vil overveje at iværksætte  

 en tidsfrist for udarbejdelse af en social handleplan efter § 111 i  

 serviceloven, fra socialministeren Svar på spm. 10 om tilfælde, hvor det ikke vil være  

 muligt at foretage en faglig vurdering inden for 14 dage, fra  

 socialministeren 7 Spm. 12, om muligheden for frit valg også gælder  

 familiedøgnophold, og hvem der i givet fald betaler, til  

 socialministeren 8 1. udkast til betænkning over lovforslaget 9 Svar på spm. 11 om kommentar til henvendelsen fra  

 Amtsrådsforeningen, fra socialministeren Svar på spm. 12, om muligheden for frit valg også gælder  

 familie-  

 døgnophold, og hvem der i givet fald betaler, fra socialministeren Bilag 2 Nogle af udvalgets spørgsmål til  

 socialministeren og dennes svar herpå Spørgsmålene og socialministerens svar herpå er optrykt  

 efter ønske fra SF.
 Spørgsmål 1:
Kan ministeren bekræfte, at valgfriheden for en  

 stofmisbruger i forbindelse med private tilbud udelukkende omfatter  

 døgntilbud, der er godkendt efter § 94 a i serviceloven? Svar:
En person, der er visiteret til behandling efter  

 lovforslagets stk. 1, kan efter lovforslagets stk. 3 vælge et andet  

 offentligt behandlingstilbud eller et godkendt privat behandlingstilbud af  

 tilsvarende karakter, som det amtskommunen har visiteret til.
I de  

 tilfælde, hvor der er visiteret til døgnbehandling omfatter det  

 frie valg efter lovforslagets stk. 3 derfor et andet offentligt  

 døgntilbud eller et privat døgnbehandlingstilbud godkendt efter  

 servicelovens § 94 a.
Såfremt der af amtskommunen er visiteret til et  

 ambulant behandlingstilbud vil det frie valg efter lovforslagets stk. 3 kun  

 kunne ske blandt offentlige ambulante behandlingstilbud, idet ambulante  

 behandlingstilbud ikke er omfattet af godkendelsesreglerne i servicelovens §  

 94 a.
 Spørgsmål 3:
Kan ministeren bekræfte, at en stofmisbruger, der  

 ifølge den amtskommunale visitation og den udarbejdede behandlingsplan  

 er visiteret til dag-/ambulant tilbud, ikke kan vælge et  

 døgntilbud og omvendt? Svar:
En persons ret til frit at vælge efter lovforslagets  

 stk. 3, begrænser sig til et behandlingstilbud af tilsvarende karakter,  

 som det amtskommunen har visiteret til.
En person, der er visiteret til et  

 ambulant behandlingstilbud, kan der for ikke vælge et  

 døgntilbud, ligesom en person, der er visiteret til et  

 døgnbehandlingstilbud ikke kan vælge et ambulant  

 behandlingstilbud.
 Spørgsmål 8:
Har en amtskommune opfyldt forpligtelsen i henhold til den  

 foreslåede § 85, stk. 2, hvis der indenfor 14 dage er iværksat  

 forbehandling i henhold til en udarbejdet behandlingsplan? Svar:
Behandling efter servicelovens § 85 hviler på en  

 beslutning om et individuelt forløb i overensstemmelse med en  

 udarbejdet behandlingsplan.
Tilbud om rådgivning eller  

 enkeltstående samtaler kan ikke opfattes som social behandling.  

 Såfremt der med forbehandling menes en indsats, der rækker  

 herudover, vil lovforslagets krav om behandling være opfyldt.
