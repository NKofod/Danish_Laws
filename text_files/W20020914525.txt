Kendelse fra Pressenævnet Dokumentations- og rådgivningscentret om  

 racediskrimination (DRC) har på vegne af Idara Minhaj ul Quran klaget  

 til Pressenævnet over, at Danmarks Radio (DR) har offentliggjort et  

 genmæle i sag nr. 67/2001 i strid med medieansvarslovens § 39, stk.  

 1.
 Ved kendelse af 6. februar 2002 bestemte  

 Pressenævnet, at Idara Minhaj ul Quran efter påkrav var  

 berettiget til at få optaget følgende genmæle i Danmarks  

 Radio, jf. medieansvarslovens § 39:
"Genmæle TV-avisen bragte den 17. maj 2001 et indslag om unge  

 muslimer, der samtidig med at være medlem af Minhaj ul Quran eller en  

 af bevægelsens underorganisationer ønskede at blive opstillet  

 for Det Radikale Venstre.
I den forbindelse blev det oplyst, at Minhaj ul  

 Quran-bevægelsen støtter Taliban-styret i Afghanistan.
Dette er  

 ikke korrekt.
Babar  Baig, næstformand i den danske afdeling af  

 Minhaj ul Quran." Ved brev af 13. februar 2002 meddelte Danmarks Radio  

 Dokumentations- og rådgivningscentret om racediskrimination, at  

 genmælet ville blive bragt umiddelbart efter TV-Avisen på DR 1  

 den 14. februar 2002 kl. 21.00.
Den 14. februar 2002 bragte Danmarks Radio det  

 pågældende genmæle   dog ikke umiddelbart efter TV-Avisen,  

 men først efter Profilen og Sporten.
Genmælet blev ifølge  

 Danmarks Radio offentliggjort kl. ca. 21.57.
Klageren har anført, at genmælet ikke er  

 blevet offentliggjort på en så fremtrædende måde, som  

 det efter omstændighederne med rimelighed kan forlanges, jf.  

 medieansvarslovens § 39, stk. 1, jf. § 40, stk. 2. Det er klagers opfattelse,  

 at man med rimelighed kunne forlange at få genmælet  

 offentliggjort på samme sted, hvor de urigtige oplysninger oprindeligt  

 blev bragt i Danmarks Radio.
Danmarks Radio er efter medieansvarslovens § 39,  

 stk. 1, forpligtet til at bringe genmælet i eller i umiddelbar  

 sammenhæng med Danmarks Radios nyhedsudsendelse   ikke efter  

 transmittering af både Profilen og Sporten.
DR har oplyst, at det er DR s faste praksis, at kendelser  

 fra nævnet bliver bragt i forbindelse med kanalens  

 hovednyhedsudsendelse.
Det er på DR 1 21-nyhederne og på DR 2  

 Deadline.
DR har anført, at kendelsen i overensstemmelse  

 hermed blev oplæst i forbindelse med 21-nyhedsfladen.
Det var i  

 umiddelbar forlængelse af Profilen og Sporten, som er en del af  

 nyhedsfladen.
DR finder på den baggrund, at man har bragt nævnets  

 kendelse på en fremtrædende plads og har i den forbindelse  

 henvist til nævnets årsberetning 2000, side 8, hvoraf det  

 fremgår, at kendelser fra nævnet vedrørende  

 førstegangsudsendelser bør oplæses i forbindelse med  

 stationens hovednyhedsudsendelse, hvilket for så vidt DR 1 vil sige kl.  

 21.00.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Danmarks Radio har i overensstemmelse med sin egen praksis  

 om at bringe nævnets kendelser i forbindelse med den  

 pågældende fjernsynskanals hovednyhedsudsendelse bragt  

 genmælet i tilknytning til TV-Avisen den 14. februar kl. 21.00. Uanset  

 at genmælet først blev bragt efter Profilen og Sporten, finder  

 nævnet under de oplyste og i øvrigt foreliggende  

 omstændigheder ikke tilstrækkeligt grundlag for at  

 pålægge Danmarks Radio på ny at bringe genmælet  

 umiddelbart efter TV-Avisen.
 Afsagt den 10. april 2002.
