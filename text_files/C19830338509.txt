Arbejdsformidlingskontorerne De statsanerkendte arbejdsløshedskasser Direktoratet har den 9. november 1983 tilskrevet Specialarbejdernes  

 Arbejdsløshedskasse således:
 »Ved skrivelse af 30. august 1983 har kassen meddelt, at flere  

 skifteretter har nægtet at anerkende tilbagebetalingskrav, der opstår derved,  

 at efterlønsmodtagere afgår ved døden i udbetalingsperioden.
 I følge kassen har nogle skifteretter gjort gældende, at det ikke fremgår  

 direkte af arbejdsløshedsloven, at et medlem ikke har krav på at oppebære  

 efterløn for hele den udbetalingsperiode, hvori medlemmet afgår ved døden.
 Endvidere har det været anført, at efterlønnen i visse tilfælde er  

 forfalden til betaling inden dødsfaldet, hvorfor der i disse tilfælde må  

 kræves særskilt lovhjemmel for, at et beløb, der vedrører en periode efter  

 dødsfaldet, kan kræves tilbagebetalt af kassen.
 På denne baggrund anmoder kassen direktoratet om at tage stilling til,  

 hvad kasserne skal foretage sig, når skifteretterne således vægrer sig ved at  

 anerkende tilbagebetalingskravet.
 I denne anledning skal man meddele, at retten til efterløn i den her  

 omhandlede henseende bygger på samme principper som retten til dagpenge.  

 Dette har navnlig fundet udtryk i arbejdsløshedslovens § 75 f, hvorefter  

 udbetaling finder sted bagud for nærmere angivne perioder.
 Heri ligger en klar forudsætning om, at udbetaling kun kan finde sted for  

 den del af perioden, hvor pågældende har opfyldt betingelserne for at modtage  

 efterløn.
 Da en betingelse for at modtage efterløn er, at pågældende er medlem af  

 kassen, jfr. arbejdsløshedslovens § 75 a, er det åbenbart, at udbetaling ikke  

 kan finde sted for en periode, hvor medlemskabet er ophørt ved død eller på  

 anden måde.
 Krav på tilbagebetaling af de efter dødsfaldet udbetalte efterlønsbeløb må  

 derfor efter direktoratets opfattelse kunne anerkendes til fyldestgørelse i  

 afdødes bo.
Vedkommende skifteretter bedes gjort bekendt med direktoratets  

 stillingtagen.« Hvilket herved meddeles.
 P.D.V.
