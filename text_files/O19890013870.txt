Resumé A ansøgte Miljøstyrelsen om tilskud til et genanvendelsesprojekt.  

 Ansøgningen blev efter nogle telefonsamtaler sat i bero på indsendelse af  

 yderligere oplysninger om projektet.
Da styrelsen ikke modtog oplysningerne,  

 anså styrelsen ansøgningen for bortfaldet.
A protesterede og hævdede, at han  

 ikke under telefonsamtalen var blevet gjort bekendt med, at yderligere  

 oplysninger var en forudsætning for, at ansøgningen kunne behandles.  

 Miljøstyrelsen  

 havde ikke taget notat om telefonsamtalerne og deres indhold.
Ombudsmanden udtalte, at offentlighedslovens § 6, stk. 1, må ses  

 som udslag af en almindelig retsgrundsætning om, at offentlige myndigheder  

 har pligt til at gøre notat om alle væsentlige ekspeditioner i en sag -  

 herunder telefonsamtaler, som ikke fremgår af brevvekslingen i sagen eller af  

 sagens øvrige dokumenter.
Notatpligten er en forudsætning for gennemførelse  

 af retten til aktindsigt, men er normalt også forudsætningen for en effektiv  

 kontrol med, om myndigheden har handlet korrekt. (J. nr. 1988-1148-11).
 Notatpligt vedrørende væsentlige ekspeditioner.
Den 29. august 1988 rettede A  

 henvendelse om bl.a.
Rådet vedrørende genanvendelse og mindre forurenende  

 teknologis afslag af 20. oktober 1987 på ansøgning om tilskud til udvikling  

 af et sorteringudstyr for flasker.
Det fremgik af sagen, at A  

 den 3. april 1987 indsendte ansøgning om tilskud til et projekt, som bestod  

 i et komplet anlæg til genanvendelse af flasker.
A skrev bl.a.:
"Vi forventer at have de  

 sidste tekniske undersøgelser klar i løbet af de næste par uger, og derefter  

 vil anlægget være solgt i sin helhed, og vi forhandler om salg af yderligere  

 2 anlæg." Ansøgningen blev modtaget  

 den 7. april 1987 af Miljøstyrelsen, og den 14. april 1987 bekræftede  

 styrelsen  

 modtagelsen af ansøgningen.
Miljøstyrelsen meddelte samtidig, at  

 styrelsen senere ville vende tilbage til sagen.
 Der var enighed imellem  

 Miljøstyrelsen og A om, at der i den efterfølgende tid var telefonisk kontakt  

 imellem styrelsen og A.
 Den 27. august 1987 skrev  

 Miljøstyrelsen bl.a. således til A:
 "De har den 3. april  

 1987 søgt om tilskud til et projekt til ca. 3 mill. kr.
 Miljøstyrelsen har  

 efterfølgende anmodet om at få tilsendt yderligere beskrivelse af projektets  

 indhold, dets effekt på genanvendelsen og den forventede økonomi.
Da vi ikke har modtaget  

 materialet betragtes ansøgningen som trukket tilbage.
De er velkommen til at  

 henvende Dem, såfremt ansøgningen på et senere tidspunkt skulle blive  

 aktuel." På baggrund heraf skrev A til  

 Miljøstyrelsen og anførte, at det aldrig var blevet meddelt ham, at  

 myndighederne  

 krævede yderligere oplysninger til beskrivelse af projektets indhold.
A  

 kunne derfor ikke anerkende, at ansøgningen var bortfaldet.
En beskrivelse  

 af projekt, virksomhed, ejerforhold etc. blev vedlagt, idet A bad om nu at få  

 en afgørelse på ansøgning om tilskud.
Om projektet skrev A bl.a.:
"Såfremt vi ikke får  

 tilskud, må vi se i øjnene, at det kan blive nødvendigt at sælge  

 virksomheden.  

 Vi har været tvunget til at sælge anlægget, inden vi gik i gang, og søgte  

 også  

 tilskud inden vi startede, i håb om en forventet bevilling gik vi så i gang,  

 da kunden sendte en halv million i startkapital." Miljøstyrelsen udarbejdede  

 den 8. oktober 1987 en indstilling til ansøgningen.
Den 20. oktober 1987  

 meddelte styrelsen, at Rådet vedrørende genanvendelse og mindre forurenende  

 teknologi (i overensstemmelse med indstillingen) på sit møde den 15. oktober  

 1987 havde besluttet at afslå A's ansøgning.
Begrundelsen var formuleret  

 således:
"Afgørelsen er begrundet  

 i, at projektet er igangsat, uden at der er givet meddelelse om tilsagn, og  

 idet projektet således er uafhængig af tilskud." Den 2. juni 1989 anmodede jeg  

 Miljøstyrelsen om en supplerende udtalelse.
Der fandtes ikke notater i de  

 medsendte akter om de telefonsamtaler, Miljøstyrelsen refererede til i et  

 brev af 17. oktober 1988 til A.
I henhold til disse telefonsamtaler skulle A  

 være oplyst om kravet om yderligere oplysninger for videre behandling af  

 ansøgningen.
 Miljøstyrelsen svarede bl.a.  

 således den 21. september 1989:
"Miljøstyrelsen's  

 bemærkninger til (A) i skrivelse af den 17. oktober 1988 samt til  

 Ombudsmanden  

 den 13. marts 1989 vedrørende anmodning om yderligere oplysninger, er baseret  

 på udtalelser fra den sagsbehandler, som har behandlet sagen.
Beklageligvis  

 findes der ikke på sagen referat af telefonsamtaler til dokumentation for,  

 at der har fundet telefoniske samtaler sted samt indholdet heraf.
 (A) omtaler imidlertid i sine  

 skrivelser til Ombudsmanden telefonsamtaler, hvorfor det må anses for  

 bevist, at der  

  

 har  

  

 været telefonisk kontakt mellem Miljøstyrelsen og  

 (A).
 For såvidt angår indholdet af  

 disse telefonsamtaler må det konstateres, at der er uoverensstemmelse  

 imellem Miljøstyrelsen's og (A's) oplysninger herom.
 I mangel på dokumentation  

 herfor skal Miljøstyrelsen henlede opmærksomheden på indholdet af (A's)  

 ansøgning af den 3. april 1987. Ansøgningen er så åbenbart mangelfuld, at  

 det med til vished grænsende sandsynlighed må antages, at anmodning om  

 yderligere oplysninger er sket første gang, der har været telefonisk  

 kontakt.
 Antagelsen bestyrkes  

 endvidere af følgende forhold:
 Miljøstyrelsens skrivelse af  

 den 27. august 1987, hvori (A) underrettes om, at ansøgningen betragtes som  

 trukket tilbage, slutter således "De er velkommen til at henvende Dem,  

 såfremt ansøgningen på et senere tidspunkt skulle blive aktuel". Da (A)  

 ved skrivelse af den 10. september 1987 fremsender supplerende oplysninger,  

 tages ansøgningen under behandling i sekretariatet, hvorefter sagen  

 behandles på Genanvendelsesrådets møde den 15. oktober 1987.  

 Tilskudsansøgningen  

 afslås herefter af formelle grunde, idet det, jfr. bekendtgørelse om tilskud  

 til genanvendelse og mindre forurenende teknologi § 3, stk. 1, er en  

 betingelse for ydelse af tilskud, at projektet først påbegyndes, når tilsagn  

 om tilskud er meddelt.
 Som det vil fremgå af sagens  

 akter kan den telefonsamtale, som (A) i sin skrivelse af den 28. oktober  

 1988 til Ombudsmanden henviser til som have fundet sted "sidst i maj  

 måned", ikke have haft det i skrivelsen anførte indhold.
 ...
 I øvrigt skal Miljøstyrelsen  

 fastholde de i skrivelser af henholdsvis den 17. oktober 1988 til (A) og  

 den 13. marts 1989 til Ombudsmanden anførte oplysninger.
Miljøstyrelsen skal beklage,  

 at man i denne sag ved en fejltagelse har undladt at opfylde  

 forvaltningslovens  

 referat-pligt, idet det dog er Miljøstyrelsen's opfattelse, at  

 Miljøstyrelsen's bemærkninger til sagen sammenholdt med samtlige sagens  

 akter, som vedlagt, gør det muligt at få klarlagt den række misforståelser,  

 som desværre har givet anledning til den verserende klagesag." I et brev til A udtalte jeg  

 følgende:
 "Som det fremgår,  

 beklager Miljøstyrelsen den manglende iagttagelse af pligten til at tage  

 notat om de førte telefonsamtaler med Dem og om indholdet af disse samtaler.
Der er en grundlæggende forskel  

 på Deres og Miljøstyrelsens opfattelse af, hvad der er meddelt telefonisk  

 forud for Miljøstyrelsens brev af 27. august 1987. Yderligere undersøgelser  

 fra min side i form af fornyet høring af styrelsen vil næppe kunne medføre  

 en afklaring.
Jeg tager derfor ikke stilling til, hvad der må antages at have  

 været det nærmere indhold af de pågældende telefonsamtaler.
 Sagen og dens forløb giver  

 mig derimod anledning til at fremhæve bestemmelsen i offentlighedslovens § 6,  

 stk. 1, der er affattet således:
 "  

  

 Notatpligt m.v.
§ 6.  

  

 I sagen, hvor der  

 vil blive truffet afgørelse af en forvaltningsmyndighed, skal en myndighed,  

 der mundtligt modtager oplysninger vedrørende en sags faktiske  

 omstændigheder,  

 der er af betydning for sagens afgørelse, eller som på anden måde er bekendt  

 med sådanne oplysninger, gøre notat om indholdet af oplysningerne.
Det gælder  

 dog ikke, såfremt oplysningerne i øvrigt fremgår af sagens dokumenter." Om § 6, stk. 1, indeholder  

 forarbejderne følgende bemærkninger:
 "Bestemmelsen i stk. 1  

 svarer til den gældende lovs § 4, idet notatpligtens rækkevidde dog er søgt  

 præciseret på to punkter.
Efter den gældende lov  

 omfatter notatpligten "faktiske oplysninger". Efter forslaget  

 omfatter notatpligten "oplysninger vedrørende en sags faktiske  

 omstændigheder". Ændringen betyder, at notatpligtens udstrækning ikke i  

 første række er afhængig af, om en oplysning efter sit indhold må  

 karakteriseres  

 som faktisk eller ej, men i højere grad beror på, hvilken funktion  

 oplysningen  

 har i myndighedens sagsbehandling.
Afgørende for, om en oplysning skal  

 noteres ned, er, om oplysningen er af en sådan karakter, at den bidrager til  

 at supplere sagens bevismæssige grundlag eller i øvrigt tilvejebringes for  

 at skabe klarhed med hensyn til sagens faktiske omstændigheder.
Notatpligten  

 vil således også kunne omfatte oplysninger, der indeholder en subjektivt  

 præget stillingtagen til et forhold, for så vidt vurderingen er af betydning  

 for den administrative bevisoptagelse.
Tilkendegivelse af standpunkter,  

 argumenter eller vurderinger med hensyn til en sags afgørelse vil derimod  

 ikke, lige så lidt som efter den gældende lov, være omfattet af notatpligten.  

 Det samme gælder oplysninger, der isoleret set gengiver objektive  

 kendsgerninger som f.eks. oplysninger om indholdet af gældende ret.
Efter formuleringen af den  

 gældende lovs § 4 omfatter notatpligten kun oplysninger, "der mundtligt  

 meddeles en myndighed". Bestemmelsen er imidlertid blevet fortolket  

 udvidende  

 i praksis, bl.a. fordi partens interesse i at blive gjort bekendt med en  

 oplysning  

 er den samme, uanset hvordan myndigheden er kommet i besiddelse af den.
Også  

 af hensyn til myndighedernes egen interne sagsbehandling og til en eventuel  

 senere klagebehandling er det af betydning at have et sikkert kendskab til,  

 hvilke oplysninger myndigheden er eller har været i besiddelse af.
Det er  

 derfor nu udtrykkeligt fastsat, at notatpligten gælder alle oplysninger  

 vedrørende  

 en sags faktiske omstændigheder, der ikke allerede fremgår af sagens  

 dokumenter,  

 uanset på hvilken måde oplysningerne er tilgået sagen.
Notatpligten vil  

 således også kunne omfatte oplysninger, der udveksles mundtligt inden for  

 samme myndighed, f.eks. mellem tjenestemænd, nævnsmedlemmer eller  

 kommunalbestyrelsesmedlemmer indbyrdes.
Også oplysninger, der hidrører fra  

 andre af myndighedens sager eller fra registre, som noteres på sagen,  

 eventuelt  

 i form af en henvisning.
Bestemmelsen i stk. 1 finder  

 også anvendelse i sager, hvor der kun er én part, således som typisk er  

 tilfældet  

 i ansøgnings- og klagesager.
Der skal derfor også gøres notat om oplysninger,  

 der mundtligt meddeles af den pågældende selv." (Folketingstidende 1985/86,  

 tillæg A, sp. 217-218).
 Bestemmelsen i  

 offentlighedslovens § 6, stk. 1, må efter min opfattelse ses som udslag af en  

 almindelig retsgrundsætning om, at offentlige myndigheder har pligt til at  

 gøre notat om alle væsentlige ekspeditioner i en sag, herunder  

 telefonsamtaler, som ikke fremgår af brevvekslingen i sagen eller af sagens  

 dokumenter  

 i øvrigt.
 En sådan notatpligt vil ikke  

 blot være en forudsætning for gennemførelse af retten til aktindsigt, men  

 vil normalt også være en forudsætning for, at det efterfølgende kan  

 klarlægges,  

 hvad der er sket i en sag og herved også give mulighed for en effektiv  

 kontrol  

 med, om myndigheden har handlet korrekt.
Sagen her viser betydningen  

 af, at myndighederne sikrer sig imod, at der efterfølgende opstår tvivl om,  

 hvilke krav der er stillet og meddelt ansøger.
Denne bevissikring kan  

 foretages på mange måder, men meddeles ansøger telefonisk, at der stilles  

 yderligere krav for ansøgningens videre behandling, (og dette ikke fremgår  

 af sagens dokumenter i øvrigt) følger det af det ovenfor anførte, at der skal  

 gøres notat om telefonsamtalen og dens indhold.
 Jeg kan med denne begrundelse  

 tilslutte mig Miljøstyrelsens udtalelse til mig om, at det er beklageligt,  

 at der fra styrelsens side ikke blev taget notat om de førte telefonsamtaler  

 med Dem i foråret og sommeren 1987.
 Jeg har gjort Miljøstyrelsen  

 bekendt med min opfattelse.
 Afgørelsen af Deres ansøgning  

 af 15. oktober 1987 er truffet i henhold til bekendtgørelse nr. 475 af 20.  

 september 1984, der er udstedt i henhold til lov nr. 297 af 8. juni 1978 om  

 genanvendelse af papir og drikkevareemballager samt begrænsning af affald,  

 jf. lovbekendtgørelse nr. 532 af 16. oktober 1984.
 Afslaget var begrundet i, at  

 projektet var igangsat, uden at der var givet meddelelse om tilsagn, og idet  

 projektet således var uafhængigt af tilskud.
 I efterfølgende brev af 17.  

 oktober 1988 til Dem og i udtalelsen til mig, har Miljøstyrelsen nærmere  

 redegjort  

 for baggrunden for afslaget, herunder også for forholdet mellem Deres  

 ansøgning  

 og ansøgningen fra B.
