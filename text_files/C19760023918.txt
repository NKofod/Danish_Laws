 I medfør af bestemmelsen i § 4, stk. 3, i lov nr. 224 af 8. juni 1966 om  

 garantier til finansieringsinstitutter inden for detailhandelen og § 4, stk.  

 3, i lov nr. 565 af 1. december 1976 om garantier til  

 finansieringsinstitutter for virksomheder inden for håndværket og den mindre  

 industri, handelen, vognmandserhvervet og andre serviceerhverv fastsættes  

 herved følgende:
 § 1.  Der nedsættes et tilsynsråd til varetagelse af  

 de i § 4, stk. 1, i ovennævnte love omhandlede opgaver.
 § 2.  Tilsynsrådet består af en formand og to andre  

 medlemmer.
 Stk. 2.  Formanden og medlemmerne, der skal have  

 henholdsvis økonomisk, administrativ og bankmæssig indsigt, udpeges af  

 handelsministeren for tre år ad gangen.
 § 3.  Direktoratet for Egnsudvikling fungerer som  

 udvalgets sekretariat.
 § 4.  Tilsynsrådet afholder møde, så ofte formanden  

 finder anledning dertil.
Stk. 2.  Der skal endvidere afholdes møde, når de to  

 andre medlemmer fremsætter begæring herom.
Begæringen skal indeholde  

 oplysning om, hvad der ønskes drøftet på mødet.
§ 5.  Sager om ydelse af garantier, der skal behandles  

 af rådet, udsendes til medlemmerne en uge før mødets afholdelse.
Sager, der  

 udsendes senere, kan kun behandles med alle medlemmers samtykke.
§ 6.  Tilsynsrådet er beslutningsdygtigt, når  

 formanden og de to andre medlemmer er til stede.
Beslutning træffes ved  

 stemmeflerhed.
§ 7.  Der optages referat af Tilsynsrådets  

 forhandlinger.
Et mindretal kan kræve sin mening optaget i referatet.
Stk. 2.  Ved indstillinger om ydelse af statsgaranti  

 skal det fremgå, om indstillingen er enstemmig.
Er indstillingen ikke  

 enstemmig, skal mindretallets indstilling fremgå.
 § 8.  Tilsynsrådets medlemmer er forpligtede til  

 overfor alle uvedkommende at hemmeligholde, hvad de gennem deres virksomhed  

 bliver bekendt med.
 Handelsministeriet, den 15. december  

 1976.
 Per Hækkerup.
 /Åge Andersen.
