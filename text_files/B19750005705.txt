 I medfør af § 5, stk. 4, i lov om skibsfartens betryggelse, jfr.  

 lovbekendtgørelse nr. 309 af 3. august 1965, fastsætte efter samråd med  

 forsvarsministeriet herved følgende:
 § 1.  Broen, der er beliggende over Roskilde Fjord,  

 ca. 1200 m nord for Frederikssund havn er en fast bro hvilende på 3 piller  

 med et bevægeligt parti dannet af en dobbeltfløjet klapbro mellem de to  

 østligste strømpiller.
Stk. 2.  Gennemsejlingens fri bredde er 30 m, den fri  

 højde fra daglig vande til underkanten af klapbroens dragere er 3,5 m.
Den  

 fri højde i de øvrige fag er fra 3,5 m nærmest ved gennemsejlingspillerne,  

 aftagende ind imod land på begge sider.
 Stk. 3.  Om natten holdes broen belyst.
 Stk. 4.  Broåbningen er afmærket med et grønt, fast fyr  

 på hver side af den vestlige gennemsejlingspille og med et rødt, fast fyr på  

 hver side af den østlige gennemsejlingspille.
§ 2.  Skibe og fartøjer, jfr. dog § 3, kan til enhver  

 tid fra kl. 0500 (i tiden fra 1. oktober til 1. april dog fra 1/2 time før  

 solopgang) indtil 1/2 time efter solnedgang forlange fri gennemsejling gennem  

 broen, såfremt gennemsejlingen efter brovagtens skøn kan ske uden fare for  

 broanlæggets sikkerhed.
I tvivlstilfælde bør brovagten forud forhandle med  

 Isefjord lodseri.
For så vidt gennemsejling skønnes kun at burde finde sted  

 under iagttagelse af særlige forholdsregler, skal skibet eller fartøjet  

 efterkomme de af brovagten givne anvisninger.
Broen vil kunne forventes åbnet  

 uden for ovennævnte tidsrum, når der inden for den normale tjenestetid er  

 truffet aftale med brovagten herom.
 Stk. 2.  Brovagten er berettiget til, når hensynet til  

 landevejstrafikken kræver det, at tilbageholde lystfartøjer i indtil 30  

 minutter, eller indtil broen åbnes for anden gennemsejling.
 Stk. 3.  I tiden fra 15. april til 15. september vil  

 broen dog i nedennævnte tidsrum kun blive åbnet for passage af lystfartøjer  

 en gang hver fulde time:
 Brovagten kan dog, når han skønner det foreneligt med landevejstrafikken,  

 åbne broen for passage af lystfartøjer uden for de ovenfor fastsatte tider.
 § 3.  Fartøjer, der ved at lægge masten kan passere  

 under broen, eller hvis mast er af en sådan højde, at de kan passere under  

 broen, kan ikke fordre denne åbnet.
 Stk. 2.  Alle andre skibe og fartøjer, der ønsker at  

 passere broen, skal tilkendegive dette i en afstand fra broen af mindst 1/2  

 sømil ved følgende signal:
 Om dagen:
 Det internationale signalflag N (eller mangel heraf nationalflaget) hejst  

 på halv fortop og en lang og en kort tone (--- -) med fløjte eller tågehorn.
 Om natten:
 Et hvidt lys for boven og en lang og en kort tone (--- -) med fløjte eller  

 tågehorn.
 § 4.  Når et skib eller fartøj har givet signal for at  

 tilkendegive, at broen ønskes åbnet, vil der fra de på broens østlige  

 klappille anbragte signalmaster blive afgivet følgende svarsignal såvel om  

 dagen som om natten:
a.
I rødt, fast lys, der betyder, at gennemsejling er forbudt.Dette signal  

 afgives, når broen på grund af den trafik, den tjener, vejrforholdene,  

 reparationer eller lign. ikke kan passeres.
b. 2 røde, blinkende lys, der betyder, at broen vil blive åbnet for et  

 skib kommende fra nord.
Passage må ikke finde sted, før signalet under punkt  

 c afgives.
 c. 2 røde, faste lys, der betyder, at et skib kommende fra nord kan  

 passere broen.
d. 3 røde, blinkende lys, der betyder, at broen vil blive åbnet for et  

 skib kommende fra syd.
Passage må ikke finde sted, før signalet under punkt e  

 afgives.
 e. 3 røde, faste lys, der betyder, at et skib kommende fra syd kan passere  

 broen.
 Stk. 2.  Såvel om dagen som om natten vil et kraftigt  

 lydsignal (-) tilkendegive, at broen trods det afgivne signal for  

 gennemsejling ikke kan åbnes; såvidt forholdene tillader det, vil desuden  

 signalet for gennemsejling blive slukket.
 Stk. 3.  Indtil passagesignalet modtages, skal skibet  

 holde sig i en afstand af mindst 100 m fra broen.
 § 5.  Broåbningen må normalt kun passeres af et skib  

 ad gangen.
Stk. 2.  Ethvrt skib, der skal passere broen, skal have  

 et anker klar til at falde.
Med hensyn til ankre, rigning, udenbordsfartøjer,  

 davider m.v. skal der være truffet alle fornødne foranstaltninger til  

 undgåelse af kollision med broen.
 Stk. 3.  Alle lystfartøjer, der er udstyret med brugbar  

 motor, skal benytte denne under passage af broen.
 § 6.  Inden for en afstand af 100 m på hver side af  

 broen må maskindrevne skibe kun gå med den for bevarelse af skibets  

 manøvreevne fornødne fart.
§ 7.  Fortøjning ved broen er forbudt.
Ligeledes er  

 det forbudt fra både og fartøjer at bestige broen.
 Stk. 2.  Fartøjer, der passerer under eller langs med  

 broen, må ikke derved benytte bådshager imod denne.
§ 8.  Inden for en afstand af 200 m fra broen må der  

 kun ankres, når det er bydende nødvendigt, f.eks. for at afværge påsejling af  

 broen.
Ved opankring uden for dette område må det påses, at skibet ikke  

 kommer til at ligge i sejlløbet eller så nær dette, at det under svajning kan  

 befrygtes, at det vil kunne blive til hinder for passagen gennem broen.
 Stk. 2.  Kommer et skib i drift, så at der er fare for,  

 at det tørner mod broen, bør skibet såvidt muligt efterkomme de anvisninger,  

 der måtte blive givet af brovagten for at afværge broens beskadigelse.
 § 9.  Skibe og fartøjer, der befinder sig inden for en  

 afstand af 200 m fra broen, skal holde sig de af brovagten givne ordrer  

 efterrettelige.
 Stk. 2.  Tror nogen sig forurettet af brovagten, kan han  

 forelægge Frederiksborg amtsråd, eventuelt handelsministeriet, sagen, men et  

 af brovagten givet påbud skal i alle tilfælde efterkommes.
 Stk. 3.  Brovagten skal under tjenesten bære uniform  

 (eller uniformskasket), der gør hans stilling kendelig.
 § 10.  I medfør af § 6, stk. 3, i lov om skibsfartens  

 betryggelse straffes overtrædelse af denne bekendtgørelse med bøde.
 § 11.  Bekendtgørelsen træder i kraft den 15. april  

 1975.
 Stk. 2.  Bekendtgørelse nr. 326 af 30. juni 1971 om  

 sejlads gennem Kronprins Frederiks Bro ophæves.
 Handelsministeriet, den 28. februar  

 1975.
 P.M.V.
 Erling Jensen.
