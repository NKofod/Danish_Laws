Medlemmet,  

 som i 1994 var blevet tilkendt forhøjet almindelig førtidspension, grundet  

 svær  

 epilepsi og psykisk lidelse, søgte efter et fængselsophold om dagpenge i maj  

 2005.  


  

 Medlemmet havde tidligere i perioden marts 2002 til september 2004 haft  

 forskellige jobs og havde derefter modtaget dagpenge frem til fængslingen i  

 marts 2005. Medlemmets pension var i arbejdsperioderne og dagpengeperioden  

 gjort hvilende af kommunen.  


  

 Under fængselsopholdet fik han udbetalt førtidspension og anmodede i den  

 forbindelse kommunen om en forhøjelse af pensionen.
Efter fængselsopholdet  

 ansøgte han om at få sin pension gjort hvilende igen, idet han ønskede at stå  

 til rådighed for arbejdsmarkedet.  


  

 Kommunen tilkendte i august 2005 medlemmet mellemste førtidspension.
Kommunen  

 vurderede hans erhvervsevne til at være nedsat med mindst 2/3 af  

 helbredsmæssige årsager og begrundelse afgørelsen med hans svære psykiske  

 lidelse samt hans adfærd overfor kommunen de sidste 10 år.  


  

 Kommunen gav ligeledes i august 2005 medlemmet afslag på iværksættelse af  

 hvilende pension med begrundelsen, at medlemmet ikke kunne få eller fastholde  

 et arbejde, grundet hans psykiske lidelse.  


  

 A-kassen traf afgørelse om, at medlemmet ikke stod til rådighed fra 25. maj  

 2005. A-kassen lagde vægt på kommunens afgørelser fra august 2005 samt  

 medlemmets oplysninger om ansøgte jobs.  


  

 Direktoratet traf ligeledes afgørelse om, at medlemmet ikke stod til rådighed  

 fra 25. maj 2005 og derfor ikke havde ret til dagpenge.
Direktoratet fandt på  

 baggrund af kommunens afgørelser fra august 2005, at medlemmet af  

 helbredsmæssige årsager ikke stod til rådighed for arbejdsmarkedet.  


  

 Ankenævnet traf afgørelse om, at medlemmet ikke var dagpengeberettiget fra  

 25.  

 maj 2005, idet han ikke kunne anses for at stå til rådighed for  

 arbejdsmarkedet.  


  

 Nævnet fandt ikke grundlag for at tilsidesætte a-kassens og direktoratets  

 skøn  

 om, at medlemmet ikke kunne få eller fastholde et ordinært arbejde.
Nævnet  

 henviste til, at det var de konkrete forhold og oplysninger, der forelå på  

 tidspunktet for a-kassens rådighedsvurdering, der var afgørende for udfaldet  

 af  

 afgørelsen.  


  

 Med hensyn til medlemmets ønske om at give møde for nævnet, fandt nævnet ikke  

 grundlag for at give medlemmet adgang hertil.
Nævnet bemærkede herunder, at  

 nævnet fandt sagen tilstrækkelig belyst af begge parter, og at der ud fra de  

 foreliggende oplysninger kunne træffes afgørelse i sagen.  


  

 Ankenævnet tiltrådte således direktoratets afgørelse Rådighed/rådighedsvurdering,  

 social pension, helbredsmæssige forhold, sygdom, få og fastholde et ordinært  

 job, ikke grundlag for tilsidesættelse af a-kassens og direktoratets skøn Arbejdsmarkedets Ankenævn har behandlet Deres klage på  

 møde den 31. august 2006.
Nævnet traf denne A F G Ø R E L S E De er ikke dagpengeberettiget fra 25. maj 2005, idet De  

 ikke kan anses for at være til rådighed for arbejdsmarkedet.
 De kan ikke få dagpenge, så længe De ikke kan anses for  

 at være til rådighed.
 Ankenævnet tiltræder således Arbejdsdirektoratets  

 afgørelse af den 25. november 2005.
B E G R U N D E L S E Ankenævnet har lagt til grund, at   

 	  

 De i 1994 blev  

 tilkendt forhøjet almindelig førtidspension, grundet svær epilepsi og psykisk  

 lidelse,   

 	  

 De, bortset for en  

 periode på 4 måneder i 2003, havde forskellige jobs fra midten af 2002 indtil  

 september 2004,   

 	  

 De i perioden på 4  

 måneder i 2003 var fængslet og modtog ydelser/førtidspension fra kommunen,   

 	  

 Deres førtidspension  

 var gjort hvilende, mens De havde arbejde i perioden 2002-2004,   

 	  

 De fra 1. september  

 2004 modtog dagpenge fra a-kassen, herunder kom i aktivering og påbegyndte  

 uddannelse,   

 	  

 De i en periode på 2  

 måneder i midten af 2005 var fængslet og modtog ydelser/førtidspension fra  

 kommunen,   

 	  

 De under  

 fængselsopholdet i 2005 anmodede kommunen om forhøjelse af Deres  

 førtidspension,   

 	  

 De efter  

 fængselsopholdet tilmeldte Dem AF den 25. maj 2005 og anmodede a-kassen om  

 dagpenge,   

 	  

 De efter  

 fængselsopholdet anmodede kommunen om at gøre Deres pension hvilende igen,   

 	  

 kommunen i afgørelse  

 af 4. august 2005 tildelte Dem mellemste førtidspension ud fra de samlede  

 lægelige oplysninger siden 1994 samt Deres adfærd overfor kommunen gennem de  

 sidste 10 år, herunder fandt, at Deres erhvervsevne var varigt nedsat med  

 mindst 2/3, grundet Deres svære psykiske lidelse,   

 	  

 kommunen i anden  

 afgørelse af 4. august 2005 gav Dem afslag på iværksættelse af hvilende  

 pension,  

 idet kommunen fandt, at De ikke ville kunne få eller fastholde et arbejde,   

 	  

 De har søgt  

 forskellige jobs siden, De tilmeldte Dem AF og anmodede a-kassen om dagpenge,  

 og   

 	  

 De den 10. og 11.  

 juli 2006 har oplyst til nævnet, at De har fået et rengøringsjob i  

 weekenderne  

 og et job som køkkenassistent i hverdagene 20 timer om ugen.
Rådighed Retten til dagpenge for et medlem, som modtager  

 pension, er betinget af, at medlemmet opfylder de almindelige betingelser for  

 ret til dagpenge, herunder at medlemmet er til rådighed for arbejdsmarkedet.
 Ifølge arbejdsløshedsforsikringsloven må dagpenge ikke  

 udbetales til et medlem som er sygt eller i øvrigt ude af stand til at påtage  

 sig et arbejde eller som af anden grund ikke står til rådighed for  

 arbejdsmarkedet.
 Det er en betingelse for at stå til rådighed, at  

 medlemmet kan overtage rimeligt arbejde på almindelige vilkår inden for det  

 pågældende faglige område, hvilket blandt andet betyder, at medlemmet skal  

 have  

 helbred og evne til at kunne varetage et arbejde af normalt omfang.
 Ankenævnet finder ikke grundlag for at tilsidesætte  

 a-kassens og direktoratets skøn om, at De ikke kunne få og fastholde et  

 ordinært job og derfor ikke fra 25. maj 2005 kunne anses for at have været  

 til  

 rådighed for arbejdsmarkedet.
 Ankenævnet finder således ikke, at der i sagen  

 foreligger oplysninger, som kan medføre, at De kan anses for at have været  

 til  

 rådighed for arbejdsmarkedet fra 25. maj 2005.
 Ankenævnet har noteret sig, at De siden 25. maj 2005  

 har søgt forskellige jobs.
 Ankenævnet har ligeledes noteret sig Deres oplysninger  

 om, at De siden juli 2006 har haft arbejde.
 Det er imidlertid de konkrete forhold og oplysninger,  

 der foreligger på det tidspunkt, hvor a-kassen foretager  

 rådighedsvurderingen,  

 der er afgørende for udfaldet af vurderingen.
 Ankenævnet finder derfor ikke, at disse forhold kan  

 føre til et andet resultat.
 Ankenævnet skal henvise Dem til at rette henvendelse  

 til a-kassen for yderligere vejledning om, hvorledes De igen kan indplaceres  

 i  

 dagpengesystemet.
Møde for nævnet De har anmodet om at give møde for nævnet for at  

 forklare Deres side af sagen.
 Ifølge ankenævnets forretningsorden, kan en part efter  

 ankenævnets bestemmelse give møde for nævnet for at afgive forklaring om  

 sagen.
 Nævnet har ud fra en samlet vurdering af sagens  

 oplysninger ikke fundet grundlag for at give Dem adgang til at give mødet for  

 nævnet.
Nævnet har forud for denne beslutning vurderet sagen og  

 har ikke ud fra sagens oplysninger fundet, at der er behov for Deres  

 mundtlige  

 forklaring, inden afgørelse kan træffes.
Ankenævnet har således fundet, at  

 sagen er tilstrækkeligt belyst af begge parter i sagen, og  

 at der ud fra de foreliggende oplysninger kan træffes  

 afgørelse i sagen, hvorfor nævnet heller ikke har indhentet yderligere  

 oplysninger.
B E M Æ R K N I N G E  

 R  

 T I L  

 K L A G E N De har i Deres klage bemærket, at De ønsker at få  

 stillet en advokat til rådighed.
 De har også bemærket, at utallige af Deres spørgsmål  

 ikke er blevet besvaret.
Ankenævnet skal i den forbindelse henvise Dem til  

 direktoratets brev af 7. december 2005, hvori De oplyses om, at direktoratet  

 som offentlig myndighed ikke kan anbefale bestemte advokater, og at De kan  

 henvende Dem for gratis vejledning ved Københavns Retshjælp.
Direktoratet har  

 i  

 brevet ligeledes besvaret Deres spørgsmål, som De har stillet i brev af 28.  

 november  

 2005. Ankenævnet har derfor ikke yderligere at bemærke hertil.
 De har ligeledes stillet spørgsmålstegn ved, hvordan et  

 fængselsophold på 2 måneder kan medføre, at De ikke længere er berettiget til  

 dagpenge.
Ankenævnet skal hertil bemærke, at De modtog pension,  

 da De søgte om dagpenge efter nævnte fængselsophold.
A-kassen skal altid, i  

 tilfælde hvor a-kassen bliver vidende om, at et medlem modtager pension,  

 foretage en rådighedsvurdering.
Grundlaget for medlemmets ret til den sociale  

 pension skal indgå i vurderingen.
Deres rådighed for arbejdsmarkedet er  

 derfor  

 vurderet ud fra de på dette tidspunkt foreliggende oplysninger, herunder  

 kommunens  

 afgørelser af 4. august 2005. Det forhold, at a-kassen inden fængselsopholdet  

 anså Dem for at være til rådighed, medfører således ikke en garanti for Dem  

 om,  

 at De fremover også har ret til dagpenge.
Ankenævnet skal i øvrigt oplyse Dem om, at De kan  

 anlægge sag ved domstolene.
Sekretariatet kan ikke vejlede Dem i at føre  

 sagen,  

 men må henvise Dem til at rette henvendelse til en advokat.
 De kan endvidere skrive til Folketingets Ombudsmand,  

 Gammeltorv 22, 1457 København.
R E G L E R Ankenævnet henviser til   

 	  

 § 62, stk. 2,  

 nr. 1, i lov om arbejdsløshedsforsikring mv., jf. lovbekendtgørelse nr. 708  

 af  

 13. august 2003,   

 	  

 § 3 og § 10  

 i Arbejdsdirektoratets bekendtgørelse nr. 1195 af 18. december 2002 om retten  

 til dagpenge, efterløn og overgangsydelse i forbindelse med social pension,  

 og   

 	  

 § 8 og § 24  

 og § 32, stk. 2, i Arbejdsdirektoratets bekendtgørelse nr. 516 af  

 17.  

 juni 2003 om rådighed.
O P L Y S N I N G E R N E I S A G E N Sagen er afgjort på grundlag af de akter, som  

 ankenævnet har modtaget fra direktoratet og Dem.
 De vil få tilsendt Deres indleverede bilag med posten.
På ankenævnets  

 vegne De kan læse om afgørelsens retlige grundlag på de  

 følgende sider.
 Kopi til:
A-kassen Arbejdsdirektoratet Regler Lov om  

 arbejdsløshedsforsikring mv., jf. lovbekendtgørelse nr. 708 af 13. august  

 2003:
§ 62.  

  

 Der kan kun udbetales dagpenge til et medlem, som står til rådighed for  

 arbejdsmarkedet.
Det er en betingelse for at være til rådighed, at medlemmet 1)  

 	  

 er aktivt  

 arbejdssøgende, 2)  

 	  

 kan og vil overtage  

 arbejde med dags varsel, 3)  

 	  

 kan og vil deltage i  

 kontaktforløb og tilbud efter lov om en aktiv beskæftigelsesindsats og 4)  

 	  

 giver  

 arbejdsformidlingen de oplysninger, som er nødvendige for, at medlemmet kan  

 formidles  

 arbejde og gives tilbud efter lov om en aktiv beskæftigelsesindsats.
Stk. 2.  

  

 Dagpenge må  

 ikke udbetales til et medlem, 1)  

 	  

 som er sygt eller i  

 øvrigt ude af stand til at påtage sig arbejde af normalt omfang, 2-4) 5)  

 	  

 som af anden grund  

 ikke står til rådighed for arbejdsmarkedet.
 Arbejdsdirektoratets  

 bekendtgørelse nr. 1195 af 18. december 2002 om retten til dagpenge, efterløn  

 og overgangsydelse i forbindelse med social pension:
§ 3.  

  

 Bekendtgørelsen  

 omfatter medlemmer, der modtager pension efter lov om social pension, Stk. 2.  

  

 Bekendtgørelsen omfatter, uanset stk. 1, ikke medlemmer, hvis sociale  

 pension 1)  

 	  

 er gjort hvilende,  

 eller § 10.  

  

 Retten  

 til dagpenge for et medlem, der er omfattet af § 3 eller § 4, er  

 betinget af, at medlemmet opfylder de almindelige betingelser for ret til  

 dagpenge, herunder at medlemmet er til rådighed for arbejdsmarkedet.
 Stk. 2.
 Arbejdsdirektoratets  

 bekendtgørelse nr. 516 af 17. juni 2003 om rådighed:
 § 3.  

  

 Et  

 ledigt medlem kan kun få dagpenge, hvis medlemmet står til rådighed for  

 arbejdsmarkedet.
§ 8.  

  

 Et  

 medlem skal kunne overtage rimeligt arbejde med fuld sædvanlig arbejdstid på  

 de  

 vilkår, som er almindelige inden for det pågældende faglige område.
For  

 deltidsforsikrede er fuld sædvanlig arbejdstid 30 timer om ugen.
Stk. 2.  

  

 Rimeligt  

 arbejde omfatter alt arbejde, som medlemmet kan varetage.
Arbejdet er også  

 rimeligt, hvis medlemmet kan varetage det efter et kortere uddannelsesforløb,  

 og medlemmet får tilbudt den fornødne oplæring i forbindelse med  

 formidlingen.
 § 24.  

  

 A-kassen skal undersøge og  

 vurdere et medlems rådighed, hvis der opstår tvivl om rådigheden for  

 arbejdsmarkedet.
 Stk. 2.  

  

 A-kassen skal notere alle  

 oplysninger, der kan have betydning for medlemmets ret til dagpenge, herunder  

 underretninger fra AF om fx kontaktforløb og særlige jobprojekter, og  

 oplysninger, som medlemmet selv giver.
 § 32.  

  

 Hvis et medlem efter § 17 og  

 §§ 24-28 ikke anses for at stå til rådighed, kan medlemmet ikke få  

 dagpenge.
Stk. 2.  

  

 Et fuldtidsforsikret medlem kan  

 igen få dagpenge, når medlemmet har haft mere end 300 timers arbejde i en  

 periode  

 på 10 uger.
Det er en betingelse, at arbejdet er udbudt på almindelige løn-  

 og  

 arbejdsvilkår, og at der ikke er givet offentlige løntilskud til arbejdet.
