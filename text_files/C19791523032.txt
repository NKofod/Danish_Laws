I december 1975 udsendte sundhedsstyrelsen til samtlige amtskommunale og  

 statslige sygehusmyndigheder en skrivelse, hvori man gjorde opmærksom på den  

 gene, som tobaksrøg kan udgøre for ikke-rygende patienter.
I skrivelsen var  

 anført en række forslag til foranstaltninger, som kunne iværksættes for at  

 mindske ikke-rygeres gener ved tobaksrygning på sygehusene.
 Da sundhedsstyrelsen også i tiden derefter i flere tilfælde har modtaget  

 klager over tobaksrygning på sygehuse, foretog styrelsen i juni 1978 en  

 undersøgelse ved henvendelse til samtige sygehuskommuner over hvilke  

 foranstaltninger, der i de enkelte sygehuskommuner er truffet for at mindske  

 generne ved tobaksrygning på sygehusene.
Af de modtagne svar fremgår, at der hersker store forskelle imellem de  

 retningslinier, der gælder fra sygehusafdeling til sygehusafdeling vedrørende  

 tobaksrygning, og at der kun i meget få sygehuskommuner er udfærdiget  

 ensartede retningslinier for hele sygehusvæsenet angående tobaksrygning.
På  

 baggrund af de konstaterede betydelige forskelle på området, finder  

 sundsstyrelsen, at der er behov for retningslinier for, hvorledes problemerne  

 vedrørende tobaksrygning på sygehuse vil kunne løses.
På denne baggrund skal sundhedsstyrelsen henstille til samtlige  

 sygehusmyndigheder, at man træffer foranstaltninger til at begrænse  

 ikke-tobaksrygende patienters gener ved tobaksrøg efter følgende  

 retningslinier: 1. Sengestuer.
Samtlige patienter bør så vidt muligt have  

 adgang til at vælge indlæggelse på en sengestue, hvor tobaksrygning er totalt  

 forbudt.
Følgelig bør alle patienter ved indlæggelsen så vidt muligt  

 udspørges om ønsker med henblik på placering på henholdsvis stuer for rygere  

 og stuer for ikke-rygere.
På stuer, hvor der er indlagt ikke-rygende  

 patienter bør tobaksrygning være forbudt også for besøgende og oppegående  

 patienter.
På stuer, hvor der er indlagt både rygende og ikke-rygende  

 patienter, bør der som hovedregel være rygeforbud, som ikke bør fraviges for  

 oppegående patienter og for besøgende.
Imidlertid bør der kunne fastsættes  

 regler om bestemte rygetider for sengeliggende patienter, der ikke kan  

 forlade stuen uden assistance, ligesom der vil kunne etableres mulighed for,  

 at disse patienter kan blive transporteret til et lokale for rygere, når de  

 ønsker at ryge.
I særlige tilfælde , f.eks. med ny-opererede eller særligt  

 dårlige patienter på en sengestue, kan der for en periode blive tale om at  

 indføre totalt rygeforbud på sengestuen, uanset at der er indlagt  

 tobaksrygende patienter. 2. Opholdsarealer.
Opholdslokaler for patienter og  

 besøgende bør så vidt muligt deles i rum for rygere og for ikke-rygere, evt.  

 ved at flere sengeafsnit har fælles opholdsrum.
Såfremt dette ikke er muigt,  

 bør der indføres regler om begrænsede rygetider i de fælles opholdsrum,  

 f.eks. i forbindelse med måltiderne, ligesom man skal pege på muligheden af  

 at etablere effektiv udluftning gennem installation af ventilationsanlæg. 3.  

 Venteværelser m.v.
I venteværelser og andre opholdsrum i forbindelse med  

 ambulatorier, røgenafdelinger, laboratorier m.v. bør tobaksrygning være  

 forbudt, med mindre der kan indrettes særlige rum for rygere.
 For besøgende bør der gælde generelt rygeforbud på sengestuer, på gange, i  

 opholdsrum og venteværelser, som ikke er specielt udpeget til rygere.
Personalet bør generelt indskrænke rygning til dertil særligt udpegede  

 personalerum, og der bør under ingen omstændigheder ryges, når personalet er  

 i kontakt med patienter.
Spørgsmålet om lokaler til rygere blandt personalet  

 bør i øvrigt drøftes i samarbejdsudvalgsudvalgene på sygehusene.
 Der bør ved opslag, skiltning m.v. orienteres tydeligt om de for  

 sygehusene fastsatte regler om tobaksrygning, ligesom patienterne ved  

 indlæggelser bør orienteres om disse regler, og specielt bør rygere have  

 oplysing om hvor og hvornår, de må ryge.
