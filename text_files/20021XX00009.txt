Skriftlig fremsættelse (2. oktober  

 2002) Undervisningsministeren Herved tillader jeg mig for Folketinget at  

 fremsætte:
 Forslag til lov om ændring af lov om statens  

 voksenuddannelsesstøtte (SVU). Bortfald af SVU til fagspecifikke  

 kurser.
(Lovforslag nr.
L 25).
 Der gives efter kapitel 4 i SVU-loven støtte til  

 videregående uddannelse, der udbydes efter lov om åben uddannelse  

 og tilrettelagt på heltid, herunder til videregående  

 voksenuddannelse, diplom- og masteruddannelser, og til fagspecifikke kurser,  

 dvs. korterevarende efteruddannelsesforløb i form af kurser og  

 lignende af 1-4 ugers varighed.
Formålet med fagspecifikke kurser er faglig  

 ajourføring for personer, der tidligere har taget en kort, mellemlang  

 eller lang videregående uddannelse.
Kurserne bygger på elementer  

 i eksisterende kompetencegivende videregående uddannelser, som den  

 pågældende institution er godkendt til at udbyde.
De afsluttes  

 ikke med eksamen og er derfor ikke formelt kompetencegivende.
I det omfang  

 kurserne udbydes på heltid af mindst en uges varighed, er der efter de  

 gældende regler mulighed for at få SVU, hvis de øvrige  

 støttebetingelser er opfyldt.
Lovforslaget indebærer, at SVU til fagspecifikke  

 kurser bortfalder.
Regeringen ønsker med lovforslaget i højere  

 grad at målrette den offentlige finansiering af leveomkostningerne mod  

 formel kompetencegivende uddannelse.
Lovforslaget medfører ikke  

 ændringer for kortuddannedes mulighed for at få SVU til  

 uddannelse på folkeskoleniveau og gymnasial uddannelse i henhold til  

 lovens kapitel 3.
De samlede mindre udgifter som følge af forslaget  

 er skønnet til ca. 100 mio. kr. i 2003 og til 120 mio. kr. i hvert af  

 de følgende år.
Der vil blive tale om merudgifter for de  

 offentlige arbejdsgivere og erhvervslivet, i det omfang de fortsat  

 efterspørger fagspecifikke kurser.
Med hensyn til de administrative konsekvenser for det  

 offentlige, forventes der en mindre lettelse i SUstyrelsen,  

 arbejdsløshedskasserne og centre for information om videregående  

 uddannelser (ivu*C). Lovforslaget medfører ingen administrative  

 konsekvenser for borgerne.
Lovforslaget indeholder ikke EU-retlige  

 aspekter.
 Det foreslås, at loven træder i kraft den 1.  

 januar 2003.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til velvillig behandling i det høje Ting.
