Bekendtgørelse om ændring af bekendtgørelse om kvalitetskrav til miljømålinger udført af akkrediterede laboratorier, certificerede personer m.v. 1) § 1 I bekendtgørelse nr. 1353 af 11. december 2006 om kvalitetskrav til miljømålinger udført af akkrediterede laboratorier, certificerede personer m.v, foretages følgende ændring:
 1. § 6 affattes således:
»§ 6. Ved en certificeret person forstås i denne bekendtgørelse en person, hvis kvalifikationer er konstateret og attesteret af et akkrediteret certificeringsorgan.
Certificering af personer kan endvidere ske af et certificeringsorgan, der for støjmålinger er udpeget af Miljøstyrelsen og for personalet på renseanlæg er udpeget af By- og Landskabsstyrelsen.
Stk. 2. Certificeringsorganet, jf. stk. 1, kan meddele personer certifikat, hvis de i udlandet har opnået erhvervsmæssige kvalifikationer, som kan sidestilles med krav fastsat i denne bekendtgørelse.« § 2 Bekendtgørelsen træder i kraft den 20. november 2008.
Miljøministeriet, den 9. november 2008 Troels Lund Poulsen / Niels Christensen 1) Bekendtgørelsen indeholder bestemmelser, der gennemfører dele af Rådets direktiv 2005/36/EF af 7. september 2005 om anerkendelse af erhvervsmæssige kvalifikationer (EF-Tidende 2005 nr.
L 255 side 22).
