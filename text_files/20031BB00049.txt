Fremsat den 14. november 2003 af  

 Keld Albrechtsen (EL) og Line Barfod (EL) Forslag til folketingsbeslutning om forbud mod brug af stråforkorter Folketinget opfordrer regeringen til at indføre forbud mod  

 anvendelse af stråforkorter på landbrugsafgrøder.
Bemærkninger til forslaget Videnskabelige forsøg udført hos Danmarks  

 Jordbrugsforskning i 1980erne indikerede, at søer, der fik foder, som  

 var  

 dyrket med stråforkorter, fødte færre grise.
Det har foranlediget, at Danske  

 Svineproducenter længe har anbefalet deres medlemmer ikke at fodre med for  

 stor  

 en andel, der er dyrket med anvendelse af stråforkorter.
Der er også kommet  

 meldinger fra tyrestationer (som sælger tyresæd fra særlig gode tyre) om, at  

 de  

 ikke fodrer med foder dyrket med stråforkorter.
Der har været gjort flere forsøg fra fødevareministerens  

 side på at få møllerne til at indgå frivillige aftaler om, at brødkorn i  

 Danmark ikke må være dyrket med anvendelse af stråforkorter.
Det har  

 imidlertid  

 ikke virket, for i 62 pct. af hvedebrødet og i 40 pct. af rugbrødet blev der  

 fundet stråforkorter.
Tallene findes i den seneste opgørelse over forekomsten  

 af sprøjtemiddelrester i fødevarerne fra Fødevareministeriet (Pesticidrester  

 i  

 fødevarer 2002). Her fremgår også, at der blev fundet rester af stråforkorter  

 i  

 40 pct. af de danske prøver af korn og i 56 pct. af de udenlandske.
I 35 pct.  

 af prøverne, der ellers var deklareret med at være dyrket uden brug af  

 stråforkorter, blev der fundet rester af stråforkorter.
Kun det økologiske  

 korn  

 og brød var fri for rester af stråforkorter.
Det er efter forslagsstillernes opfattelse ikke acceptabelt  

 at løbe en risiko på befolkningens vegne, når anvendelsen af stråforkorter  

 ikke  

 er bydende nødvendig og kan erstattes med nogle dyrkningsmæssige  

 foranstaltninger og med dyrkning af nogle andre kornsorter med udmærkede  

 egenskaber.
Landsforsøgene viser, at de største nettoudbytter ikke opnås ved  

 at  

 anvende stråforkorter, og at landmændene kan undgå lejesæd ved at tilpasse  

 plantetallet, såtidspunktet og tilførslen af kvælstof til de aktuelle  

 forhold.
Fødevareministeren tog efter diskussionerne af emnet i  

 Fødevareudvalget initiativ til at igangsætte forskning, der kan følge op på  

 de  

 føromtalte foruroligende forskningsresultater.
Indtil der foreligger klare  

 svar, bør brugen af stråforkorter forbydes med henvisning til  

 forsigtighedsprincippet.
Skriftlig fremsættelse Keld Albrechtsen  

  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod brug af stråforkorter.
(Beslutningsforslag nr.
B 49).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
