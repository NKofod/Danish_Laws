Klage over pleje under indlæggelse og fejlmedicinering ved udskrivelse Nævnet fandt grundlag for at kritisere overlægen, idet han ordinerede en for høj dosis Lamictal (fordobling af den hidtidige dosis), da han fejlagtigt troede, at patienten var i behandling med Lamictal 100 mg 2 gange dagligt, selv om det fremgik af journalen, at patienten var i behandling med Lamictal 200 mg 2 gange dagligt.
 Nævnet fandt endvidere grundlag for at kritisere overlægen for, at han rettede i journalen uden at angive navn og årsag.
 Nævnet fandt ikke grundlag for at kritisere de involverede sygeplejersker, idet det var nævnets opfattelse, at sygeplejerskerne havde foretaget relevante observationer og givet tilstrækkelig væskebehandling.
