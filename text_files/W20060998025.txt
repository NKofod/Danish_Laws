 Ansøger,  

 der drev selvstændigt landbrug sammen med sin ægtefælle, søgte i december  

 2005  

 Arbejdsformidlingen om personlig assistance til brug for de arbejdsopgaver,  

 som  

 hun, grundet dårlig ryg, ikke længere magtede i forbindelse med pasning af  

 kalve.
Arbejdsformidlingen  

 gav afslag på ansøgningen, da man fandt, at der ikke i hendes tilfælde forelå  

 et egentlig handicap af en størrelsesorden, som kunne berettige til personlig  

 assistance.
Arbejdsformidlingen henviste endvidere til, at der var  

 optræningsmuligheder, og at der ikke ville kunne bevilges personlig  

 assistance  

 alene med forebyggende sigte.
Arbejdsformidlingens  

 afgørelse blev på ansøgerens vegne anket af hendes landbrugsorganisation, som  

 henviste til oplysninger fra ansøgerens egen læge, som havde oplyst, at der  

 var  

 tale om et akut aflastningsbehov.
Endvidere, at tilstanden måtte anses for  

 stationær og ikke kunne anses for profylaktisk (forebyggende).
 På sagen  

 forelå i øvrigt oplysninger fra sygehus, hvor et tværfagligt rygteam havde  

 vurderet, at der var behandlingsmuligheder i form af genoptræning.
 Ankenævnet  

 tiltrådte Arbejdsformidlingens afgørelse om, at ansøgeren ikke opfyldte  

 betingelserne  

 for personlig assistance, idet man var enig i Arbejdsformidlingens vurdering  

 af, at der ikke i ansøgerens tilfælde var tale om et egentlig handicap, men  

 at  

 der nærmere var tale om fysiske problemer af ikke varig karakter.
Afslag  

 på personlig assistance på grund af behandlingsmuligheder Til Landbocenter Y 22. august 2006 Vedr.: XXX Ankenævnet har behandlet Deres klage på møde den 17.  

 august 2006.
Nævnet traf denne A F G Ø R E L S E Ankenævnet finder, at XXX ikke opfylder betingelserne  

 for personlig assistance.
 Ankenævnet tiltræder således Arbejdsformidlingens  

 afgørelse.
BEGRUNDELSE Ankenævnet er enig i Arbejdsformidlingens vurdering af,  

 at der ikke i XXXs tilfælde er tale om et egentligt handicap, men at  

 der  

 nærmere er tale om fysiske problemer af ikke varig karakter.
 Ankenævnet henviser til lov om kompensation til  

 handicappede i erhverv mv., jf. lovbekendtgørelse nr. 55 af 29. januar 2001,  

 §§  

 4, 6 og 7 og bekendtgørelse nr. 545 af 19. juni 2003 om kompensation til  

 handicappede i erhverv mv., §§ 10, 11, 13, 14 og 15.
På ankenævnets vegne Sign.
 De kan læse om afgørelsens faktiske og retlige grundlag  

 på de følgende sider.
 Kopi til:
XXX  

  

 Arbejdsformidlingen 1. Ansøgning LandboCenter Y skrev  

 til Arbejdsformidlingen Z i brev af 12. december 2005:
XXX driver sammen med ægtefællen et landbrug.
Der er  

 tale om en hollandsk familie med 5 børn i alderen 2 til 15 år.
Familien  

 flyttede til Danmark for ca. 3 år siden.
 Produktion:
160 årskøer + opdræt 120 ha  

 markbrug Helbredsmæssige  

 begrænsninger:
 XXX har rygproblemer og har behov for at blive aflastet  

 for tunge fysiske arbejdsopgaver.
 Situationen er stationær.
 XXXs  

 arbejdsopgaver:
Køerne malkes i en malkegrav.
Tidligere hjalp XXX mere  

 til med at malke, men dette undgår hun så vidt muligt nu pga. ryggen og de  

 ensidige bevægelser.
Det er primært ægtefællen, som malker.
XXX hjælper til  

 med  

 at få samling på køerne, når det er malketid.
Derudover passer hun kalvene.  

 Hun  

 hjælper til med flytning af dyr, har kontakten til dyrlæge og inseminør,  

 lettere rengøring i staldene, tilsyn og driftsledelse samt administrative  

 opgaver.
 Arbejdsopgaver,  

 som XXX  

 ønsker hjælp til:
 I forbindelse med pasning af kalve, er der mange tunge  

 manuelle opgaver, som XXX søger om hjælp til at udføre.
De mindste kalve står i 15 bokse.
De skal have  

 strøelse, hvilket er lettere arbejde, som XXX selv kan udføre.
Derudover skal  

 de have mælk og vand 2 gange dagligt.
Det foregår ved, at 2 spande bliver  

 fyldt  

 op, hvorefter de transporteres på en vogn hen til boksene.
Her skal spandene  

 løftes op af stativet, hvilket volder problemer.
De nyfødte kalve skal de  

 første døgn have sutteflaske 2 gange om dagen, hvilket også er en  

 uhensigtsmæssig bevægelse, idet XXX skal stå foroverbøjet over kalven, evt.  

 holde den fast, mens den sutter.
Der er ca. 4 nyfødte kalve pr. uge.Udmugning  

 foregår manuelt med skovl ca. hver 6. uge, hvor der muges ud i boksene.
 De større kalve - ca. 20 i gennemsnit:
Disse skal ligeledes have vand og mælk to gange pr. dag  

 ved hjælp af vogn og spande.
Derudover skal de have hø og kraftfoder.  

 Kraftfoderet ligger i en stor dynge på gulvet.
XXX går ned på knæ og fylder  

 spandene op ved at trække spanden igennem foderet.
Der skal 2 spande til de  

 ca.  

 20 kalve to gange om dagen.
Det er belastning for ryggen, som XXX gerne vil  

 undgå.
Der bliver smidt en stor balle med gummiged til  

 strøelse.
Det skal fordeles manuelt med en greb, hvilket også volder  

 problemer,  

 idet XXX har svært ved at løfte ting ud fra kroppen.
Endvidere er der kalve i  

 2  

 andre bokse med ca. 14 stk. i hver.
Her gælder samme arbejdsgange.
Udover kalvene er der to store bokse - en til golde  

 køer og en til kvier.
Disse dyr tager ægtefællen sig primært af, men strøelse  

 har også været XXXs arbejdsopgave, hvilket er en uhensigtsmæssig  

 bevægelse som  

 nævnt ovenfor.
 Der ansøges om 15-20 timer pr. uge.
Som beskrevet i ansøgningen, er der mange  

 arbejdsopgaver, som det vil være hensigtsmæssigt for XXX at undgå, for  

 derigennem ikke at provokere ryglidelsen yderligere.
Til disse opgaver søges  

 der personlig assistance.
 Heldigvis er der også fortsat arbejdsopgaver af fysisk  

 lettere karakter, som XXX kan udføre uden helbredsmæssige gener, og som  

 godtgør,  

 at hun kan fastholdes i erhvervet, såfremt hun får aflastning.
XXX er bevidst om, at erhvervet på sigt sandsynligvis  

 er for hårdt fysisk.
Hun er dog i den situation på nuværende tidspunkt, at  

 hun  

 ikke kan overskue, at skulle ophøre i erhvervet.
Denne beslutning ønsker hun  

 at  

 udskyde et par år, således børnene bliver lidt ældre og XXX selv har mere  

 overskud til at tænke i andre erhvervsmæssige baner.
Ægteparret har tilknyttet en økonomikonsulent fra  

 LandboCenter Y, som taler hollandsk.
Ved behandling af ansøgningen, ønsker  

 ægteparret, at økonomikonsulenten deltager i mødet (tolkefunktion) for at  

 undgå  

 sproglige misforståelser. 2.  

 Arbejdsformidlingens afgørelse Arbejdsformidlingen traf den 3. januar 2006 denne  

 afgørelse:
 Arbejdsformidlingen i B Amt har via LandboCenter Y  

 modtaget ansøgning om bevilling af personlig assistance til beskrevne tunge  

 og  

 uhensigtsmæssige arbejdsfunktioner i din og din ægtefælles landbrugsbedrift.
 Afgørelse: Der  

 meddeles afslag på ansøgningen.
 Der meddeles afslag, idet det er Arbejdsformidlingens  

 opfattelse, at det af medfølgende lægeerklæring fra Lægehuset fremgår, at der  

 ikke er tale om et egentligt handicap af en størrelsesorden, der berettiger  

 til  

 bevilling af personlig assistance.
 Det er ikke muligt, via reglerne om personlig  

 assistance til handicappede i erhverv, at bevilge aflastning med et  

 forebyggende  

 sigte.
 Det fremgår af lægeudtalelsen, at symptomerne -  

 rygmerterne - bør kunne holdes i ave ved fysisk aktivering.
 Arbejdsformidlingen finder dig på baggrund af  

 ovenstående ikke omfattet af reglerne vedr. bevilling af personlig assistance  

 og råder dig til, hos din kommune, at få afklaret, om du på baggrund af dine  

 rygsmerter kan tilbydes revalidering.
Såfremt der findes yderligere lægelig dokumentation,  

 eksempelvis fra undersøgelse hos speciallæge, herunder evt. stillingtagen til  

 operation m.v., er du velkommen til at indsende dette.
Arbejdsformidlingen  

 vil  

 så vurdere sagen på ny.
Det er muligt, at klage over afgørelsen ved, inden 4  

 uger efter modtagelsen af denne skrivelse, at sende din anke til  

 Arbejdsmarkedets  

 Ankenævn, Amaliegade 25, postbox, 1022 København K. 3. Klagen til  

 ankenævnet LandboCenter Y skrev i brev af 19. januar 2006:
Anke vedr. afslag  

 på ansøgning om personlig assistance vedr.: XXX XXX har den 4.01.2006 konsulteret Tværfagligt Rygteam  

  ..
Denne speciallægeundersøgelse medsendes sammen med læge JPs  

 kommentar.
Det er vores klare opfattelse, at XXXs ryggener  

 berettiger til personlig assistance.
Dette understøttes af lægen, som  

 skriver,  

 at XXX har et akut aflastningsproblem, og at den ansøgte hjælp ikke betragtes  

 som værende profylaktisk, som det er påpeget i afslaget. 4.  

 Arbejdsformidlingens bemærkninger til klagen Arbejdsformidlingen skrev i brev af 6. februar 2006:
Vedr.
Ansøgning  

 om personlig assistance i henhold til bekendtgørelse nr. 545 af 19/06/2003 om  

 kompensation til handicappede i erhverv.
 Arbejdsformidlingnen i B Amt har via LandboCenter Y  

 modtaget kopi af ankeskrivelse, indsendt til Arbejdsmarkedets Ankenævn.
 Der ankes over afslag på bevilling af personlig  

 assistance til beskrevne tunge og uhensigtsmæssige arbejdsfunktioner i din og  

 din ægtefælles landbrugsbedrift.
Ankeskrivelsen er vedlagt lægelig udtalelse af 13.  

 januar 2006 fra Lægehuset samt faglig udtalelse af 4. januar 2006 fra  

 Tværfagligt Rygteam.
Arbejdsformidlingen har ikke tidligere modtaget disse  

 udtalelser og har på baggrund deraf genbehandlet din ansøgning om personlig  

 assistance.
Arbejdsformidlingen har i skrivelse af 3. januar 2006  

 meddelt afslag på bevilling med den begrundelse, at det var  

 Arbejdsformidlingens opfattelse, at det af medfølgende lægeerklæring fra  

 Lægehuset  

 ikke fremgik, at der var tale om et egentligt handicap af en størrelsesorden,  

 der berettiger til bevilling af personlig assistance.
Det blev videre anført,  

 at det ikke er muligt via reglerne om personlig assistance til handicappede i  

 erhverv at bevilge aflastning med et forebyggende sigte.
Det fremgik af  

 lægeudtalelsen, at symptomerne - rygsmerterne - bør kunne holdes i ave med  

 fysisk aktivering.
 Arbejdsformidlingen gjorde opmærksom på, at yderligere  

 indsendelse af dokumentation vedr. handicap ville medføre, at sagen kunne  

 revurderes, men gjorde i øvrigt opmærksom på evt. mulighed for revalidering.
 Afgørelse:  

 Arbejdsformidlingen i R Amt fastholder afslag på personlig assistance i  

 forbindelse med dit arbejde.
 Det er Arbejdsformidlingens vurdering at det modtagne  

 materiale ikke giver anledning til at omgøre Arbejdsformidlingens afslag af  

 3.  

 januar 2006.
 Det fremgår af udtalelsen fra Lægehuset at du aktuelt  

 har et akut aflastningsproblem og at den ansøgte hjælp ikke må betragtes som  

 profylaktisk.
I udtalelse fra Tværfagligt Rygteam konkluderes, at der  

 er tale om muskulær instabilitet med deraf følgende overbelastning og smerter  

 på grund af dit rimeligt hårde fysiske arbejde som landmand.
Det konkluderes  

 videre, at der ikke er tegn på alvorlig rygsygdom, men at det er vigtigt at  

 få  

 trænet muskulaturen op og at lære at bruge kroppen hensigtsmæssigt.
Det  

 anbefales at undgå det helt tunge fysiske arbejde over lange arbejdsdage, men  

 det fremgår, at der er en klar forventning om mulig bedring.
Der kan i henhold til bekendtgørelse om kompensation  

 til handicappede i erhverv bevilges personlig assistance ved meget betydelig  

 nedsat funktion som følge af et handicap.
Der skal med andre ord være tale om  

 en permanent funktionsnedsættelse for, at der kan bevilges personlig  

 assistance.
Dette ses ikke at være tilfældet for dig, idet der peges på, at  

 din  

 tilstand vil kunne bedres efterhånden, som musklerne genoptrænes og du findes  

 derfor fortsat ikke omfattet af lovgivningens bestemmelser.
Arbejdsformidlingen sender samtidig denne skrivelse til  

 Arbejdsmarkedets Ankenævn, Amaliegade 25, postboks 9080, København. 5. Nyt efter  

 klagen Intet.
6. Regler Lov om  

 kompensation til handicappede i erhverv mv., jf. lovbekendtgørelse nr. 55 af  

 29. januar 2001 .
Kapitel 3 Personlig assistance til handicappede i erhverv § 4.  

  

 Der  

 kan ydes personlig assistance til ledige, lønmodtagere og selvstændigt  

 erhvervsdrivende, der på grund af 1)  

 	  

 synsnedsættelse er  

 ude af stand til eller kun med uforholdsmæssigt besvær er i stand til at  

 læse, 2)  

 	  

 alvorligt  

 hørehandicap har særlige behov for bistand ved udførelsen af erhverv m.v.,  

 herunder tolkebistand, 3)  

 	  

 meget betydeligt  

 nedsat funktion som følge af et handicap har behov for praktisk bistand ved  

 udførelse af arbejdsfunktioner, eller 4)  

 	  

 handicap i øvrigt har  

 anden alvorligt nedsat funktion, der giver behov for særlig bistand i  

 forbindelse  

 med udøvelse af erhverv m.v.
Stillingskategorier m.v.
Tilskud og ansættelse § 6.  

  

 Tilskud ydes til en virksomhed til aflønning m.v. af en personlig assistent  

 for  

 en ansat eller for en, der skal ansættes i virksomheden, eller virksomhedens  

 indehaver.
Den personlige assistent skal bistå den handicappede person med de  

 praktiske arbejdsfunktioner, som følger af beskæftigelsen, og som den  

 pågældende på grund af handicappet ikke selv kan udføre.
Der kan ikke ydes  

 tilskud  

 til personlig assistance, hvis erhvervet er uforeneligt med handicappet.
§ 7.  

  

 Den  

 personlige assistent ansættes i virksomheden på normale vilkår, eller den  

 personlige assistance rekvireres som tegnsprogstolkning efter nærmere  

 fastsatte  

 regler herfor.
Den personlige assistent kan endvidere rekvireres hos et  

 vikarbureau.
Den handicappede person skal forud for ansættelse af en  

 assistent  

 godkende denne.
 Stk. 2.  

  

 Tilskud kan  

 kun ydes til en bestemt arbejdsfunktion i en bestemt virksomhed.
Stk. 3.  

  

 Tilskud kan  

 ydes for assistance i gennemsnitlig indtil 20 timer pr. uge for en bestemt  

 periode  

 eller indtil videre.
I forbindelse med efteruddannelse forud for et konkret  

 ansættelsesforhold, jf. § 5, stk. 2, kan der ydes tilskud op til  

 fuld  

 tid.
En handicappet person, der har mere end ét af de i § 4 nævnte  

 handicap eller i øvrigt har et meget betydeligt handicap, kan efter en  

 konkret  

 vurdering få tilskud op til fuld tid.
Arbejdsmarkedsstyrelsens  

 bekendtgørelse nr. 545 af 19. juni 2003 om kompensation til handicappede i  

 erhverv mv. som ændret ved bekendtgørelse af 17. marts 2005 .
Kapitel 3 Personlig assistance til handicappede i erhverv m.v.  

  

 Personkreds § 10.  

  

 Der kan ydes personlig assistance til ledige, lønmodtagere og selvstændige  

 erhvervsdrivende ved udøvelse af erhverv m.v., og som på grund af 1)  

 	  

 synsnedsættelse eller  

 ordblindhed er ude af stand til eller kun med uforholdsmæssigt besvær er i  

 stand til at læse, 2)  

 	  

 alvorligt  

 hørehandicap har særlige behov for bistand, herunder har behov for  

 tolkebistand, 3)  

 	  

 meget betydelig  

 nedsat funktion som følge af et handicap har behov for praktisk bistand og 4)  

 	  

 handicap i øvrigt har  

 anden alvorligt nedsat funktion, der giver behov for særlig bistand.
 Stillingskategorier m.v.
§ 11.  

  

 Personlig assistance kan søges af personer med handicap, som 5)  

 	  

 påtænker at etablere  

 selvstændig virksomhed eller er selvstændige erhvervsdrivende på det  

 almindelige  

 arbejdsmarked.
 Stk. 2.  

  

 Tilskuddet  

 til personlig assistance kan først ydes, når den pågældende er i erhverv.
 ..
Bevilling og omfang af tilskud § 13.  

  

 Den personlige assistent skal bistå den handicappede person med de praktiske  

 arbejdsfunktioner, som følger af beskæftigelsen, og som den pågældende på  

 grund  

 af handicappet ikke selv kan udføre.
Stk. 2.  

  

 Assistancen  

 kan fordeles på flere assistenter.
Den samlede assistance må ikke overstige  

 det  

 maksimale timeantal, der kan bevilges, jf. § 15.
§ 14.  

  

 Der kan ikke ydes tilskud til personlig assistance, hvis erhvervet er  

 uforeneligt med handicappet.
Personen med handicap skal selv kunne udføre de  

 indholdsmæssige arbejdsopgaver.
 Stk. 2.  

  

 Ansættelsen  

 af den personlige assistent må ikke have karakter af vikardækning eller  

 almindelig  

 medhjælp.
 § 15.  

  

 Der kan bevilges tilskud op til 20 timer pr. uge i gennemsnit pr. kvartal for  

 lønmodtagere og selvstændige erhvervsdrivende, der arbejder 37 timer om ugen.  

 Ved færre arbejdstimer beregnes tilskuddet forholdsmæssigt.
 Stk. 2.  

  

 En person,  

 der har mere end ét af de i § 10 nævnte handicap eller i øvrigt har et  

 meget betydeligt handicap, kan efter en konkret vurdering få tilskud op til  

 fuld tid (d.v.s. op til 37 timer om ugen). Efter en konkret vurdering kan  

 personer  

 med handicap, f.eks. døvblinde, få tilskud udover 37 timer pr uge.
