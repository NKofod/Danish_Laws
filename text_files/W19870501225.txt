Kommunens påbud til en blokvarmecentral om omstilling til  

 fjernvarmeforsyning (kraftvarme) stadfæstedes af Energistyrelsen idet  

 omstillingen var i overensstemmelse med varmeplanlægningen og  

 propcedureforskrifter iagttaget.
Spørgsmål om merudgift henskydes til  

 afgørelser hos Gas- og varmeprisudvalget Advokatfirmaet Viltoft & Høberg-Petersen Frederiksborggade 3 1360 København K Vedr.: Deres j.nr. 5916.1.
 Energistyrelsen har den 13. og 23. januar 1987 sammen med en række bilag  

 fra  Gladsaxe kommune modtaget Deres skrivelse af 22. december 1986, hvori  

 De, på vegne af Danmarks Radio, TV-byen, begrunder Deres påklage af 28.  

 november 1986 mod Gladsaxe byråds afgørelser af 10. september 1986 om  

 kraftvarmeforsyning af TV-byen.
 Gladsaxe byråds afgørelser af 10. september 1986, meddelt den 7. oktober  

 1986, omfatter endelig godkendelse af et projektforslag om  

 kraftvarmeforsyning i kommunen samt påbud til Danmarks Radio, TV-byen, om at  

 konvertere blokvarmecentralen (med en effekt på 9 MJ/s) fra dens nuværende  

 midlertidige naturgasforsyning til aftag af fjernvarme fra Gladsaxe  

 fjernvarmeforsyning fra 1. september 1988, med mulighed for aftale af endelig  

 dato.
De har gjort gældende, - at det af Gladsaxe byråd godkendte projektforslag er behæftet med en  

 række mangler, der medfører, at det er uegnet som grundlag for at bringe  

 varmeforsyningslovens styringsmidler i anvendelse, hvorfor godkendelsen bør  

 tilsidesættees og endvidere - at påbuddet om at konvertere TV-byens blokvarmecentral til fjernvarme  

 lider af en række mangler, som må føre til afgørelsens hjemvisning til  

 fornyet behandling i Gladsaxe byråd, subsidiært til dens ophævelse.
 Som begrundelse for klagen har De bl.a. anført:
- at projektet ikke opfylder kravene til dets indhold, som anført i  

 projektbekendtgørelsens § 10, stk. 1, især - at projektet ikke indeholder oplysning om de økonomiske konsekvenser for  

 brugerne, herunder vilkår og tidspunkt for brugertilslutning, - at der ligeledes mangler en belysning af spørgsmålene om  

 direkte/indirekte tilslutning, om vekslerstationens placering samt om krav  

 til vandets returtemperatur, - at varmeforsyningslovens og efterfølgende reglers procedureforskrifter  

 vedr. påbud om tilslutning ikke er overholdt, herunder forskriften om  

 projektets indhold og kravet om, at afgørelse om påbud skal træffes i  

 umiddelbar tidssammenhæng med godkendelsen af projektforslaget og ikke, som i  

 foreliggende sag, som principbeslutning af 14. maj 1986 forud for endda  

 høringsfasens begyndelse, - atGladsaxe byråd ikke har vurderet og taget stilling til de økonomiske  

 konsekvenser for brugeren, herunder vilkår og tidspunkter for  

 brugertilslutning, hvilket for TV-byen medfører en merudgift (i forhold til  

 en forsyning med fuelolie) på 2,68 mio. kr. pr. år og som derfor giver  

 påbuddet karakter af et ekspropriationslignende indgreb, - at Gladsaxe byråd ved mødet den 10. september 1986 ikke har taget  

 stilling til tarif- og strukturvilkår for fjernevarmeleveringen, men henvist  

 til Gas- og varmeprisudvalgets stillingtagen til en - i mellemtiden indgiven  

 - klage fra Danmarks Radio.
De anfører, at Gladsaxe byråd ikke gyldigt har  

 kunnet udskyde denne afgørelse og henskyde den til Gas- og varmeprisudvalget,  

 idet Danmarks Radio derved er blevet frataget muligheden for en  

 rekursbehandling af spørgsmålet.
Uden en beslutning om tarifstrukturen er  

 byrådets påbudsafgørelse efter Deres opfattelse ugyldigt, - at påbuddet om tilslutning til Gladsaxe fjernvarme ikke medvirker til en  

 yderligere oliefortrængning, da Danmarks Radio, TV-byen, allerede i februar  

 1985 og på baggrund af Energiministeriets delplangodkendelse for  Gladsaxe  

 kommune (af 11. oktober 1986) er overgået til naturgasfyring, hvilket  

 medfører, at beslutningen om påbuddet er materielt urigtig.
Sagens akter indeholder en lang række notater, skrivelser og redegørelser,  

 som er bilag til klageskriften.
Herudover foreligger der  Gladsaxe kommunes  

 projektforslag samt redegørelser fra teknik- og miljøudvalg til brug for  

  Gladsaxe byråds afgørelser.
Det fremgår af sagen, at Gladsaxe byråd, efter at have vedtaget  

 projektforslaget den 11. juni 1986, har udsendt forslaget til høring i en 6  

 ugers periode, som afsluttedes den 28. juli 1986. Med skrivelser af 11. og  

 17. juli 1986 har Danmarks Radio meddelt indsigelse mod forslaget,  

 hovedsageligt baseret på en beregnet merudgift ved konvertering på omkring 2  

 mio. kr. på årsbasis, heraf ca. 63.000 kr. for anlægsinvesteringerne.
En  

 række efterfølgende møder ændrede ikke parternes holdninger, og både  

 projektforslaget og påbuddet om konvertering til fjernvarme den 1. september  

 1988 blev endelig vedtaget af Gladsaxe byråd den 10. september 1986.
 Afgørelsen blev meddelt Danmarks Radio med skrivelse af 7. oktober 1986  

 (modtaget den 10. oktober 1986) og påklaget inden klagefristens udløb med  

 skrivelse af 28. november 1986.
TV-byen er i delplanen, godkendt den 11. oktober 1984, udlagt som  

 kraftvarmeområde, dog med mulighed for midlertidig forsyning med  

 naturgas, hvilket er tilfældet i dag.
Efterfølgende er der afholdt et antal  

 møder mellem  Gladsaxe kommune og Danmarks Radio, hvor en række forhold og  

 spørgsmål, herunder økonomi, tilslutningsbetingelser og trarifstruktur er  

 blevet drøftet.
Projektgodkendelsens procedure er fastlagt i varmeforsyningslovens § 14 og  

 uddybet i Energiministeriets bekendtgørelse nr. 45 af 23. februar 1982, §§ 4  

 ff og §§ 11 ff.
Forudsætninger og krav i disse forskrifter er efter  

 styrelsens opfattelse fyldestgørende belyst forud for projektets godkendelse,  

 ligesom de er i overensstemmelse med den af energiministeren godkendte  

 delplan.
Varmeforsyningslovens § 17, som præciseret i Energiministeriets  

 bekendtgørelse nr. 98 af 19. marts 1982, § 16, giver kommunalbestyrelsen  

 mulighed for at pålægge et kollektivt varmeforsyningsanlæg at anvende  

 bestemte former for energi i produktionen i et nærmere fastsat omfang.  

 Påbuddet skal meddeles mindst 1 år før dets gennemførelse.
Forudsætningerne  

 herfor skal være belyst bl.a. i en godkendt delplan eller et godkendt  

 projekt.
 Efter Energistyrelsens opfattelse er disse krav opfyldt ved belysning i  

 den godkende delplan, i Gladsaxe byråds principbeslutning af 14. maj 1986,  

 ved behandling af Danmarks' Radios indsigelse mod projektforslaget, og ved  

 afholdelse af en række møder med Danmarks Radio (bl.a. den 10. januar og den  

 3. februar 1986), hvor der drøftedes - på baggrund af beregninger foretaget  

 af Danmarks Radios konsulenter Birch og Krogboe og Gladsaxe byråds  

 konsulenter Rambøll og Hannemann - forudsætninger for konveteringspåbuddets  

 gennemførelse.
Sagens materiale indeholder således en lang række notater og beregninger,  

 bl.a. medsendt som bilag til klagen, der belyser brugerøkonomi - og  

 konsekvenser.
Det er oplyst, at parterne har været enige om beregningerne,  

 som viser, at påbuddets gennemførelse for Danmarks Radio vil medføre en  

 forøgelse af omkostninger for opvarmning på ca. 2,6 mio. kr. pr. år.
For såvidt angår størrelsen af denne merudgift, må Energistyrelsen henvise  

 den konkrete bedømmelse heraf samt af tarifstrukturen og øvrige  

 leveringsvilkår til Gas- og varmeprisudvalgets kompetence, jfr.  

 varmeforsyningslovens §§ 27 ff.
Udvalgets afgørelse kan ankes til  

 Monopolankenævnet.
 Om  CTR's vekslerstations placering har Gladsaxe kommne oplyst, at  

 etablering vil kunne foretages ved delvis anvendelse af kælderarealet under  

 det tidligere komposteringsanlæg, hvorved vekslerstationen ligger rimeligt  

 nær ved transmissionsledningens tracee, samt at merudgiften ved forlængelse  

 af transmissionsledningerne til Danmarks Radio således vil blive begrænset.  

 Den endelige placeering må søges afklaret ved forhandling.
 Sammenfattende er det Energistyrelsens opfattelse, at Gladsaxe byråd ved  

 sine afgørelser af 10. september 1986 har handlet indenfor de rammer, der er  

 fastlagt for sådanne beslutninger.
 På denne baggrund finder Energistyrelsen ikke anledning til at ændre  

  Gladsaxe byråds afgørelse af 10. september 1986.
Denne afgørelse kan påklages til Energiministeriet inden for en frist af 8  

 uger fra modtagelsen.
En eventuel klage bedes indsendt til Energistyrelsen,  

 der videresender den til Energiministeriet.
 p.d.v.
Thomas Bastholm-Bille Eva Elbæk-Jørgensen Kopi af denne afgørelse er tilsendt:
Gadsaxe byråd Gladsaxe fjernvarmeforsyning samt Rambøll og Hannemann.
