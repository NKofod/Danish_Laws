Gyldigt fra den 1. januar 1988 Fastsat af Trafikministeriet i medfør af luftfartslovens § 71, stk. 1, jf.  

 lovbekendtgørelse nr. 408 af 11. september 1985.
Godkendt af Folketingets finansudvalg den 16. december 1987 INDHOLDSFORTEGNELSE A.
Almindelige bestemmelser § 1 Stk. 1.  For luftfartøjer, der benytter Aalborg, Rønne,  

 Odense og Vagar Lufthavne, betales afgifter efter dette takstregulativ.
 Stk. 2.  Alle afgifter er angivet eksklusive moms.
 Stk. 3.  Afgifter vedrørende indenrigsflyvninger, jf. §  

 2, stk. 2, bortset fra flyvninger fra Vagar Lufthavn, tillægges den til  

 enhver tid gældende moms.
B.
Startafgifter § 2 Stk. 1.  Beregnet på grundlag af luftfartøjets størst  

 tilladte startmasse i henhold til luftdygtighedsbeviset/flyvehåndbogen  

 betales for hver start følgende:
Stk. 2.  Ved indenrigsflyvning forstås flyvning med  

 planlagt første landing på samme eller anden lufthavn i Danmark, Grønland og  

 Færøerne.
Ved udenrigsflyvning forstås flyvning med planlagt første landing  

 på en udenlandsk lufthavn.
 Stk. 3.  Ovennævnte afgifter kan nedsættes eller  

 bortfalde under betingelser, nævnt i § 3 og § 7.
§ 3 Stk. 1.  For skole- og øvelsesflyvning nedsættes  

 startafgiften med 70% Stk. 2.  Ved skole- og øvelsesflyvning betragtes  

 "touch and go" eller afbrudt indflyvning til landing som en start.
 Stk. 3.  Start af svævefly med motorfly og start af fly  

 med faldskærmsspringere betragtes som skole- og øvelsesflyvning, hvis  

 svæveflyvningen respektive faldskærmsspringene kan betragtes som skoling  

 eller øvelse.
 Stk. 4.  Det er en betingelse for at opnå nedsættelse,  

 at særskilt anmeldelse forud sker til lufthavnens flyveledelse eller, hvor  

 sådan ikke findes, til havnekontoret.
 Stk. 5.  For så vidt angår øvelsesflyvning, er  

 nedsættelse efter stk. 1 betinget af, at flyvningen udelukkende finder sted  

 inden for lufthavnens kontrolzone eller et andet af lufthavnen angivet  

 område.
C.
Passagerafgifter § 4 Stk. 1.  For luftfartøjer, der i henhold til fartøjets  

 flyvehåndbog er godkendt til mere end 10 passagersæder eller med størst  

 tilladte startmasse på over 5.700 kg, betales der ud over den i § 2  

 omhandlede afgift en passagerafgift på 65,00 kr. for hver afrejsende  

 passager, såvel betalende som ikkebetalende.
Afgiften betales uanset det  

 faktiske antal passagersæder på den pågældende flyvning.
Stk. 2.  For transitpassagerer betales 33,00 kr.  

 pr. passager.
Forbliver passagererne om bord i luftfartøjet, betales ikke  

 afgift.
 Stk. 3.  Passagerafgift betales ikke for  

 luftbefordrerens personale under tjenesterejser samt for børn under 2 år.
 Stk. 4.  Særskilt opkrævning hos passagererne må ikke  

 finde sted.
D.
Opholdsafgifter § 5 Stk. 1.  For et luftfartøjs ophold på lufthavnen i det  

 fri betales for hver påbegyndt 24 timers periode ud over de 6 første timer en  

 opholdsafgift på 5,00 kr. for hver påbegyndt 1.000 kg af luftfartøjets  

 størst tilladte startmasse i henhold til  

 luftdygtighedsbeviset/flyvehåndbogen.
Minimumsafgift er 21,00 kr.
 Stk. 2.  Afgiften betales, uanset om luftfartøjet i  

 samme periode har haft rådighed over hangarplads, for hvilken der er betalt  

 lejeafgift.
Stk. 3.  Opholdsafgifter kan, når der er tale om leje  

 for en periode, der ikke er kortere end een måned, afløses af en lejeafgift,  

 der fastsættes efter overenskomst med vedkommende lufthavn.
Lejeafgiften  

 erlægges forud og tilbagebetales ikke, selv om opholdet kommer til at strække  

 sig over en kortere periode.
Fremleje er ikke tilladt.
E. Åbningsafgifter § 6 Stk. 1.  For åbning og benyttelse af en lufthavn uden  

 for normal åbningstid betales en afgift på 300,00 kr. pr. påbegyndt  

 time fra det tidspunkt, hvor lufthavnen efter anmodning åbnes, og til  

 flyhandling m.v. er tilendebragt, eller til lufthavnens normale åbningstid.  

 Kræver gældende bestemmelser brandberedskab, eller er dette rekvireret, er  

 afgiften dog 875,00 kr.
 Stk. 2.  Åbningsafgift betales for hvert enkelt  

 luftfartøj, uanset om lufthavnen i forvejen er rekvireret åbnet.
 Stk. 3.  Rekvireres en lufthavn åbnet for samtidig  

 benyttelse af flere luftfartøjer tilhørende samme luftfartsselskab, betales  

 kun een afgift pr. påbegyndt time, beregnet efter det luftfartøj, for hvilket  

 der skal betales den højeste afgift.
F.
Afgiftsfritagelser § 7 Stk. 1.  Fritagelse for betaling af de i § 2 og § 4  

 omhandlede start- og passagerafgifter gælder for:
a.
Prøveflyvning på foranledning af Statens Luftfartsvæsen til  

 konstatering af et luftfartøjs luftdygtighed.
b.
Teknisk kontrolflyvning for udøvere af erhvervsmæssig luftfart, når  

 flyvningen foretages med start og landing på samme lufthavn uden  

 mellemlanding andetsteds.
c.
Svævefly uden eget fremdrivningsmiddel.
d.
Teknisk returnering, hvorved forstås start efter tvungen tilbagevenden  

 som følge af tekniske forstyrrelser, vejrhindringer og lignende til den  

 lufthavn, hvorfra start har fundet sted.
e.
Luftfartøjer i rednings- og eftersøgningstjeneste.
f.
Danske og udenlandske militærluftfartøjer, der ikke er optaget i civile  

 luftfartøjsregistre.
g.
Luftfartøjer ejet eller lejet af Statens Luftfartsvæsen.
h.
Luftfartøjer, der udelukkende anvendes til befordring af fremmede  

 staters repræsentanter eller FN-personel samt fremmede staters politi-, told-  

 og kontrolluftfartøjer.
 Stk. 2.  Betingelsen for at opnå fritagelse efter pkt.  

 a, b og c er, at særskilt anmeldelse forud sker til lufthavnens flyveledelse  

 eller, hvor sådan ikke findes, til havnekontoret.
 Stk. 3.  Fritagelse for betaling af de i § 5 omhandlede  

 opholdsafgifter gælder for de i stk. 1, pkt. e, f, g og h, nævnte  

 luftfartøjer.
 Stk. 4.  Fritagelse for betaling af de i § 6 omhandlede  

 åbningsafgifter gælder for militær, flyvemæssig benyttelse af Aalborg  

 Lufthavn.
G.
Andre bestemmelser § 8 Stk. 1.  Afgifter i henhold til dette takstregulativ  

 skal betales kontant til havnekontoret forud for hver planlagt flyvnings  

 påbegyndelse.
Hvis luftfartsselskaber eller enkeltpersoner regelmæssigt  

 beflyver de omhandlede lufthavne, kan der dog med lufthavnens ledelse træffes  

 aftale om periodevis afregning bagud.
Vilkårene for en sådan afregning  

 fastsættes af Statens Luftfartsvæsen.
 Stk. 2.  Ved manglende kontant afregning uden  

 forudgående aftale kan der tillægges et administrationsgebyr på 52,00  

 kr. pr. efterfølgende opkrævning.
 Stk. 3.  Ved undladelse af afregning gælder  

 bestemmelserne i luftfartslovens § 71 og § 146 om udpantning og  

 tilbageholdelsesret.
§ 9 For hjælp ved start af flymotorer samt for andre tjenester, der ydes af  

 lufthavnspersonalet, betales der efter regning.
§ 10 Direktøren for Statens Luftfartsvæsen kan i tilfælde, hvor det ikke er af  

 principiel eller større økonomisk betydning, give dispensation fra dette  

 takstregulativ.
§ 11 Dette regulativ træder i kraft den 1. januar 1988 og har gyldighed indtil  

 videre.
Samtidig ophæves takstregulativet for Statens Luftfartsvæsens  

 lufthavne af 19. november 1986.
