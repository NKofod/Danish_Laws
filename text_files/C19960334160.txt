Gaffeltruck er kun indrettet til løft af gods.
Det er dog tilladt at løfte  

 personer i arbejdskurv på gaffeltruck, når følgende betingelser er opfyldt:
Arbejde Personløft må kun ske ved lejlighedsvis udførelse af lettere arbejde, fx  

 udskiftning af lamper og lysstofrør, let montagearbejde, rengøring,  

 malearbejde m.v.
Må ikke anvendes til plukning af varer fra reoler.
Anmeldelse Gaffeltruck, der indrettes til personløft, skal anmeldes til den lokale  

 arbejdstilsynskreds, og der skal forefindes en journal for trucken med alle  

 nødvendige oplysninger.
Anmeldelsesblanket fås hos Arbejdstilsynet. (Form. nr.
B 83.93).
Journal Journalen skal så vidt muligt opbevares på redskabet.
Den skal være  

 fremstillet i et for brugen modstandsdygtigt materiale og have en  

 hensigtsmæssig udformning.
 Indholdet kan have følgende form:
IDENTIFIKATION - fabrikat, type, serienr., løbenr.
- fremstillers navn og adresse - fremstillingsår - nominel løfteevne - faktisk løfteevne ved truckens maksimale løftehøjde GODKENDELSER - anmeldelse til Arbejdstilsynet - dokumentation/certifikat på bæremidler, belastningsprøver - betjeningsvejledning - reparationsvejledning - datablad.
REPARATION OG VEDLIGEHOLDELSE - hovedeftersyn - almindeligt forekommende eftersyn og reparationer - udskiftning af bæremidler - udskiftning/reparation af gafler.
ARBEJDSTILSYNET - påbud - andre meddelelser - bekendtgørelser.
NOTER - om fejl og mangler - om eventuelt hjælpeudstyr, fx forlængergafler, klemmer, dorn og kranarm - om mandskabskurv.
 Bliver journalen ikke opbevaret på redskabet, skal det af en mærkning på  

 redskabet fremgå, hvor journalen opbevares.
Truck Truckens løfteevne ved største løftehøjde skal være mindst 4 gange vægten  

 af arbejdskurven med højest tilladte last.
 Gaflernes tykkelse må intet sted være slidt mere end 5 pct. ned.
 Truck af modvægtstypen skal kunne løfte mindst 1.800 kg og have en  

 sporvidde på mindst 0,9 m.
 Andre typer truck, hvor byrdens tyngdepunkt falder inden for  

 understøttelsesfladen, skal kunne løfte mindst 1.200 kg, og truckens egenvægt  

 uden fører skal være mindst 2.000 kg.
 Ved brud på det hydrauliske system må sænkehastigheden ikke overstige 0,5  

 m/s.
 Trucken skal have roterende advarselslys.
Arbejdskurv Den totale vægt af kurv med last må ikke overstige 500 kg.
Højst 2  

 personer må løftes samtidig.
Gulvfladen må højst være 1,2 x 1,2 m og ikke mindre end 0,6 (m2) pr.  

 person.
Gulvet skal være tæt og skridsikkert.
Kurven skal ind mod truckens mast have en mindst 1,9 m høj indhegning med  

 en 100 mm høj, tæt fodliste.
Indhegningen skal være gennemsigtig, sikre mod  

 klemning i masten og være mindst lige så bred som masten.
Om resten af kurven skal der være et mindst 1 m højt rækværk med  

 håndliste, knæliste og en 100 mm høj, tæt fodliste hele vejen rundt.  

 Fodlisten skal udvendig være tigerstribet.
Desuden skal der være en indvendig  

 håndliste 100 mm inden for og 100 mm over rækværkets øverste kant.
Låge i indhegningen må ikke åbne udad.
Den skal være selvlukkende og være  

 forsynet med solidt og automatisk virkende lukketøj.
 Kurven må kun kunne monteres i korrekt stilling og skal fastholdes på  

 gaflerne af to låseanordninger, der skal være synlige fra kurven.
 Kurven skal have et skilt med tekst i mindst 20 mm høje bogstaver:
 Ved betjeningsorganerne skal der være et skilt med nødvendig  

 brugsvejledning.
Kurvens lodrette bevægelse skal styres enten fra et sæt betjeningsorganer i kurven, indrettet således at  

 bevægelsen standser, når de slippes, idet manøvrering ved truckens førerplads  

 skal være udelukket, eller fra de sædvanlige betjeningsorganer ved førerpladsen, men  

 kun når et organ i kurven holdes påvirket.
 Betjeningsorganerne i kurven skal være sikret mod utilsigtet betjening, og  

 deres forbindelseskabler skal sikres mod at komme i klemme.
 Sænkning skal kunne foretages hurtigt fra gulv eller terræn.
Brug Personløft må kun ske ved anvendelse af arbejdskurv.
Truckens fører skal have certifikat.
Se At-meddelelse nr. 2.01.2 om  

 gaffeltruckførercertifikat.
 Truckens underlag skal være plant, vandret og bæredygtigt.
 Inden løft skal materiellet og arbejdsforholdene gennemgås af føreren  

 sammen med den eller dem, der skal benytte kurven.
 Når kurven er hævet mere end 1 m, skal trucken være afbremset,  

 advarselslys i gang og nødvendige afspærringer opsat.
 Kørsel med bemandet kurv skal ske langsomt og forsigtigt, og kun når  

 kurven er mindre end 1 m over kørefladen.
 Personer må ikke opholde sig eller færdes under kurven.
Løftehøjden bør ikke overstige 5 m.
Hvis højere løft undtagelsesvis er  

 påkrævet, skal tiltebevægelsen blokeres mekanisk til truckens chassis.
Unge under 18 år Unge under 18 år må ikke udføre arbejde i arbejdskurv over 5 meters højde.
Jens Andersen --------------------------------------------------------------------- BAGGRUND:
 - Arbejdstilsynets bekendtgørelse om anvendelse af tekniske hjælpemidler.
 - Arbejdstilsynets bekendtgørelse om indretning af tekniske hjælpemidler.
 - Bekendtgørelse om unges farlige arbejde.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
