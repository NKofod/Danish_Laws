 I medfør af § 1, stk. 1 og 2, § 7 og § 16, stk. 6, i lov om administration  

 af Det europæiske økonomiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 731 af 13. november 1987,  

 fastsættes:
 § 1.  Denne bekendtgørelse vedrører ydelse af præmie i  

 henhold til Det europæiske økonomiske Fællesskabs bestemmelser om indførelse  

 af en særlig præmieordning til fordel for oksekødsproducenter.
 Stk. 2.  Ud over de af Det europæiske økonomiske  

 Fællesskab fastsatte betingelser for ydelse af den særlige præmie skal de i  

 §§ 2, 3 og 5 anførte betingelser være opfyldt.
 § 2.  Præmien ydes for de øremærkede handyr, der er  

 mindst 8 måneder gamle på ansøgningstidspunktet, og som producenten  

 forpligtiger sig til at opretholde på bedriften i 1 måned regnet fra  

 tidspunktet for ansøgningens modtagelse i EF-direktoratet.
Stk. 2.  Producenten skal senest på  

 ansøgningstidspunktet sørge for, at de i stk. 1 omhandlede handyr er mærket  

 med et CKR-øremærke, som skal bæres indtil slagtningen.
CKR-øremærket  

 udstedes af Landskontoret for kvæg.
 Stk. 3.  Ansøgning om præmie til de i stk. 1 omhandlede  

 handyr kan indgives fra den 1. januar til og med den 31. januar 1989.
§ 3.  Ansøgning om præmie indsendes til  

 EF-direktoratet, Frederiksborggade 18, 1360 København K.
Til ansøgningen skal  

 anvendes en særlig formular, som kan rekvireres hos direktoratet.
Stk. 2.  Hver producent kan ansøge om præmie een gang i  

 den i § 2, stk. 3, nævnte periode.
Ansøgningen skal være EF-direktoratet i  

 hænde senest inden udløbet af den sidste dag i perioden for at kunne komme i  

 betragtning.
Ansøgningen skal indeholde oplysning om CKR-dyrenummer på hver  

 af de omhandlede handyr.
 Stk. 3.  Forkert angivelse af CKR-dyrenummer i  

 ansøgningen medfører fortabelse af præmie for samtlige dyr omfattet af denne.
 Stk. 4.  Præmien udbetales af EF-direktoratet, der  

 tillige forestår inddrivelse af uberettiget udbetalt præmie helt eller  

 delvis.
 § 4.  Kontrollen med ordningens overholdelse varetages  

 af EF-direktoratet og institutioner, som Landbrugsministeriet bemyndiger  

 hertil.
 Stk. 2.  Kontrollen med det opgivne antal  

 præmieberettigede handyr og mærkningen af disse foretages som  

 stikprøvekontrol af Statskontrolen med Mejeriprodukter og Æg m.m.
§ 5.  Det påhviler producenten at opbevare  

 forretningsbøger, regnskaber, korrespondance m.v. i det omfang, det er  

 nødvendigt for at føre kontrol med ordningen.
Herunder skal producenten ved  

 faktura eller lignende kunne dokumentere, hvornår eventuelt salg af  

 præmieberettigede dyr har fundet sted.
 Stk. 2.  Det i stk. 1 nævnte materiale skal opbevares i  

 mindst 5 år.
 Stk. 3.  Producenten skal yde den for kontrollens  

 udøvelse nødvendige bistand, herunder ved identifikation af øremærkede dyr.
 Stk. 4.  Ved kontrolbesøg skal producenten foranledige,  

 at de i § 2, stk. 2, omhandlede handyr bindes med grime, således at  

 kontrollen uhindret kan aflæse CKR-dyrenummeret.
 § 6.  Overtrædelse af §§ 2 og 5 straffes med bøde,  

 medmindre højere straf er forskyldt i henhold til § 16 i lov om  

 administration af Det europæiske økonomiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 731 af  

 13. november 1987.
 § 7.  Denne bekendtgørelse har virkning fra den 1.  

 januar 1989.
 Stk. 2.  Bekendtgørelse nr. 262 af 12. maj 1987 om  

 ydelse af en særlig præmie til oksekødsproducenter ophæves.
