Skattemæssigt hjemsted, USA Det var oplyst, at A forventede at rejse til USA i begyndelsen af august  

 1995 sammen med sin ægtefælle og parrets to børn på  

 14 og 16 år.
A forventer at have bopæl i USA med sin familie fra  

 august 1995 og i hvert fald frem til begyndelsen af 1997, eventuelt helt frem  

 til 1998.
Under opholdet i USA vil A være ansat af det amerikanske selskab B,  

 som er et datterselskab af det danske selskab C.
Det forventes endvidere, at  

 A i forbindelse med arbejdet for B vil opholde sig i Danmark ca. 5 dage pr.  

 måned, hvilket bl.a. skyldes, at bestyrelsesformanden i B bor i  

 Danmark.
 Den fulde skattepligt til Danmark efter kildeskattelovens § 1 opretholdes  

 under opholdet i USA, idet bopælen i Danmark bevares.
Det var det pågældende advokatfirmas opfattelse, at USA vil  

 få status som domicilland på fraflytningstidspunktet.
Efter fast  

 praksis fortolkes dobbeltbeskatningsoverenskomsten uden bestemmelser om  

 dobbeltdomicil i overensstemmelse med artikel 4 i OECD's modeloverenskomst,  

 hvilket også gælder for dobbeltbeskatningsoverenskomsten med USA.  

 Advokatfirmaet henviste i denne forbindelse til Ligningsvejledningen 1994,  

 D.E. (side 263 vedrørende dobbeltbeskatningsoverenskomstens artikel  

 15).
Advokatfirmaet anførte endvidere, at A i den omhandlede periode  

 ville have en fast bolig til sin rådighed både i USA og i  

 Danmark.
Da der er tale om et arbejdsophold i USA, og da A's nærmeste  

 familie flytter med til USA, vil centrum for A's livsinteresser være i  

 USA.
Hertil kommer, at såvel A som ægtefælle og børn  

 i langt den overvejende del af perioden vil opholde sig i USA.
 Advokatfirmaet anførte i denne forbindelse, at ud over A's ophold i  

 Danmark ca. 5 dage pr. måned ville der formentlig kunne blive tale om  

 kortvarige ferieophold i Danmark for hele familien.
Dobbeltbeskatningsoverenskomsten mellem Danmark og USA indeholder ingen  

 bestemmelser vedrørende fastsættelse af skattemæssigt  

 hjemsted.
Efter praksis fortolkes dobbeltbeskatningsoverenskomsten i denne  

 relation i overensstemmelse med principperne i artikel 4 i OECD's model  

 konvention.
Som en følge heraf kan Danmark, hvis USA må anses for  

 bopælsland i dobbeltbeskatningsoverenskomstens forstand, alene beskatte  

 sådanne indtægter, som Danmark som kildeland har  

 beskatningsretten til.
Efter kildeskattelovens § 1, stk. 2, som ændret  

 ved lov nr. 312 af 17. maj 1995, kan en person, som efter bestemmelserne i en  

 dobbeltbeskatningsoverenskomst anses for hjemmehørende i udlandet,  

 Grønland eller Færøerne, fra og med indkomståret  

 1995 kun fratrække udgifter, der vedrører indtægter, som  

 Danmark efter dobbeltbeskatningsoverenskomsten kan beskatte.
Efter det oplyste fandt Ligningsrådet, at det måtte  

 lægges til grund, at A i perioden fra august 1995 og i hvert fald frem  

 til begyndelsen af 1997 vil have en fast bolig til sin rådighed  

 både i USA og i Danmark.
Da der er tale om et arbejdsophold i USA, og  

 da A's nærmeste familie flytter med til USA, fandt Ligningsrådet  

 endvidere, at det måtte lægges til grund, at centrum for A's  

 livsinteresser i den omhandlede periode vil være i USA.
Når der  

 yderligere hensås til, at såvel A som hans ægtefælle  

 og børn i langt den overvejende del af perioden vil opholde sig i USA,  

 kunne Ligningsrådet tiltræde advokatfirmaets opfattelse,  

 hvorefter A i den omhandlede periode efter dobbeltbeskatningsoverenskomsten  

 mellem Danmark og USA må anses for hjemmehørende i USA.
