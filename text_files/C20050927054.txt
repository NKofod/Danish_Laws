Orientering  

 om ændring af lov om en aktiv beskæftigelsesindsats  L 128 Folketinget har den 19. maj 2005 vedtaget Lov om  

 ændring af lov om en aktiv beskæftigelsesindsats (Forlængelse af mulighed for  

 1-årige tilbud om vejledning og opkvalificering i første ledighedsperiode).
 Lovændringen træder i kraft den 1. juli 2005 og kan ses  

 på Arbejdsmarkedsstyrelsens hjemmeside eller Folketingets Hjemmeside.
Ændringen angår § 133, stk. 5, i lov om en aktiv  

 beskæftigelsesindsats.
Med ændringen forlænges muligheden for at give tilbud  

 om  

 vejledning og opkvalificering ud over 6 uger i første ledighedsperiode,  

 således  

 at der frem til 1. januar 2006  

 kan gives tilbud om vejledning og  

 opkvalificering af op til 1 års varighed.
Efterfølgende vil § 196, stk. 3, i bekendtgørelse om en  

 aktiv beskæftigelsesindsats blive ajourført, således at forlængelsen også vil  

 fremgå heraf.
Selvom ajourføring endnu ikke er sket, træder forlængelsen  

 naturligvis  

 i kraft den 1. juli 2005, som anført i lovændringen.
Af bemærkningerne til lovforslaget fremgår det, at af  

 de 50 mio. kr., der i 2. halvår 2005 bliver afsat til den udvidede indsats,  

 reserveres 15 mio. kr. til Nordjylland.
De resterende midler fordeles mellem  

 de  

 øvrige AF-regioner efter en objektiv fordeling baseret på regionens andel af  

 den  

 kortvarige ledighed.
