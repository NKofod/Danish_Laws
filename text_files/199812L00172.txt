Fremsat den 3. februar 1999 af arbejdsministeren (Ove  

 Hygum) Forslag til Lov om ændring af lov om retsforholdet  

 mellem arbejdsgivere og funktionærer (Fuld løn til gravide funktionærer under  

 sygdom, konkurrence- og kundeklausuler) § 1 I lov om retsforholdet mellem arbejdsgivere og funktionærer, jf.  

 lovbekendtgørelse nr. 642 af 28. juni 1996, foretages følgende  

 ændringer:
 1. § 7 affattes således:
» Stk. 2. Funktionæren har ret til halv løn under  

 fravær på grund af graviditet og barsel fra barselsorlovens  

 påbegyndelse, jf. stk. 1, til 14 uger efter fødslen.
 Stk. 3. Funktionæren har ret til fuld løn, hvis  

 hun bliver uarbejdsdygtig på grund af graviditet af de grunde, der er  

 nævnt i lov om dagpenge ved sygdom eller fødsel § 12,  

 stk. 2 og 3, nr. 1 og 2, i perioden fra graviditetens indtræden  

 til barselsorlovens påbegyndelse, jf. stk. 1. § 5,  

 stk. 4, finder tilsvarende anvendelse.
Stk. 4. Hvis arbejdsgiveren opsiger funktionæren inden  

 barselsorlovens påbegyndelse eller i den i stk. 2 nævnte  

 periode, har hun ret til fuld løn i opsigelsesperioden.
Hvis  

 funktionæren bliver afskediget i den i stk. 2 nævnte  

 periode, har hun ret til fuld løn fra barselsorlovens  

 påbegyndelse.« 2. § 18 affattes således:
» Stk. 2. En arbejdsgiver kan opsige en aftale som nævnt i  

 stk. 1. Dette skal ske med 1 måneds varsel til udløbet af  

 en måned.
Funktionæren har dog krav på det i stk. 1,  

 5. pkt., nævnte engangsbeløb ved fratrædelsen på  

 betingelse af, at fratrædelsen sker inden 6 måneder, efter at  

 arbejdsgiveren har opsagt aftalen, og fratrædelsen skyldes grunde, der  

 ville have gjort arbejdsgiveren berettiget til at gøre aftalen  

 gældende.
Stk. 3. Såfremt funktionæren får andet  

 passende arbejde, kan lønnen fra dette arbejde modregnes i  

 funktionærens krav på kompensation efter stk. 1 for tiden  

 efter ansættelsen.
Det gælder dog ikke det i stk. 1, 5.  

 pkt., og stk. 2, 3. pkt., nævnte engangsbeløb.
Ved passende  

 arbejde forstås arbejde inden for funktionærens faglige  

 område, som funktionæren er uddannet inden for eller har haft  

 beskæftigelse inden for.
 Stk. 4. Hvis funktionæren har været  

 beskæftiget i 3 måneder eller derunder hos sin arbejdsgiver, kan  

 en aftale efter stk. 1 ikke gøres gældende, og der skal  

 ikke betales kompensation efter stk. 1. Hvis funktionæren har  

 været beskæftiget i mere end 3 måneder men højst 6  

 måneder hos arbejdsgiveren, kan aftalen ikke gøres  

 gældende i længere end 6 måneder efter  

 fratrædelsen.
Stk. 5. Stk. 1, 3. - 7. pkt., og stk. 2 - 4 finder  

 ikke anvendelse, hvis der ved kollektiv overenskomst, indgået efter den  

 1. april 1999, er fastsat regler om indholdet af og vilkår for  

 indgåelse af de aftaler, der er nævnt i stk. 1.« 3. Efter § 18 indsættes:
» Stk. 2. Hvis en forpligtelse som nævnt i  

 stk. 1 gælder længere end 12 måneder efter  

 fratrædelsen, har funktionæren krav på kompensation for  

 tiden efter udløbet af de 12 måneder, medmindre  

 funktionæren har krav på kompensation i medfør af  

 § 18. Kompensationen skal pr. måned udgøre mindst 50 pct.  

 af lønnen på fratrædelsestidspunktet, og skal udbetales  

 månedsvis i den resterende del af den periode, forpligtelsen  

 gælder.
Stk. 3. Hvis funktionæren har andet passende  

 arbejde, nedsættes kompensationen for de pågældende  

 måneder til det halve.
Retten til kompensation bortfalder, hvis  

 arbejdsgiveren berettiget har bortvist funktionæren.
 Stk. 4. En arbejdsgiver kan opsige en aftale, som nævnt  

 i stk. 2, med en måneds varsel til udløbet af en  

 måned.
Stk. 5. Stk. 1-3 finder ikke anvendelse, hvis der  

 ved kollektiv overenskomst, indgået efter den 1. april 1999, er fastsat  

 regler om indholdet af og vilkår for indgåelse af de aftaler, der  

 er nævnt i stk. 1. « § 2 Loven træder i kraft dagen efter bekendtgørelsen i  

 Lovtidende, § 1, nr. 2 og 3, dog først den 1. april 1999.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger Det foreslås, at der gennemføres  

 ændringer af funktionærloven på følgende  

 områder:
 Ret til fuld løn til kvindelige funktionærer, der bliver  

 uarbejdsdygtige på grund af graviditet.
 Ændring af funktionærlovens § 18 om  

 konkurrenceklausuler, samt indsættelse af § 18 a, der indeholder  

 en regulering af kundeklausuler.
Fuld løn til kvindelige funktionærer, der bliver  

 uarbejdsdygtige på grund af graviditet Efter de gældende regler skal arbejdsgiveren i  

 tilfælde af en funktionærs graviditet, betale halv løn i  

 indtil 5 måneder i tiden fra uarbejdsdygtighedens indtræden, dog  

 tidligst 3 måneder før forventet fødsel og højst 3  

 måneder efter fødslen.
Arbejdsgiveren skal endvidere betale  

 hende halv løn, hvis arbejdsgiveren skønner, at hendes  

 arbejdskraft ikke kan anvendes og derfor hjemsender hende.
Forslaget er foranlediget af EF-domstolens dom af 19.  

 november 1998 i funktionærlovssagen (Høj Pedersen C-66/96) om  

 retten til løn for funktionærer, der bliver uarbejdsdygtige  

 på grund af et graviditetsbetinget sygeligt forhold.
På baggrund  

 af 4 konkrete sager forelagde Sø- og Handelsretten en række  

 spørgsmål for EF-domstolen til præjudiciel  

 afgørelse.
Domstolen blev bedt om at tage stilling til, om det er i  

 overensstemmelse med EU-retten, at kvindelige funktionærer ikke har ret  

 til fuld løn ved fravær begrundet i uarbejdsdygtighed som følge af et  

 graviditetsbetinget sygeligt forhold, ved fravær begrundet i almindelige graviditetsgener i en  

 normalt forløbende graviditet, hvor der ikke er tale om  

 uarbejdsdygtighed, og ved fravær, der alene skyldes, at arbejdsgiveren på grund  

 af graviditeten ikke skønner at kunne anvende kvindens  

 arbejdskraft, når arbejdsgiveren i øvrigt har pligt til at betale fuld  

 løn under sygdom.
 EF-Domstolen fandt, at før barselsorloven  

 påbegyndes, har kvinder, der er fraværende på grund af  

 uarbejdsdygtighed som følge af et graviditetsbetinget sygeligt  

 forhold, ret til den samme ydelse under fraværet på samme  

 måde, som hvis uarbejdsdygtigheden ikke var begrundet i graviditeten.  

 EF-Domstolen fandt endvidere, at en arbejdsgiver ikke har ret til at  

 hjemsende en kvindelig gravid funktionær, der ikke er uarbejdsdygtig,  

 alene fordi arbejdsgiveren ikke mener at kunne beskæftige hende.  

 EF-Domstolen fandt endelig, at hvis fraværet ikke er begrundet i  

 uarbejdsdygtighed er EU-retten ikke til hinder for en bestemmelse om, at  

 kvinden ikke har ret til løn.
 Funktionærlovens regler om arbejdsgiverens  

 lønforpligtelse ved funktionærens uarbejdsdygtighed under  

 graviditet og barsel og arbejdsgiverens mulighed for at hjemsende  

 funktionæren, foreslås ændret i overensstemmelse  

 hermed.
Bestemmelsen om halv løn til gravide ved  

 uarbejdsdygtighed er oprindeligt indført i funktionærloven fra  

 1948, og således fra tiden før indførelsen af  

 ligebehandlingsloven.
Oprindeligt har bestemmelsen ydet kvindelige  

 funktionærer en klar beskyttelse, idet bestemmelsen ud over at regulere  

 ansættelsesforholdet under fravær på grund af graviditet og  

 barsel, har givet funktionæren ret til en ydelse under  

 fraværet.
Der har derfor ikke været en direkte  

 sammenhæng mellem den periode, hvor kvinden efter ligebehandlingsloven  

 har haft ret til barselsorlov og funktionærlovens regler om  

 arbejdsgiverens forpligtelse ved funktionærens uarbejdsdygtighed.
Det  

 foreslås, at retten til den halve løn fastholdes for den  

 periode, hvor kvinden er gået på barselsorlov.
 For at skabe sammenhæng til reglerne i  

 ligebehandlingsloven foreslås perioden med ret til halv løn at  

 strække sig fra 4 uger før forventet fødsel til 14 uger  

 efter fødslen, hvor moderen har ret til fravær på grund af  

 graviditet og barsel.
 På samme måde stammer reglen om  

 arbejdsgiverens hjemsendelse af funktionæren fra 1948, og blev  

 ligeledes opfattet som en beskyttelse af den gravide, fordi hun kunne  

 hjemsendes med halv løn, som alternativ til afskedigelse eller ingen  

 løn, som var tilfældet for kvinder, der ikke var  

 funktionærer.
I forbindelse med gennemførelsen af  

 ligebehandlingsdirektivet i dansk ret, blev en række regler, herunder  

 funktionærlovens § 7, stk. 1, ændret, således at  

 arbejdsgiveren ikke havde ret til at afskedige funktionæren.
Af  

 bemærkningerne til lovforslaget fremgik det, at § 7, stk. 2,  

 om halv løn og hjemsendelse blev opretholdt, da bestemmelsen  

 vedrører den kvindelige funktionærs adgang til fravær i  

 forbindelse med graviditet og fødsel, hvilket ikke var omfattet af  

 ligebehandlingsdirektivet, eller det samtidigt fremsatte forslag til  

 ligebehandlingslov.
Forslaget om konkurrence- og kundeklausuler De eksisterende regler om konkurrencebegrænsende  

 aftaler mellem virksomheder og ansatte findes i aftalelovens §§ 36 og 38  

 og funktionærlovens § 18.
 Efter aftalelovens § 38, stk. 1, er en  

 konkurrencebegrænsende aftale ikke bindende, for så vidt den  

 går videre end påkrævet for at værne mod konkurrence  

 eller på urimelig måde indskrænker den forpligtedes adgang  

 til erhverv.
Denne regel gælder generelt for alle  

 konkurrencebegrænsende aftaler, fx også aftaler mellem to  

 selvstændige samarbejdspartnere.
Herudover gælder der efter  

 aftalelovens § 38, stk. 2, en særregel for ansatte, hvorefter  

 den konkurrencebegrænsende aftale ikke kan gøres gældende  

 af arbejdsgiveren, hvis den ansatte opsiges eller afskediges uden at have  

 givet rimelig anledning dertil, eller den ansatte selv fratræder sin  

 stilling, og arbejdsgiverens undladelse af at opfylde sine forpligtelser har  

 givet den ansatte gyldig grund dertil.
Aftalelovens § 36 - den  

 såkaldte generalklausul - har i forhold til særreglen om  

 konkurrencebegrænsende aftaler i § 38 særligt betydning ved  

 bedømmelsen af rimeligheden af en eventuel aftale om, at den  

 forpligtede skal betale en vis bod i tilfælde af overtrædelse af  

 konkurrenceforbudet.
Funktionærlovens § 18 indeholder i forhold  

 til aftaleloven nogle yderligere betingelser, der skal være opfyldt,  

 for at en konkurrencebegrænsende aftale gyldigt kan indgås mellem  

 en funktionær og dennes arbejdsgiver.
En konkurrenceklausul kan  

 således som udgangspunkt kun med retsvirkning indgås af  

 særligt betroede funktionærer, og hvis den skal gælde mere  

 end 1 år fra fratrædelsesdagen, skal funktionæren modtage  

 et rimeligt vederlag for indskrænkningen i vedkommendes adgang til  

 erhverv.
Ud over aftalelovens og funktionærlovens regler indeholder  

 markedsføringslovens § 10, stk. 2, en regel om  

 erhvervshemmeligheder, som også har betydning for retsstillingen mellem  

 arbejdsgivere og funktionærer efter funktionærens  

 fratræden, idet bestemmelsen på et afgrænset felt  

 begrænser funktionærens muligheder for at drive erhverv.
Efter  

 loven er der således pålagt tidligere ansatte (og  

 samarbejdspartnere m.v.) et strafbelagt forbud mod i 3 år efter  

 ansættelsens ophør ubeføjet at viderebringe eller benytte  

 erhvervshemmeligheder, de har fået kendskab til eller rådighed  

 over under ansættelsen.
 Aftalelovens § 38 stammer fra 1917 og blev  

 ændret i 1975, mens reglen i funktionærloven blev indsat i 1964.  

 På baggrund af den teknologiske udvikling og udviklingen på  

 arbejdsmarkedet, er der behov for at justere de gældende regler.
Aftalelovens § 38 og domspraksis til fortolkning af  

 bestemmelsen er udtryk for en balance mellem to modsatrettede hensyn.  

 På den ene side har den ansatte en stor interesse i at kunne skifte til  

 et andet job inden for sin hidtidige branche for at kunne få et  

 økonomisk udbytte af sine kvalifikationer og for at opnå faglig  

 og personlig tilfredsstillelse.
På den anden side har virksomhederne en  

 interesse i, at den konkurrenceevne, de har opnået gennem investering  

 af personalemæssige ressourcer, ikke undermineres ved at tidligere  

 ansatte stiller deres særlige viden til rådighed for  

 konkurrerende virksomheder.
Samfundsøkonomisk er begge hensyn  

 anerkendelsesværdige.
Det første hensyn fordi der er  

 samfundsmæssige interesser i mobilitet på arbejdsmarkedet og en  

 effektiv udnyttelse af investeringerne i uddannelse m.v., ligesom samfundet  

 gerne vil fremme etableringen af nye virksomheder.
Det andet hensyn fordi  

 virksomhederne bør kunne høste frugterne af deres  

 udviklingstiltag, hvilket bl.a. er anerkendt ved de lovbestemte  

 enerettigheder, fx patenter.
Den stadigt stigende specialisering og tekniske udvikling  

 medfører, at virksomhederne får en større interesse i at  

 sikre deres tekniske forspring og investerede ressourcer.
Samtidig  

 skærpes konkurrencesituationen mellem virksomhederne, og det er derfor  

 en større fristelse for virksomhederne at forsøge at holde  

 på velkvalificerede medarbejdere.
Begge hensyn kan varetages ved at  

 pålægge medarbejderne en konkurrenceklausul.
Den teknologiske  

 udvikling medfører endvidere nem adgang til informationsudveksling  

 internt i virksomhederne, og sammenholdt med indførelsen af moderne  

 ledelsesprincipper, der bygger på flade organisationsstrukturer og  

 inddragelse af medarbejdere på alle niveauer, har det medført,  

 at en større del af funktionærerne i dag må anses som  

 særligt betroede i funktionærlovens forstand, end det kunne  

 forudses i 1964.
Som nævnt er de gældende regler udtryk for en  

 balance mellem modstående hensyn, og det er den overvejende opfattelse  

 i den ansættelsesretlige litteratur, at domstolene administrerer denne  

 balance på en rimelig måde.
Domstolene kan således  

 tilsidesætte en konkurrenceklausul i det omfang, den findes at  

 være for vidtgående.
Reglerne lider imidlertid af den svaghed, at  

 det for den enkelte forpligtede kan være svært at vurdere,  

 hvilket resultat domstolene vil komme til.
Endvidere vil en  

 domstolsafgørelse som oftest først foreligge efter  

 udløbet af aftalen, hvor det vil være betydningsløst, om  

 funktionæren vinder sagen, da der kun helt undtagelsesvist vil  

 være grundlag for, at arbejdsgiveren ifalder et erstatningsansvar for  

 have pålagt en for vidtgående konkurrenceklausul.
Dette bevirker,  

 at tidligere ansatte ikke rejser en sag om tilsidesættelse af  

 klausuler, selv om de måtte føle, at de for at få et job  

 har tiltrådt en konkurrenceklausul, som de ikke kunne overskue  

 konsekvenserne af.
 Den ovenfor beskrevne udvikling og reglernes udformning  

 giver grundlag for at antage, at et stigende antal funktionærer  

 pålægges konkurrenceklausuler, herunder klausuler, der ville  

 kunne tilsidesættes i medfør af aftaleloven, fordi klausulerne  

 er udformet bredt uden nærmere overvejelse over, om klausulen evt.  

 kunne begrænses til et bestemt område, bestemte produkter m.v.  

 Denne antagelse bestyrkes af undersøgelser, som er foretaget af  

 lønmodtagerorganisationer, ligesom debatten vidner om, at  

 konkurrenceklausuler er et stigende problem, ikke kun for  

 lønmodtagere, men også for virksomheder, der ikke kan rekruttere  

 kvalificeret arbejdskraft.
Denne tendens modvirker mobiliteten på  

 arbejdsmarkedet og er derfor også i vidt omfang til skade for  

 virksomhederne selv.
Endvidere har pålæggelsen af en  

 konkurrenceklausul store personlige og faglige følger for de  

 forpligtede.
Den teknologiske udvikling og stigende specialisering  

 medfører således ikke blot, at virksomhederne har større  

 behov for at holde på medarbejderne, men også at det er endnu  

 vigtigere for arbejdstagere at vedligeholde og udbygge deres faglige  

 kvalifikationer.
 Regeringen finder på den baggrund, at der er behov  

 for at begrænse udbredelsen af konkurrenceklausuler.
Da det må anerkendes, at virksomhederne i visse  

 situationer kan have behov for at pålægge en konkurrenceklausul,  

 selv om markedsføringsloven beskytter mod videregivelse af  

 erhvervshemmeligheder, vil det imidlertid ikke være  

 hensigtsmæssigt at indføre et generelt forbud mod  

 konkurrenceklausuler.
Ud fra rimelighedsbetragtninger foreslås der dog  

 særregler for ansættelsesforhold af kort varighed.
 Arbejdsministereriet har på den baggrund ikke fundet  

 grundlag for at ændre i funktionærlovens henvisning til  

 aftalelovens § 38. Det vil endvidere være vanskeligt nærmere  

 at præcisere begrebet særligt betroet i  

 funktionærloven.
Der foreslås derfor i stedet en  

 adfærdsregulering, hvorefter arbejdsgiveren tilskyndes til at overveje  

 fordele og ulemper ved en klausul i hvert enkelt tilfælde.
Mere bestemt  

 foreslås det at ændre funktionærlovens regel om, at der  

 først skal betales rimeligt vederlag, hvis forpligtelsen er af over 1  

 års varighed, til en regel om, at der i alle tilfælde skal gives  

 funktionæren en kompensation på mindst 50 pct. af den tidligere  

 løn, også selv om klausulen har en løbetid på under  

 1 år.
Når det ikke længere vil være omkostningsfrit  

 for virksomhederne at pålægge klausuler under 1 år, og  

 når klausuler over 1 år i de fleste tilfælde må  

 antages at være dyrere end efter de gældende regler -  

 afhængigt af hvad et »rimeligt vederlag« er - tilskyndes arbejdsgiveren  

 i hvert enkelt tilfælde til at overveje, om det er nødvendigt at  

 pålægge en konkurrenceklausul.
 I de tilfælde, hvor en klausul måtte blive  

 pålagt, sikrer forslaget således herudover, at den forpligtede, i  

 perioden hvor adgangen til erhverv er begrænset, får et  

 væsentligt bidrag til forsørgelsen.
Da hovedformålet med forslaget er at sikre mobilitet  

 på arbejdsmarkedet, foreslås der endvidere en regel om, at der i  

 kompensationen sker fradrag for løn, som funktionæren tjener ved  

 andet passende arbejde i den periode, klausulen gælder.
Selv om det  

 måtte være nødvendigt at pålægge en klausul,  

 tilskyndes virksomhederne herved til at udforme klausulen så  

 begrænset smalt at det vil være muligt for funktionæren at  

 finde passende arbejde uden for det klausulbelagte område.
I disse  

 situationer har den tidligere ansatte i øvrigt pligt til ud fra  

 almindelige tabsbegrænsningsprincipper at søge andet passende  

 arbejde for derved at søge den tidligere arbejdsgivers tab  

 begrænset.
Ligeledes for at fremme mobiliteten foreslås det, at  

 adgangen til at opsige konkurrenceklausuler gøres nem.
Da  

 funktionæren kan have indrettet sin adfærd efter, at klausulen  

 gælder, foreslås det dog samtidig, at funktionæren har et  

 ubetinget krav på kompensationen for de første 3 måneder  

 (minimumskompensation).
 Da arbejdsmarkedets parter bør have mulighed for at  

 tage højde for specielle forhold inden for de enkelte  

 overenskomstområder, foreslås det, at funktionærlovens  

 regler ikke finder anvendelse i det omfang, der ved kollektiv overenskomst  

 aftales bestemmelser om konkurrenceklausuler.
Ved siden af konkurrenceklausuler eksisterer der  

 også de såkaldte »kunde-, patient- eller revisorklausuler
«.
Disse  

 går typisk ud på, at funktionæren efter sin fratræden  

 ikke må betjene den tidligere arbejdsgivers kunder m.v.
Der er  

 altså ikke tale om, at funktionæren ikke må drive  

 konkurrerende virksomhed, det skal blot være overfor nye kunder.  

 Kundeklausuler er i de fleste tilfælde en helt naturlig og  

 nødvendig foranstaltning.
Et kundeforhold har ofte en personlig  

 karakter, der bygger på tillid mellem de berørte parter, og det  

 ville ofte være meget nemt for en tidligere funktionær, der fx  

 startede egen virksomhed, at dræne sin tidligere arbejdsplads for de  

 kunder, han havde haft forbindelse med.
En kundeklausul m.v. giver her den  

 tidligere arbejdsgiver en periode til at fastholde og (gen)opbygge forholdet  

 til kunden.
Kundeklausuler kan imidlertid blive så  

 vidtrækkende, at de i realiteten får samme virkning som  

 konkurrenceklausuler.
Det gælder fx, hvis der er tale om en stor  

 landsdækkende virksomhed, og kundeklausulen omfatter alle virksomhedens  

 kunder og dermed i realiteten afskærer lønmodtageren fra at  

 udøve sit erhverv.
Indenfor de liberale erhverv vil store virksomheder  

 ofte betjene sig af flere advokat- eller revisorfirmaer.
Også her kan  

 kundeklausuler væsentligt indskrænke den tidligere  

 funktionærs erhvervsmuligheder.
Kundeklausuler m.v. kan også  

 på anden måde gøres så brede, at de bliver  

 stærkt erhvervshæmmende for den pågældende.
Klausulen  

 vil ofte omfatte ikke blot de kunder, som funktionæren selv havde  

 betjent, men alle virksomhedens kunder.
Klausulen kan også i tid  

 være meget vidtrækkende, sådan at funktionæren fx i  

 al fremtid ikke må have nogen erhvervsmæssig kontakt med de  

 pågældende.
Dette kan på et tidspunkt blive et problem  

 også for kunderne, som vil opleve, at der er færre og færre  

 steder, hvor de kan blive betjent, fordi der er ansat en tidligere  

 funktionær fra fx deres nuværende revisionskontor.
Endelig er det  

 et problem for funktionæren, at det nogle gange simpelt hen er  

 svært at vide, hvem kundeklausulen omfatter.
Det hænger sammen  

 med, at kundelister jo er meget værdifulde, ikke mindst for  

 konkurrenterne, og derfor meget fortrolige.
Alligevel må der også  

 på dette område findes en balance mellem dette hensyn og så  

 hensynet til, at funktionæren har et rimeligt krav på  

 præcist at kende sine forpligtelser.
 Der påtænkes ikke nogen ændring i den  

 afgrænsning mellem på den ene side konkurrenceklausuler og  

 på den anden side kundeklausuler, der har fundet sted ved domstolenes  

 fortolkning af spørgsmålet.
Der er grund til at tro, at kundeklausuler allerede i dag  

 i et vist omfang træder i stedet for konkurrenceklausuler, og denne  

 tendens vil selvfølgelig blive mere udtalt, hvis det nu bliver mindre  

 fordelagtigt for den tidligere arbejdsgiver at indgå  

 konkurrenceklausuler i det hele taget.
Derfor foreslås der nu  

 også en lovregulering af kundeklausuler.
 Kundeklausuler er idag alene reguleret af aftalelovens  

 § 36 og ikke af aftalelovens § 38. De kan tilsidesættes, hvis det  

 vil være urimeligt at gøre dem gældende, men også  

 her gælder, at en domstolsprøvelse som oftest kun vil have  

 teoretisk interesse p.g.a. den lange behandlingstid, og at det i  

 øvrigt på forhånd er så usikkert, om en klausul vil  

 kunne tilsidesættes, at funktionæren sjældent vil turde  

 løbe risikoen.
Den regulering, der foreslås for kundeklausuler, er  

 mindre vidtgående end for konkurrenceklausuler.
Det skyldes, at  

 kundeklausuler normalt er mindre indgribende overfor funktionæren og  

 samtidig mere nødvendige for virksomheden.
Der foreslås for det første en definition af,  

 hvad en kundeklausul er, og nogle betingelser for at den kan gøres  

 gældende.
For det andet foreslås det, at der skal betales en  

 kompensation, hvis klausulen løber i mere end 1 år.
Begrundelsen  

 for det sidste er, at 1 år skønnes at være  

 tilstrækkeligt til, at den tidligere arbejdsgiver kan fastholde kunden.  

 Hvis klausulen skal løbe længere end det, er der reelt tale om  

 et forsøg på konkurrencebegrænsning, og så  

 bør der ydes kompensation efter lignende regler som for  

 konkurrenceklausuler.
Særligt på 2 punkter foreslås der andre  

 regler end, hvad der er foreslået for konkurrenceklausuler.
For det  

 første skal det ikke som for konkurrenceklausuler være en  

 betingelse for at gøre klausulen gældende, at  

 lønmodtageren selv har sagt sin stilling op eller er blevet opsagt af  

 grunde, der kan tilregnes den pågældende.
En kundeklausul kan  

 gøres gældende i alle tilfælde af arbejdsophør.  

 Beskyttelseshensynet overfor arbejdsgiveren vurderes som så vigtigt, at  

 klausulen også skal gælde ved arbejdsgiverens opsigelse.
For det  

 andet foreslås der ikke modregning i kompensationen for enhver anden  

 indtægt, som funktionæren måtte opnå ved andet  

 passende arbejde.
Kundeklausuler vil normalt netop ikke føre til, at  

 funktionæren er afskåret fra andet passende arbejde, men  

 alligevel bør arbejdsgiveren ved økonomiske midler tilskyndes  

 til ikke at udstrække kundeklausuler ud over 1 år.
På den  

 baggrund foreslås det, at kompensationen som udgangspunkt bliver af  

 samme størrelse som ved konkurrenceklausuler, nemlig 50 pct. af  

 lønnen, men hvis funktionæren har andet passende arbejde  

 nedsættes kompensationen til 25 pct.
Økonomiske og administrative konsekvenser for det offentlige Forslaget om fuld løn under graviditetsbetinget  

 fravær skønnes ikke at have økonomiske konsekvenser for  

 staten, kommuner eller amtskommuner.
Forslaget om ændring af funktionærlovens  

 § 18 og 18 a mv., skønnes at give en samfundsøkonomisk  

 gevinst i det omfang, det bidrager til forøget mobilitet på  

 arbejdsmarkedet.
Forslaget har ikke statsfinansielle konsekvenser eller  

 finansielle konsekvenser for kommunerne.
Forslaget har ikke administrative  

 konsekvenser.
 Økonomiske og administrative konsekvenser for erhvervslivet  

 mv.
Den foreslåede ændring af  

 funktionærlovens § 7 (fuld løn under sygdom), som  

 følge af EF-domstolens afgørelse skønnes at  

 medføre en udgift for de private arbejdsgivere på omkring 100  

 mill. kr.
Udgiften er beregnet på baggrund af en vægtet  

 aldersfordelt gennemsnitlig løn for kvindelige funktionærer.  

 Beregningen er desuden sket på baggrund af tal fra Danmarks Statistik  

 for antallet af afsluttede sager om førtidige graviditetsdagpenge.
 Der er taget højde for de perioder, hvor  

 funktionærer berørt af forslaget oppebærer  

 førtidige barselsdagpenge, og for den dagpengerefusion, som  

 arbejdsgiveren yderligere indtræder i retten til i forhold til de  

 nuværende regler.
 Forslaget skønnes ikke at have administrative  

 konsekvenser for erhvervslivet eller borgerne.
Den foreslåede ændring af  

 funktionærlovens § 18, og indførelsen af § 18 a, vil,  

 i det omfang virksomheder vælger at pålægge konkurrence- og  

 kundeklausuler, medføre meromkostninger, da det bliver dyrere for  

 virksomheder at pålægge klausuler i forhold til de minimumskrav,  

 der er fastsat i gældende ret.
Da der i øvrigt kun i meget  

 begrænset omfang ændres i de materielle betingelser, kan  

 virksomhederne stadig vælge at fastholde klausuler, hvor der  

 måtte være et konkurrencemæssigt behov herfor.
Forslaget  

 har derfor ikke andre konkurrencemæssige konsekvenser for de  

 virksomheder, der anvender konkurrence- og kundeklausuler.
Dog  

 indføres der særregler for korte ansættelser, som  

 virksomhederne må tage højde for ved valg af  

 ansættelsesform.
 Da formålet med den foreslåede regulering er  

 at begrænse anvendelsen af konkurrence- og kundeklausuler og dermed  

 bidrage til forøget mobilitet på arbejdsmarkedet, vil forslaget  

 bidrage til en forstærket konkurrenceposition for de virksomheder, der  

 har vanskeligt ved at rekruttere velkvalificerede medarbejdere.
 Forslaget medfører et mere fleksibelt arbejdsmarked  

 og må derfor alt i alt være en fordel for erhvervslivet.
I Tyskland findes der en lignende regulering som den  

 foreslåede, idet arbejdsgiveren her skal betale mindst 50 pct. af den  

 tidligere løn i den periode, forpligtelsen gælder.
Den tidligere  

 ansatte er endvidere forpligtet til at søge andet arbejde, og der er  

 regler om fradrag for indtægt fra andet arbejde, herunder arbejde den  

 tidligere ansatte ville have haft, hvis vedkommende loyalt havde søgt  

 nyt arbejde.
Forslaget skønnes ikke at have væsentlige  

 administrative konsekvenser.
Der skal udføres et mindre arbejde i  

 forbindelse med beregning og anvisning af kompensationen til de tidligere  

 medarbejdere, der skal have betaling for klausulen.
Forholdet til EU-retten F.s.v.a forslaget om ændring af § 7 (fuld løn  

 under sygdom) henvises til de almindelige bemærkninger.
 Den foreslåede ændring af reglerne om  

 konkurrenceklausuler mv. har ikke nogen EU-retlige aspekter.
Miljømæssige konsekvenser Ingen af forslagene har miljømæssige  

 konsekvenser.
Ligestillingsmæssige konsekvenser Den foreslåede ændring af  

 funktionærlovens § 7 (fuld løn under sygdom),  

 fremsættes som nævnt med udgangspunkt i EF-dommen og dermed  

 også af ligestillingsmæssige hensyn.
Forslaget vil således  

 ligestille kvinder, der bliver syge under graviditeten med deres kollegaer,  

 således at der gives fuld løn under sygdom på grund af  

 graviditet efter samme regler, som når der gives fuld løn under  

 sygdom af andre grunde.
Dette vil have betydning for disse kvinders  

 livsindkomst.
 Da konkurrence- og kundeklausuler er lige belastende i  

 alle typer af arbejdsforhold, skønnes forslaget ikke at have  

 ligestillingsmæssige konsekvenser.
Vurdering af konsekvenser af  

 lovforslag Positive konsekvenser/ mindreudgifter (hvis ja, angiv  

 omfang) Negative konsekvenser/ merudgifter (hvis ja, angiv omfang) Økonomiske konsekvenser for stat, kommuner og  

 amtskommuner ingen ingen Administrative konsekvenser for stat, kommuner og amtskommuner ingen § 7: der vil være en uge ekstra dagpengerefusion  

 til arbejdsgiverne Økonomiske konsekvenser for erhvervslivet § 7: I det omfang der ikke tidligere er blevet givet  

 løn til funktionæren, vil arbejdsgiveren have ret til refusion  

 fra kommunen § 7 skønnes at medføre en udgift på  

 ca. 100 mill. kr. for erhvervslivet i forhold til den nuværende  

 traktatstridige praksis.
 §§ 18-18 a: I det omfang virksomhederne vælger at  

 pålægge konkurrenceklausuler, vil der være yderligere  

 udgifter for erhvervslivet.
Administrative konsekvenser for erhvervslivet § 7: Der vil være flere situationer, hvor der nu  

 skal betales løn, hvor der ikke tidligere blev betalt noget, men  

 hovedparten af den påregnede administration vil dreje sig om at give  

 fuld løn i stedet for halv løn.
Miljømæssige konsekvenser ingen ingen Administrative konsekvenser for borgerne ingen ingen Forholdet til EU-retten Konkurrenceklausuler mv.: har ingen EU-retlige aspekter.  

 Forslaget om fuld løn til syge gravide er foranlediget af EF-dom af  

 19/11 1998, sag C 66/96.
Bemærkninger til de enkelte  

 bestemmelser Til § 1 Til nr. 1 Til § 7, stk. 1 Bestemmelsen i den gældende funktionærlovs  

 § 7, stk. 1, om funktionærens pligt til at varsle,  

 hvornår hun regner med at påbegynde sin barselsorlov, opretholdes  

 ved det foreslåede 1. punktum.
Efter ligebehandlingsloven har en kvindelig  

 lønmodtager således ret til fravær fra arbejdet på  

 grund af graviditet og barsel fra det tidspunkt, hvor der skønnes at  

 være 4 uger til fødslen.
Ligebehandlingslovens regler om  

 barselsorlov er begrundet i antagelsen om, at det på grund af  

 graviditetens fremskredne stadie er i denne periode, at kvinden i  

 almindelighed har behov for en særlig beskyttelse - her forstået  

 som retten til fravær.
Barselsorloven begynder for langt de fleste kvinder derfor  

 normalt 4 uger før forventet fødsel.
Retten til fravær  

 fra arbejdet er en ret, den kvindelige funktionær kan vælge ikke  

 at udnytte.
Barselsorlovens påbegyndelse afhænger derfor af det  

 konkrete varsel, som kvinden har givet sin arbejdsgiver.
 Det foreslås i 2. pkt. at supplere varslingspligten  

 med en regulering af det tidspunkt, hvor en barselsorlov må anses for  

 påbegyndt i tilfælde af, at funktionæren bliver  

 uarbejdsdygtig inde i 4 ugers perioden før fødslen og har  

 varslet at påbegynde barselsorlov på et senere tidspunkt end 4  

 uger før fødslen.
 Heraf følger, at hvis funktionæren bliver  

 uarbejdsdygtig på grund af graviditeten inde i 4 ugers perioden, og hun  

 ikke senere genoptager arbejdet inden fødslen, anses hun for at  

 være gået på barselsorlov fra det tidspunkt, hvor hun blev  

 uarbejdsdygtig på grund af graviditeten.
 Hvis hun derimod genoptager arbejdet inden fødslen,  

 anses hun ikke for at være gået på barsel før det  

 senere tidspunkt, hun har varslet at ville påbegynde sin barselsorlov.  

 Dette gælder uanset årsagen til uarbejdsdygtigheden og kvinden  

 vil i de tilfælde have krav på løn efter reglerne i  

 stk. 3.
Til § 7, stk. 2 I § 7, stk. 2 foreslås det, at den  

 periode, hvor en arbejdsgiver skal betale halv løn til en  

 funktionær, der er fraværende på grund af graviditet og  

 barsel, ændres således, at perioden går fra barselsorlovens  

 påbegyndelse, dog tidligst 4 uger før forventet fødsel,  

 jf. ligebehandlingslovens § 7, og til 14 uger efter fødslen.  

 Derved skabes der sammenhæng mellem funktionærlovens og  

 ligebehandlingslovens regler om barselsfravær.
 Retten til barselsfraværet er uafhængig af, om  

 kvinden anses for uarbejdsdygtig eller ej ligesom retten til den halve  

 løn også er uafhængig af, om man er uarbejdsdygtig eller  

 ej.
 Der ændres ikke ved det forhold, at kvinden, som har  

 barselsorlov efter ligebehandlingslovens regler ud over 14 uger efter  

 fødslen, ikke har ret til løn fra arbejdsgiveren under dette  

 fravær.
 Når funktionæren vender tilbage til arbejdet,  

 afbrydes barselsorloven og funktionæren indtræder i de  

 almindelige regler, der regulerer ansættelsesforholdet, herunder retten  

 til fuld løn under sygdom, jf. funktionærlovens § 5.
Til § 7, stk. 3 Det foreslås, at arbejdsgiveren er forpligtet til at  

 give den kvinde, som er uarbejdsdygtig på grund af graviditet, fuld  

 løn i lighed med den forpligtelse, arbejdsgiveren har efter § 5  

 under en funktionærs fravær på grund af sygdom.
 Arbejdsgiverens forpligtelse til at betale fuld løn  

 ændres til halv løn på det tidspunkt, hvor kvinden efter  

 stk. 1 anses for at være gået på barselsorlov og  

 derfor har ret til halv løn.
 For at skabe klarhed over den sammenhæng, der er  

 mellem funktionærens ret til fravær på grund af et  

 graviditetsbetinget sygeligt forhold og dagpengelovens regler om dagpenge  

 under graviditeten før 4 uger før forventet fødsel  

 (førtidige barselsdagpenge eller graviditetsdagpenge), foreslås  

 der en direkte henvisning til reglerne i dagpengelovens § 12.
Der er derefter ret til fuld løn, hvis  

 fraværet skyldes at graviditeten har et sygeligt forløb, der ved fortsat  

 beskæftigelse vil medføre risiko for kvindens helbred eller  

 fosteret, at arbejdets særlige karakter medfører risiko for  

 fosteret, at offentligt fastsatte bestemmelser forhindrer kvinden i at varetage  

 sit arbejde, og arbejdsgiveren ikke har tilbudt hende anden passende  

 beskæftigelse.
Hvis kvinden er delvist sygemeldt, gælder de samme  

 betingelser som ved sygdom efter funktionærlovens § 5. Det  

 betyder, at den funktionær, der er delvist sygemeldt, er forpligtet til  

 at arbejde på deltid, mens arbejdsgiveren på den anden side ikke  

 er forpligtet til at acceptere funktionærens arbejdskraft på  

 deltid.
Funktionæren må således tåle at kunne blive  

 sendt hjem, men arbejdsgiveren skal fortsat betale fuld løn.
 Uanset arbejdsgiveren betaler fuld løn under  

 kvindens uarbejdsdygtighed på grund af graviditeten, har arbejdsgiveren  

 fortsat ikke ret til at lade varigheden af denne uarbejdsdygtighed  

 indgå i et afskedigelsesgrundlag.
 Det foreslås endvidere i sidste punktum at henvise  

 til § 5, stk. 4, hvorefter arbejdsgiveren bl.a. under sygdom af  

 mere end 14 dages varighed har ret til at kræve nærmere  

 information om varigheden af funktionærens sygdom ved en  

 lægeerklæring.
 Der gælder således de samme krav til  

 dokumentation af graviditetsbetinget fravær før barselsorloven  

 som ved sygdom i almindelighed.
Til § 7, stk. 4 Det følger af ligebehandlingslovens regler, at en  

 arbejdsgiver ikke må afskedige en kvinde på grund af graviditet.  

 Forslaget har alene til formål at regulere arbejdsgiverens  

 lønmæssige forpligtelse ved opsigelse før eller efter  

 barselsorlovsperiodens påbegyndelse til 14 uger efter  

 fødslen.
 Med forslaget lovfæstes den gældende  

 retstilstand på baggrund af domspraksis.
Hvis kvinden bliver afskediget i perioden fra  

 barselsorlovens påbegyndelse og til 14 uger efter fødslen, har  

 arbejdsgiveren pligt til at give hende fuld løn indtil  

 opsigelsesperiodens udløb.
Dette gælder uanset  

 funktionæren ellers alene var berettiget til dagpenge, fordi  

 opsigelsesperioden løber til et senere tidspunkt end 14 uger efter  

 fødslen.
Arbejdsgiveren er ligeledes forpligtet til at give fuld  

 løn tilbage fra det tidspunkt, hvor funktionæren overgik til  

 halv løn, jf. stk. 2, selv om opsigelsen sker efter  

 påbegyndelsen af barselsorloven, hvor funktionæren overgik til  

 halv løn.
 Hvis kvinden bliver afskediget før 4 uger  

 før forventet fødsel, skal arbejdsgiveren ligeledes betale fuld  

 løn indtil opsigelsesperiodens udløb.
 Hvis kvinden bliver afskediget efter 14 uger efter  

 fødslen, hvor hun under den resterende barseslorlov ikke har ret til  

 løn fra arbejdsgiveren, har hun ikke ret til løn, før  

 hun genoptager arbejdet.
Til nr. 2 Til § 18, stk. 1 Den gældende lovs § 18, 1. og 2. pkt.  

 opretholdes.
Det betyder, at der er den samme adgang som i dag, hverken  

 videre eller snævrere, til at indgå aftaler bl.a. om, at  

 funktionæren ikke må drive egen virksomhed eller tage  

 ansættelse i en anden virksomhed (konkurrenceklausuler). Det er  

 endvidere i de samme tilfælde, at en konkurrenceklausul kan  

 gøres gældende, nemlig hvor funktionæren selv har sagt sin  

 stilling op, uden at opsigelsen kan tilregnes arbejdsgiveren, og hvor  

 arbejdsgiveren har opsagt eller bortvist funktionæren, fordi denne har  

 givet rimelig anledning dertil, herunder også opsigelse p.g.a. sygdom.  

 Opsigelse p.g.a. virksomhedens forhold, fx økonomiske grunde, kan  

 derimod ikke begrunde anvendelsen af en konkurrenceklausul, jf. aftalens §  

 38, stk. 2.
 Den gældende lovs 3. pkt., hvorefter en  

 konkurrenceklausul kun kan gøres gældende, hvis der betales et  

 rimeligt vederlag for den periode, forpligtelsen skulle gælde,  

 foreslås ophævet.
Det foreslås med 3. pkt., at der for fremtiden skal  

 betales en kompensation for alle konkurrenceklausuler, uanset deres varighed.  

 Der er tale om en kompensation for den indskrænkning i adgangen til  

 erhverv, som klausulen medfører, og som gør sig gældende  

 allerede under ansættelsen, fordi funktionæren er begrænset  

 i sine jobsøgningsmuligheder fra sin nuværende stilling.  

 Kompensationen foreslås fastsat til mindst 50 pct. af lønnen  

 på fratrædelsestidspunktet, jf. det foreslåede 4. punktum.  

 Lønnen opgøres efter de sædvanlige principper, som fx  

 anvendes i forbindelse med kravet om fuld løn under sygdom, jf.  

 funktionærlovens § 5, og som er kommet til udtryk i retspraksis  

 vedrørende størrelsen af fratrædelsesgodtgørelse  

 efter funktionærlovens § 2a.
Ved fastsættelsen af  

 beløbet er der taget hensyn til, at det ikke indebærer fradrag i  

 arbejdsløshedsdagpengene.
En meget stor del af lønmodtagerne  

 vil derfor kunne opretholde deres hidtidige indtægt, hvis de er  

 arbejdsløshedsforsikrede.
Der foreslås en udvidelse af det  

 gældende skriftlighedskrav til at gælde alle  

 konkurrenceklausuler.
Efter det foreslåede 5. punktum, falder  

 kompensationen   afhængigt af om forpligtelsen gælder i mere end  

 3 måneder   i 2 dele.
Kompensationen for de første 3  

 måneder er en minimumskompensation, som funktionæren altid har  

 krav på.
Den udbetales derfor på en gang ved fratrædelsen.  

 Resten af kompensationen udbetales månedsvis i den resterende del af  

 klausulens løbetid, d.v.s. 1. gang for den 4. måned efter  

 fratrædelsen.
Beløbet forfalder til betaling på samme  

 tidspunkt som lønnen sædvanligvis forfaldt til betaling under  

 ansættelsen.
Denne del af kompensationen kan bortfalde, hvis  

 arbejdsgiveren frafalder klausulen, eller hvis funktionæren får  

 andet passende arbejde, jf. bemærkningerne til stk. 2 og 3.
Kompensationen skal ydes efter fratrædelsen.
Der er  

 altså ikke længere som efter den gældende lov mulighed for  

 at yde den som et tillæg til lønnen under ansættelsen.  

 Begrundelsen herfor er først og fremmest, at kompensationen skal  

 afbøde de økonomiske problemer, der opstår i  

 klausulperioden.
Hvis den udbetales under ansættelsen, ville den  

 nærmest forværre dem.
Fratrædelse regnes som udgangspunkt som den fysiske  

 fratræden.
I visse situationer vil funktionæren imidlertid  

 faktisk fratræde før udløbet af opsigelsesperioden, fx i  

 tilfælde af fritstilling.
Det findes ikke rimeligt, at  

 funktionæren i denne situation skulle have krav på både  

 løn i opsigelsesperioden samt kompensation.
Derfor foreslås det  

 i 6. punktum, at fratrædelsestidspunket i sådanne tilfælde  

 regnes fra opsigelsesperiodens udløb.
Det foreslås ved 7. punktum, at funktionæren  

 mister retten til kompensation i de tilfælde, hvor vedkommende  

 berettiget er bortvist, dvs. i tilfælde af grov misligeholdelse af  

 ansættelsesforholdet.
I denne situation er funktionæren  

 altså bundet af klausulen, men har ikke krav på kompensation  

 herfor.
Til § 18, stk. 2 Det foreslås, at arbejdsgiveren som noget nyt kan  

 vælge at opsige en konkurrenceklausul, men at det af hensyn til  

 funktionærens forhold kun kan ske med en måneds varsel.  

 Funktionæren har, mens konkurrenceklausulen har været  

 gældende, indrettet sig på, at vedkommende ikke kunne søge  

 et hvilket som helst arbejde.
I tilfælde af, at arbejdsgiveren opsiger  

 aftalen og dermed frigøres for kompensationforpligtelsen, bør  

 funktionæren derfor have tid til at indrette sig på, at  

 vedkommende nu ikke længere er begrænset i sit erhvervsvalg.
 Efter de hidtidige regler var spørgsmålet om  

 opsigelse et aftalespørgsmål.
 Opsigelse af klausulen kan ske på et hvilket som  

 helst tidspunkt, såvel under som efter ansættelsen.
Arbejdsgiveren skal som hovedregel mindst betale  

 kompensationen på 50 pct. af lønnen for de første 3  

 måneder.
Hvis arbejdsgiveren frafalder klausulen under  

 ansættelsen, og der derefter går lang tid inden  

 funktionæren fratræder, har den begrænsende effekt af  

 klausulen været så ringe, at der ikke er grund til at udbetale  

 kompensationen ved fratrædelsen.
Af den grund foreslås det, at  

 minimumskompensationsbeløbet kun skal udbetales til  

 funktionæren, hvis fratrædelsen sker, inden der er gået 6  

 måneder, fordi funktionæren selv siger op - og dermed viser, at  

 vedkommende havde planer om at finde andet arbejde - eller fratræder,  

 fordi vedkommende bliver opsagt af grunde, der kan tilskrives vedkommende,  

 jf. bemærkninger til stk. 1, 1. punktum.
Til § 18, stk. 3 Der foreslås ret til at modregne, hvis  

 funktionæren får andet passende arbejde.
Efter gældende ret har der ikke været  

 modregningsret i det eventuelle »rimelige vederlag«, der skulle betales, hvis  

 klausulen skulle gælde mere end 1 år.
Men med afsæt i  

 almindelige, tabsbegrænsningsregler hvorefter en funktionær har  

 pligt til efter evne at begrænse det tab, vedkommende modtager  

 erstatning/kompensation for, foreslås det, at den tidligere  

 arbejdsgiver kan modregne i den løbende kompensation hvis  

 funktionæren får nyt passende arbejde.
Funktionæren  

 bør endvidere tilmelde sig arbejdsformidlingen som ledig og kan ikke  

 uden fyldestgørende grund gå ledig for arbejdsgiverens regning  

 uden at søge andet passende arbejde.
 Ved »passende arbejde« forstås ikke ethvert arbejde,  

 som funktionæren ville kunne få, men alene arbejde, der ligger  

 indenfor vedkommendes faglige område, og som modsvarer vedkommendes  

 uddannelsesmæssige og/eller erhvervsmæssige kvalifikationer, jf.  

 herved de i medfør af arbejdsløshedsforsikringsloven fastsatte  

 bestemmelser om rådighed (for tiden bekendtgørelse nr. 1074 om  

 rådighed af 22. december 1998).
Det foreslås i forlængelse heraf, at den  

 løn funktionæren modtager, hvis vedkommende får andet  

 passende arbejde, modregnes i kompensationen for den resterende periode,  

 eller hvis arbejdet har midlertidig karakter, for den periode, det  

 pågældende arbejde varer.
Uanset om funktionæren får  

 arbejde allerede indenfor de første 3 måneder efter  

 fratrædelsen, skal arbejdsgiveren dog altid betale kompensation for de  

 første 3 måneder.
Der kan ikke modregnes i den del af  

 kompensationen, der vedrører en periode, der ligger forud for  

 tidspunktet for funktionærens tiltrædelse på det nye  

 arbejde.
Det foreslås, at der skal ske modregning for indtægten  

 ved ethvert passende arbejde, også fx deltidsarbejde.
I forslaget, sammenholdt med reglerne i  

 arbejdsløshedsforsikringslovgivningen, ligger der altså en  

 tilskyndelse for arbejdsgiveren til at afgrænse konkurrenceklausulen  

 sådan, at der fortsat er jobmuligheder indenfor funktionærens  

 faglige område og en pligt for lønmodtageren til at udnytte  

 disse muligheder.
Fra samfundets side er det vigtigt, at erhvervede  

 kvalifikationer udnyttes og vedligeholdes i videst muligt omfang, og det kan  

 de kun indenfor det faglige område.
Den omstændighed, at  

 funktionæren evt. ville kunne skaffe sig arbejde udenfor sit faglige  

 område, ses derimod ikke at skulle føre til nedsættelse af  

 kompensationen.
I så fald er skaden jo sket, d.v.s. forfaldet af de  

 faglige færdigheder.
Det gælder også, selvom fx  

 Arbejdsformidlingen skulle kunne anvise »rimeligt arbejde« - i  

 modsætning til »passende arbejde«  - i henhold til  

 bekendtgørelsen om rådighed.
Til § 18, stk. 4 Efter de gældende regler er der ikke  

 begrænsninger i adgangen til at pålægge  

 konkurrenceklausuler, heller ikke ved korte ansættelsesforhold.
 Det er begrænset, hvilken mængde viden af  

 konkurrencemæssig betydning, man kan besidde efter blot kort tids  

 ansættelse, og omvendt forekommer det særligt hæmmende for  

 mobiliteten, hvis meget kortvarige ansættelser i fx vikarjobs eller  

 tidsbegrænsede ansættelser skulle kunne føre til  

 længere tids udelukkelse fra arbejdsmarkedet.
Det foreslås derfor at forbyde konkurrenceklausuler,  

 hvis ansættelsen kun har varet 3 måneder eller derunder.
Og  

 tilsvarende indføres en regel om, at hvis funktionæren kun har  

 været beskæftiget hos en arbejdsgiver mere end 3 måneder,  

 men højst 6 måneder, kan den eventuelle forpligtelse til ikke at  

 tage arbejde af en vis art ikke pålægges for en længere  

 periode end 6 måneder.
Det er uden betydning, hvorfor ansættelsen  

 har været kortvarig.
 Det bemærkes, at i det omfang et  

 (længerevarende) tidsbegrænset ansættelsesforhold må  

 betragtes som opsagt af arbejdsgiveren allerede ved aftalens indgåelse,  

 kan konkurrenceklausuler ikke gøres gældende.
Til § 18, stk. 5 Det foreslås, at arbejdsmarkedets parter efter  

 lovens ikrafttræden selv kan indgå overenskomster om  

 konkurrenceklausuler med den virkning, at lovens regler herom ikke finder  

 anvendelse.
Lovforslaget stiller ikke krav til indholdet af den kollektive  

 overenskomst, men giver parterne mulighed for - inden for grænserne af  

 aftalelovens materielle betingelser - at aftale de nærmere betingelser  

 og vilkår, når der på overenskomstdækkede  

 områder indgås aftaler om konkurrenceklausuler i de enkelte  

 ansættelsesforhold.
Der kan hermed tages hensyn til de særlige  

 forhold, der gør sig gældende inden for de enkelte brancher.
 En tilsvarende mulighed findes indenfor flere nyere  

 ansættelsesretlige love, fx loven om ansættelsesbeviser, jf.  

 lovbekendtgørelse nr. 385 af 11. maj 1994 om arbejdsgiverens pligt til  

 at underrette lønmodtageren om vilkårene for  

 ansættelsesforholdet.
Til nr. 3 Til § 18 a, stk. 1 Det foreslås at begrænse adgangen til at  

 gøre en kundeklausul gældende.
Ved en kundeklausul forstås  

 en klausul, der forpligter funktionæren til ikke at tage  

 ansættelse hos eller direkte eller indirekte at have  

 erhvervsmæssig kontakt med en tidligere arbejdsgivers kunder og andre  

 forretningsmæsssige forbindelser.
Ved indirekte kontakt tænkes  

 der fx på den situation, hvor funktionæren også har  

 forpligtet sig til ikke at tage ansættelse i et firma, der har  

 erhvervsmæssig kontakt med den pågældende kunde, uanset om  

 det i ansættelsesaftalen med den nye arbejdsgiver er aftalt, at  

 funktionæren ikke må betjene kunden direkte.
Dette indirekte  

 forbud er også omfattet af bestemmelsen.
Kundeklausuler kan efter forslaget ikke udstrækkes  

 til arbejdsgiverens tidligere kunder, defineret som kunder, virksomheden ikke  

 har haft kontakt med de seneste 12 måneder inden opsigelsen.
Dette  

 gælder både ved funktionærens og arbejdsgiverens opsigelse.  

 Risikoen for at kunderne skulle ønske at følge med over i et  

 nyetableret eller et konkurrerende firma skønnes at være  

 minimal, hvis ikke kundeforholdet er nogenlunde aktuelt.
En kundeklausul foreslås endvidere kun at kunne  

 gøres gældende i forhold til de kunder, som funktionæren  

 selv har haft erhvervsmæssig kontakt med, eller som vedkommende inden  

 opsigelsen positivt vidste var kunder hos den tidligere arbejdsgiver.
Det vil  

 efter de almindelige bevisbyrderegler være den tidligere arbejdsgiver,  

 der skal bevise, at funktionæren vidste, at en bestemt fysisk eller  

 juridisk person var blandt den tidligere arbejdsgivers kunder.
Det vil ikke  

 være tilstrækkeligt, at funktionæren burde vide det.
Til § 18 a, stk. 2 Det foreslås, at funktionæren får krav  

 på kompensationen fra sin tidligere arbejdsgiver, hvis forpligtelsen  

 skal gælde ud over 12 måneder fra fratrædelsen.
12 måneder anses for at være en passende  

 periode for den tidligere arbejdsgiver til at oparbejde eller retablere en  

 fast kontakt til en given kunde, efter at funktionæren er  

 fratrådt.
Dermed får den tidligere arbejdsgiver god tid til fx at  

 sætte en ny medarbejder til at »overtage« den faste kontakt til en kunde, der  

 havde været betjent af funktionæren under dennes  

 ansættelse.
Der er ikke noget forbud mod at udstrække en  

 selvstændig kundeklausul ud over dette tidspunkt, men i så fald  

 bør der ligesom for konkurrenceklausuler betales en kompensation for  

 den indskrænkning i funktionærens erhvervsmuligheder, som  

 klausulen medfører.
Hensynet til den frie konkurrence, både set  

 fra funktionærens og fra kundens synspunkt vurderes altså efter  

 en vis tid at opveje en tidligere arbejdsgivers ønske om at binde en  

 bestemt kundekreds til sig.
Kompensationens størrelse er i så fald den  

 samme, som hvis funktionæren har påtaget sig en  

 konkurrenceklausul nemlig 50 pct. af den seneste løn.
På samme  

 måde som ved konkurrenceklausuler vil kompensationsbeløbet for  

 kundeklausuler forfalde til sædvanlig forfaldstid i forhold til  

 forfaldstiden for den tidligere løn.
Til § 18 a, stk. 3 Der foreslås som for konkurrenceklausuler en adgang  

 til modregning, hvis funktionæren får andet passende arbejde.
Der  

 foreslås dog ikke som for konkurrenceklausuler en almindelig  

 modregningsadgang.
Typisk vil funktionæren netop ikke være  

 afskåret fra at få andet arbejde, og derfor ville  

 kompensationspligten hurtigt kunne blive illusorisk.
På den anden side  

 er det ikke rimeligt, at der skal betales samme kompensation, uanset om  

 funktionæren har fået andet arbejde eller ej, og derfor  

 foreslås der en fast reduktion af kompensationen til det halve, hvis  

 funktionæren har fået andet passende arbejde.
Funktionæren  

 har også her tabsbegrænsningspligt, dvs. at  

 pågældende aktivt skal søge at få sådant andet  

 passende arbejde.
Begrebet passende arbejde skal forstås på samme  

 måde som i § 18, stk. 3.
 Rimeligt arbejde medfører ikke nedsættelse af  

 kompensationen.
Det bemærkes, at bestemmelsen også skal finde  

 anvendelse, hvis funktionæren har andet arbejde på det tidspunkt,  

 hvor kompensationsperioden indtræder.
Hvis funktionæren har ret  

 til kompensation efter § 18, som følge af en selvstændig  

 forpligtelse til ikke at udøve konkurrerende virksomhed, bortfalder  

 kravet på kompensation efter § 18 a for den periode,  

 funktionæren modtager kompensation efter § 18.
 Til § 18 a, stk. 4.
 Det foreslås, at arbejdsgiveren frit kan opsige en  

 aftale om en kundeklausul på et hvilket som helst tidspunkt og med et  

 varsel på en måned til udløbet af en måned.  

 Funktionæren skal således have ret til at kunne indrette sig  

 på, at han ikke længere er bundet af kundeklausulen, og derfor  

 fx. godt kan tage ansættelse hos en af de i klausulen nævnte  

 kunder.
 Til § 18 a, stk. 5.
 Bestemmelsen svarer til § 18, stk. 5. Forslaget  

 medfører, at hvis der bliver indgået en kollektiv overenskomst  

 om kundeklausuler, gælder § 18 a ikke i sin helhed.
Til § 2 Lovforslagets nr. 1, der skal bringe dansk ret i  

 overensstemmelse med EU-retten foreslås at træde i kraft dagen  

 efter bekendtgørelsen i Lovtidende.
Nr. 2 og 3 foreslås at  

 træde i kraft den 1. april 1999.
Til § 3 Det foreslås, at loven ikke skal gælde for  

 Færøerne og Grønland.
Bilag Lovforslaget sammenholdt med gældende lov Gældende formulering Lovforslaget § 1 I lov om retsforholdet mellem arbejdsgivere og funktionærer, jf.  

 lovbekendtgørelse nr. 642 af 28. juni 1996, foretages følgende  

 ændringer:
 1. § 7 affattes således:
 § 7. Med henblik på arbejdsgiverens  

 tilrettelæggelse af arbejdet skal funktionæren senest 3  

 måneder før det forventede fødselstidspunkt give  

 oplysning om, hvornår hun påregner at begynde sin  

 barselsorlov.
» Stk. 2. Arbejdsgiveren er i tilfælde af en  

 funktionærs graviditet pligtig at betale hende halv løn i indtil  

 5 måneder i tiden fra uarbejdsdygtighedens indtræden, dog  

 tidligst 3 måneder før fødslen, indtil 3 måneder  

 efter fødslen.
Tilsvarende forpligtelse gælder, såfremt  

 arbejdsgiveren uanset at funktionæren ikke er arbejdsudygtig, ikke  

 mener at kunne beskæftige hende.
Såfremt arbejdsgiveren opsiger  

 funktionæren, er han pligtig at betale fuld løn, indtil fra  

 træden med det funktionnæren tilkommende varsel kan ske.
 Stk. 2. Funktionæren har ret til halv løn under  

 fravær på grund af graviditet og barsel fra barselsorlovens  

 påbegyndelse, jf. stk. 1, til 14 uger efter fødslen.
 Stk. 3. Funktionæren har ret til fuld løn, hvis  

 hun bliver uarbejdsdygtig på grund af graviditet af de grunde, der er  

 nævnt i lov om dagpenge ved sygdom eller fødsel § 12,  

 stk. 2 og 3, nr. 1 og 2, i perioden fra graviditetens indtræden  

 til barselsorlovens påbegyndelse, jf. stk. 1. § 5,  

 stk. 4, finder tilsvarende anvendelse.
Stk. 4. Hvis arbejdsgiveren opsiger funktionæren inden  

 barselsorlovens påbegyndelse eller i den i stk. 2 nævnte  

 periode, har hun ret til fuld løn i opsigelsesperioden.
Hvis  

 funktionæren bliver afskediget i den i stk. 2 nævnte  

 periode, har hun ret til fuld løn fra barselsorlovens  

 påbegyndelse.« 2. § 18 affattes således:
§ 18. Har en funktionær forpligtet sig til, at han af  

 konkurrencehensyn ikke må drive forretning eller anden virksomhed af en  

 vis art eller tage ansættelse i en sådan, finder de i lov om  

 aftaler m.m. af 8. maj 1917 §§ 36 og 38 indeholdte bestemmelser  

 anvendelse.
Den i 1. punktum omhandlede forpligtelse kan med retsvirkning kun  

 indgås af en funktionær, der indtager en særlig betroet  

 stilling, eller som indgår aftale med sin arbejdsgiver om  

 udnyttelsesretten til en af funktionæren gjort opfindelse.  

 Forpligtelsen er kun gældende for funktionæren i ét  

 år fra fratrædelsesdagen, medmindre han har modtaget eller  

 modtager et i en skriftlig kontrakt fastsat rimeligt vederlag for  

 indskrænkningen i hans adgang til erhverv.
Dette vederlag skal i  

 kontrakten være anført særskilt.
§ 18. Har en funktionær forpligtet sig til, at  

 vedkommende af konkurrencehensyn ikke må drive forretning eller anden  

 virksomhed af en vis art eller tage ansættelse i en sådan, finder  

 aftalelovens §§ 36 og 38 anvendelse.
Den i 1. pkt. nævnte  

 forpligtelse kan gyldigt kun indgås af en funktionær, der  

 indtager en særlig betroet stilling, eller som indgår aftale med  

 sin arbejdsgiver om udnyttelsesretten til en af funktionæren gjort  

 opfindelse.
Forpligtelsen kan gyldigt kun indgås, hvis  

 funktionæren modtager en kompensation for den periode, forpligtelsen  

 gælder, og hvis forpligtelsen og kravet på kompensation  

 fremgår af en skriftlig kontrakt.
Kompensationen skal pr. måned  

 udgøre mindst 50 pct. af lønnen på  

 fratrædelsestidspunktet.
Kompensationen udbetales for de første  

 3 måneder som et engangsbeløb ved fratrædelsen og derefter  

 månedsvis i den resterende del af den periode, forpligtelsen  

 gælder.
Hvis funktionæren modtager løn i en  

 opsigelsesperiode efter den faktiske fratræden, regnes  

 fratrædelsen fra opsigelsesperiodens udløb.
Stk. 2. En arbejdsgiver kan opsige en aftale efter  

 stk. 1. Dette skal ske med 1 måneds varsel til udgangen af en  

 måned.
Funktionæren har dog krav på det i stk. 1, 5.  

 pkt., nævnte engangsbeløb ved fratrædelsen på  

 betingelse af, at fratrædelsen sker inden 6 måneder, efter at  

 arbejdsgiveren har opsagt aftalen, og fratrædelsen skyldes grunde, der  

 ville have gjort arbejdsgiveren berettiget til at gøre aftalen  

 gældende.
Stk. 3. Såfremt funktionæren får andet  

 passende arbejde, kan lønnen fra dette arbejde modregnes i  

 funktionærens krav på kompensation efter stk. 1 for tiden  

 efter ansættelsen.
Det gælder dog ikke det i stk. 1, 5.  

 pkt., og stk. 2, 3. pkt., nævnte engangsbeløb.
Ved passende  

 arbejde forstås arbejde inden for funktionærens faglige  

 område, som funktionæren er uddannet inden for eller har haft  

 beskæftigelse inden for.
 Stk. 4. Hvis funktionæren har været  

 beskæftiget i 3 måneder eller derunder hos sin arbejdsgiver, kan  

 en aftale efter stk. 1 ikke gøres gældende, og der skal  

 ikke betales kompensation efter stk. 1. Hvis funktionæren har  

 været beskæftiget i mere end 3 måneder men højst 6  

 måneder hos sin arbejdsgiver, kan forpligtelsen ikke gøres  

 gældende i længere end 6 måneder efter  

 fratrædelsen.
Stk. 5. Stk. 1, 3. - 7. pkt., og stk. 2 - 4 finder  

 ikke anvendelse, hvis der ved kollektiv overenskomst, er fastsat regler om  

 indholdet af og vilkår for indgåelse af de aftaler, der er  

 nævnt i stk. 1.  « 3. Efter § 18 indsættes:
» Stk. 2. Hvis en forpligtelse som nævnt i  

 stk. 1 gælder længere end 12 måneder efter  

 fratrædelsen, har funktionæren krav på kompensation for  

 tiden efter udløbet af de 12 måneder, medmindre  

 funktionæren har krav på kompensation i medfør af  

 § 18. Kompensationen skal pr. måned udgøre mindst 50 pct.  

 af lønnen på fratrædelsestidspunktet, og skal udbetales  

 månedsvis i den resterende del af den periode, forpligtelsen  

 gælder.
Stk. 3. Hvis funktionæren har andet passende  

 arbejde, nedsættes kompensationen for de pågældende  

 måneder til det halve.
Retten til kompensation bortfalder, hvis  

 arbejdsgiveren berettiget har bortvist funktionæren.
 Stk. 4. En arbejdsgiver kan opsige en aftale, som nævnt  

 i stk. 2, med en måneds varsel til udløbet af en  

 måned.
