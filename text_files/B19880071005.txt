I medfør af lov delpension, jf. lovbekendtgørelse nr. 6 af 6. januar 1987, som ændret ved lov nr. 164 af 23. marts 1988, fastsættes:
Opgørelse af arbejdstiden § 1.  For lønmodtagere, der ved overgangen til  

 delpension modtager efterløn efter lov om arbejdsformidling og  

 arbejdsløshedsforsikring m.v., opgøres arbejdstiden på grundlag af den  

 gennemsnitlige ugentlige arbejdstid i de sidste 9 måneder før overgangen til  

 efterløn.
 § 2.  For lønmodtagere, hvis arbejdstid ikke kendes,  

 opgøres den gennemsnitlige ugentlige arbejdstid ved at dividere den ugentlige  

 indtægt med den gennemsnitlige timeløn for ikke-faglærte mandlige henholdsvis  

 kvindelige arbejdere i hele landet (incl. dyrtidstillæg, men bortset fra alle  

 andre tillæg), som offentliggjort af Danmarks Statistik hvert år for  

 foregående års april kvartal.
 Opgørelse af lønindtægt m.v.
§ 3.  Den årlige lønindtægt, der anvendes ved den  

 første pensionsberegning efter lovens § 4, stk. 4, er den dagpengegivende  

 lønindtægt, således som den er opgjort efter Socialministeriets  

 bekendtgørelse om dagpengegivende indtægter efter lov om dagpenge ved sygdom  

 eller fødsel.
Har modtageren haft anden erhvervsindtægt end lønindtægt,  

 indgår den i opgørelsen af modtagerens indtægt inden overgang til delpension.
 Stk. 2.  Efter en udtræden af delpensionsordningen på  

 mindre end et helt kalenderår anvendes ved genindtræden den andel af den  

 dagpengegivende lønindtægt efter stk. 1, der svarer til den arbejdstid,  

 lønmodtageren har haft efter sin udtræden.
 § 4.  For delpensionister, der overgår fra efterløn,  

 svarer basisbeløbet efter § 4, stk. 1, i lov om delpension til den beregnede  

 efterlønssats ved overgangen til delpension omregnet til årsbasis.
 Ansøgning, oplysningspligt m.v.
 § 5.  Det sociale udvalg kan pålægge arbejdsgiveren at  

 give de oplysninger om arbejdstid og indtægt, der er nødvendige for at  

 beregne og udbetale delpension.
Udbetaling af delpension § 6.  Delpension skal udbetales månedsvis bagud,  

 således at den er til disposition for modtageren senest den sidste bankdag i  

 den måned, delpensionen vedrører.
Dispositionsdagen skal meddeles til  

 delpensionisten og pengeinstituttet.
 § 7.  Retten til delpension ophører med udgangen af  

 den måned, hvori modtageren dør.
 Årlig fastsættelse af delpension for personer med anden erhvervsindtægt  

 end lønindtægt og fravigelse af lovens §§ 7-9 og § 10, stk. 2.
 § 8.  For personer med anden erhvervsindtægt end  

 lønindtægt fastsættes delpensionen hver 1. oktober på grundlag af modtagerens  

 seneste årlige dagpengegivende anden erhvervsindtægt efter de regler, der er  

 fastsat i § 5, stk. 5 og stk. 6, i Socialministeriets bekendtgørelse om  

 delpension til personer med anden erhvervsindtægt end lønindtægt.
 § 9.  Modtageren af delpension skal over for det  

 sociale udvalg godtgøre, at arbejdstiden er nedsat.
Stk. 2.  Medarbejdende ægtefæller, der modtager  

 delpension, skal dokumentere nedsættelsen af arbejdstiden og beskæftigelsens  

 omfang efter overgangen § 10.  Retten til delpension bortfalder fra den 1. i  

 den måned, hvor modtageren ikke længere opfylder betingelsen i § 2, stk. 1,  

 nr. 1 og 2, i Socialministeriets bekendtgørelse om delpension til personer  

 med anden erhvervsindtægt end lønindtægt.
Delpensionen bortfalder med  

 udgangen af den måned, hvor betingelsen i § 4, stk. 2, i Socialministeriets  

 bekendtgørelse om delpension til personer med anden erhvervsindtægt end  

 lønindtægt ikke længere er opfyldt, herunder ved virksomhedens ophør.
 § 11.  Når deltidsarbejdet genoptages, efter at  

 delpension har været bortfaldet på grund af sygdom efter lovens § 10, stk. 1,  

 kan udbetaling af delpension genoptages, uanset at betingelserne i § 2, stk.  

 1, nr. 3-6, i Socialministeriets bekendtgørelse om delpension til personer  

 med anden erhvervsindtægt end lønindtægt ikke er opfyldt.
 § 12.  Hvis delpension er bortfaldet på grund af  

 indtægtens størrelse ved den årlige fastsættelse efter § 8 eller på grund af  

 virksomhedens ophør, kan modtageren ikke genindtræde i delpensionsordningen  

 efter Socialministeriets bekendtgørelse om delpension til personer med anden  

 erhvervsindtægt end lønindtægt.
Ikrafttrædelse § 13.  Bekendtgørelsen træder i kraft den 1. januar  

 1989. Samtidig ophæves bekendtgørelse nr. 506 af 22. juli 1986.
