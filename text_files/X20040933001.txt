Fradrag for reklameudgifter Spørgsmål Kan selskabets  

 donation på 24.000 kr. til CARE Danmark, som har godgørende formål,  

 fratrækkes  

 som en markedsføringsudgift efter statsskattelovens § 6, stk. 1, litra a? Svar Udgifterne til  

 donation kan fradrages som en reklameudgift efter ligningslovens § 8, stk. 1.
Beskrivelse af de faktiske forhold Der er tale om et  

 selskab, der yder konsulent assistance på store edb installationer.
Enten som  

 underleverandør  

 eller direkte.
 Flere og flere  

 virksomheder betragter social ansvarlighed som en naturlig og nødvendig del  

 af  

 deres virke.
 Et image som en  

 etisk virksomhed øger kundernes loyalitet, og gør virksomheden mere robust  

 overfor  

 dårlig medieomtale, fordi fejltrin kan håndteres ved løfter om at rette op på  

 fejlene.
 Også  

 rekrutteringssiden kan have fordel af et image som en virksomhed, der driver  

 en  

 værdibaseret forretning, fordi et godt image smitter af på medarbejderens  

 eget  

 omdømme.
 Hertil kommer at  

 en virksomhed med et sådant image viser potentielle nye medarbejdere, at  

 virksomheden  

 kan tilbyde et godt arbejdsmiljø på en væsentlig mere overbevisende måde end  

 en  

 løsrevet påstand i en jobannonce.
Ovenstående er  

 specielt relevant for selskabet, fordi virksomheder i stadig større omfang  

 vurderes  

 ud fra deres underleverandører.
Der må derfor imødeses en situation, hvor en  

 potentiel klient vil foretrække konsulenthuset med den bedste sociale profil,  

 hvis ellers de faglige kvalifikationer på papiret er ens.
Hertil kommer at  

 beslutningstagere i virksomheder, der driver værdibaseret forretning, må  

 forventes selv at tænke i disse baner, og vil derfor på et personligt plan  

 være  

 positivt indstillet overfor en partner, der lægger vægt på virksomhedens  

 sociale ansvarlighed.
Dette er vigtigt, fordi valget af konsulent meget ofte  

 baseres på om kemien passer, og tiltag der øger kemien, vil derfor øge  

 chancen  

 for at få en kontrakt.
På denne baggrund  

 har virksomheden tænkt sig at bruge xx pct. af årets overskud på et af  

 ledelsen  

 valgt godgørende formål.
Fokus vil i starten ligge på såkaldte mikrolån, der  

 har til formål at styrke oprettelsen af små virksomheder i udviklingslande.  

 Selskabet betragter det som væsentligt for et land at have en sund og kraftig  

 underskov af små fleksible virksomheder.
 Endvidere oplyses det, at den  

 primære kommunikation fra selskabet til eksisterende og potentielle klienter  

 sker gennem breve, detaljerede C.V.er og fakturaer, og standardformatet for  

 disse vil derfor blive tilføjet informationen om, at selskabet støtter CARE  

 Danmark.
 Selskabets ansigt på world wide web  

 er ved at blive forbedret, og når det nye design lægges på nettet vil det  

 også  

 indeholde information om selskabets støtte, samt links til CARE Danmark, så  

 interesserede  

 kan finde mere information.
Endelig vedligeholder CARE Danmark  

 sin egen liste med firmaer, der yder støtte, hvor selskabet allerede er  

 nævnt,  

 og når selskabets nye web sider er på plads, skal denne liste indeholde et  

 link  

 til disse.
Det vil herved blive muligt for andre bidragsydere at navigere  

 direkte fra CARE Danmark til præsentationen af selskabet.
Styrelsens  

 indstilling og begrundelse Efter  

 ligningslovens § 8, stk. 1, kan der foretages fradrag for reklame.
Ifølge  

 bestemmelsens forarbejder forudsætter fradrag, at udgifterne er afholdt over  

 for en ubestemt kreds af kunder eller potentielle kunder.
Reklameudgifter  

 tager  

 således sigte på at opretholde en virksomheds almindelige omdømme eller  

 fremme  

 dens interesser ved at gøre den kendt og fordelagtigt bemærket, jf.  

 Ligningsvejledningen  

 Erhvervsdrivende 2004 - 2, afsnit E.B.3.6. og pkt. 14.2. i cirkulære til  

 ligningsloven nr. 72 af 17. april 1996.
Styrelsen finder,  

 at selskabets bidrag til CARE Danmark, som vil fremgå af dets hjemmeside og  

 med  

 links mellem parterne, må betragtes som en reklameudgift.
Der henses i  

 vurderingen til udgiftens størrelse, at udgiften er imageskabende for  

 virksomheden, og afholdes for at opretholde dens almindelige omdømme ved at  

 støtte en hjælpeorganisation.
Hertil kan bl.a.  

 nævnes, at Ligningsrådet fandt, at erhvervsvirksomheder, der støttede  

 "The  

 Hans  

  

 Christian Andersen  

  

 s Ballet  

 Awards" på Det Kongelige Teater, kunne fratrække bidragene.
Alle  

 sponsorerne  

 blev nævnt i gallaprogrammet og i helsidesannoncer i landsdækkende aviser,  

 jf.  

 TfS 1987, 555 LR.
Endvidere blev  

 bidrag i forbindelse med indsamlingen til "Flygtning 86" anset for  

 fradragsberettigede reklameudgifter.
De handlende havde indrykket annoncer i  

 aviserne, og reklamerede samtidig i forretningen med, at de ville give en vis  

 procentdel af deres omsætning til flygtningehjælpen, jf.
TfS 1986, 601.
 Styrelsen  

 indstiller på den baggrund, at der gives fradrag for det ydede bidrag i  

 henhold  

 til ligningslovens § 8, stk. 1. Det er dog en forudsætning for at opnå  

 fradrag,  

 at bidraget udelukkende er ydet af forretningsmæssige årsager.
 Ligningsrådet  

  

 tiltræder  

 styrelsens indstilling.
