Patentdirektoratet afviste indsigelse mod registrering af en ansøgnig  

 om patent på et »apparat til måling af grader af termisk diskomfort samt  

 anlæg med et sådant apparat«.
Afgørelsen blev af indsigeren indbragt for  

 Patentankenævnet under påberåbelse af nyhedsskadelige omstændigheder.
Nævnet  

 udtalte, at det ikke kunne anses for bevist, at apparatet var blevet forevist  

 på en sådan måde, at nogen havde kunnet gøre sig bekendt med indretningen af  

 det eller at klageren havde fået udleveret en artikel af ansøgeren, hvoraf  

 opfindelsen kunne udledes.
Patentdirektoratets afgørelse blev derfor  

 stadfæstet.
År 1984, den 16. oktober afsagde patentankenævnet (Beyer,  

 Grønning-Nielsen, Asger Nielsen, Terndrup Pedersen, Vørts) følgende k e n d e l s e i sagen j.nr.
P. 25/82: Klage fra Danfoss A/S, Nordborg, over patentdirektoratets afgørelse af 10. september 1982 af patentansøgning nr.  

 622/71 fra Thomas Lund Madsen, Virum, v/Internationalt Patent-Bureau.
 Den 17. august 1981 fremlagdes under nr. 143.426 en den 11. februar 1971  

 indleveret ansøgning om patent på et »apparat til måling af grader af  

 termisk diskomfort samt anlæg med et sådant apparat«.Ansøgningen  

 indeholdt 14 krav, hvoraf krav 1-4 lød således:
 »1. Apparat til måling af graden af termisk diskomfort, omfattende et  

 opvarmeligt følerlegeme til simulering af det menneskelige legemes  

 varmeudveksling med omgivelserne, midler til regulering af følerlegemets  

 temperatur, samt midler til måling af følerlegemets varmeudveksling med  

 omgivelserne, k e n d e t e g n e t ved, at midlerne til måling af  

 følerlegemets varmeudveksling udgøres af midler til at måle den til  

 følerlegemet afgivne effekt, og til frembringelse af en af denne effekt  

 afhængig, første sammenligningsstørrelse, og at apparatet indeholder midler  

 til sammenligning af den første sammenligningsstørrelse med en anden  

 sammenligningsstørrelse, der afhænger af en fiktiv, på apparatet indstillet  

 total varmeproduktion og/eller beklædning.
 2. Apparat ifølge krav 1, med en reguleringssløjfe indeholdende et i  

 følerlegemet anbragt varmelegeme, en i følerlegemet anbragt temperaturføler  

 samt en forstærker, der styres af temperaturføleren og føder varmelegemet, k  

 e n d e t e g n e t ved midler til nedsættelse af reguleringssløjfens  

 sløjfeforstærkning og dermed forøgelse af belastningsafvigelsen.
 3. Apparat ifølge krav 2, k e n d e t e g n e t ved midler til indstilling  

 af størrelsen af belastningsafvigelsen med henblik på indstilling af en  

 ønsket beklædning.
4. Apparat ifølge et eller flere af kravene 1-3, med et  

 sammenligningsorgan, hvis skala er inddelt i enheder til angivelse af graden  

 af termisk diskomfort, og som tilføres de to sammenligningsstørrelser, k e n  

 d e t e g n e t ved, at den første sammenligningsstørrelse afledes fra den  

 til varmelegemet afgivne effekt over en trinvis indstillelig, første  

 spændingsdeler, der indstilles ved indstilling af den totale varmeproduktion,  

 og hvis delingsforhold på hvert trin er valgt således, at  

 sammenligningsorganets visning ændrer sig een enhed, når den til varmelegemet  

 afgivne effekt ændrer sig med et beløb svarende til, at de omstændigheder,  

 hvorunder følerlegemet befinder sig, ændrer sig med een enhed ved den  

 indstillede varmeproduktion.« Danfoss A/S, Nordborg, nedlagde ved skrivelse af 18. september 1981  

 indsigelse mod udstedelse af patent, idet selskabet anførte:
 »I fremlæggelsesskriftet står der, at det fra dansk patentansøgning  

 419/69 er kendt en varmeføler til brug i et termostatisk reguleringsanlæg for  

 rumtemperaturen, og at denne føler overhovedet ikke efterligner det  

 menneskelige legemes varmeudveksling med omgivelserne, og at denne  

 overhovedet ikke kan angive termisk diskomfort, hvilket er en urigtig  

 påstand.
Hvis De læser den danske ansøgning, står der på side 2, at opfindelsen har  

 til hensigt at angive et varmefølersystem, som tillader at måle eller  

 indregulere et levende væsens komfortzone.
Med »komfortzone« skal  

 der her forstås de forskellige betingelser, som sammen frembringer den  

 følelse ved et menneske, at der i rummet netop er behageligt varmt.
Målinger  

 har vist, at denne følelse er til stede i det område, i hvilket  

 hudtemperaturen andrager ca. 33 grader C.
Dette svarer til en temperatur på  

 klædedragtens yderside på ca. 26 grader C.
For andre levende væsener gælder  

 tilsvarende.
 Denne føler, der her er tale om, tager hensyn til både  

 konvektionsstrømning og varmestråling, og samtidig tilfører man en  

 varmeeffekt, der svarer til levende væseners aktivitetsniveau, således at den  

 holder dens overfladetemperatur over omgivelsestemperaturen, og heri kan man  

 sige,at apparatet, der er søgt patent på i fremlæggelsesskriftet, bygger på  

 en varmeføler af den i ansøgningen 419/69 beskrevne art.
Endvidere står der i patentansøgningen 419/69, at føleren indstiller sig  

 på en temperatur, som svarer til en ligevægtstilstand mellem den optagende og  

 den afgivende varmeenergi.
Som følge deraf tages der ikke blot hensyn til  

 omgivelsestemperaturen i relation til konvektionsstrømningen, men også til  

 den på føleren optrædende stråling og den tilførte varmeenergi.
Det svarer  

 omtrent til tilstanden på huden af et levende væsen, fra hvilken der stadig  

 afgives varme svarende til den indre forbrænding, hvorved varmeafgivelsen  

 såvel retter sig efter omgivelsestemperaturen som efter den på huden  

 optrædende varmestråling.
For et givet aktivitetsniveau, f.eks. ved  

 brændehugning, skrivebordsarbejde og spisning, kan føleren stedse frembringe  

 en regulær størrelse, som indstiller varmeydelsen til et rum, således at der  

 for den person, der benytter rummet, netop ydes velbefindendets komfortzone  

 af rumtemperatur og varmestråling.
 Ovennævnte har alt sammen noget med termisk diskomfort/komfort at gøre, og  

 beskriver i store træk grundlaget for patentansøgningen.
 Ganske vist beskriver ansøgningen 419/69 ikke en komfortligning, der  

 svarer til Fangers, som er nævnt i fremlæggelsesskriftet, men det var før,  

 Fanger fremkom med sin teori om komfortligningen.
 Føleren, som er angivet i ansøgningen 419/69, er altså en føler af den  

 type, der angiver diskomforten, og hele fremlæggelsesskriftet 143.426 bygger  

 derfor på en føler af den nævnte art, og apparatet kan altså ikke fungere  

 uden den føler, der her er nævnt, hvorfor ansøgningen 143.426 ikke angiver en  

 ting, der er ny i sig selv.
Endvidere er der at sige til den kendetegnende del af krav 1 i  

 fremlæggelsesskriftet 143.426, at det ikke synes at angive de nødvendige og  

 tilstrækkelige midler til opnåelse af det angivne formål.
Det vil sige,  

 hvordan skal fagmanden løse det problem, som man ønsker løst, ved de midler,  

 der er angivet i kravet.' Ved skrivelse af 10. september 1982 besluttede patentdirektoratet at  

 udstede patent i overensstemmelse med fremlæggelsesskriftet, idet indsigelsen  

 afvistes med følgende begrundelse:
»Den i Deres indsigelsesbegrundelse nævnte danske patentansøgning nr.  

 419/69 omhandler et termofølersystem til måle- regulerings- eller styreformål  

 i af levende væsener benyttede rum.
Den deri omhandlede føler er indrettet  

 til at afgive og optage varmestråling, og der findes et opvarmningssystem,  

 som kan varme føleren op til en værdi over omgivelsernes temperatur, til  

 simulering af forskellige aktivitetsniveauer for lokalets brugere.
 Der er ikke angivet noget i ansøgningen om, at den effekt, der føres til  

 føleren for at holde den på en bestemt temperatur, sammenlignes med en  

 referenceværdi, der er tilvejebragt ved at simulere et aktivitetsniveau, en  

 beklædningsgrad, o.s.v. til dannelse af en repræsentation for diskomforten.  

 Føleren ifølge ansøgning nr. 419/69 skal slet ikke holdes på en bestemt  

 temperatur, men tværtimod afføle temperaturen, og antager således en  

 temperatur, der varierer med omgivelserne, og som repræsenterer måle- eller  

 reguleringssignalet.
 Opfindelsen ifølge fremlæggelsesskriftet er således ikke kendt fra den  

 nævnte danske patentansøgning.
 De nævner i indsigelsesbegrundelsens side 2, næstsidste afsnit, at hele  

 fremlæggelsesskriftet bygger på en føler af den nævnte art, altså den, der er  

 omhandlet i patentansøgning nr. 419/69, og at apparatet ikke kan fungere uden  

 denne føler.
 De træk ved selve føleren, som arrangementet ifølge fremlæggelsesskriftet  

 har til fælles med følerens ifølge ansøgning nr. 419/69, nemlig at der er et  

 termoføleelement og midler til opvarmning af føleren, og at varmeudvekslingen  

 med omgivelserne simuleres, idet der er taget hensyn til strålingen, er alle  

 angivet i indledningen til krav 1 i fremlæggelsesskriftet som den teknik,  

 opfindelsen bygger på.
 Endelig bemærker De, at krav 1 i fremlæggelsesskriftet ikke angiver de  

 nødvendige og tilstrækkelige midler til opnåelsen af det angivne formål.
Det må imidlertid anses, at krav 1 er tilstrækkeligt klart og bestemt,  

 idet det, der er angivet i kravets kendetegnende del netop er det, der er det  

 nødvendige for at apparatet skal have den tilsigtede virkning.
Forklaringen i  

 beskrivelsen er så fuldstændig, at det må anses for utvivlsomt, at en fagmand  

 med støtte deri vil kunne udøve opfindelsen.« Denne afgørelse har klageren ved skrivelse af 1. november 1982 indbragt  

 for patentankenævnet med påstand om,at ansøgningen afslås.
Klageren har i et indlæg af 1. november 1982 henvist til, hvad han har  

 gjort gældende under indsigelsesproceduren for direktoratet.
Klageren har  

 herudover anført, at apparatet ifølge ansøgningen er kendt før ansøgningens  

 indleveringsdato, idet apparatet har været demonstreret i forbindelse med et  

 møde, der afholdtes på Danmarks Tekniske Højskole i dagene 5.-7. november  

 1970, ligesom der under dette møde blev udleveret en artikel af ansøgeren  

 »A New Instrument for Measruing Thermal Comfort« (bilag I), hvoraf  

 opfindelsen kan udledes.
Klageren har endvidere henvist til et resume af et  

 foredrag »Termiske indeklimamålinger«, der blev holdt af ansøgeren  

 ved den omhandlede lejlighed (bilag II).
 Ansøgeren har nedlagt påstand om, at den påklagede afgørelse stadfæstes.
Med hensyn til den modholdte ansøgning nr. 419/69 har ansøgeren anført, at  

 denne ansøgning omhandler en termostatisk føler til brug i et termostatisk  

 reguleringsanlæg, og det særlige ved føleren er, at den ud over påvirkningen  

 fra omgivelserne i det værelse, hvor den er anbragt, tilføres en konstant,  

 men indstillelig varmeeffekt.
Dette medfører, at føleren så at sige  

 »føler« en højere temperatur end den,der findes i værelset, og  

 føleren vil derfor, når den tilføres den ekstra varmeeffekt, bevirke en  

 nedregulering af varmetilførslen til værelset, indtil temperaturen  

 stabiliseres på en lavere værdi.
Tilførslen af den ekstra varmeeffekt svarer  

 således helt til, at termostaten indstilles til en lavere temperatur.
Det  

 drejer sig her om et i og for sig kendt princip, der benyttes til  

 fjernstyring af termostatiske følere, f.eks. med henblik på natsænkning.
Den fra patentansøgning 419/69 kendte føler vil ikke kunne benyttes som  

 følerelement i apparatet ifølge fremlæggelsesskrift 143.426. I dette apparat  

 skal den varemeeffekt, der tilføres føleren nemlig hele tiden reguleres på en  

 sådan måde, at følerlegemets temperatur principielt forbliver konstant.
Det  

 er klart, at dette ikke kan opnås med føleren ifølge ansøgning 419/69, fordi  

 denne - for hver indstilling - tilføres en konstant varmeeffekt.
 Ansøgeren vil ikke bestride,at der ved mødet i november 1976 blev forevist  

 et apparat, der var indrettet i overensstemmelse med fremlæggelsesskrift nr.  

 143.426. Apparatet blev imidlertid ikke forevist åbent, og apparatet som  

 sådant giver ikke nogen som helst oplysning om opfindelsen.
Ansøgeren vil heller ikke bestride, at artiklen (bilag I) beskæftiger sig  

 med apparatet ifølge fremlæggelsesskriftet.
Artiklen blev imidlertid ikke  

 udleveret ved mødet i november 1970, og ansøgeren har fremlagt side 1, i sit  

 svar af 4. januar 1983, der bærer datoen 21. januar 1971. Denne artikel er  

 udarbejdet som et indlæg på den 5. Internationale Kongres for opvarmning,  

 ventilation og airconditionering,der blev afholdt i København 17.-19. maj  

 1971.
 Det er utænkeligt, at dette manuskript skulle have foreligget færdigt,  

 oven i købet på engelsk, til mødet i november 1970.
Ansøgeren har herved henvist til, at P.O.
Fanger den 11. november 1970  

 forsvarede sin doktorafhandling »Thermal Comfort«, hvori de nye  

 komfortindekser PMV og PPD for første gang blev offentliggjort.
Fig. 2 i  

 artiklen (bilag I) er fra denne doktorafhandling, der desuden er den første  

 vigtigste reference bag artiklen.
 Endelig anfører ansøgeren, at resumeet af foredraget (bilag II) intet  

 indeholder om et apparat til måling af den termiske diskomfort, og der er  

 ikke antydet noget om, at foredraget skulle komme ind på dette emne.
 Klageren har i en replik af 4. december 1983, bl.a. udtalt, at han ikke  

 kan oplyse publiceringstidspunktet for den omhandlede artikel (bilag I).
 Sagen har været behandlet i nævnets møde den 1. oktober 1984.
For klageren mødte ingeniørerne J.
Jeppesen, Hallgren og J.
Rasmussen.
 For og med ansøgeren og opfinderen Thomas Lund Madsen mødte ingeniør  

 E.Gjellerup.
 Parterne procederede spørgsmålet om den fremlagte ansøgnings forhold til  

 den modholdte ansøgning nr. 419/69 og udtalte sig i det væsentlige i  

 overenssstemmelse med de skriftlige indlæg.
 Ingeniør Hallgren og ingeniør Rasmussen forklarede, at de havde været til  

 stede ved mødet i november 1970 og havde fået forevist et apparat svarende  

 til det i den fremlagte ansøgning omhandlede, ligesom de ved denne lejlighed  

 havde fået udleveret artiklen (bilag I).
 Ansøgeren Thomas Lund Madsen forklarede, at deltagerne i det omhandlede  

 møde i laboratoriet havde fået forevist et apparat i princippet svarende til  

 det i ansøgningen omhandlede, men ikke på en sådan måde, at de herved kunne  

 gøre sig bekendt med det for opfindelsen væsentlige.
 Iøvrigt var det i ansøgningen omhandlede apparat ikke identisk med det  

 foreviste,der havde været genstand for en videre udvikling.
Ansøgeren ville bestemt bestride, at artiklen (bilag I) var blevet  

 udleveret ved mødet.
Den var ikke færdig ved den tid, og blev først  

 offentliggjort i forbindelse med Kongressen i maj 1971.
 Resumeet af foredraget ved mødet i november 1970 (bilag II) omhandlede  

 ikke ansøgningens genstand.
 Klageren frafaldt henvisninger til dette bilag.
 Nævnet skal udtale:
 Som sagen har foreligget for patentdirektoratet, tiltrædes det, at  

 indsigelsen af de af direktoratet anførte grunde er afvist.
 Med hensyn til de af klageren først for nævnet påberåbte nyhedsskadelige  

 omstændigheder bemærkes, at det ikke kan anses for bevist af klageren, at  

 apparatet ifølge ansøgningen har været forevist på en sådan måde, at nogen  

 herved har kunnet gøre sig bekendt med indretningen af apparatet ifølge  

 ansøgningen.
 Det kan endvidere ikke anses for bevist, at klageren har fået udleveret  

 ansøgerens artikel »A New Instrument for Measuring Thermal Comfort«  

 ved det i november 1970 afholdte møde.
Herefter bestemmes:
 Den påklagede afgørelse stadfæstes.
J.
Beyer.
Grønning-Nielsen.
Asger Nielsen.
P.
Therndrup Pedersen.
S.A.  

 Vørts.
