Til politiet og Statens Bilinspektion På given foranledning skal Justitsministeriet præcisere, hvornår og af  

 hvem side 2 i blanket P 23 om ansøgning om kørekort skal udfyldes.
 1. Ved berammelsen af teoriprøven skal  

 rubrikken om anvendt lukket øvelsesplads være udfyldt og underskrevet.
 Ved aflæggelsen af teoriprøven skal rubrikken om teori og kørsel  

 være udfyldt og underskrevet.
 Ved aflæggelsen af den praktiske prøve skal rubrikken om  

 køretekniske anlæg være udfyldt og underskrevet.
 2. Den kørelærer, der personligt har foretaget  

 undervisningen af eleven, skal udfylde og underskrive den rubrik, som  

 vedrører den præsterede undervisning.
Hvis flere kørelærere har undervist eleven i kørsel på lukket  

 øvelsesplads, i teori, i praktik eller i kørsel på køreteknisk anlæg, skal  

 den kørelære, der har foretaget den afsluttende undervisning inden for den  

 pågældende disciplin udfylde og underskrive den dertil hørende rubrik.
Det  

 forudsættes herved, at kørelæreren inden underskriften har sikret sig, at  

 undervisningen er foretaget i henhold til den pågældende undervisningsplan.
 En køreskoleleder, der ikke selv har foretaget undervisningen, kan ikke  

 underskrive på vegne af en anden kørelærer.
 P.M.V.
 E.B.
