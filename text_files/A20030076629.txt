Bekendtgørelse af lov om sygehusvæsenet Herved bekendtgøres lov om sygehusvæsenet, jf.  

 lovbekendtgørelse nr. 687 af 16. august 1995, med de ændringer der følger af  

 lov nr. 1121 af 20. december 1995, lov nr. 464 af 10. juni 1997, lov nr. 1044  

 af 23. december 1998, lov nr. 395 af 2. juni 1999, lov nr. 967 af 20.  

 december  

 1999, lov nr. 1117 af 29. december 1999, lov nr. 470 af 31. maj 2000, lov nr.  

 1314 af 20. december 2000, lov nr. 141 af 5. marts 2001, lov nr. 142 af 25.  

 marts 2002, lov nr. 143 af 25. marts 2002, lov nr. 145 af 25. marts 2002, lov  

 nr. 383 af 28. maj 2003 og lov nr. 429 af 10. juni 2003.
Kapitel 1 Almindelige bestemmelser § 1.  

  

 Sygehusvæsenet varetages af amtskommunerne, Hovedstadens Sygehusfællesskab og  

 Bornholms Kommune.
 Stk. 2.  

  

 Reglerne i  

 denne lov om amtskommuner gælder også for Hovedstadens Sygehusfællesskab, jf.  

 dog § 16 b, og Bornholms Kommune. § 11 gælder ikke for Hovedstadens  

 Sygehusfællesskab.
 § 2.  

  

 Amtskommunernes sygehusvæsen medvirker til at udvikle den sundhedsfremmende  

 og  

 forebyggende indsats.
 § 3.  

  

 Til  

 en amtskommunes sygehusvæsen hører amtskommunens egne sygehuse og  

 fødeklinikker  

 og andre til sygehusvæsenet knyttede behandlingsinstitutioner samt  

 amtskommunens egne rekonvalescenthjem.
 Stk. 2.  

  

 Som led i  

 løsningen af sygehusvæsenets opgaver kan en amtskommune samarbejde med andre  

 amtskommuners sygehusvæsen.
Stk. 3.  

  

 En  

 amtskommune kan endvidere indgå overenskomst med eller på anden måde benytte  

 private institutioner som led i løsningen af sine sygehusopgaver.
Indenrigs-  

 og  

 sundhedsministeren kan fastsætte regler om amtskommunernes benyttelse af  

 sådanne institutioner.
 Stk. 4.  

  

 Amtskommunen indgår driftsoverenskomst med de i § 5, stk. 3, nævnte  

 private specialsygehuse m.fl., som er beliggende i amtskommunen.
 § 4.  

  

 Indenrigs- og sundhedsministeren kan fastsætte regler om amtskommunernes  

 adgang  

 til som led i løsningen af sygehusvæsenets opgaver at drive eller benytte  

 institutioner i udlandet, herunder om amtskommunernes betaling for behandling  

 i  

 udlandet.
 § 4 a.  

  

 Indenrigs- og sundhedsministeren kan fastsætte regler om amtskommunernes  

 medvirken til rekruttering af sundhedsfagligt personale til internationale  

 sundhedsopgaver.
 § 4 b.  

  

 Indenrigs- og sundhedsministeren kan efter ansøgning fra en amtskommune  

 tillade  

 fravigelse af lovens bestemmelser, bortset fra bestemmelserne i § 5, for  

 at fremme forsøg med det formål at fremme omstilling i sygehusvæsenet.
 § 4 c.  

  

 En kommunalbestyrelse kan, når sociale hensyn taler herfor, træffe beslutning  

 om at afholde udgifter til sygdomsbehandling, der svarer til behandling, der  

 ydes i det amtskommunale sygehusvæsen, til personer, der har bopæl i  

 kommunen.
 Stk. 2.  

  

 Udgifter  

 efter stk. 1 kan ikke dækkes ved forsikring.
Kapitel 2 Berettigede personer og ydelsernes omfang § 5.  

  

 Hver amtskommune yder vederlagsfri behandling ved sit sygehusvæsen til  

 personer, der har bopæl i amtskommunen.
 Stk. 2.  

  

 Amtskommunen yder desuden vederlagsfri akut behandling samt behandling efter  

 § 5 b, stk. 1 og 2, ved en anden amtskommunes sygehuse og  

 fødeklinikker til personer, der har bopæl i amtskommunen.
Stk. 3.  

  

 Amtskommunen yder endvidere vederlagsfri behandling til personer, der har  

 bopæl  

 i amtskommunen, ved følgende private specialsygehuse m.fl.: Sankt Lukas  

 Hospice, Diakonissestiftelsens Hospice, Sct.
Maria Hospice,  

 Epilepsihospitalet  

 i Dianalund, Sclerosehospitalet i Haslev, Sclerosehospitalet i Ry, Polio-,  

 Trafik- og Ulykkesskadedes Fysiurgiske Ambulatorium, Dronning Alexandrines  

 Gigtsanatorium, Gigtsanatoriet Hans Jansens Hjem, Gigtsanatoriet i Skælskør,  

 Muskelsvindfondens Vejlednings- og Behandlingscenter, Vejlefjord og Center  

 for  

 Hjerneskade.
 Stk. 4.  

  

 Amtskommunernes pligt til at yde vederlagsfri behandling i henhold til  

 stk. 3 er begrænset til en årlig økonomisk ramme, som for hver  

 institution  

 fastsættes af indenrigs- og sundhedsministeren.
 Stk. 5.  

  

 En  

 amtskommune kan ikke af en patient opkræve betaling for ydelser, som  

 patienten  

 har ret til at modtage vederlagsfrit i henhold til denne lov.
 Stk. 6.  

  

 Medmindre  

 andet følger af denne lov, kan en amtskommune ikke deltage i driften,  

 ledelsen  

 eller finansieringen m.v. af et sygehus, der ikke drives efter bestemmelserne  

 i  

 denne lov.
Stk. 7.  

  

 Personer,  

 der tilflytter fra Færøerne eller Grønland, har ret til den i stk. 1  

 omhandlede vederlagsfri behandling på vedkommende amtskommunes sygehusvæsen  

 straks efter tilflytningen.
Personer, der tilflytter fra udlandet, har først  

 ret til disse ydelser 6 uger efter tilflytningen.
Indenrigs- og  

 sundhedsministeren kan fastsætte regler om, at nærmere angivne persongrupper  

 får adgang til de i stk. 1 omhandlede ydelser umiddelbart efter  

 tilflytningen eller efter kortere tids ophold end 6 uger.
 Stk. 8.  

  

 Indenrigs-  

 og sundhedsministeren kan fastsætte regler, hvorefter der ydes personer med  

 bopæl på Færøerne, i Grønland eller i udlandet, som midlertidigt opholder sig  

 her i landet, vederlagsfri behandling ved det amtskommunale sygehusvæsen.
 Stk. 9.  

  

 Indenrigs-  

 og sundhedsministeren kan endvidere fastsætte regler om, i hvilke tilfælde og  

 på hvilke vilkår behandling kan ydes til udsendt personale ved herværende  

 diplomatiske og konsulære repræsentationer samt til personer, hvis ophold er  

 reguleret i aftaler om retsstillingen for styrker eller militære  

 hovedkvarterer, som Danmark har tiltrådt, samt deres familiemedlemmer.
 Stk. 10.  

  

 Når de i  

 stk. 1 og 7-9 nævnte personer med samtykke af sygehusvæsenet i  

 bopælsamtskommunen eller på det midlertidige opholdssted behandles ved en  

 fremmed amtskommunes sygehusvæsen, behandles patienten på samme vilkår som  

 ved  

 sygehusvæsenet i bopælsamtskommunen eller på det midlertidige opholdssted.  

 Den  

 amtskommune, der yder behandlingen, kan afkræve bopælens eller det  

 midlertidige  

 opholdssteds amtskommune betaling herfor.
 Stk. 11.  

  

 Indenrigs-  

 og sundhedsministeren kan endvidere fastsætte regler om beregning af  

 betalingen, når bopælens eller det midlertidige opholdssteds amtskommune skal  

 betale for en patients behandling ved en fremmed amtskommunes sygehusvæsen.
 Stk. 12.  

  

 Hvor  

 særlige forhold taler herfor, kan indenrigs- og sundhedsministeren fastsætte  

 regler om, at enhver amtskommune vederlagsfrit skal yde visse behandlinger,  

 uanset hvor patienten bor.
 Stk. 13.  

  

 Uanset  

 bestemmelserne i stk. 1 og 7-11 kan indenrigs- og sundhedsministeren  

 fastsætte regler om, at der i særlige tilfælde opkræves betaling for visse  

 behandlinger og ydelser eller for behandling på visse institutioner.
 Stk. 14.  

  

 Bopælsamtskommunen kan opkræve betaling af bopælskommunen for patienter, der  

 er  

 indlagt på et hospice, der er nævnt i stk. 3, svarende til  

 sengedagstaksten for færdigbehandlede patienter, jf. § 12.
§ 5 a.  

  

 Til pensionister, der under indlæggelse på en institution under  

 sygehusvæsenet  

 ikke får udbetalt pension i henhold til § 46, stk. 1, i lov om  

 social  

 pension, udbetaler institutionen et beløb til personlige fornødenheder på  

 1.069  

 kr. om måneden i 2003-pris- og lønniveau.
Beløbet pris- og lønreguleres på  

 tilsvarende måde som bloktilskuddene til amtskommunerne én gang om året og  

 udmeldes af Sundhedsstyrelsen.
Stk. 2.  

  

 Til  

 indlagte personer, der ikke er pensionister, og som må anses for  

 plejepatienter  

 eller i øvrigt skønnes uegnede til mere varig udskrivning til eget hjem,  

 udbetaler institutionen et beløb til personlige fornødenheder af samme  

 størrelse som det i stk. 1 nævnte beløb.
Der kan dog tidligst ske  

 udbetaling, når de pågældende har haft en samlet indlæggelsestid på sygehus  

 eller anden institution under sygehusvæsenet på 6 måneder ud over  

 indlæggelsesmåneden regnet fra 1 1/2 år forud for indlæggelsen.
Til øvrige  

 personer, der ikke er pensionister, og som har haft en længerevarende  

 indlæggelse, kan der udbetales et beløb til personlige fornødenheder, hvor  

 særlige forhold gør sig gældende.
Størrelsen af det til hver person udbetalte  

 beløb kan ikke overstige det i stk. 1 nævnte beløb.
 Stk. 3.  

  

 Indenrigs-  

 og sundhedsministeren kan fastsætte nærmere regler om udbetalingen af beløb  

 til  

 personlige fornødenheder.
 § 5 b.  

  

 En person, der henvises til sygehusbehandling, kan vælge mellem  

 bopælsamtskommunens sygehuse, andre amtskommuners sygehuse og de private  

 specialsygehuse m.fl., der er nævnt i § 5, stk. 1-3, uanset  

 bopælsamtskommunens behandlingstilbud og kriterier for sygehusbehandling i  

 sit  

 sygehusvæsen.
 Stk. 2.  

  

 For  

 psykiatriske patienter kan adgangen til at vælge efter stk. 1 begrænses,  

 hvis hensynet til den pågældende taler herfor.
 Stk. 3.  

  

 En person,  

 der henvises til sygehusbehandling, kan desuden vælge behandling på et af de  

 i  

 § 5, stk. 3, nævnte private specialsygehuse m.fl.  

 Bopælsamtskommunen  

 afholder udgiften herved inden for den i § 5, stk. 4, nævnte  

 økonomiske ramme.
 Stk. 4.  

  

 I tilfælde,  

 hvor en person er henvist til ikke akut behandling på et sygehus, hvor  

 ventetiden til behandlingen væsentligt overstiger ventetiden til samme  

 behandling på et andet sygehus, påhviler det førstnævnte sygehus snarest  

 muligt  

 at oplyse den pågældende om retten til selv at vælge sygehus, jf.  

 stk. 1-4, og at tilbyde henvisning til et sygehus med kortere ventetid.
Stk. 5.  

  

 Indenrigs-  

 og sundhedsministeren kan efter forhandling med justitsministeren og  

 socialministeren fastsætte bestemmelser om, at personer ikke har ret til selv  

 at vælge sygehus i henhold til stk. 1, 2 og 4, når de 1)  

 	  

    

 er optaget i  

 Kriminalforsorgens institutioner, 2)  

 	  

    

 er anbragt i  

 institution i henhold til retsplejeloven, kapitel 11 i lov om  

 frihedsberøvelse  

 og anden tvang i psykiatrien eller straffeloven, 3)  

 	  

    

 er anbragt på sikret  

 afdeling i henhold til lov om social bistand eller 4)  

 	  

    

 er frihedsberøvet  

 eller deres handlefrihed i øvrigt er undergivet begrænsninger i henhold til  

 udlændingeloven.
 Stk. 6.  

  

 Efter  

 nærmere regler, der fastsættes af indenrigs- og sundhedsministeren, tilbyder  

 hver amtskommune personer, der er henvist til behandling på et offentligt  

 sygehus, oplysning om antal behandlinger og om ventetiden på behandling ved  

 sine egne og andre amtskommuners sygehuse samt ved de i § 5,  

 stk. 3,  

 nævnte private specialsygehuse m.fl.
§ 5 c.  

  

 Indenrigs- og sundhedsministeren kan fastsætte bestemmelser om vilkår for og  

 fordeling, udbetaling m.v. af statslige tilskud til sygehusformål.
Indenrigs-  

 og sundhedsministeren kan herunder fastsætte, at amtsrådene skal sikre, at  

 budgetrammen for de enheder, der har bidraget til øget aktivitet, øges med de  

 nævnte tilskud eller andele heraf.
Indenrigs- og sundhedsministeren kan i den  

 forbindelse i fornødent omfang fravige bestemmelserne i kapitel V i lov om  

 kommunernes styrelse.
 § 5 d.  

  

 Til patienter, der lider af livstruende sygdomme, for hvilke  

 Sundhedsstyrelsen  

 har fastsat maksimale ventetider til behandling, yder bopælsamtskommunen  

 behandling ved sit sygehusvæsen inden for den af Sundhedsstyrelsen fastsatte  

 maksimale ventetid.
Stk. 2.  

  

 Bopælsamtskommunen skal senest 8 hverdage efter, at et af amtskommunens  

 sygehuse har modtaget henvisning af en patient, meddele patienten, om  

 amtskommunen kan tilbyde behandling ved sit sygehusvæsen inden for den  

 fastsatte maksimale ventetid og i bekræftende fald meddele patienten en dato  

 for forundersøgelsen.
Såfremt bopælsamtskommunen ikke er i stand til at  

 tilbyde  

 behandling inden for den fastsatte maksimale ventetid, skal patienten om  

 muligt  

 tilbydes behandling på et sygehus i en anden amtskommune, på et privat  

 sygehus  

 her i landet eller på et sygehus i udlandet, som kan tilbyde behandling inden  

 for den fastsatte maksimale ventetid.
Stk. 3.  

  

 Kan  

 bopælsamtskommunen ikke tilvejebringe et behandlingstilbud som nævnt i  

 stk. 2, skal amtskommunen, hvis patienten ønsker det, hurtigst muligt  

 meddele det til Sundhedsstyrelsen.
Sundhedsstyrelsen henviser herefter om  

 muligt patienten til behandling på et sygehus i en anden amtskommune eller på  

 et privat sygehus her i landet eller på et sygehus i udlandet.  

 Sundhedsstyrelsen kan i særlige tilfælde pålægge et offentligt sygehus her i  

 landet at varetage behandling af patienten.
Stk. 4.  

  

 Kan  

 Sundhedsstyrelsen ikke tilvejebringe et behandlingstilbud efter stk. 3,  

 og  

 finder patienten selv et privat sygehus her i landet eller i udlandet, der  

 kan  

 foretage den behandling, som patienten er henvist til, ydes der tilskud til  

 denne behandling svarende til den gennemsnitlige udgift til en tilsvarende  

 behandling på et dansk offentligt sygehus, dog højst svarende til den  

 faktiske  

 betaling for behandlingen.
Der kan ikke ydes tilskud til alternativ  

 behandling  

 eller til behandling, der har forskningsmæssig eller eksperimentel karakter.
 Stk. 5.  

  

 Pligten til  

 at henvise patienter til behandling efter stk. 2 og 3 gælder dog ikke  

 til  

 sygehuse, hvor Sundhedsstyrelsen skønner, at behandlingstaksten er urimeligt  

 høj, eller at udgifterne til befordring og ophold er uforholdsmæssigt høje.
 Stk. 6.  

  

 Bopælsamtskommunen afholder udgifterne til behandling samt til befordring og  

 ophold efter stk. 1-3. Bopælsamtskommunen betaler tilskud til behandling  

 efter stk. 4. Bopælsamtskommunen betaler et gebyr til Sundhedsstyrelsen  

 for behandlingen af henvisningssager efter stk. 3 og 4. Indenrigs- og  

 sundhedsministeren fastsætter gebyrets størrelse.
 Stk. 7.  

  

 Indenrigs-  

 og sundhedsministeren fastsætter nærmere regler om adgangen til behandling og  

 amtskommunernes forpligtelser efter stk. 2-6. Indenrigs- og  

 sundhedsministeren fastsætter herunder bestemmelser om, hvornår  

 forpligtelserne  

 til at overholde de maksimale ventetider får virkning for de enkelte  

 behandlingsområder.
 § 5 e.  


1)  

  Hver  

 amtskommune tilbyder hvert andet år brystundersøgelse til kvinder, som er  

 mellem 50 og 69 år, og som har bopæl i amtskommunen.
Stk. 2.  

  

 Undersøgelsen omfatter røntgenundersøgelse (mammografi) Stk. 3.  

  

 Indenrigs-  

 og sundhedsministeren fastsætter nærmere regler om tilbudet om  

 brystundersøgelse og om, hvornår forpligtelserne til at tilbyde  

 brystundersøgelser skal have virkning.
 § 5 f.  

  

 Indenrigs- og sundhedsministeren fastsætter regler om, at amtskommunerne  

 tilbyder en genoptræningsplan til patienter, der har et lægefagligt begrundet  

 behov for fortsat genoptræning ved udskrivning fra sygehus.
§ 5 g.  

  

 En person, som er henvist til sygehusbehandling, kan vælge at blive behandlet  

 på et af de sygehuse, klinikker m.v., som amtskommunerne har indgået aftale  

 med  

 efter stk. 2., jf. dog 4. pkt., hvis bopælsamtskommunen ikke inden for 2  

 måneder efter, at henvisningen er modtaget, kan tilbyde behandling ved  

 amtskommunens egne sygehuse eller et af de i § 5, stk. 1-3, nævnte  

 sygehuse, som amtskommunen samarbejder med eller sædvanligvis benytter.
I  

 opgørelsen af tidsfristen efter 1. pkt. medregnes ikke perioder, hvor  

 personen  

 gennemgår et forundersøgelsesforløb.
Dog medregnes ventetid ud over 2 uger  

 til  

 hver enkelt undersøgelse i tidsfristen.
Indenrigs- og sundhedsministeren  

 fastsætter bestemmelser om afgrænsning af, vilkår for og amtskommunernes  

 forpligtelser til at oplyse om den behandling, der er omfattet af 1. pkt., og  

 kan herunder undtage bestemte behandlingsformer.
Stk. 2.  

  

 Amtskommunerne i forening indgår aftale med de privatejede sygehuse,  

 klinikker  

 m.v. i Danmark og sygehuse m.v. i udlandet, som ønsker at indgå aftale om  

 behandling af patienter efter stk. 1. Kan parterne ikke opnå enighed,  

 fastsættes vilkårene af indenrigs- og sundhedsministeren.
Der kan ikke  

 henvises  

 patienter efter stk. 1 til sygehuse, klinikker m.v., som ikke ønsker at  

 indgå aftale på de således fastsatte vilkår.
Indenrigs- og sundhedsministeren  

 fastsætter nærmere bestemmelser om krav til dokumentation m.v. fra de  

 privatejede sygehuse, klinikker m.v., der indgår aftale efter 1. pkt.
 § 6.  

  

 Til  

 personer, der i medfør af § 5, har ret til vederlagsfri behandling, ydes  

 befordring med ambulance eller særligt sygekøretøj, såfremt deres tilstand  

 gør  

 dette nødvendigt.
 Stk. 2.  

  

 Til de i  

 stk. 1 nævnte personer, der modtager pension efter lov om social  

 pension,  

 eller hvis ægtefælle modtager hustrutillæg til en sådan pension, ydes  

 endvidere  

 befordring eller befordringsgodtgørelse, når befordringen sker med andre  

 befordringsmidler.
 Stk. 3.  

  

 Befordring  

 efter stk. 1 og 2 ydes til behandling på amtskommunale sygehuse og de i  

 § 3 nævnte institutioner samt på andre sygehuse m.v., der ikke henhører  

 under det almindelige amtskommunale sygehusvæsen, såfremt institutionen  

 (afdelingen) af indenrigs- og sundhedsministeren er henført til denne  

 bestemmelse.
 Stk. 4.  

  

 Indenrigs-  

 og sundhedsministeren fastsætter i øvrigt bestemmelser om, i hvilke tilfælde  

 der ydes befordring eller befordringsgodtgørelse.
 Stk. 5.  

  

 Indenrigs-  

 og sundhedsministeren kan fastsætte regler om, i hvilket omfang der ydes  

 befordring eller befordringsgodtgørelse efter stk. 1, 2 og 4 til  

 personer,  

 der i henhold til § 5 b efter eget valg behandles på et sygehus i en  

 anden  

 amtskommune eller på de i § 5, stk. 3, nævnte private  

 specialsygehuse  

 m.fl., uden at det efter en lægelig vurdering er nødvendigt af hensyn til  

 sygdommens behandling.
Stk. 6.  

  

 Når der  

 anmodes om befordring eller befordringsgodtgørelse fra et midlertidigt  

 opholdssted, kan befordring eller befordringsgodtgørelse ved hjemtransport  

 efter udskrivning kun forlanges tilbage til det midlertidige opholdssted.
Dog  

 har personer med bopæl i udlandet, i Grønland eller på Færøerne ret til  

 befordring eller befordringsgodtgørelse ved transport til hjemlandet, til  

 Grønland eller til Færøerne i det omfang, dette følger af aftaler eller af  

 traktatlige forpligtelser.
§ 7.  

  

 Befordring, for hvilken der ydes godtgørelse efter § 6, skal ske med det  

 efter forholdene billigste, forsvarlige befordringsmiddel og ydes kun, når  

 befordringsudgiften eller afstanden til behandlingsstedet overstiger en af  

 indenrigs- og sundhedsministeren fastsat grænse.
Nærmere regler om ydelse af  

 befordring og befordringsgodtgørelse og dækning af andre nødvendige  

 rejseudgifter i forbindelse hermed fastsættes af indenrigs- og  

 sundhedsministeren.
§ 8.  

  

 Befordring eller befordringsgodtgørelse ydes af den amtskommune, i hvilken  

 patienten opholder sig på det tidspunkt, da ydelsen rekvireres.
Dog ydes  

 befordring fra et sygehus uden for bopælsamtskommunen til fortsat indlæggelse  

 på et sygehus i bopælsamtskommunen af sidstnævnte amtskommune.
 Stk. 2.  

  

 Indenrigs-  

 og sundhedsministeren kan efter forhandling med vedkommende kommunale  

 organisationer godkende, at udbetaling af befordringsgodtgørelse og løsningen  

 af andre befordringsopgaver i en amtskommune henlægges til  

 kommunalbestyrelserne, jf. dog lov nr. 311 om offentlig sygesikring af 9.  

 juni  

 1971, § 22, på amtskommunens vegne.
§ 9.  

  

 Afgørelser om, på hvilke vilkår en person har ret til behandling og  

 befordring  

 eller befordringsgodtgørelse herunder afgørelser truffet af  

 kommunalbestyrelsen  

 i medfør af § 8, stk. 2, kan påklages til den sociale ankestyrelse.  

 Klage til ankestyrelsen indgives inden 4 uger efter, at klageren har fået  

 meddelelse om afgørelsen.
Ankestyrelsen kan se bort fra overskridelse af  

 klagefristen, når der er særlig grund hertil.
Afgørelse herom træffes af  

 chefen  

 for ankestyrelsen.
 Stk. 2.  

  

 Ved  

 behandling af klager over en af kommunalbestyrelsen i medfør af § 8,  

 stk. 2, truffet afgørelse skal ankestyrelsen indhente en udtalelse fra  

 vedkommende amtsråd.
 § 10.  

  

 Indenrigs- og sundhedsministeren fastsætter, i hvilket omfang reglerne i  

 §§ 5-9 finder anvendelse, når amtskommunerne driver eller benytter  

 institutioner i udlandet, jf. § 4.
 Stk. 2.  

  

 For  

 personer, der ikke ifølge reglerne i denne lov har ret til vederlagsfri  

 behandling, fastsættes regler vedrørende betaling af indenrigs- og  

 sundhedsministeren.
 Stk. 3.  

  

 For  

 personer, der ikke ifølge reglerne i denne lov har ret til vederlagsfri  

 sygehusbehandling, kan betaling inddrives ved udpantning.
 § 10 a.  

  

 Indenrigs- og sundhedsministeren fastsætter regler om tilrettelæggelsen af  

 amtskommunernes ambulancetjeneste.
Kapitel 3 Specialeplanlægning og registrering af kliniske  

 data  

 m.v.
 § 11.  

  

 Amtsrådet  

 udarbejder en plan for amtskommunens virksomhed efter denne lov efter  

 reglerne  

 om sundhedsplanlægning i lov om offentlig sygesikring.
 § 12.  

  

 En  

 amtskommune kan uanset reglerne i § 5 af en kommune opkræve betaling pr.  

 sengedag for færdigbehandlede patienter, der er indlagt på amtskommunale  

 sygehuse, og som har bopæl i den pågældende kommune.
Stk. 2.  

  

 Den i  

 stk. 1 nævnte betaling kan maksimalt udgøre 1.200 kr. for patienter, der  

 er 67 år eller derover, og maksimalt 600 kr. for patienter under 67 år.  

 Beløbene er anført i 1995 pris- og lønniveau.
Beløbene pris- og lønreguleres  

 årligt på tilsvarende måde som bloktilskuddene til amtskommuner.
 Stk. 3.  

  

 Amtskommunerne kan indgå aftaler med kommunerne om betaling for personer, der  

 henvises til tilbud i kommunalt regi som alternativ til sygehusindlæggelse.
§ 13.  

  

 Det  

 påhviler hver amtskommune at indgå aftaler om benyttelse af lands- og  

 landsdelsafdelinger på fremmede amtskommunale sygehuse samt på private  

 sygehuse.
Indenrigs- og sundhedsministeren fastsætter nærmere regler herom  

 samt  

 om visitation af patienter til behandling på lands- og landsdelsafdelinger.
 Stk. 2.  

  

 Kan der  

 ikke opnås enighed om indholdet af aftaler efter stk. 1, kan indenrigs-  

 og  

 sundhedsministeren træffe afgørelse herom efter anmodning fra en af de  

 berørte  

 parter.
 Stk. 3.  

  

 De indgåede  

 aftaler indsendes til indenrigs- og sundhedsministeren.
 Stk. 4.  

  

 Indgår en  

 amtskommune ikke de fornødne aftaler efter stk. 1 og de i medfør heraf  

 fastsatte regler, kan indenrigs- og sundhedsministeren bestemme, at betaling  

 kan afkræves vedkommende amtskommune for patienter, der modtages til  

 behandling  

 på lands- og landsdelsafdelinger på fremmede amtskommunale sygehuse samt på  

 private sygehuse, uden at der foreligger samtykke fra vedkommende amtskommune  

 til patientens behandling.
 Stk. 5.  

  

 I tilfælde,  

 hvor kvalitets- eller ressourcemæssige hensyn taler for, at visse  

 behandlingsformer samles på et eller få sygehuse, kan indenrigs- og  

 sundhedsministeren efter forhandling med amtsrådene fastsætte regler for  

 visitation af patienter samt betaling for behandling.
 § 14.  

  

 (Ophævet).
 § 15.  

  

 Det  

 påhviler amtskommuner samt de private personer eller institutioner, der  

 driver  

 sygehuse, at give oplysning om virksomheden til de centrale  

 sundhedsmyndigheder  

 efter nærmere af indenrigs- og sundhedsministeren fastsatte regler.
 § 15 a.  

  

 Indenrigs- og sundhedsministeren kan fastsætte regler om, at amtsråd,  

 kommunalbestyrelser, private personer og institutioner, der driver sygehuse,  

 samt praktiserende sundhedspersoner skal indberette oplysninger til kliniske  

 kvalitetsdatabaser, som en offentlig myndighed er dataansvarlig for, og hvor  

 der sker registrering af helbredsoplysninger m.v. med henblik på overvågning  

 og  

 udvikling af behandlingsresultater for afgrænsede grupper af patienter.
 Stk. 2.  

  

 Indenrigs-  

 og sundhedsministeren kan bestemme, at den registrerede på begæring skal have  

 indsigtsret i oplysninger, der er registreret om vedkommende i de i  

 stk. 1  

 nævnte kliniske kvalitetsdatabaser.
 Stk. 3.  

  

 Indberetning af oplysninger efter stk. 1., der kan henføres til bestemte  

 personer, kan ske uden samtykke fra personen.
Kapitel 4 Behandling m.v. for alkoholmisbrug § 16.  

  

 Amtskommunerne  

 driver behandlingsinstitutioner for alkoholmisbrugere, i det omfang  

 behandlingen ikke finder sted på psykiatriske hospitaler eller afdelinger.  

 Den  

 enkelte amtskommunes behandlingstilbud skal i fornødent omfang omfatte  

 døgnbehandling uden for psykiatrisk hospital eller afdeling samt behandling,  

 der særlig sigter på kvinder.
 Stk. 2.  

  

 Behandling  

 og rådgivning på amtskommunens behandlingsinstitutioner for alkoholmisbrugere  

 skal ydes anonymt, hvis alkoholmisbrugeren ønsker det.
 Stk. 3.  

  

 En  

 amtskommune kan indgå aftale med en privat institution eller forening om  

 driften af behandlingsinstitutioner for alkoholmisbrugere.
Stk. 4.  

  

 Behandling  

 på institutioner for alkoholmisbrugere er vederlagsfri, uanset hvor patienten  

 bor, og uanset om behandlingen sker ved indlæggelse på et behandlingshjem  

 eller  

 ambulant.
Ved indlæggelse på et behandlingshjem uden for den amtskommune,  

 hvor  

 patienten bor, kan bopælsamtskommunen afkræves de med behandlingen forbundne  

 udgifter.
 Stk. 5.  

  

 Amtskommunen yder faglig bistand til kommunale støtteforanstaltninger efter  

 behandling for alkoholmisbrug samt kommunale foranstaltninger til  

 forebyggelse  

 af alkoholmisbrug.
Kapitel 4 a Sygehusberedskab § 16 a.  

  

 Det påhviler hver amtskommune at planlægge og gennemføre sådanne  

 foranstaltninger,  

 at der under krigsforhold og under større katastrofer i fredstid kan ydes  

 syge  

 og tilskadekomne behandling på sygehus eller behandlingssteder uden for  

 sygehusene.
Det påhviler private sygehuse at planlægge og gennemføre sådanne  

 foranstaltninger, at de på tilsvarende måde som amtskommunale sygehuse kan  

 indgå i sygehusberedskabet.
Kapitel 4 b Behandling af stofmisbrugere § 16 b.  

  

 Den lægelige behandling af stofmisbrugere med euforiserende stoffer varetages  

 af amtskommunerne samt Københavns og Frederiksberg Kommuner.
I Københavns og  

 Frederiksberg Kommuner varetages den del af behandlingen, som finder sted på  

 sygehus, dog af Hovedstadens Sygehusfællesskab.
 Stk. 2.  

  

 Et  

 sygehusapotek og en sygehusapoteksfilial kan til amtskommunens  

 behandlingssteder levere euforiserende stoffer til udlevering som led i  

 behandlingen af stofmisbrugere efter stk. 1.
 Stk. 3.  

  

 Et  

 sygehusapotek og en sygehusapoteksfilial under Hovedstadens Sygehusfællesskab  

 kan til Københavns og Frederiksberg Kommuners behandlingssteder levere  

 euforiserende stoffer til udlevering som led i behandlingen af stofmisbrugere  

 efter stk. 1.
Kapitel 5 Tilskudsbestemmelser § 17.  

  

 I  

 særlige tilfælde kan der af statskassen ydes tilskud til hel eller delvis  

 dækning af udgifterne ved løsningen af særlige opgaver inden for det  

 amtskommunale sygehusvæsen.
 Stk. 2.  

  

 Indenrigs-  

 og sundhedsministeren kan efter forhandling med socialministeren fastsætte  

 regler om, at der af staten ydes vedkommende amtskommune hel eller delvis  

 refusion af udgifter til befordring og behandling af personer, hvis ret til  

 vederlagsfri behandling her i landet følger af internationale forpligtelser.
 § 18.  

  

 Efter  

 nærmere bestemmelse af indenrigs- og sundhedsministeren kan der ydes tilskud  

 af  

 statskassen til private sygehuse.
 Kapitel 6 (Ophævet).
Kapitel 7 Ikrafttrædelses- og ændringsbestemmelser § 21.  

  

 Loven  

 træder i kraft den 1. april 1975, § 24, og § 25, nr. 1 og nr. 4, og  

 § 26 dog den 1. juli 1974.
 Stk. 2.  

  

 Lov nr. 237  

 af 4. juni 1969 om sygehusvæsenet, som ændret ved lov nr. 154 af 31. marts  

 1973, lov nr. 410 af 13. juni 1973 og ved nærværende lov, ophæves den 1.  

 april  

 1975.
 § 22.  

  

 (Ophævet).
 § 23.  

  

 (Ophævet).
 § 24.  

  

 (Ophævet).
§ 25.  

  

 (Udeladt) § 26.  

  

 (Ophævet) § 27.  

  

 Loven  

 gælder ikke for Færøerne og Grønland.
Indenrigs- og Sundhedsministeriet, den 28.  

 august 2003 Lars Løkke Rasmussen /John Erik Pedersen 1)  

 I lov nr. 1117 af 29. december 1999 fastsættes i § 2, at tidspunktet for  

 ikrafttræden af de ændringer, som angår § 5 e, fastsættes af indenrigs- og  

 sundhedsministeren, samt at indenrigs- og sundhedsministeren kan bestemme, at  

 loven skal træde i kraft for de enkelte amter.
