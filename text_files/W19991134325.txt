Ifølge plejehjemslederen foregik medicinfordelingen på  

 plejehjemmet ved, at en sygeplejerske, en plejehjemsassistent eller en  

 social-og sundhedsassistent en gang om ugen fordelte den ordinerede medicin i  

 doseringsæsker, som blev opbevaret i den enkelte beboers skab.
Alt fast  

 personale på plejehjemmet havde tilladelse til at udtage opfyldte  

 doseringsæsker med henblik på at give patienten medicinen,  

 respektivt hjælpe patienten med medicinindtagelse.
I visse  

 tilfælde kunne medicinen indtages uden for patientens værelse,  

 f.eks. i spisestue eller dagligstue, og i disse tilfælde havde det  

 faste personale tilladelse til at omhælde den aktuelle medicin fra  

 doseringsæsken til et plastbæger med låg, hvor låget  

 mærkes med navn, stuenummer og tidspunkt for medicinens indtagelse.
Aftenmedicinen den pågældende dag blev klargjort af  

 sygehjælper A til alle afdelingens ca. 25 beboere.
Medicinen, der  

 skulle gives ved sengetid, blev flyttet fra den enkelte beboers  

 doseringsæske til røde plastbægre forsynet med hvidt  

 låg med mærke, og aftenmedicin til grønne bægre,  

 ligeledes med hvidt låg.
Lågene blev mærkede med  

 pågældende beboeres fornavn.
Sygehjælper A havde senere udleveret et bæger med  

 påskriften "N.N " på låget til sygehjælper B med  

 anmodning om at give det til den 86-årige.
Sygehjælper B så  

 ikke på medicinbægerets låg.
Sygehjælper A opdagede umiddelbart efter et medicinbæger med  

 låg mærket "N.C." og blev klar over, at der var udleveret forkert  

 medicin.
Sygehjælper A rettede straks henvendelse til ansvarshavende  

 plejehjemsassistent, som kontaktede lægevagten, hvor en læge gav  

 besked om kontrol af bevidsthedsniveau og blodtryk.
Da blodtrykket i  

 løbet af aftenen faldt, blev den 86-årige indlagt til  

 observation på medicinsk hospitalsafdeling.
 Den 86-årige kunne udskrives næste eftermiddag, men sov  

 derefter det meste af aftenen, idet han dog var kontaktbar og drak sparsomt.  

 Blodtrykket holdt sig nogenlunde konstant, men pulsen var om natten steget  

 til 120, og senere kl. 6.20 til 133.
 Kl. 7.55 var den 86-årige bevidstløs med  hurtig respiration,  

 blodtryk på 200/140 og  puls på 140. Han var derefter straks  

 blevet hospitalsindlagt, men fik kort efter indlæggelsen hjerteflimmer  

 og døde kl. 12.25.
 Sundhedsstyrelsen indberettede sagen til Patientklagenævnet.
Fejludlevering af medicin på  

 plejehjem Patientklagenævnet fandt, at sygehjælper A  

 ikke havde handlet fagligt korrekt og indskærpede desuden  

 sygehjælper A at udvise større omhu i sit fremtidige virke.
 Nævnet lagde vægt på, at  

 sygehjælper A uden at sikre sig, at hun videregav den korrekte medicin,  

 udleverede et bæger med påskriften "N.N" på låget til  

 sygehjælper B med anmodning om at give dette til den 86-årige.  

 Nævnet fandt i den forbindelse, at sygehjælper A burde have  

 bemærket, at påskriften "N.N" ikke var fyldestgørende,  

 idet der både manglede angivelse af efternavn, stuenummer og tidspunkt  

 for medicingivningen.
 Patientklagenævnet fandt, at sygehjælper B  

 ikke havde handlet fagligt korrekt og indskærpede desuden  

 sygehjælper B at udvise større omhu i sit fremtidige virke.
 Nævnet lagde vægt på, at  

 sygehjælper B videregav den udleverede medicin til patienten uden at se  

 på navnet på beholderen, og således ikke sikrede sig, hvem  

 den udleverede medicin tilhørte.
 Patientklagenævnet påpegede i begge  

 tilfælde, at det af hensyn til patientsikkerheden er afgørende,  

 at der i forbindelse med medicingivning m.v. bliver foretaget den rette  

 identifikation af patient og præparat og dosis.
