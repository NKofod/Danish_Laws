CIRKULÆRE OM AFTALER OM ARBEJDSTID MV.
FOR LEDERE OG LÆRERE ANSAT VED DE FRIE GRUNDSKOLER I.
Indledning Hermed følger aftale af 7. januar 1993 om arbejdstid for lærere ansat ved  

 de frie grundskoler og de private gymnasieskolers grundskoleafdelinger samt  

 aftale af 7. januar 1993 om arbejdstid for ledere ansat ved de frie  

 grundskoler.
 Med disse aftaler sker der en omlægning af lærernes og ledernes  

 arbejdstidsregler, og samtlige hidtil gældende reduktionsordninger  

 bortfalder .
 Principperne i de nye arbejdstidsaftaler gennemgås nedenfor.
 Arbejdet tilrettelægges på skolen inden for de rammer, som er anført i de  

 nye aftaler.
Det er forudsat, at skolens ledelse efter de af styrelsen afstukne rammer  

 i samarbejde med lærerne foretager planlægningen.
Det er endvidere forudsat,  

 at der tages hensyn til skolens opgaver, type, fysiske rammer og arbejdsform  

 samt lærernes muligheder for at tilrettelægge undervisning mv. pædagogisk  

 forsvarligt.
 Der skal gives lærernes tillidsrepræsentant mulighed for at gøre sig  

 bekendt med forslag til arbejdsfordeling og tjenesteplaner/skemaer samt  

 ændringer heri.
II.
Lærere m.fl.
 Ad § 1.
Hvem og hvad omfattes af aftalen Aftalen omfatter lærere (lærer/overlærer) ansat ved de frie grundskoler og  

 ved de private gymnasiers grundskoleafdelinger.
 Aftalen omfatter endvidere viceskoleinspektører og afdelingsledere, for  

 hvilke styrelsen for en længere eller kortere periode har truffet beslutning  

 om, at de pågældende skal tillægges mere end 30% af den årlige arbejdstid  

 (1924 timer) til undervisning og forberedelse svarende til 288 timer til  

 undervisning (excl. forberedelse). Viceskoleinspektører og afdelingsledere,  

 der er tillagt et lavere antal timers undervisning, er omfattet af aftalen om  

 ledere mv., jf. bemærkningerne i afsnit III.
 Det er ved aftalens indgåelse lagt til grund, at lærernes arbejdsopgaver  

 omfatter undervisning ved skolen og pædagogisk/administrative opgaver i  

 forbindelse hermed.
 Ad § 2.
Normperioder Læreren har en årlig arbejdstid på 1924 timer (incl. ferie og fridage).  

 Arbejdsugen er normalt på 37 arbejdstimer.
Lærernes arbejdstid planlægges for  

 en periode - normperioden - på grundlag af et timetal svarende til  

 gennemsnitlig 37 timer pr. uge.
 Skolens styrelse kan efter indstilling fra skolens ledelse fastsætte  

 regler om opdeling af skoleåret i semestre eller andre perioder  

 (normperioder). Er der ikke besluttet andet, er normperioden lig med  

 skoleåret, hvilket også er den længste normperiode, der kan anvendes.
 Det er forudsat, at normperioden vælges således, at det er muligt at lægge  

 en fast plan for perioden.
 Ad § 3.
Opgørelse af arbejdstiden Når en normperiode er afsluttet opgøres arbejdstiden.
Ved opgørelsen  

 sammenlægges:
 - Antallet af undervisningstimer efter det for normperioden gældende  

 skema, herunder den forholdsmæssige del af eventuelle vikartimer efter § 6,  

 stk. 3.
 - Undervisningstimer varetaget, medens læreren står til rådighed og i  

 mellemtimer.
 - Tilfældige vikartimer og andre omlagte undervisningstimer.
 - Mindst 75% af forberedelsestiden beregnet i forhold til den opgjorte  

 U-tid.
 - Supplerende forberedelsestid for specialundervisning beregnet i forhold  

 til den opgjorte U-tid varetaget i specialklasser i medfør af § 7, stk. 3.
 - For lærere, der er fyldt 60 år, medregnes yderligere tid beregnet i  

 forhold til den opgjorte U-tid i medfør af § 7, stk. 4.
 - 7,4 time pr. dag, der er afviklet i normperioden i medfør af § 7, stk.  

 2. I skoleårets sidste normperiode kan 1 dag medregnes med et mindre timetal  

 eller der medregnes de eventuelle overskydende timer.
 - En forholdsmæssig del af de 100 timer.
 - En forholdsmæssig del af tiden til klasselærere.
 - Den opgjorte Ø-tid i henhold til tjenesteplanen (konkret optalt),  

 herunder rådighedstimer og mellemtimer i normperioden, der ikke medregnes som  

 U-tid, og tilsynstimer i forbindelse med arbejde med kostelever.
 - Tilfældig forlængelse ud over 15 min. af ordinær tjeneste.
 - Fravær på grund af sygdom og andet lovligt forfald, der ikke er  

 medregnet efter tjenesteplanen/skemaet, jf. § 9.
 - Feriedage og søgnehelligdage, jf. § 9.
 - Rejsetid og arbejdsfrit ophold mv., jf. §§ 10 - 11.
 - Afspadsering af overarbejde udført i en tidligere normperiode, jf. § 12,  

 stk. 2.
 - Frihedsopsparing efter § 13.
 - Kombinationsbeskæftigelse, der efter konkret ansøgning er godkendt af  

 Undervisningsministeriet.
 Ad § 4.
Tjenesteplaner Aftalen forudsætter, at der udarbejdes en tjenesteplan for lærerne, der  

 bl.a. skal indeholde skemaet over undervisningstimerne i perioden, således at  

 lærerne til stadighed er orienteret om undervisningens og andre planlagte  

 opgavers beliggenhed mindst 4 uger forud.
Der er mulighed for at fastlægge  

 undervisning efter et skema gældende for en længere periode, selvom der i  

 henhold til tjenesteplanen er regnet med, at lærerne skal varetage andet  

 arbejde end undervisning på enkelte dage i perioden, f. eks. deltagelse i  

 lejrskole eller afholdelse af eksamen, jf. bemærkningerne hertil.
Lærernes tjenesteplaner bør kun undtagelsesvis ændres i normperioden, og i  

 givet fald med et passende varsel.
Hvis der ændres i tjenesteplanen for så  

 vidt angår møde- og/eller sluttidspunkt med et kortere varsel end 4 døgn ydes  

 en godtgørelse, jf. § 15, stk. 2 og 3.
 Tilfældig forlængelse af den planlagte tjeneste (f.eks., hvor et  

 forældremøde varer længere end planlagt) anses ikke for at være omlagt  

 tjeneste, men medregnes i opgørelsen af arbejdstiden, for så vidt  

 overskridelsen udgør mere end 15 minutter.
Delt tjeneste og mellemtimer Den daglige tjeneste skal tilstræbes at være samlet, men kan deles i 2  

 dele.
Dette kan indtil 20 gange årlig fraviges i forbindelse med afholdelse  

 af møder og kulturelle arrangementer mv., som er tilrettelagt om aftenen af  

 hensyn til deltagelse af personer, der ikke er tilknyttet skolen.
 Til lærere, hvor tjenesten således bliver 3-delt, ydes en godtgørelse jf.  

 § 14, ligesom sådanne dage skal medregnes i arbejdstidsopgørelsen med mindst  

 7,4 timer.
Ved mellemtimer forstås tid efter tjenesteplanen/skemaet, hvor læreren  

 varetager undervisning på samme skole både før og efter.
Mellemtimer  

 medregnes som Ø-tid og opgøres som tidsrummet fra afslutningen af den  

 foregående lektion og indtil begyndelsen af pausen forud for den  

 efterfølgende lektion.
Læreren er efter skolelederens nærmere bestemmelse forpligtet til at  

 varetage vikartimer eller udføre »andre opgaver«.
Varetager læreren  

 vikararbejde i mellemtimer, medregnes disse ved opgørelsen af arbejdstiden  

 som undervisningstid (§ 6) med forberedelse mv. i medfør af § 7.
 Mellemtimer skal så vidt muligt undgås, men anses ikke for at være delt  

 tjeneste.
»Tilfældige vikartimer« En lærer er som hidtil forpligtet til at varetage »tilfældige  

 vikartimer« uden for mellemtimer og uden for en eventuel timeramme til  

 vikartimer jf. § 6, stk. 3.
Varetager læreren sådanne tilfældige vikartimer, medregnes disse timer som  

 undervisningstimer.
Gives der ikke et varsel på mindst 4 døgn, ydes der en  

 godtgørelse for omlagt tjeneste, jf. § 15, stk. 2 og 3.
 Ad § 5.
Fridage Arbejdet tilrettelægges normalt på hverdage mandag til fredag.
Hvis der  

 tilrettelægges arbejde på lørdage, søndage eller helligdage, f.eks. i  

 forbindelse med særligt tilrettelagt undervisning, lejrskole eller lignende,  

 gives der et tilsvarende antal erstatningsfridage i samme normperiode.  

 Bestemmelserne skal sikre læreren et antal fridage årligt svarende til det  

 årlige antal fridage, der tilkommer statens tjenestemænd.
 Aftalen giver mulighed for, at læreren frivilligt påtager sig kortvarig  

 tjeneste på en fridag til løsning af opgaver, der er uopsættelige.
 Ad § 6.
Undervisningstimerne (U-tid) Der er ikke med aftalen taget stilling til lektionslængden, der fastsættes  

 af ledelsen.
Hvor det er pædagogisk begrundet, kan der fastsættes en anden  

 lektionslængde end 45 minutter.
Lektionslængden bør normalt ikke være mindre  

 end 30 minutter.
 750 timer til undervisning årligt svarer til 1000 lektioner a 45 minutter.
 21 timer til undervisning ugentlig svarer til 28 lektioner a 45 minutter.
 Det er forudsat, at der ikke planlægges med et højere timetal (bortset fra  

 mindre afvigelser af skemamæssige årsager).
Vikartimer Aftalen giver mulighed for, at skolens ledelse og en lærer kan aftale, at  

 læreren er til rådighed til varetagelse af vikartimer i op til 75 U-timer pr.  

 arbejdsår.
Timerne anføres ikke på tjenesteplanen, og læreren er forpligtet  

 til inden for den aftalte timemængde at udføre vikararbejde.
Vikararbejdet  

 varsles i så god tid, det er muligt.
Læreren har dog ikke krav på det i § 4,  

 stk. 5 anførte varsel og modtager ikke godtgørelse efter reglerne i § 15,  

 stk. 2.
Vikartimerne placeres så vidt muligt i sammenhæng med skemalagt arbejde.  

 Eventuelle mellemtimer i forbindelse med vikararbejde betragtes som  

 udgangspunkt som delt tjeneste.
Timerne medregnes da ikke ved  

 normperiodeopgørelsen, og læreren har ikke pligt til at være til stede på  

 skolen.
Hvis lærerens tilstedeværelse ønskes, medregnes mellemtimerne som  

 Ø-tid i normperiodeopgørelsen.
Overskridelse af det ugentlige og årlige maksimum for U-timer Hvis det fastsatte ugentlige henholdsvis årlige maksimale  

 undervisningstimetal overskrides, tilkommer der læreren en kontant  

 godtgørelse, jf. § 15, stk. 1 og 3, henholdsvis § 16.
Opgørelse af undervisningstimer sker efter skemaet, som indgår i  

 tjenesteplanen.
Vikartimer tillagt efter § 6, stk. 3 medregnes i  

 årsopgørelsen med det aftalte timetal.
Desuden medregnes undervisningstimer  

 varetaget i mellemtimer og som omlagte timer f.eks. tilfældige vikartimer.
 Ad § 7.
Forberedelsestidens beregning og placering (F-tid) For hver 60 minutter, der er afsat til undervisning, ydes der læreren 60  

 minutter til forberedelse mv.
 Lærerens tid til forberedelse beregnes på grundlag af antallet af  

 undervisningstimer på lærerens tjenesteplan for den pågældende normperiode,  

 jf. bemærkningerne til § 6.
 Forberedelsestiden er fastsat som et gennemsnit for den tid, der medgår  

 til:
 - Forberedelse og efterbehandling af konkrete undervisningsforløb og  

 planlægning af undervisningsforløb.
 - Opgaverettelse.
 - Pauser (frikvarter).
 Det er forudsat, at den enkelte lærer selv tilrettelægger forberedelse og  

 efterbehandling af undervisning og anvender den fornødne tid hertil.
Det er endvidere forudsat, at forberedelsen kan finde sted på skolen eller  

 uden for denne, ligesom flere lærere kan aftale, at forberedelsen eller en  

 del af denne sker i samarbejde.
Såfremt det er nødvendigt af hensyn til  

 tilrettelæggelsen af den ønskede undervisning, at forberedelse sker fælles -  

 og dette ikke kan opnås ved aftale - kan skolens ledelse fastlægge en mindre  

 del af forberedelsestiden til fælles forberedelse.
 Forberedelse mv. finder sted uden for den i tjenesteplanen fastlagte tid.
 Den tid, der konkret anvendes til forberedelse, tælles ikke op, men anses  

 for medgået til de anførte formål.
 Lærere med et betydeligt undervisningsomfang, kan have behov for at løse  

 en del af de opgaver, som er dækket af forberedelsestiden, i tidsmæssig  

 sammenhæng.
Hvis ledelsen eller læreren finder det hensigtsmæssigt, tilrettelægges  

 tjenesten derfor således, at op til 25% af den tid, der er afsat til  

 forberedelse mv., samles i perioder af mindst 2 sammenhængende dage (mandag -  

 fredag), hvor der ikke er planlagt anden tjeneste.
I forbindelse med  

 søgnehelligdage kan dagene dog gives enkeltvis.
 Sådanne dage medregnes med 7,4 timer pr. dag i de(n) normperiode(r) inden  

 for opgørelsesåret, hvor de er placeret. 1 dag årligt kan medregnes med et  

 mindre timetal (resttimetallet).
Den enkelte lærer har ikke krav på at få afsat mere end 20 sådanne dage i  

 opgørelsesåret.
Placeringen fastlægges af ledelsen efter drøftelse med  

 læreren.
25% af forberedelsestiden til 592 undervisningstimer årligt svarer til 20  

 dage.
Varetages et højere undervisningstimetal vælges en tilsvarende lavere  

 procentandel.
Eventuelle overskydende timer indregnes i opgørelsesårets  

 sidste normperiode.
 I øvrigt medregnes den tid, der er afsat til forberedelse mv., i den  

 normperiode, hvor undervisningen er placeret.
Ved fastsættelsen af forberedelsestiden efter § 7, stk. 1, er det  

 forudsat, at skolens samlede, daglige frikvarterslængde ikke overstiger 85  

 minutter.
Ved den samlede daglige frikvarterslængde forstås alle  

 frikvarterer, herunder spisepause samt tilsyn med eleverne før skoletid.  

 Læreren har fortsat pligt til at føre tilsyn med eleverne i den tid, der  

 naturligt medgår til, at eleverne kan forlade skolen efter endt undervisning.  

 Den hertil medgåede tid betragtes ikke som frikvarter.
Forberedelsestiden ved specialundervisning For lærere, der varetager specialundervisning i særlige klasser eller  

 andre enheder svarende til klasser, skal der i forberedelsestiden yderligere  

 medregnes 15 minutter, således at forberedelsestiden for hver times  

 undervisning af den art bliver 75 minutter (incl. frikvarter).
Lærere, der er fyldt 60 år Tiden efter § 7, stk. 4, kan tidligst medregnes fra begyndelsen af den  

 normperiode, hvori læreren fylder 60 år.
Lærere, der får medregnet yderligere tid efter § 7, stk. 4, kan ikke få  

 overtidsbetaling.
Hvis normen overskrides, afspadseres de overskydende timer  

 i den efterfølgende normperiode i forholdet 1:1. Eventuelt overarbejde fra  

 normperioden før det fyldte 60. år vederlægges dog efter de almindelige  

 regler, jf. § 12, stk. 4.
 Ad § 8.
Tid til pædagogisk/administrative opgaver (Ø-tid) Det er forudsat, at styrelsen efter indstilling fra skolens ledelse  

 fastsætter omfanget af de ressourcer, der er til rådighed til løsning af  

 pædagogisk/administrative opgaver (Ø-tid).
Af den samlede udmeldte pulje (Ø-tid) til pædagogisk/administrative  

 opgaver fordeles forlods 100 timer årligt til hver lærer samt 60 timer årligt  

 til klasselærere.
Den afsatte tid medgår til varetagelse af de nedenfor  

 nævnte opgaver.
Timepulje pr. lærer Hver lærer tildeles 100 timer årligt til varetagelse af følgende opgaver:
- Uforudsete og uforudsigelige arbejdsopgaver i tilknytning til  

 undervisningen - Forberedelse af mødevirksomhed, f.eks. forældremøder og møder i det  

 rådgivende organ - Prøver og eksaminer - Deltagelse i det rådgivende organ, herunder deltagelse i eventuelle  

 underudvalg og arbejdsgrupper.
 Uforudsete og uforudsigelige arbejdsopgaver i tilknytning til undervisning  

 omfatter bl.a. ikke på forhånd tilrettelagte aktiviteter, spontane  

 forældrehenvendelser og pludseligt opståede sociale opgaver.
Læreren er forpligtet til at medvirke ved gennemførelse af prøver og  

 eksamen, både som eksaminator, tilsynsførende og som censor.
Hidtidig praksis  

 om at stå til rådighed som vikar, når undervisningen for de ældste klasser  

 ophører under prøveterminen, videreføres.
 Den anvendte tid til ovennævnte opgaver tælles ikke op, men anses for  

 medgået til de anførte formål.
 Prøver/eksamen og møder i det rådgivende organ indgår ikke i  

 tjenesteplanen, men læreren skal på anden måde gives meddelelse herom så  

 tidligt som muligt.
 Ved »deltagelse i det rådgivende organ« forstås deltagelse i  

 møder i det forum skolens styrelse har fastsat med henblik på at indhente  

 lærergruppens rådgivning (svarende til den funktion pædagogisk råd i  

 folkeskolen varetager). Forpligtelsen omfatter tillige deltagelse i  

 eventuelle underudvalg og arbejdsgrupper, som det rådgivende organ nedsætter.
Tid til klasselæreren Det er forudsat, at den enkelte lærer selv tilrettelægger sit arbejde som  

 klasselærer.
Dette afskærer ikke lederen fra at udøve den almindelige ret til  

 at lede og fordele arbejdet.
 Timerne tælles ikke op, men anses for medgået til det anførte formål.
 Timerne kan fordeles på flere lærere, såfremt skolens ledelse har truffet  

 beslutning om at fordele klasselæreropgaverne for en klasse på flere lærere.
Klasselærerfunktionen omfatter bl.a.: Varetagelse af personlig  

 rådgivning/vejledning af klassen/den enkelte elev vedrørende 1. regelmæssig underretning af eleverne og forældrene  

 om skolens syn på elevernes udbytte af skolegangen 2. uddannelses- og erhvervsmuligheder (i samarbejde  

 med skolevejlederen) 3. sociale opgaver Varetagelse af forældresamarbejdet  

 med klassens forældre som gruppe, og med den enkelte elevs forældre.  

 Koordinering af arbejdet vedrørende klassen som helhed samt de enkelte elever  

 i forhold til:
1. skolens ledelse, øvrige lærere og andre  

 personalegrupper på skolen 2. kommunale myndigheder f.eks. skolepsykologisk  

 rådgivning og skolesundhedsplejen 3. fællesarrangementer for hele eller dele af skolen,  

 der ikke er undervisningsrelaterede (dog ikke ekskursioner).
Andre opgaver under Ø-tid Arbejdsopgaverne fordeles og styres af skolens ledelse og den anvendte tid  

 optælles konkret.
I den forbindelse kan skolens ledelse afsætte et bestemt timetal, som  

 læreren har til rådighed til løsning af en opgave.
Det forudsættes, at der er  

 et hensigtsmæssigt forhold mellem tildelte opgaver og den tid, læreren har  

 til rådighed til varetagelse af arbejdet, således at opgaverne kan løses  

 inden for den hertil afsatte tid.
 Der kan ved lokalaftale indgås aftale om at indregne arbejdstiden med et  

 gennemsnitligt antal timer pr. uge i normperioden, jf. § 19, stk. 2, i stedet  

 for at optælle tiden konkret.
Arbejdsopgaverne kan fordeles over hele året og er principielt omfattet af  

 de almindelige bestemmelser for arbejdstilrettelæggelsen.
Tid til særlige  

 hverv og opgaver fastsættes af styrelsen efter indstilling fra skolens  

 ledelse.
 De arbejdsopgaver, der indregnes i lærernes arbejdstid som Ø-timer  

 omfatter bl.a.:
 - Planlagt forældresamarbejde.
- Samarbejde med social- og sundhedsvæsenet om elever, som læreren  

 underviser.
Spontant og akut opståede problemer medregnes dog ikke, da  

 timerne indgår i »de 100 timer«, jf. § 8, stk. 2.
 - Deltagelse i tilrettelagte møder med skolepædagoger og andre  

 medarbejdere.
 - Deltagelse i udvalg og lignende.
 - Varetagelse af ledelsesopgaver.
 - Varetagelse af særlige funktioner.
 - Tilsyn med samlinger mm. (de hidtidige »honoraropgaver«).
 - Varetagelse af særlige hverv, herunder tillidshverv.
 - Deltagelse i lejrskoler, hytteture og lignende.
 - Deltagelse i ekskusioner og udflugter.
 - Deltagelse i pædagogiske dage.
 - Deltagelse i efteruddannelse.
 - Lærermøder, som ikke henhører under § 8, stk. 2, fx. lærerforsamlinger  

 ved de private gymnasiers grundskoleafdelinger.
 - Tilsyn med kostelever.
 Den anførte opregning af aktiviteter, der indgår i Ø-timerne, er ikke  

 udtømmende.
Det forudsættes, at der i tjenesteplanen til den enkelte lærer afsættes et  

 passende timetal til forældresamarbejde og socialpædagogiske opgaver bortset  

 fra tid til varetagelse af klasselærerfunktionen.
For lærere, der varetager  

 specialundervisning, tages der endvidere højde for det fornødne samarbejde  

 med andre lærere, skolespykologisk rådgivning og/eller kommunale medarbejdere  

 og lignende.
Det er forudsat, at de nuværende honoraropgaver gøres til en  

 tjenestepligt.
Den eksisterende gårdvagtordning forudsættes opretholdt, dvs.  

 det er en kollektiv forpligtelse for læreren at varetage tilsynet i  

 frikvarter mv., men pålægges gårdvagterne en eller nogle få lærere, udbetales  

 der honorar som hidtil.
Alle øvrige »honoraropgaver« opgøres i tid,  

 som indregnes i opgørelsen som Ø-timer.
 Deltagelse i ekskursioner og lignende (arrangementer uden overnatning),  

 indgår i tjenesteplanen og medregnes med det antal timer, der ligger ud over  

 undervisningstimerne, ved arbejdstidsopgørelsen som Ø-tid.
Deltagelse i lejrskole og hyttetur og lignende (arrangementer med  

 overnatning) indgår i tjenesteplanen fra 1/2 time før elevernes mødetid til 7  

 timer efter hjemkomsten.
Ud over undervisningstiden efter skemaet medregnes 7  

 timer for skoledage og 14 timer for andre dage ved arbejdstidsopgørelsen som  

 Ø-tid.
Der regnes forholdsmæssigt afrundet opad til hele timer.
 Er lejrskole, hytteture og lignende medtaget i tjenesteplanen i en  

 periode, hvor der ikke er planlagt undervisning, opgøres varigheden med 14  

 timer pr. dag.
 Gældende regler om dispensation fra hviletid/fridøgn videreføres, men de  

 specielle regler om en fridag ophæves, jf. i stedet § 5.
 Deltagelse i godkendt efter- og videreuddannelse følger reglerne i aftale  

 om statens ansattes deltagelse i kursus, jf. bilag, idet opgørelse af  

 rejsetid og kursustid, samt tildeling af fridage - aftalens § 5 og 6 - følger  

 nærværende aftales regler.
Pædagogiske dage medregnes med den faktisk medgåede tid.
Pædagogiske dage  

 i weekender medregnes dog med mindst 5 timer pr. dag.
Omregning af løntimer til arbejdstimer I det hidtidige tjenestetidssystem for lærere er tiden til varetagelse af  

 særlige funktioner og opgaver mv. blevet indregnet som et ugentligt  

 løntimetal i lærernes pligtige timetal.
Fremover skal disse opgaver opgøres i klokketimer a 60 minutter.
Der  

 opstår herefter det problem, hvorledes man kan omregne de hidtidige ugentlige  

 løntimer til klokketimer a 60 minutter.
Der er imidlertid mellem aftalens  

 parter enighed om, at 1 ugentlig løntime tilnærmelsesvis kan omregnes til 1 x  

 1,5 x 40 = 60 årlige klokketimer.
Det er styrelsen, der efter indstilling fra skolens ledelse fastsætter det  

 tidsforbrug, der er til rådighed for varetagelse af funktionen/opgaven eller  

 det særlige hverv.
Styrelsen kan endvidere efter indstilling fra skolens  

 ledelse fastsætte retningslinier for funktionen/opgaven/hvervet.
Det  

 forudsættes, at der er overensstemmelse mellem tiden og det arbejde, der  

 forventes udført.
Læreren skal ved planlægning af arbejdet, fordele dette  

 over normperioden under en rimelig hensyntagen til opgavernes relevans og den  

 afsatte tid.
 Ad § 8 A.
 Opmærksomheden henledes på, at der ved skoleårets start for hver skole  

 skal fastsættes et Ø-timetal, der excl.:
- tid til ledelse - ferie og søgne-helligdage, jf. § 9 - afspadsering og anden undervisningsvirksomhed, jf. § 9 - rejsetid og arbejdsfri ophold mv., jf. §§ 10 og 11 i forbindelse med  

 undervisningsopgaver - opsparing af overarbejde udført i en tidligere normperiode, jf. § 12,  

 stk. 2 - frihedsopsparing efter § 13, mindst skal udgøre 50 % af det planlagte undervisningstimetal excl.  

 vikartimer.
 I perioden 1. august 1993 - 31. juli 1995 anvendes ordningen med den i  

 vedlagte protokollat anførte modifikation.
 Ad § 12.
Overarbejde Såfremt det skønnes, at præsteret overarbejde ikke vil kunne godtgøres med  

 frihed inden for udløbet af den angivne frist, vil overarbejdsbetaling kunne  

 ydes inden udløbet af fristen.
 Ad § 14.
Arbejdstidsbestemte tillæg Natpenge mv. efter § 14 udbetales alene for den arbejdstid, der er  

 omfattet af tjenesteplanen eller i øvrigt er godkendt.
Natpenge mv. udbetales  

 således ikke for tid til forberedelse mv. efter § 7, stk. 1, 3 og 4.
 Ad § 15.
Ved særlig tilrettelagt undervisning som f.eks. i en featureuge vil en  

 lærer kunne tilrettelægges med mere end 21 timer til undervisning, uden at  

 der skal betales godtgørelse.
Det er forudsat, at en sådan tilrettelæggelse  

 kun omfatter enkeltstående uger.
 Ad § 17.
Kosttilsyn Lærere ansat ved grundskoler med kostafdeling har pligt til deltage i  

 tilsynet med kosteleverne.
Lærere kan højst tillægges tilsyn svarende til halvdelen af det årlige  

 arbejdstimetal for en fuldtidsansat.
Med lærerens accept kan der tillægges  

 tilsyn i mere end halvdelen af det årlige arbejdstimetal for en  

 fuldtidsbeskæftiget.
For afdelingsledere ansat bl.a. til at varetage dette  

 arbejde, gælder begrænsningen ikke.
Ved tilkald af mere en 1/2 times varighed af rådighedsvagten, medregnes  

 den faktisk medgåede tid som arbejdstimer.
Afbrydelse af rådighedsvagten er  

 ikke delt tjeneste og således ikke omfattet af bestemmelserne i § 4.
 Ad § 18.
Lærere med nedsat arbejdstid For lærere med nedsat arbejdstid nedsættes normen vedrørende arbejdstid og  

 lønnen forholdsmæssigt.
Sygedage, dage afsat til forberedelse (§ 7, stk. 2)  

 mv. og søgnehelligdage medregnes i arbejdstidsopgørelsen med et  

 forholdsmæssigt timetal, ligesom det årlige timetal til undervisning  

 nedsættes forholdsmæssigt.
 I det i § 8, stk. 2, nævnte timetal, kan der foretages en nedsættelse, der  

 er mindre end forholdsmæssig, idet der kan tages hensyn til, at deltagelse i  

 det rådgivende organ ikke påvirkes af beskæftigelsesgraden.
 Eventuel midlertidig merbeskæftigelse for lærere med nedsat tjenestetid  

 godtgøres med frihed af samme varighed eller normal timeløn.
 Det er forudsat, at der ved merbeskæftigelse af fastere karakter foretages  

 en ændring af lærernes beskæftigelsesgrad (evt. tidsbegrænset).  

 Pensionsalderoptjeningen beregnes på grundlag af den højere  

 beskæftigelsesgrad.
 Såfremt arbejdets samlede omfang ved normperiodens udløb har oversteget  

 den fastsatte arbejdstid for fuldtidsansatte, anvendes reglerne i § 12, stk.  

 2.
 Ad § 19, stk. 1.
 Der er enighed om, at lokalaftaler i henhold til § 19, stk. 1, skal indgås  

 inden for de nedenfor angivne rammer:
1. Arbejdstiden i en normperiode beregnes på grundlag  

 af 7,4 timer pr. dag.
Den årlige arbejdstid udgør 1924 timer.
 2. De generelt fastsatte varsler, takster og  

 arbejdstidsopgørelser mv., der knytter sig til arbejdets tilrettelæggelse,  

 arbejde på ubekvemme tidspunkter og opsparing af frihed ved aften- og  

 natarbejde kan ikke ændres, jf. dog punkt 3.
 3. Der kan aftales faste tillæg eller fast tid, der i  

 fuldt omfang eller i begræsnet omfang kan ydes som kompensation for bortfald  

 af bestemmelserne om rejsetid mv., frihedsopsparing ved aften- og  

 nattjeneste, arbejdstidsbestemte tillæg og godtgørelse for overskridelse af  

 ugenorm og varsler herom.
 4. Der er mulighed for lokalt at indgå aftale om en  

 frikvarterslængde på mere end 85 minutter.
 Ad § 19, stk. 2.
Der er efter aftalens § 19, stk. 2, mulighed for at indgå lokalaftale om,  

 at særlige hverv og opgaver indregnes i arbejdstiden med et gennemsnitligt  

 antal timer pr. uge i normperioden (»akkord«). Disse timer indgår  

 ikke i tjenesteplanen.
Der kan i forbindelse med aftalens indgåelse træffes  

 beslutning om, i hvilket omfang arbejdsopgaven skal udføres på skolen, f.eks.  

 i forbindelse med træffetid.
 Det er forudsat, at der er et hensigtsmæssigt forhold mellem den tid, der  

 afsættes ved indgåelse af lokalaftale og den tildelte opgave.
 Det er endvidere muligt lokalt at aftale fravigelse fra de centralt  

 fastsatte regler om lejrskole mv.
 Parterne kan endelig indgå aftale om supplering eller fravigelse af aftale  

 om arbejdstid mv. i forbindelse med kursusdeltagelse (bilag), jf. aftalens §  

 7.
 Ad § 19, stk 3.
 Lokalaftaler kan udformes således: at aftalen med et givet varsel kan  

 opsiges til udløb og herefter anses for bortfaldet, eller således, at aftalen  

 løber videre, indtil aftale om endelig bortfald eller fornyelse er indgået.  

 Dette gælder også i varslingsperioden.
 Parterne vælger selv aftaleform i det konkrete tilfælde ud fra en  

 vurdering af, hvad der i den konkrete situation skønnes mest hensigtsmæssigt.
III.
Ledere m.fl.
Aftalen indebærer, at skoleledere og viceskoleinspektører ikke længere er  

 omfattet af lærernes arbejdstidsaftale.
De er fremover omfattet af aftale om  

 ledere m.fl. ansat ved de frie grundskoler.
Ved eventuelt merarbejde anvendes  

 aftale om godtgørelse til tjenestemænd uden højeste arbejdstid.
Tilsvarende  

 gælder for afdelingsledere.
 Viceskoleinspektører og afdelingsledere, der pålægges at undervise i mere  

 end 30% af den samlede arbejdstid (svarende til 288 årlig undervisningstimer  

 excl. forberedelse), følger dog arbejdstidsaftalen for lærere.
 Det er forudsat, at skoleledere, viceskoleinspektører og afdelingsledere  

 er kvalificeret til at undervise.
 Der er ikke ved aftalen truffet beslutning om anvendelse af dele af den  

 samlede arbejdstid til bestemte formål.
Styrelsen kan således fremover disponere over ledernes samlede arbejdstid  

 i overensstemmelse med stillingernes indhold og karakter.
I arbejdstiden kan  

 som hidtil indgå undervisningsopgaver.
 Selvom der ikke er fastsat undervisningsforpligtelse, har de af aftalen  

 omfattede ledere ret til at undervise.
 Det har været parternes forudsætning, at der ikke pålægges lederne at  

 undervise i videre omfang end hidtil.
 En fastsat undervisningsforpligtelse kan opfyldes som et gennemsnit over  

 flere år.
 Ved viceskoleinspektørers og afdelingslederes overgang fra  

 arbejdstidsreglerne for lærere til arbejdstidsreglerne for ledere m.fl.  

 vederlægges eventuelt opgjort overarbejde efter reglerne om  

 overarbejdsbetaling i aftalen om arbejdstid for lærere.
IV.
Afvikling af over- og undertimer pr. 31. juli 1993 Regler om afvikling af de over- og undertimer, der fremkommer i  

 forbindelse med den sidste årsopgørelse efter den hidtidige  

 tjenestetidsaftale fremgår af omstående protokollat.
V.
Ikrafttræden Aftalerne har virkning fra 1. august 1993 og erstatter følgende regler:  

 Undervisningsministeriets bekendtgørelse af 12. september 1983 om  

 timereduktion for kostinspektion ved friskoler, private grundskoler og  

 private gymnasier med grundskoleafdeling.
Undervisningsministeriets skrivelse  

 af 12. september 1983 om timereduktion for kostinspektion ved friskoler,  

 private grundskoler og private gymnasier med grundskoleafdeling.)  

 Undervisningsministeriets cirkulæreskrivelse af 10. marts 1987 om nedsættelse  

 af det pligtige timetal for lærere i friskoler, private grundskoler, private  

 gymnasier med grundskoleafdeling samt private grundskolekurser ved deltagelse  

 i videre uddannelse.
Undervisningsministeriets cirkulære af 30. maj 1988 om  

 ydelse af godtgørelse for skemalagt undervisning og kostinspektion på  

 ubekvemme tidspunkter til lærere ved private grundkostskoler med  

 kostafdeling.
Undervisningsministeriets cirkulære af 3. juli 1989 om  

 ulempegodtgørelse til til ledere, lærere, børnehaveklasseledere, årsvikarer  

 og månedlønnede vikarer ved friskoler, private grundskoler, herunder private  

 gymnasier med grundskoleafdeling, samt private grundskolekurser.  

 Undervisningsministeriets cirkulære af 26. juli 1989 om aflønning og  

 afvikling af overtimer og undertimer for ledere og lærere ved friskoler og  

 private grundskoler mv.
Undervisningsministeriets skrivelse af 26. juli 1989  

 til cirkulære om aflønning og afvikling af overtimer og undertimer for ledere  

 og lærere ved friskoler og private grundskoler mv.
Undervisningsministeriets  

 cirkulære af 26. juli 1989 om tjenestetiden for ledere og lærere ved  

 friskoler, private grundskoler mv.
Undervisningsministeriet skrivelse af 26.  

 juli 1989 til cirkulære om tjenestetiden for ledere og lærere ved friskoler,  

 private grundskoler mv.
Undervisningsministeriets cirkulære af 11. december  

 1989 om indgåelse af lokalaftaler ved frie grundskoler om vederlag for  

 særlige arbejdsopgaver (tilsyn mv.) Undervisningsministeriets  

 cirkulæreskrivelse af 11. december 1989 om indgåelse af lokalaftaler ved frie  

 grundskoler om vederlag for særlige arbejdsopgaver (tilsyn mv.)  

 Undervisningsministeriets cirkulære af 6. marts 1990 om ændring af cirkulære  

 af 26. juli 1989 om tjenestetiden for ledere og lærere ved friskoler og  

 private grundskoler mv.
Undervisningsministeriets cirkulæreskrivelse af 6.  

 marts 1990 om gennemførelse af arbejdstidsforkortelsen fra 1. august 1990.  

 Undervisningsministeriets skrivelse af 19. juni 1990 om bemærkninger til § 2,  

 stk. 2, i cirkulære om tjenestetiden for ledere og lærere ved friskoler,  

 private grundskoler mv.
Undervisningsministeriets cirkulæreskrivelse af 11.  

 februar 1991 om ulempeydelser til lærere og ledere ved de frie grundskoler.  

 Undervisningsministeriets skrivelse af 20. marts 1991 om vederlag for  

 merarbejde til skoleledere i forbindelse med byggeri.
Finansministeriet, Administrations- og Personaldepartementet Den 7. januar 1993 P.M.V.
 E.B.
Birgitte Nielsen AFTALE OM ARBEJDSTID MV.
FOR LÆRERE ANSAT VED DE FRIE GRUNDSKOLER I henhold til § 2, stk. 2 i hovedaftale af  

 27. oktober 1969 med tjenestemændenes centralorganisationer aftales følgende  

 for lærere m.fl. ansat ved de frie grundskoler:
Område § 1.  Aftalen omfatter lærere ansat ved de frie  

 grundskoler og de private gymnasieskolers grundskoleafdelinger.
 Stk. 2. Aftalen omfatter endvidere viceskoleinspektører og  

 afdelingsledere, der er tillagt mere end 30% af den årlige arbejdstid til  

 undervisning og forberedelse.
Arbejdstid § 2.  Den årlige arbejdstid udgør 1924 timer, inkl.  

 ferie og fridage.
 Stk. 2. Arbejdstiden fastsættes for en periode (normperioden) på grundlag  

 af et timetal svarende til gennemsnitlig 37 timer pr. uge.
 § 3.  Ved arbejdstid forstås undervisningstimer  

 (U-tid), jf. § 6, forberedelsestid (F-tid), jf. § 7, og tid til andre opgaver  

 (Ø-tid), jf. §§ 8, 9, 10, 11, 12, stk. 2, og § 13.
Arbejdets tilrettelæggelse § 4.  For hver normperiode udarbejdes en tjenesteplan  

 (skema) for den enkelte lærer.
 Stk. 2. Den daglige tjeneste skal så vidt muligt være samlet og kan ikke  

 deles i mere end 2 dele.
 Stk. 3. Ved mødevirksomhed, kulturelle arrangementer og lignende, hvor  

 kontakten til andre persongrupper gør det hensigtsmæssigt, at dette arbejde  

 lægges i aftentimerne, kan tjenesten indtil 20 gange årligt deles i 3 dele.
 Stk. 4. 3-delt tjeneste indgår i arbejdstidsopgørelsen med den faktisk  

 udførte tjeneste, dog mindst 7,4 timer.
 Stk. 5. Orientering om ændringer i tjenesteplanen (omlagt tjeneste) skal  

 gives så tidligt som muligt og normalt ikke med et varsel på mindre end 4  

 døgn, jf. § 15.
 Stk. 6. Hvis læreren tilkaldes til ekstratjeneste med varsel på mindre  

 end 24 timer indgår denne i arbejdstidsopgørelsen med mindst 3 timer.
 § 5.  Tjenesten tilrettelægges normalt på hverdage,  

 mandag til fredag.
 Stk. 2. Ved tjeneste på lørdage, søndage eller helligdage gives et  

 tilsvarende antal erstatningsfridage i samme normperiode.
Stk. 3. En lærer kan efter aftale frivilligt påtage sig kortvarig  

 tjeneste på en fridag uden at denne betragtes som bortfaldet.
I sådanne  

 tilfælde ydes der læreren en betaling beregnet efter satsen for  

 overarbejdsbetaling på udbetalingstidspunktet.
Undervisning (U-tid) § 6.  Læreren kan normalt højst tillægges 750 timer  

 årligt til undervisning.
 Stk. 2. Læreren kan normalt højst tillægges 21 timer ugentlig til  

 undervisning.
 Stk. 3. Efter aftale mellem skolens ledelse og en lærer, kan en lærer i  

 op til 75 U-timer årligt være til rådighed for vikararbejde uden det i § 4,  

 stk. 5, nævnte varsel.
Forberedelse mv. (F-tid) § 7.  Forberedelsesfaktoren fastsættes forholdsmæssigt  

 i forhold til undervisningstiden med faktoren 1:1, således at der for hver  

 undervisningstime af 60 minutters varighed medregnes 60 minutter til  

 forberedelse mv.
 Stk. 2. Indtil 1/4 af den i stk. 1 nævnte tid til forberedelse kan indgå  

 i tjenesteplanen i en foregående og/eller efterfølgende normperiode i  

 opgørelsesåret som dage, hvor der ikke er planlagt anden tjeneste.
 Stk. 3. For lærere, der varetager specialundervisning i særlige klasser,  

 medregnes for hver 60 minutters undervisning af denne art yderligere 15  

 minutter ud over det i stk. 1 fastsatte.
Stk. 4. For lærere, der er fyldt 60 år, og som anmoder herom, medregnes  

 for hver 60 minutters undervisning yderligere 25 minutter ud over det i stk.  

 1 og 3 fastsatte.
Arbejdstimer udover den for normperioden fastsatte  

 arbejdstid jf. § 2, stk. 2, afspadseres som nævnt i § 12, dog uden tillæg på  

 50 pct. § 12, stk. 4, finder ikke anvendelse.
Andre opgaver (Ø-tid) § 8.  Ud over undervisningen og den dertil knyttede  

 forberedelse mv. kan læreren pålægges at deltage i eller medvirke til løsning  

 af pædagogisk/administrative opgaver og/eller særlige hverv i tilknytning til  

 skolens virksomhed.
Styrelsen fastsætter efter indstilling fra skolens  

 ledelse det årlige antal timer, skolen kan anvende til de nævnte opgaver mv.
 Stk. 2. Til hver lærer afsættes 100 timer årligt til varetagelse af  

 følgende opgaver, hvis tidsmæssige omfang ikke kan opgøres konkret:
 - Uforudsete og uforudsigelige arbejdsopgaver i tilknytning til  

 undervisningen.
 - Forberedelse af mødevirksomhed, f.eks. forældremøder, møder i det  

 rådgivende organ mv.
 - Prøver og eksaminer.
 - Deltagelse i det rådgivende organ, herunder deltagelse i eventuelle  

 underudvalg og arbejdsgrupper.
 Stk. 3. Til varetagelse af funktionen som klasselærer afsættes 60 timer  

 årligt.
 Stk. 4. For den enkelte lærer indregnes de i stk. 2 og 3 nævnte timetal  

 med en forholdsmæssig del i hver normperiode.
§ 8 A.  Styrelsen fastsætter det årlige antal timer,  

 der kan anvendes til de i § 8, stk. 1, nævnte opgaver mv.
Til disse opgaver -  

 bortset fra ledelsesmæssige - anvender skolen dog mindst et antal timer, der  

 beregnes som 50 pct. af det ved skoleårets start planlagte timetal for  

 undervisning.
§ 9.  Arbejdsdage på hvilke læreren er fraværende på  

 grund af sygdom eller andet lovligt forfald, indgår i arbejdstidsopgørelsen  

 med den planlagte arbejdstid.
Hvis der ikke er planlagt nogen arbejdstid  

 regnes med 7,4 timer pr. dag.
 Stk. 2. Feriedage og søgnehelligdage medregnes med 7,4 timer pr. dag.
 Stk. 3. Godkendt kombinationsbeskæftigelse indregnes i lærerens  

 arbejdstid i henhold til den konkrete aftale.
 Stk. 4. Ved fravær på grund af sygdom eller andet lovligt forfald af mere  

 end 14 dages varighed medregnes vikartimer tillag i medfør af § 6. stk. 3,  

 forholdsmæssigt.
 Rejsetid mv.
 § 10.  Ved tjeneste uden for det faste arbejdssted  

 medregnes transporttiden til og fra arbejdsstedet som arbejdstid.
 Stk. 2. Arbejdsfri perioder uden for det faste arbejdssted på indtil 2  

 timer medregnes fuldt ud.
 Stk. 3. Såfremt en arbejdsfri periode uden for det faste arbejdssted er  

 af længere varighed end anført i stk. 2, men ikke overstiger 6 timer,  

 medregnes hele perioden med 1/3 af tiden.
 Stk. 4. I øvrigt medregnes arbejdsfri perioder ikke.
 § 11.  Rejser, der udføres som en del af tjenesten,  

 medregnes i arbejdstiden, dog højst med 13 timer pr. døgn, medmindre andet  

 aftales lokalt.
 Stk. 2. Tjeneste på det fremmede tjenestested medregnes efter de  

 almindelige regler som U-tid eller Ø-tid.
Overarbejde § 12.  Overarbejde bør så vidt muligt undgås.
 Stk. 2. Såfremt arbejdets omfang ved normperiodens udløb har oversteget  

 den fastsatte arbejdstid for fuldtidsansatte, jf. § 2, stk. 2, godtgøres den  

 overskydende tid med frihed af samme varighed med tillæg af 50 pct.  

 Erstatningsfrihed kan, såfremt overarbejdet har et tilstrækkeligt omfang,  

 gives som hele fridage af 7,4 arbejdstimer.
 Stk. 3. Erstatningsfriheden skal - medmindre andet aftales mellem  

 ledelsen og læreren - gives i den efterfølgende normperiode.
Stk. 4. Kan erstatningsfriheden ikke gives i den efterfølgende  

 normperiode, eller på det mellem læreren og ledelsen aftalte tidspunkt, ydes  

 i stedet overarbejdsbetaling.
Satserne for overarbejdsbetaling beregnes med  

 1/1924 af vedkommende lærers årsløn (på udbetalingstidspunktet) med et tillæg  

 af 50 pct.
Frihedsopsparing ved aften- og nattjeneste § 13.  For hver fulde 37 timers tjeneste, der efter  

 ordre eller ifølge en tjenesteplan er udført i tidsrummet fra kl. 17 til kl.  

 06, ydes der 2 timers frihed.
I beregningen indgår tillige tjeneste, der  

 udføres i tiden kl. 14 - 17 som led i en forud tilrettelagt tjeneste, hvoraf  

 mindst halvdelen ligger efter kl. 17.
Stk. 2. Frihedsopsparingen opgøres en gang årligt i tilslutning til årets  

 sidste normopgørelse.
Ved aftale mellem læreren og skolen kan der ske løbende  

 afvikling af opsparet frihed.
 Stk. 3. Hvis den opsparede frihed ikke er afviklet senest 6 måneder efter  

 opgørelsesperiodens udløb, ydes betaling med satsen for overarbejdsbetaling  

 på udbetalingstidspunktet, jf. § 12, stk. 4.
Arbejdstidsbestemte tillæg § 14.  Natpenge, godtgørelse for tjeneste på lørdage,  

 søn- og helligdage, mandage, grundlovsdag og juleaftensdag, samt godtgørelse  

 for delt tjeneste og indgreb i på forhånd fastlagte fridage, ydes efter de  

 for statens tjenestemænd gældende regler.
 § 15.  For hver time læreren underviser ud over den i  

 § 6, stk. 2, nævnte grænse for ugentlig undervisning ydes en godtgørelse.  

 Godtgørelse ydes dog ikke, hvis overskridelsen sker i enkeltstående uger, som  

 følge af særlig tilrettelagt undervisning.
 Stk. 2. Hvis varslet for omlægning af tjenesten, jf. § 4, stk. 5, ikke  

 overholdes, ydes for hver af de omlagte timer en godtgørelse.
 Stk. 3. Godtgørelse efter stk. 1 og 2 svarer til godtgørelsen for arbejde  

 på lørdage og ydes for hver påbegyndt halve time.
 § 16.  En gang årligt, i tilknytning til årets sidste  

 normopgørelse, opgøres omfanget af undervisningstimer for det afviklede  

 undervisningsår.
Stk. 2. For hver time, hvormed det i § 6, stk. 1, nævnte årlige maksimum  

 for undervisning er overskredet, ydes en godtgørelse, der svarer til 2 gange  

 gødtgørelsen for tjeneste på søn- og helligdage.
Godtgørelsen ydes for hver  

 påbegyndte halve time.
Kostinspektion § 17.  Ved dagtjeneste mellem kl. 7.00 og kl. 23.00  

 medregnes den tid, hvor læreren har kostinspektion fuldt ud som arbejdstimer.
 Stk. 2. Ved nattjeneste mellem 23.00 og kl. 7.00 medregnes den tid, hvor  

 læreren har inspektion, med 1/3 af arbejdstimetallet, når læreren kan opholde  

 sig i sit eget hjem, og med 3/4, når læreren har pligt til at tage natophold  

 i vagtværelse på skolen.
 Stk. 3. Arbejdet med kostinspektion kan for den enkelte lærer højst  

 udgøre halvdelen af det årlige arbejdstimetal for en fuldtidsansat.  

 Afdelingsledere, der er ansat særligt med henblik på varetagelse af arbejdet  

 med kostelever, er ikke omfattet af denne regel.
 Stk. 4. Ved tilkald til arbejde af over 1/2 times varighed i  

 rådighedsperioden indregnes den fulde varighed af afbrydelsen som arbejdstid.
Særlige bestemmelser for lærere med nedsat arbejdstid § 18.  For lærere med nedsat arbejdstid ydes løn i  

 forhold til den nedsatte arbejdstid og de i § 6, stk. 1, og § 9 nævnte timer  

 nedsættes forholdsmæssigt.
Skolens ledelse kan nedsætte det i § 8, stk. 2,  

 nævnte timetal.
 Stk. 2. Eventuel merbeskæftigelse af midlertidig karakter godtgøres med  

 frihed af samme varighed eller normal timeløn.
Lokalaftaler § 19.  Der kan ved lokalaftale indgås aftale om  

 fravigelse fra følgende bestemmelser:
 Stk. 2. Det kan ved lokalaftale aftales, at særlige hverv og opgaver, jf.  

 § 8, medregnes i arbejdstiden med et gennemsnitligt antal timer pr. uge i  

 normperioden.
 Stk. 3. Lokalaftaler indgås mellem skolens ledelse og organisationens  

 lokale repræsentant.
Ikrafttræden § 20.  Denne aftale har virkning fra 1. august 1993 og  

 kan opsiges med 6 måneders varsel til et skoleårs udløb, dog tidligst til den  

 31. juli 1995.
 Stk. 2. Lokalaftaler efter § 19 kan opsiges til ophør med 3 måneders  

 varsel til et skoleårs udløb, medmindre parterne aftaler andre  

 opsigelsesregler.
København, den 7. januar 1993 Lærernes Finansministeriet Centralorganisation P.M.V.
Martin Rømer E.B.
Hans C.
Jensen AFTALE MV.
FOR LEDERE M.FL.
ANSAT VED DE FRIE GRUNDSKOLER I henhold til § 2, stk. 2 i hovedaftale af 27. oktober 1969 med  

 tjenestemændenes centralorganisationer aftales følgende for ledere m.fl.  

 ansat ved de frie grundskoler og de private gymnasiers grundskoleafdelinger:
Område § 1.  Aftalen omfatter skoleledere,  

 viceskoleinspektører og afdelingsledere ansat ved de frie grundskoler og de  

 private gymnasiers grundskoleafdelinger.
 Stk. 2 Aftalen omfatter ikke viceskoleinspektører og afdelingsledere, der  

 på grund af undervisningsomfanget er omfattet af aftalen om arbejdstid mv.  

 for lærere ansat ved de frie grundskoler.
 Arbejdstid mv.
 § 2.  Reglerne om statens tjenstemænd uden højeste  

 arbejdstid, herunder reglerne om godtgørelse for merarbejde til tjenestemænd  

 uden højeste tjenestetid finder anvendelse for ledere m.fl. omfattet af  

 nærværende aftale.
 § 3.  Ledere m.fl., der er omfattet af nærværende  

 aftale skal være kvalificerede til at undervise inden for  

 undervisningsområdet og har ret til at undervise.
 Ikrafttræden mv.
 § 4.  Aftalen har virkning fra 1. august 1993. Aftalen  

 kan opsiges af hver af parterne med 6 måneders varsel til et skoleårs udløb,  

 dog tidligst til den 31. juli 1995.
København, den 7. januar 1993 Lærernes Finansministeriet Centralorganisation P.M.V.
Martin Rømer E.B.
Hans C.
Jensen PROTOKOLLAT OM OVER- OG UNDERTIMER PR. 31. JULI 1993 I tilknytning til aftalerne om arbejdstid for ledere og lærere ansat ved  

 de frie grundskoler er parterne enige om:
 1. Skolens styrelse kan efter indstilling fra skolens  

 ledelse med lærernes tillidsrepræsentant aftale, hvorvidt opgjorte overtimer  

 pr. 31. juli 1993 eller dele af disse skal vederlægges efter de hidtil  

 gældende regler om overtimebetaling, eller om der skal ske afspadsering af  

 overtimerne i skoleåret 1993/94 (og evt. tilsvarende indregning af  

 undertimer), og hvorledes afspadseringen skal foregå.
 Der forudsættes herved, at der tages hensyn til de beskæftigelsesmæssige  

 virkninger.
 En lærers ønske om, i overensstemmelse med allerede indgået aftale, at de  

 opgjorte overtimer overføres til en opsparingsordning til senere afvikling,  

 skal dog imødekommes.
 2. Såfremt enighed ikke kan opnås om en aftale om  

 afspadsering, vederlægges de opgjorte overtimer efter de hidtil gældende  

 regler om overtimebetaling.
 3. Overtimer, der forekommer i skoleåret 1993/94,  

 afspadseres/vederlægges efter de i arbejdstidsaftalen for lærere gældende  

 regler.
 4. Uanset bestemmelserne i pkt. 1 og 2 vederlægges  

 alle de pr. 31. juli 1993 opgjorte overtimer for de viceskoleinspektører  

 m.fl., der fra skoleåret 1993/94 omfattes af arbejdstidsaftalen for ledere.  

 Overtimer for skolelederen kan indgå i en fastsat undervisningsforpligtelse  

 for skoleåret 1993/94 eller vederlægges efter 1. august 1993 efter reglerne  

 om godtgørelse for merarbejde.
København, den 7. januar 1993 Lærernes Finansministeriet Centralorganisation P.M.V.
Martin Rømer E.B.
Hans C.
Jensen PROTOKOLLAT OM § 8 A PROTOKOLLAT TIL AFTALE OM ARBEJDSTID MV.
FOR LÆRERE ANSAT VED DE FRIE GRUNDSKOLER I overensstemmelse med forudsætningerne for det ved CFU-forliget i 1991  

 indgåede tjenestetidsprotokollat er parterne enige om, at aftalens § 8 A i  

 perioden 1. august 1993 - 31. juli 1995 anvendes med følgende modifikation:
 Er skolens elevfaktortal for det forudgående skoleår under 1,0  

 multipliceres de 50 pct. med dette elevfaktortal forud for beregningen af  

 skolen minimumstimetal til Ø-opgaver.
 Ordningen optages til forhandling i forbindelse med OK 95.
København, den 7. januar 1993 Bilag 1 Uddrag af fremsendelsesbrev til Undervisningsministeriet Frie Grundskolers Lærerforening har under forhandlingerne vedrørende § 19,  

 stk. 3, tilkendegivet, at man er indstillet på at udøve forhandlingsretten  

 således:
 1. Om indgåelse af lokalaftaler.
Lokalaftaler indgås efter forhandling mellem skolens bestyrelse og  

 lærernes forhandlingsudvalg.
Lærerne afgør selv forhandlingsudvalgets  

 sammensætning, dog er den af skolens organiserede lærere valgte  

 tillidsrepræsentant født medlem af udvalget.
Lokalaftalen, der skal være  

 skriftlig, skal underskrives af tillidsrepræsentanten for at have gyldighed.
Såfremt tillidsrepræsentanten ikke ønsker at tiltræde aftalen, kan den  

 begæres fremsendt til godkendelse i Frie Grundskolers Lærerforening, der  

 sammen med skolens forening skal søge en forhandlingsløsning.
Kan forlig ikke  

 opnås, træffes afgørelsen af Frie Grundskolers Lærerforening.
Afgørelsen skal  

 skriftligt begrundes.
Ved skoler uden valgt tillidsrepræsentant skal aftalen gennem skolens  

 forening fremsendes til Frie Grundskolers Lærerforening.
Såfremt Frie  

 Grundskolers Lærerforening ikke umiddelbart kan tiltræde aftalen, skal den  

 behandles efter reglerne i pkt. 2.
 2. Om FGL's grundlag for at afvise en indgået lokalaftale.
Der er mellem parterne enighed om, at Frie Grundskolers Lærerforenings ret  

 til at underkende lokalt indgåede aftaler alene kan bero på, at lokalaftalen  

 strider mod gældende bestemmelser eller intentioner i regelgrundlaget for  

 lærernes tjenestetid og lønfastsættelse.
Afvisning skal konkret begrundes med  

 henvisning til regelsættet i hvert enkelt tilfælde.
 Danmarks Lærerforening har under forhandlingerne vedrørende § 19, stk. 3,  

 tilkendegivet, at man forhandlingsretten vil blive udøvet af den lokale kreds  

 i samarbejde med den enkelte skoles tillidsrepræsentant.
Bilag 2 AFTALE MELLEM FINANSMINISTERIET OG STATSANSATTES KARTEL,  

 STATSTJENESTEMÆNDENES CENTRALORGANISATION II, LÆRERNES CENTRALORGANISATION  

 SAMT OVERENSKOMSTANSATTES CENTRALORGANISATION SAMT OVERENSKOMSTANSATTES  

 CENTRALORGANISATION OM ARBEJDSTID MV.
I FORBINDELSE MED KURSUSDELTAGELSE § 1. Når en ansat på tjenestestedets foranledning deltager i  

 kursus, beregnes arbejdstiden for den enkelte dag som 7,4 timer, jf. dog § 6,  

 stk. 2.
 Stk. 2. Hvis kurset afvikles på dage, hvor den ansatte i forvejen helt  

 eller delvis har udført sin normale tjeneste, beregnes arbejdstiden som den  

 på den pågældende dag faktisk udførte tjeneste med tillæg af 3 timer, dog  

 mindst 7,4 timer i alt.
 § 2. Såfremt kurser afvikles på søn- og helligdage, ydes der for  

 den pågældende dag et tillæg svarende til 7,5 gange det til enhver tid for  

 tjenestemænd gældende timetillæg for arbejde på søn- og helligdage.
 § 3. Såfremt kurser helt eller delvis afvikles på lørdage efter  

 kl. 14.00, ydes der for den pågældende dag et tillæg svarende til 3 gange det  

 til enhver tid for tjenestemænd gældende timetillæg for arbejde på lørdage.
 § 4. Såfremt der ifølge kursusprogram eller lignende er  

 tilrettelagt undervisning eller anden faglig kursusvirksomhed efter kl.  

 17.00, ydes der for den pågældende dag et tillæg svarende til 2 gange det til  

 enhver tid for tjenestemænd gældende timetillæg (natpenge) for arbejde i  

 tidsrummet kl. 17.00 til 6.00.
 § 5. Såfremt en ansat pålægges at deltage i - herunder foretager  

 ud- eller hjemrejse på tjenesterejsevilkår i forbindelse med - et kursus på  

 en på forhånd fastlagt fridag, ydes erstatning for den mistede fridag efter  

 reglerne i § 16 i arbejdstidsaftalen for tjenestemænd.
 § 6. Hvis en ansat i forbindelse med kursusdeltagelse som ovenfor  

 nævnt foretager ud- eller hjemrejse på almindelige tjenesterejsevilkår på  

 dage, der ikke er fridage, og hvor der i øvrigt ikke afvikles  

 kursusaktivitet, medregnes rejsetiden i arbejdstiden efter de i § 6 i  

 arbejdstidsaftalen for tjenestemænd anførte regler.
Stk. 2. På kursusdage, hvor den ansatte foretager ud- og hjemrejse på  

 samme dag, opgøres rejsetiden og kursustiden efter §§ 6 og 3 i  

 arbejdstidsaftalen for tjenestemænd.
Såfremt det samlede timetal herefter  

 overstiger 7,4 timer, ydes der for de overskydende timer oprundet til  

 nærmeste halve time godtgørelse (frihed eller timeløn) for et tilsvarende  

 antal timer.
 § 7. Foranstående bestemmelser kan i den enkelte styrelse  

 suppleres eller fraviges ved aftale mellem vedkommende minister og den/de  

 berørte ventralorganisation(er) eller de organisationer, der måtte blive  

 bemyndiget hertil.
 Stk. 2. Lokale aftaler, der måtte være indgået forud for denne aftales  

 ikrafttræden, forbliver i kraft, indtil de ændres i overensstemmelse med  

 gældende regler herom.
 § 8. Nærværende aftale har virkning fra udsendelsesdatoen og kan  

 alene opsiges i forbindelse med opsigelse af den for tjenestemænd gældende  

 arbejdstidsaftale af 1. oktober 1990.
 Stk. 2. Samtidig ophæves aftale af 27. juni 1988 om arbejdstidsregler mv.  

 i forbindelse med kursusdeltagelse.
