Bilag 1 Bilag 2 Betænkning afgivet af Retsudvalget den 1. juni 2010 Betænkning over Forslag til lov om ændring af lov om hunde og dyreværnsloven (Forbud mod besiddelse m.v. af visse hunde, båndpligt, aflivning af hunde, der skambider, midlertidig frakendelse af retten til at have med dyr at gøre m.v.) [af justitsministeren (Lars Barfoed)] 1. Ændringsforslag 2. Udvalgsarbejdet Møder Høring Skriftlige henvendelser Deputationer Høringer Spørgsmål 3. Indstillinger og politiske bemærkninger 4. Ændringsforslag med bemærkninger Ændringsforslag Til titlen Af et mindretal (EL), tiltrådt af et mindretal (SF, RV, LA og Christian H.
Hansen (UGF)):
 1) I undertitlen ændres »Forbud mod besiddelse m.v. af visse hunde, båndpligt« til: »Båndpligt«.
[Konsekvensændring] Af justitsministeren, tiltrådt af udvalget (med undtagelse af EL):
 2) Som fodnote til titlen indsættes:
»1) Loven har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet), som ændret ved direktiv 98/48/EF.« [Fodnote om notifikation] Til § 1 Af et mindretal (EL), tiltrådt af et mindretal (SF, RV, LA og Christian H.
Hansen (UFG)):
 3) Nr. 3 udgår.
[Forbuddet mod besiddelse m.v. af visse hunde udgår] Af et mindretal (DF):
 4) Nr. 3 affattes således:
 »3. Efter § 1 indsættes:
 Stk. 2. Er der tvivl om, hvorvidt en hund tilhører en af de racer eller krydsninger, som er omfattet af regler fastsat i medfør af § 1 a, kan politiet stille krav om, at besidderen dokumenterer hundens race eller type.
 Stk. 3. Hvis besidderen ikke straks kan fremlægge tilstrækkelig dokumentation, jf. stk. 2, træffer politiet foranstaltninger med henblik på midlertidigt at fjerne hunden fra besidderen.
Stk. 4. Har besidderen ikke inden for en frist, som politiet fastsætter, fremlagt tilstrækkelig dokumentation for, at hunden tilhører en af de racer eller typer, som er omfattet af regler fastsat i medfør af § 1 a, anses hunden for at være holdt i strid med disse regler.«« [Forbuddet mod besiddelse m.v. af visse hunde erstattes af en bemyndigelse til at udarbejde en positivliste] Af et mindretal (SF), tiltrådt af et mindretal (S, RV, EL og LA):
 5) Efter nr. 5 indsættes som nyt nummer:
 »01. Efter § 3 indsættes:
»§ 3 a.  Det påhviler hundens ledsager at sørge for, at den ikke forurener fortov, gangsti, butiksindgang eller husfacader mod gaden, og at den ikke på gader eller i offentlige anlæg forurener eller volder skade på beplantningen.«« [Ansvar for at fjerne hundes efterladenskaber] Af et mindretal (Christian H.
Hansen (UFG)), tiltrådt af et mindretal (EL og LA):
 6) I den under nr. 6 foreslåede affattelse af § 6, stk. 2, nr. 3, udgår »skal være forsynet med forsvarlig, lukket mundkurv, eller begge dele,«.
[Kravet om mundkurv udgår] Af justitsministeren, tiltrådt af udvalget (med undtagelse af EL):
 7) Efter nr. 9 indsættes som nyt nummer:
»02. I § 6 a, stk. 1 og 2, ændres »§ 6, stk. 2, nr. 2,« til: »§ 6, stk. 2, nr. 4,«.« [Teknisk ændring] Af et mindretal (EL), tiltrådt af et mindretal (SF, RV, LA og Christian H.
Hansen (UFG)):
 8) I den under nr. 10 foreslåede ændring af § 6 b, stk. 1, og § 6 c, stk. 1, udgår »§ 1 b, stk. 1, eller«.
[Konsekvensændring] Af et mindretal (SF), tiltrådt af et mindretal (S, RV, EL og LA):
 9) I den under nr. 14 foreslåede ændring til § 12, stk. 1, nr. 1, indsættes efter »§ 3, stk. 3 eller 4,«: »§ 3 a, stk. 1,«.
[Indførelse af bødestraf for overtrædelse af reglen om hundes efterladenskaber] Af justitsministeren, tiltrådt af udvalget (med undtagelse af EL):
 10) I det under nr. 14 foreslåede § 12, stk. 1, nr. 1, udgår »eller 7«.
[Teknisk ændring] Af et mindretal (DF), tiltrådt af et mindretal (LA og Christian H.
Hansen (UFG)):
 11) I det under nr. 14 foreslåede § 12, stk. 4 og 5, ændres »§ 12 a, stk. 1« til: »§ 12 a, stk. 1 eller 2«.
[Konsekvensændring] 12) Nr. 16 og 17 affattes således:
 »16. § 12 a, stk. 1, affattes således:
1) har anvendt en hund til angreb på eller som trussel mod mennesker eller dyr, 2) har undladt at holde sin hund tilbage, da vedkommende bemærkede, at hunden overfaldt mennesker eller dyr, eller 3) i gentagne tilfælde er straffet for overtrædelse af § 3, stk. 1, 1.-3. pkt., § 3, stk. 4, § 6, stk. 1, bestemmelser fastsat af kommunalbestyrelsen i medfør af § 3, stk. 2, eller pålæg udstedt i medfør af § 6, stk. 2, nr. 1-3, eller stk. 3, jf. § 12, stk. 1.« 17. I § 12 a indsættes efter stk. 1 som nyt stykke:
»Stk. 2. Den, der ved dom findes skyldig i, som ejer eller besidder at have ladet en hund deltage i en hundekamp, eller i at have afholdt hundekampe, frakendes retten til at beskæftige sig personligt med hunde for bestandig.« [Automatisk frakendelse af retten til at beskæftige sig personligt med dyr ved dom for overtrædelse af forbuddet mod hundekampe] Til § 2 Af justitsministeren, tiltrådt af et flertal (V, S, SF, KF, RV og LA):
 13) Nr. 4 udgår.
[Bestemmelsen om den eksterritoriale gyldighed af reglerne om transport af dyr udgår] Til § 3 Af et mindretal (EL), tiltrådt af et mindretal (SF, RV, LA og Christian H.
Hansen (UFG)):
 14) Stk. 2 udgår.
[Ophævelsen af bekendtgørelse nr. 748 af 14. november 1991 om forbud mod hold af særlig farlige hunde udgår] 15) Stk. 4-6, der bliver stk. 3-5, udgår.
[Konsekvensændring] Principalt:
 Af et mindretal (DF):
 16) Stk. 4-6 udgår.
[Konsekvensændring af ændringsforslag nr. 4] Subsidiært:
Af et mindretal (DF), tiltrådt af et mindretal (EL, LA og Christian H.
Hansen (UFG)):
 17) Stk. 5 ophæves, og i stedet indsættes:
»Stk. 5. Politidirektøren kan meddele dispensation fra kravet om mundkurv, jf. stk. 4, hvis 1) hunden er ældre end 8 år, 2) hunden ikke tidligere har forvoldt skade mod mennesker eller hunde, og 3) hunden ikke udviser tegn på aggressiv adfærd.
 Stk. 6. Hunde omfattet af en dispensation efter stk. 5 skal på gader, veje, stier, pladser m.v., der er åbne for almindelig færdsel, være forsynet med næsegrime.
 Stk. 7. Dispensation efter stk. 5 tilbagekaldes, hvis hunden forvolder skade på mennesker eller hunde, eller hvis stk. 6 overtrædes.
Stk. 8. Med bøde straffes den, der overtræder stk. 4 og 6.« [Adgang til at dispensere fra kravet om mundkurv i udfasningsperioden] Af et mindretal (SF), tiltrådt af et mindretal (RV, EL, LA og Christian H.
Hansen (UFG)):
 18) Efter stk. 5 indsættes som nyt stykke:
»Stk. 6. Politidirektøren kan meddele dispensation fra kravet om mundkurv, jf. stk. 4, hvis besidderen dokumenterer, at en mentaltest af hunden har påvist, at hunden ikke udviser aggressivitet.« [Adgang til at dispensere fra kravet om mundkurv i udfasningsperioden] Af justitsministeren, tiltrådt af udvalget (med undtagelse af EL):
 19) I stk. 6 ændres »§ 1, nr. 2,« til: »§ 1, nr. 3,«.
[Teknisk ændring] Bemærkninger Til nr. 1 Til nr. 2 Til nr. 3 Til nr. 4 Til nr. 5 Til nr. 6 Til nr. 7 Til nr. 8 Til nr. 9 Til nr. 10 Til nr. 11 Til nr. 12 Til nr. 13 Til nr. 14 Til nr. 15 Til nr. 16 Til nr. 17 Til nr. 18 Til nr. 19 Kim Andersen V Kristian Pihl Lorentzen V Karsten Nonbo V Peter Skaarup DF fmd.
Marlene Harpsøe DF Pia Adelsteen DF Tom Behnke KF Christian H.
Hansen UFG Simon Emil Ammitzbøll LA Karen Hækkerup S Maja Panduro S Mogens Jensen S Julie Skovsby S Anne Baastrup SF nfmd.
Karina Lorentzen Dehnhardt SF Lone Dybkjær RV Line Barfod EL Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 163 Oversigt over spørgsmål og svar vedrørende L 163 Bilag 2 5 af udvalgets spørgsmål til justitsministeren og dennes svar herpå Spørgsmålene og justitsministerens svar herpå er optrykt efter ønske fra udvalget:
 Spørgsmål 13:
Hvilke konkrete beviser skal en hundeejer have for at bevise, at vedkommendes hund ikke er af en forbudt race? Svar:
 Ifølge hundelovens § 1 b, stk. 2, som affattet ved lovforslagets § 1, nr. 3, kan politiet stille krav om, at besidderen dokumenterer hundens race eller type, hvis der er tvivl om, hvorvidt en hund tilhører én af de racer eller krydsninger, som er omfattet af det foreslåede forbud mod besiddelse mv. af visse hunde.
 Har besidderen ikke inden for en frist, som politiet fastsætter, fremlagt tilstrækkelig dokumentation for, at hunden ikke tilhører én af de racer eller krydsninger heraf, som er omfattet af forbuddet, vil hunden blive anset for at være holdt i strid med forbuddet, jf. 1 b, stk. 4.
 Som det fremgår af pkt. 2.3.1 i lovforslagets almindelige bemærkninger, lægger Justitsministeriet vægt på, at forbudsordningen håndhæves på en smidig måde, således at der ikke bliver tale om en form for forfølgelse af hundeejere.
Det forudsættes i den forbindelse, at besidderens forpligtelse til at dokumentere, at hunden ikke tilhører en af de forbudte racer, først vil blive aktualiseret, hvis politiet f.eks. på baggrund af hundens udseende eller oplysninger fra besidderen eller andre har rimelig grund til at formode, at der kan være tale om en hund, der er omfattet af forbuddet.
I praksis vil bestemmelsen i sådanne tilfælde indebære, at besiddere af hunde skal kunne skaffe den nødvendige dokumentation for, at deres hund ikke er omfattet af forbuddet.
Forbudsordningen forudsættes derimod ikke at indebære, at politiet kan forlange en sådan dokumentation fra en besidder af en hund i tilfælde, hvor der ikke er nogen nærmere anledning til det.
Justitsministeriet finder ikke, at der i lovteksten bør stilles nærmere krav til, hvordan besidderen dokumenterer, at der ikke er tale om en forbudt hund.
Besidderen kan f.eks. fremlægge en stambog eller dna-attest vedrørende hunden og dens forældre, eller besidderen kan fremlægge erklæringer fra personer, der kan redegøre for hundens afstamning.
 Spørgsmål 14:
Hvordan vil man sikre sig imod urigtige beviser, f.eks. en falsk eller urigtig stamtavle? Svar:
 Det følger af hundelovens § 1 b, stk. 2, som affattet ved lovforslagets § 1, nr. 3, at politiet kan stille krav om, at besidderen dokumenterer hundes race eller type, hvis der er tvivl om, hvorvidt en hund tilhører én af de racer eller krydsninger heraf, som er omfattet af forbuddet.
Som det er redegjort for ved den samtidig besvarelse af spørgsmål nr. 13 vedrørende lovforslaget, finder Justitsministeriet ikke, at der i lovteksten bør stilles nærmere krav til, hvordan besidderen dokumenterer, at der ikke er tale om en forbudt hund.
Besidderen kan f.eks. fremlægge en stambog eller dna-attest vedrørende hunden og dens forældre, eller besidderen kan fremlægge erklæringer fra personer, der kan redegøre for hundens afstamning.
Det vil i første omgang være politiet, der vurderer ægtheden af den dokumentation, som besidderen fremlægger.
Politiet vil i den forbindelse f.eks. kunne kontakte den stambogsførende klub, hvis der er i tvivl om ægtheden af en fremlagt stambog.
Hvis en sag bliver indbragt for domstolene, vil det være retten, som skal vurdere ægtheden af den fremlagte dokumentation.
 Spørgsmål 16:
Kan bevisets gyldighed og rigtighed afprøves ved domstolene? Svar:
 Politidirektørens afgørelse om at aflive en hund, der er omfattet af det foreslåede forbud, vil kunne påklages til Rigspolitichefen, jf. hundelovens § 6 c, som affattet ved lovforslagets § 1, nr. 10 og 11. Afgørelsen om aflivning er en administrativ afgørelse, som vil kunne indbringes for domstolene, jf. grundlovens § 63.
 Hvis en sag indbringes for domstolene, vil retten bl.a. kunne vurdere ægtheden af den dokumentation, der eventuelt er fremlagt for, at der ikke er tale om en forbudt hund.
 Spørgsmål 24:
Vil justitsministeren via socialministeren medvirke til et nationalt forbud for offentligt ansatte som f.eks. dagplejere, der passer andres børn i eget hjem, mod at have de forbudte hunde i hjemmet, idet disse hunde udgør en trussel for de børn, som de passer? Svar:
 Justitsministeriet har til brug for besvarelsen anmodet om en udtalelse fra Socialministeriet, der har oplyst følgende:
»Socialministeriet kan oplyse, at dagpleje reguleres i dagtilbudsloven.
Det følger af lovens § 22, stk. 1, at kommunalbestyrelsen skal godkende private hjem og andre lokaler til brug for dagpleje, inden der kan modtages børn.
Godkendelsen skal sikre gode forhold og kvalitet i tilbuddet.
Af bemærkninger til bestemmelsen fremgår, at kommunalbestyrelsens godkendelse som minimum skal omfatte godkendelse af de fysiske rammer, dagplejerens personlige kvalifikationer, samt hvorvidt forholdene i det enkelte hjem er egnede til dagpleje.
 Kommunalbestyrelsen har pligt til at føre tilsyn med en godkendt dagpleje, jf. dagtilbudslovens § 5. Hvis kommunalbestyrelsen finder, at forholdene i det enkelte dagplejehjem er uforsvarlige, har kommunalbestyrelsen pligt til at sørge for, at forholdene bringes i orden, eller at godkendelsen inddrages, og ansættelsesforholdet bringes til ophør.
Inden for disse rammer er det kommunalbestyrelsen i den enkelte kommune, der fastsætter de krav, dagplejere i kommunen skal opfylde for at opnå godkendelse.
Dagtilbudsloven er ikke til hinder for, at disse krav kan angå eksempelvis dagplejerens dyrehold.
Dagtilbudsloven giver således mulighed for, at kommunalbestyrelsen kan gribe ind f.eks. i tilfælde, hvor hold af en bestemt hund indebærer, at forholdene i et dagplejehjem må anses for uforsvarlige.« Justitsministeriet finder på den baggrund ikke anledning til, at der i hundeloven fastsættes et særskilt forbud mod hold af visse hunde hos offentlige ansatte, der passer andres børn i eget hjem.
 Spørgsmål 47:
Kan ministeren bekræfte, at hunde som har et samfundsmæssigt eller lignende formål som f.eks. tjeneste- og førerhunde, vil blive undtaget fra linepligten i de områder, som kommunalbestyrelserne ellers udpeger som snorpligtige områder? Svar:
 Det følger af hundelovens § 3, stk. 2, som affattet ved lovforslagets § 1, nr. 4, at kommunalbestyrelsen skal kunne bestemme, at der i kommunen eller nærmere opregnede områder i kommunen skal gælde en pligt til i byer og områder med bymæssig bebyggelse altid at føre en hund i bånd på gader, veje, stier eller pladser mv., der er åbne for almindelig færdsel.
 Endvidere følger det af hundelovens § 3, stk. 5, som affattet ved lovforslagets § 1, nr. 5, at justitsministeren skal kunne fastsætte regler om, at visse hunde ikke er omfattet af kommunale beslutninger om båndpligt efter lovens § 3, stk. 2. Det fremgår af bemærkningerne til denne bestemmelse, at der efter Justitsministeriets opfattelse vil være et behov for f.eks. at kunne undtage servicehunde, førerhunde og hunde, der benyttes af politiet, hæren, ansatte på Skov- og Naturstyrelsens arealer (f.eks. vildtkonsulenter, skovfogeder, skovriddere og skovløbere), vagtselskaber og lignende, samt jagthunde, der anvendes i forbindelse med regulering eller jagt i henhold til reglerne i lov om jagt og vildtforvaltning, fra kommunale beslutninger om båndpligt, når de færdes i byer og områder med bymæssig bebyggelse, forudsat at de er ifølge med en person, der har fuldt herredømme over dem.
 Der henvises i øvrigt til punkt 5.2 i lovforslagets almindelige bemærkninger.
