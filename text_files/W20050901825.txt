Barnebarnet  

 blev i indslagene interviewet om, hvorledes han stillede sig til Slagelse  

 Kommunes mulige beslutning om, at han skulle flytte fra sin plejefamilie til  

 en  

 institution i Jylland.
Der var efter det oplyste tale om en beslutning fra  

 kommunen, som barnebarnet på grund af sin alder skulle høres om.
 Henset til,  

  

 at  

 interviewene  

 med barnebarnet alene omhandlede spørgsmålet om en eventuel flytning af ham,  

  

 at  

 der ikke under interviewene fremkom følsomme oplysninger om hans personlige  

 forhold,  

  

 og at  

 der var tale om en beslutning, som han på grund af sin  

 alder skulle høres om, fandt nævnet, at TV-stationen ikke havde handlet i  

 strid  

 med god presseskik ved at bringe interviewene med barnebarnet.
Kendelse  

 fra Pressenævnet i sag 2004-6-73 [K] har på vegne af sin datter [A] klaget til Pressenævnet over  

 tre indslag i TV 2 ØST den 17., 18. og 19. maj 2004, idet hun finder, at god  

 presseskik er tilsidesat.
 Indslagene handlede om [A]s søn, den 15-årige [B], som i de  

 foregående tre år har været anbragt hos en plejefamilie. [A] har  

 forældremyndigheden over [B], idet anbringelsen er frivillig.
Indslagene angik nærmere Slagelse Kommunes mulige beslutning om  

 at flytte [B] fra plejefamilien til en institution i Jylland.
I den  

 forbindelse  

 blev såvel [B] som hans plejemor Britta Reinager, hans psykiater Ane-Marie  

 Erenbjerg samt børne- og kulturdirektør i Slagelse Kommune, Gert B.
Nielsen,  

 interviewet om det fornuftige og rimelige i en eventuel flytning af [B].  

 Indslagene vedrørte hovedsageligt spørgsmålet, om der allerede var truffet  

 afgørelse om flytningen, uden at [B] i den forbindelse var blevet hørt, eller  

 om der alene var tale om et tilbud fra kommunen.
[K] har oplyst, at hendes datter, [A], den 17. maj 2004  

 henvendte sig til TV 2 ØST og anmodede om, at indslagene med [B] ikke blev  

 bragt.
På trods heraf  og altså uden samtykke fra [B]s mor   

 valgte TV 2 ØST  

 at bringe indslagene.
TV 2 ØST har herved handlet i strid med god presseskik.  

[K]  

 er i øvrigt ikke enig med TV 2 ØST, som over for nævnet anfører, at [B] i  

 indslagene er virkelig velformuleret og i stand til at argumentere flot  

 og sammenhængende.
[K] har anført, at [B]s sygdom udstilles, ved at man inddrager  

 overlæge Ane-Marie Erenbjerg i sagen.
Sagen kommer derved til at omhandle  

 personlige forhold.
Klager har i øvrigt fået flere henvendelser fra personer,  

 som fandt, at [B] virkede medicinpåvirket under interviewene.
TV 2 ØST har oplyst, at man ikke fandt det problematisk at  

 interviewe [B].
TV 2 ØST lagde ved beslutningen vægt på, at han er 15 år  

 gammel, velformuleret og i stand til at argumentere flot og sammenhængende om  

 sin tvist med Slagelse Kommune.
TV 2 ØST kontaktede forinden interviewet med  

[B]  

 Dansk Journalistforbunds jurister, der vurderede, at der ikke var problemer,  

 når [B] var 15 år.
TV 2 ØST har videre anført, at historien ikke handler om [B]s  

 personlige forhold eller om [B]s familie, men om at han føler sig overhørt af  

 Slagelse Kommune, og om at kommunen ikke har hørt den psykiater, der i mange  

 år  

 har været tilknyttet [B].
Historiens vinkel og kritik går på, at Slagelse  

 Kommune  på grund af [B] alder  burde have hørt ham i sagen.
Det  

 ville derfor  

 være absurd, hvis TV 2 ØST ikke lod [B] komme til orde i indslagene.
 I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Ulrik Holmstrup og Kirsten Dyregaard.
 Pressenævnet udtaler:
Pressenævnet tager  som et led i denne sags behandling  ikke  

 stilling til, om en forældremyndighedsindehaver kan nedlægge forbud mod, at  

 vedkommendes barn benytter sin ytringsfrihed til at fortælle om sin egen  

 situation.
Det vil imidlertid som regel være god presseskik, at et medie, når  

 det vælger at beskæftige sig med børn og unge, indhenter tilladelse fra  

 forældremyndighedsindehaveren til de medvirkende.
Dette kan dog fraviges i tilfælde, hvor der er tale om større  

 børn eller unge, som har en interessekonflikt med  

 forældremyndighedsindehaveren  

 i forhold til det emne, mediet ønsker at belyse.
I sådanne situationer vil  

 det  

 kunne forekomme, at den mindreåriges ret til at ytre sig må veje tungere end  

 kravet om forældremyndighedsindehaverens accept.
Noget sådant stiller  

 imidlertid skærpede krav til mediets behandling af den unge, over for hvem  

 der  

 skal udvises størst muligt hensyn, idet mediet må tage højde for, at den  

 mindreårige ikke i alle tilfælde kan ventes at være klar over virkningerne af  

 sin offentlige fremtræden.
[B] blev i indslagene interviewet om, hvorledes han stillede sig  

 til Slagelse Kommunes mulige beslutning om, at han skulle flytte fra sin  

 plejefamilie til en institution i Jylland.
Der er efter det oplyste tale om  

 en  

 beslutning fra kommunen, som [B] på grund af sin alder skal høres om.
 Henset til,  

  

 at  

 interviewene med [B] alene omhandlede  

 spørgsmålet om en eventuel flytning af ham,  

  

 at  

 der ikke under  

 interviewene fremkom følsomme oplysninger om hans personlige forhold,  

  

 og at  

 der er tale om en beslutning, som han på grund af sin alder skal høres om,  

 finder nævnet, at TV 2 ØST ikke har handlet i strid med god presseskik ved at  

 bringe interviewene med [B].
 Afgjort den 15. september 2004.
