Skriftlig fremsættelse (6. oktober 2004) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om ændring  

 af lov om værdipapirhandel m.v. og lov om finansiel virksomhed (Gennemførelse  

 af markedsmisbrugs- og prospektdirektivet) (Lovforslag nr.
L 13).
Hensigten med forslaget er at gennemføre en række nye  

 direktiver på det finansielle område i dansk ret.
De nye direktiver vedrører  

 bekæmpelse af markedsmisbrug (insiderhandel og kursmanipulation) ved handel  

 med  

 værdipapirer og udarbejdelse og godkendelse af prospekter, når værdipapirer  

 udbydes til offentligheden eller optages til handel på regulerede markeder.  

 Forslaget indeholder på den baggrund ændrede regler om markedsmisbrug og om  

 prospekter.
Udviklingen på værdipapirmarkedet har ført til, at der er  

 opstået nye former for markedsmisbrug.
Dette har nødvendiggjort en  

 modernisering af det gældende insiderdirektiv.
Lovforslagets ændring af  

 insiderreglerne bidrager til at sikre tilliden til værdipapirmarkederne.  

 Forslaget vil også gøre det lettere for danske virksomheder at foretage  

 grænseoverskridende handel med værdipapirer, da de danske regler harmoniseres  

 med reglerne i de øvrige EU-lande, hvilket er nødvendigt som følge af den  

 stigende internationalisering af værdipapirmarkederne.
Med prospektdirektivet sker der en øget harmonisering af  

 reglerne om udarbejdelse og godkendelse af prospekter for værdipapirer  

 indenfor  

 Den Europæiske Union.
Dette betyder, at en udsteder kan få et prospekt  

 godkendt  

 i et land indenfor Den Europæiske Union og derefter anvende det i de øvrige  

 EU-lande, uden at der kan stilles krav om udarbejdelse og godkendelse af et  

 nyt  

 prospekt.
Lovforslagets ændring af prospektreglerne medvirker til, at det  

 bliver lettere for virksomhederne at rejse kapital i Europa og at sikre et  

 højt  

 informationsniveau til beskyttelse af investorerne.
De væsentligste ændringer er af definitionerne af intern  

 viden og kursmanipulation, reglerne om offentliggørelse af intern viden og  

 reglerne om insiderregisteret.
Derudover indføres nye regler om præsentation  

 af  

 aktieanalyser samt en underretningspligt for værdipapirhandlere ved  

 formodning  

 om markedsmisbrug.
Endvidere indføres en ny definition af offentlige udbud af  

 værdipapirer, og afgrænsningen af anvendelsesområdet for lovens to sæt  

 prospektregler ændres.
 Med disse bemærkninger og idet jeg i øvrigt henviser til  

 lovforslaget og bemærkningerne til dette, skal jeg anbefale forslaget til det  

 høje Tings velvillige behandling.
