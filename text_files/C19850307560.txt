 Baggrund:
 - Bekendtgørelse nr. 43 af 22. januar 1983 om tekniske hjælpemidlers  

 indretning og anvendelse.
 - Bekendtgørelse nr. 401 af 27 juli 1945 om indretningen og brugen af  

 mekanisk drevne kraner med senere ændringer.
 - Bekendtgørelse nr. 626 af 18. december 1980 om elevatorer, hejseværker,  

 rulletrapper, rullefortove og lignende.
 Tovlåse bruges på ståltove til at danne et øje i enden af tovet, til at  

 gøre en tovende fast med og til at samle to tovstykker i forlængelse af  

 hinanden.
Tovlåse skal være konstrueret og anvendes i overensstemmelse med  

 arbejdsmiljølovgivningens bestemmelser for tekniske hjælpemidlers indretning  

 og anvendelse.
Ud fra disse bestemmelser stilles efter arbejdstilsynets  

 praksis følgende krav:
Valg af tovlåse Der skal vælges tovlåse, der er velegnedet til formålet, så de kan  

 anvendes forsvarligt og i overensstemmelse med leverandørens forskrifter.
 Tovlåse, der anvendes i forbindelse med løft, skal være konstrueret, så  

 den korrekt monterede samling (øje, fastgøringsmiddel eller tovsamling) har  

 en styrke på mindst 80% af ståltovets mindste garanterede brudstyrke.
 Tovlåse skal passe til tovets tykkelse og fyldningsgrad.(Et ståltovs  

 fyldningsgrad er forholdet mellem summen af alle enkelte tovtrådes  

 tværsnitareal og hele tovets tværsnitsareal).
Spændte tovlåse Tovklemmer (bøjletypen, »hårnål« eller »Union«) Samlinger med denne type tovlås kan i praksis, selv med flere låse, give  

 en svækkelse af tovet på 30-50%.
 Låsen må kun bruges til samling af ståltove ved »stående gods«,  

 barduner m.v. på betingelse af, at låsen anbringes korrekt, så bøjlen ligger  

 om den ubelastede tovpart (se fig. 2), at sammenspændingen er sikret med  

 kontramøtrikker, og at der i øvrigt tages hensyn til den forringede styrke.
 Den må ikke anvendes til løfte- og hejseredskaber.
Iron-Grip-typen »Iron-Grip Wirelås«, se fig. 3, består af to halvparter, der  

 sammenspændes med to stålbolte.
Boltene er udført i en særlig kvalitet stål  

 (BUFO 80) og må ikke udskiftes med anden type.
 »Iron-Grip Wirelås« må bruges på ståltove på elevatorer, kraner  

 o.lign. på betingelse af, at begge dens bolte er sikret med kontramøtrikker,  

 og at der anvendes mindst to tovlåse til hver samling.
 Boltene skal jævnligt efterspændes med det moment, som er angivet af  

 leverandøren.
 Tilsvarende gælder for andre tovlåse af lignende type som  

 »Iron-Grip« låsen.
»Iron-Grip Klemmekovs« og »Iron-Grip Pladelås«, se  

 fig. 4 og 5, må ikke anvendes til løfteformål.
Dog kan »Iron-Grip  

 Klemmekovs« anvendes til anhugningsgrej, når samlingen sikres med en  

 ekstra »Iron-Grip Wirelås«, se fig. 6.
Eureka-Typen Eureka-låsen, se fig. 7, består af to halvparter, der spændes sammen om  

 tovet med to eller fire specialskruer.
Låsens halvdele er indvendigt udformet  

 sådan, at tovet bugter sig så meget, at det ikke kan rives ud.
 Eureka- låsen med fire specialskruer (fx Unbraco) må bruges på ståltove  

 for elevatorer, kraner o.lign. med kun een tovlås.
 Ved anvendelse af Eureka-tovlåse med kun to skruer kræves mindst to  

 tovlåse.
 Skruerne skal jævnligt efterspændes med det moment, som er angivet af  

 leverandøren.
 Eureka-tovlåsen er dog ikke egnet til samling af to tove i forlængelse af  

 hinanden.
Kilelåse En kilelås, se fig. 8, kan fastgøre en tovende på en meget sikker måde.
Den består af et stålhus med et kileformet hulrum, hvori der er plads til  

 en tovløkke med en kile i, se fig. 9. Ved træk i tovet klemmer kilen sig selv  

 og tovet fast.
Den løse tovende uden for kilehuset skal sikres med en tovlås  

 som vist på figuren eller såfremt tovet ikke er for kraftigt, med en  

 forsvarlig besnøring om begge tove anbragt tæt ved kilelåsen, ellers kan  

 tovet ved tovslæk arbejde sig ud af låsen (eller kilen kan falde ud).
 Ved indsætning af kilelåse (af den viste type) skal den tovpart, Der  

 trækkes i, gå langs den lige side af låsen.
 Kilelåsen er velegnet til kraner, gravemaskiner, elevatorer og andre  

 hejseredskaber.
Pressede tovlåse Talurit-typen Pressede tovlåse må kun monteres med det af leverandøren foreskrevne  

 værktøj.
Låsen består af et rør af en særlig metallegering, der er så blød, at den  

 kan formes ved tryk.
De to tovparter, der skal samles, anbringes i røret.  

 Dernæst klemmes det i et specialværktøj så hårdt sammen, at tovlåsens  

 materiale presses helt ind i tovene.
 Cylindriske preslåse, se fig. 10, må bruges på ståltove for kraner o.lign.  

 med kun een tovlås.
 Kroniske preslåse, se fig. 11, må bruges til anhugningsgrej, dog ikke ved  

 personløft.
Super-Loop låsen »Super-Loop« må anvendes til løfteopgaver og kan kun anvendes  

 til at danne et øje i enden af et tov.
Enden af tovet splittes op i to parter og snos sammen modsat, så de danner  

 et øje.
De to ender af parterne, som ligger ved overgangen mellem tov og øje,  

 stikkes ind i superloopbøsningen, der består af en særlig stållegering.  

 Bøsningen klemmes derefter sammen i en specialpresse.
Andre låse Ud over de omtalte låse findes støbte låse, wiresko, se fig. 13, og  

 wirepærer, se fig. 14, der anvendes til fastgøring af tovender.
Støbte låse  

 består af et metalhylster, åbent i begge ender, hvor tovet efter affedtning  

 indføres i den ene ende.
Tovet splittes derefter op i en »kost«,  

 der trækkes med i den kegleformede hulhed, hvorefter denne udstøbes med  

 flydende metal, se fig. 15.
 Støbte tovlåse skal monteres af sagkyndige.
Splejsning Splejsning af ståltove må kun udføres af fagfolk Ved splejsning af et øje skal splejsningen bestå af mindst 4 indstik  

 svarende til ca. 5-6 gange tovdiameteren.
 Splejsning af to ståltovstykker til eet tov skal udføres som  

 langsplejsning, som skal have en længde på mindst 100 gange tovdiameteren.
