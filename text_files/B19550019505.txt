 I medfør af § 3, stk. 2, i lov nr. 102 af 31. marts 1955 om tilsyn med  

 monopoler og konkurrencebegrænsninger fastsættes herved følgende:
§ 1 Stk. 1.  Tilsyn i henhold til monopolloven med  

 virksomheder, der er undergivet tilsyn i henhold til lov om  

 livsforsikringsvirksomhed, jfr. bekendtgørelse nr. 299 af 30. juni 1922, og  

 lov nr. 155 af 2. maj 1934 om skadesforsikringsvirksomhed udøves af  

 forsikringsrådet i overensstemmmelse med de i denne bekendtgørelse fastsatte  

 bestemmelser.
 Stk. 2.  Denne bekendtgørelse omfatter ikke  

 erhvervsudøvelse, hvortil der kræves tilladelse i henhold til §§ 11 og 13 i  

 lov om livsforsikringsvirksomhed, jfr. bekendtgørelse nr. 299 af 30. juni  

 1922.
 Stk. 3.  Det påhviler forsikringsrådet at opretholde  

 forbindelse såvel med monopoltilsynet som med banktilsynet og  

 sparekassetilsynet med henblik på at sikre, at de retningslinier, som disse  

 institutioner følger på de herhenhørende områder, tages i betragtning af  

 forsikringsrådet ved afgørelser efter denne bekendtgørelses §§ 2 og 5.
 Stk. 4.  Forsikringsrådet afgiver inden hvert års 15.  

 september en beretning til ministeren for handel, industri og søfart om den  

 af rådet i henhold til nærværende bekendtgørelse i det foregående kalenderår  

 udøvede virksomhed.
§ 2 Stk. 1.  Aftaler og vedtagelser mellem  

 forsikringsselskaber skal anmeldes til forsikringsrådet, såfremt sådanne  

 aftaler og vedtagelser indenfor hele landet eller områder af dette udøver  

 eller vil kunne udøve en væsentlig indflydelse på forsikringsselskabernes  

 pris- og omsætningsforhold, jfr. monopollovens § 6. Det samme gælder aftaler  

 af den nævnte art mellem forsikringsselskaber og andre virksomheder.
Stk. 2.  Forsikringsselskaber og sammenslutninger af  

 forsikringsselskaber, som indenfor hele landet eller områder af dette udøver  

 eller vil kunne udøve en væsentlig indflydelse på forsikringsselskabernes  

 pris- og omsætningsforhold, jfr. monopollovens § 6, skal anmeldes til  

 forsikringsrådet, når dette fremsætter krav herom.
De af sådanne  

 forsikringsselskaber eller sammenslutninger trufne konkurrenceregulerende  

 bestemmelser skal ligeledes anmeldes efter krav fra forsikringsrådet.
§ 3 Stk. 1.  De i § 2, stk. 1, foreskrevne anmeldelser skal  

 ske inden 8 dage efter, at den pågældende aftale eller vedtagelse er truffet.  

 Ændringer i forhold, hvorom anmeldelse er sket, skal ligeledes anmeldes inden  

 8 dage.
Stk. 2 Under særlige omstændigheder kan forsikringsrådet forlænge den i stk. 1  

 fastsatte frist.
 Stk. 3.  Aftaler og vedtagelser, der omfattes af  

 forskrifterne i § 2, stk. 1, har ikke gyldighed og kan ikke gøre krav på  

 beskyttelse ved domstolene, medmindre anmeldelse er sket inden den  

 foreskrevne frist.
§ 4 Stk. 1.  Forsikringsrådet indfører de indgivne  

 anmeldelser i et offentligt register.
Registrering indebærer ikke nogen  

 godkendelse af det anmeldte.
 Stk. 2.  Hvor ganske særlige omstændigheder taler  

 derfor, kan ministeren for handel, industri og søfart tillade, at  

 registreringen helt eller delvis skal være hemmelig.
 Stk. 3.  Anmeldelse og registerering sker iøvrigt efter  

 tilsvarende regler, som indeholdes i bekendtgørelse af 18. juni 1955 om  

 registerering af anmeldelseri henhold til monopolloven.
§ 5 Stk. 1.  Finder forsikringsrådet efter foretagen  

 undersøgelse, at aftaler, vedtagelser og bestemmelser som i § 2 omhandlet  

 medførerurimelige forretningsbetingelser, urimelig indskrænkning i den frie  

 erhvervsudøvelse eller urimelig ulighed i vilkårene for erhvervsudøvelsen,  

 påhviler det rådet at søge forholdet bragt til ophør ved forhandling med de  

 pågældende selskaber eller sammenslutninger.
 Stk. 2.  Kan de i stk. 1 nævnte skadelige virkninger  

 ikke bringes til ophør ved forhandling, udsteder forsikringsrådet pålæg i så  

 henseende.
 Stk. 3.  Et pålæg skal angive, fra hvilket tidspunkt  

 pålægget skal være efterkommet.
§ 6 Stk. 1.  Forsikringsrådet er beføjet til at kræve alle  

 sådanne oplysninger, som skønnes nødvendige for udøvelsen af den i denne  

 bekendtgørelse omhandlede virksomhed.
Forsikringsrådet kan således kræve  

 indsendt behørigt bekræftede udskrifter af protokol- og regnskabsmateriale og  

 indkalde personer til mundtlig forklaring.
Endvidere er forsikringsrådet  

 berettiget til at få adgang til regnskaber og regnskabsbøger og til på stedet  

 at foretage de til forholdenes oplysning fornødne undersøgelser.
Stk. 2.  Forsikringsrådets afgørelser skal meddeles  

 skriftligt og indeholde oplysning om de forhold og synspunkter, som har været  

 bestemmende for afgørelse.
Efter at afgørelsen er truffet, skal de  

 interesserede organisationer eller selskaber have adgang til at gøre sig  

 bekendt med det grundlag, på hvilket afgørelsen er truffet, forsåvidt det  

 pågældende materiale ikke indeholder fortrolige oplysninger om enkelte  

 virksomheders forhold eller oplysninger, som ikke uden skade for almindelige  

 samfundsinteresser kan udleveres.
§ 7 Stk. 1.  Klage over de af forsikringsrådet i henhold til  

 denne bekendtgørelse trufne afgørelser indgives til forsikringsrådet, men kan  

 forlanges videresendt senest i løbet af 8 dage til det i monopollovens § 18  

 omhandlede ankenævn.
 Stk. 2.  Ankenævnets behandling af de i stk. 1  

 omhandlede klager sker i overensstemmelse med reglerne i monopollovens § 18.
 Stk. 3.  Indgivelse af klage over forsikringsrådets  

 afgørelser har ikke opsættende virkning, bortset fra forsikringsrådets  

 afgørelser i henhold til § 2.
§ 8 Undlader nogen rettidigt at indgive anmeldelse i henhold til § 2 eller at  

 meddele forsikringsrådet en i henhold til § 6 begæret oplysning, kan  

 ministeren for handel, industri og søfart efter forsikringsrådets indstilling  

 pålægge den pågældende under en daglig eller ugentlig bøde, der kan inddrives  

 ved udpantning, at opfylde sin pligt i så henseende.
§ 9 Forsikringsrådets formand, næstformand og øvrige medlemmer samt de  

 forsikringsrådet ansatte tjenestemænd og medhjælpere er under ansvar efter  

 borgerlig straffelovs §§ 152 og 263, jfr. tjenestemandslovens § 3, stk. 3,  

 forpligtet til overfor alle uvedkommende at hemmeligholde, hvad de gennem  

 deres virksomhed bliver vidende om.
§ 10 Med hensyn til undladelse af at foretage en i § 2 foreskreven anmeldelse  

 og tilsidesættelse af noget af forsikringsrådet i henhold til § 5 givet pålæg  

 finder bestemmelserne i monopollovens § 22, stk. 1, anvendelse.
Iøvrigt  

 finder bestemmelserne i monopollovens § 22, stk. 2-4, tilsvarende anvendelse.
§ 11 Denne bekendtgørelse, der ikke gælder for Færøerne, træder i kraft den 1.  

 juli 1955.
 Ministeriet for handel, industri og søfart, den 18. juni 1955.
 Lis Groes.
/ P.
Villadsen.
