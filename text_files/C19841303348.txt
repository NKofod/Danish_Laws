(Passerseddelordningen) I medfør af § 12, stk. 8 i landbrugsministeriets bekendtgørelse nr. 135 af  

 16. april 1980 om indførsel og udførsel af planter m.m. fastsættes følgende:
Passerseddel for planter § 1. For planter, planteprodukter m.m., der ved indførsel her til landet  

 skal være fulgt af et plantesundhedscertifikat, skal certifikatet forelægges  

 statens plantetilsyn til visering, før indførsel kan finde sted.
Viseringen  

 foretages ved, at der udstedes en passerseddel, der frigiver sendingen over  

 for toldvæsenet.
 Stk. 2. Passersedlen udstedes enten af et af tilsynets distriktskontorer  

 eller firmaer, der af tilsynet er autoriseret hertil.
Autorisation § 2. Enhver, som importerer certifikatpligtige planter eller  

 planteprodukter m.m. i et rimeligt omfang, kan autoriseres til selv at  

 foretage visering af plantesundhedscertifikatet ved anvendelse af  

 passerseddel.
 Stk. 2. Ansøgning om autorisation til at anvende passerseddel indsendes  

 til statens plantetilsyn, Gersonsvej 13, 2900 Hellerup.
Rekvisition af passerseddel § 3. Autoriserede passerseddelbrugere rekvirerer passersedler hos statens  

 plantetilsyn, Gersonsvej 13, 2900 Hellerup, telefon 01-620787. Med det  

 tilsendte passersedler følger en blanket, som passerseddelbrugeren efter  

 modtagelsen af passersedlerne skal returnere til tilsynet.
Passersedlerne er  

 nummererede og skal så vidt muligt bruges i nummerorden.
Passersedlens anvendelse § 4. Passersedlen må anvendes ved visering af de grupper af planter og  

 planteprodukter, i det følgende kaldt varegrupper, der er anført på bagsiden  

 af passersedlen.
 Stk. 2. Passersedlen må ikke anvendes, såfremt der i sendingen forekommer  

 planter, der er indførselsforbudte her i landet, jf. bilag III i  

 bekendtgørelse nr. 135 af 16. april 1980.
Stk. 3. Tilsynet kan inddrage eller udvide de varegrupper, hvortil  

 passersedlen må anvendes, eller periodisk suspendere anvendelsen af  

 passersedlen for en eller flere af varegrupperne.
Sådan ændring sker ved, at  

 tilsynet tilsender passerseddelbrugerne meddelelse herom.
Passersedlens udskrivning § 5. Passersedlen skal udskrives i forbindelse med godsregistreringe n eller straks derefter og altid, inden varen fordeles og tages i brug.
 Stk. 2. En forudsætning for, at passersedlen må udskrives, er, at  

 følgende betingelser er opfyldt:
a.
Plantesundhedscertifikat for sendingen foreligger.
b.
Certifikatet må ikke være udstedt mere end 14 dage før sendingens  

 afsendelse fra afsenderlandet.
c.
Certifikatet skal være affattet på dansk, norsk eller svensk eller på  

 mindst eet af de øvrige officielle fællesskabssprog og skal være udfyldt på  

 let læselig måde og uden rettelser eller overstregninger.
d.
Originalcertifikater og kopier skal tydeligt være mærket som sådanne.
e.
Certifikatet skal være destineret til Danmark.
f.
Certifikatet skal være underskrevet og forsynet med officielt stempel.
g.
Certifikatet skal enten specificeret angive sendingens indhold eller  

 være vedlagt en fortegnelse over sendingens indhold, og denne fortegnelse  

 skal være legaliseret af certifikatudstederen.
h.
Der skal være overensstemmelse mellem certifikat og plantefortegnelse  

 og sendingens faktiske indhold.
 Stk. 3. Er betingelserne i stk. 2 ikke opfyldt, forelægges certifikatet  

 for et af tilsynets distriktskontorer.
 Passersedlens fordeling.
 § 6. Når passersedlen er udfyldt eventuelt i forbindelse med  

 godsregistreringen, fordeles den som anført forneden på passersedlen, dvs.  

 som følger:
 Originaleksemplaret (hvidt papir mærket 0) afleveres til toldvæsenet  

 sammen med fortoldningsbegæring og sendes af toldvæsenet efter  

 toldbehandlingen til det af tilsynets distriktskontorer, der af  

 passerseddelbrugeren er afkrydset som beliggende i sendingens endelige  

 modtagerområde.
 1. kopi (gult papir mærket 1) sendes straks af passerseddelbrugeren til  

 det afkrydsede distriktskontor ledsaget af det originale  

 plantesundhedscertifikat samt evt. plantefortegnelse eller faktura.
 Straks betyder, at passersedlen skal være distriktskontoret i hænde  

 senest dagen efter, at godsregistreringen har fundet sted.
 2. kopi (blåt papir mærket 2) arkiveres af passerseddelbrugeren til  

 udgangen af det efterfølgende kalenderår.
Annullering af passerseddel § 7. Passerseddelbrugeren er ansvarlig for samtlige modtagne  

 passersedler.
Annullerede eller fejlskrevne passersedler skal derfor straks  

 tilbagesendes til statens plantetilsyn.
 Stk. 2. Tilsynet kontrollerer, at udleverede passersedler anvendes eller  

 tilbagesendes til tilsynet.
Delsendinger § 8. Såfremt en sending ønskes opdelt i flere delsendinger til  

 toldbehandling i flere modtageområder, udstedes der en passerseddel pr.  

 delsending.
Det anføres da på passersedlerne, at det drejer sig om en  

 delsending.
Antallet af delsendinger opgives tillige med numrene på de andre  

 passersedler udstedt på samme sending, og endelig opgives de distrikter,  

 disse passersedler er sendt til.
Originalcertifikatet følger altid  

 passersedlen med det laveste nummer.
Inspektion af sendinger frigivet ved passerseddel § 9. Tilsynet gennemfører stikprøvevis importkontrol af indførte  

 sendinger, enten ved grænse eller hos den endelige modtager.
 Stk. 2. Kontrol af planter til videredyrkning (dyrkningsplanter) vil ,  

 når den foretages, blive gennemført inden for 48 timer efter, at tilsynets  

 distriktskontor har modtaget 1. kopi (gul) fra passerseddelbrugeren, og  

 sendinger af denne kategori må derfor ikke fordeles inden for dette tidsrum,  

 medmindre man har truffet telefonisk aftale med distriktet herom.
Tilbagekaldelse af autorisation § 10. Overtrædelse af disse regler eller af bestemmelserne i  

 bekendtgørelse nr. 135 af 16. april 1980 om indførsel og udførsel af planter  

 m.m. kan medføre tilbagekaldelse af autorisationen til at foretage visering  

 af plantesundhedscertifikater ved anvendelse af passerseddel, medmindre der  

 efter den øvrige lovgivning er forskyldt højere straf.
Ikrafttrædelse § 11. Reglerne træder i kraft den 1. april 1981, og samtidig ophæves  

 statens plantetilsyns instruks af 23. april 1980 for udlevering af  

 passerseddel for planter m.m.
 Hellerup, den 6. februar 1984.
