Nr LSF 25 Forslag til Lov om ændring af lov om erhvervsskoler (Aktivering af unge) Fremsat af undervisningsministeren (Ole Vig Jensen) den 4. oktober 1995 Vedtaget ved tredjebehandling den 14. december 1995 Lov nr. 1127 af 20/12/1995 § 1 I lov om erhvervsskoler, jf. lovbekendtgørelse nr. 689 af 20. juli 1994,  

 som ændret ved § 2 i lov nr. 319 af 17. maj 1995, foretages følgende ændring:
 1. I § 1 indsættes som stk. 4:
»Stk. 4. Ved fastsættelse af regler i medfør af stk. 2 kan  

 ministeren bestemme, at uddannelsesaktiviteten ikke godkendes som  

 støtteberettigende efter lov om statens uddannelsesstøtte.« § 2 Loven træder i kraft den 1. januar 1996.
Oprindeligt fremsat forslag § 1 I lov om erhvervsskoler, jf. lovbekendtgørelse nr. 689 af 20. juli 1994,  

 som ændret ved § 2 i lov nr. 319 af 17. maj 1995, foretages følgende  

 ændringer:
 1. I § 1 indsættes som stk. 4:
 » Stk. 4. Ved fastsættelse af regler i medfør af stk. 2 kan  

 ministeren bestemme, at uddannelsesaktiviteten ikke godkendes som  

 støtteberettigende efter lov om statens uddannelsesstøtte.«.
§ 2 Loven træder i kraft den 1. januar 1996.
Bemærkninger til lovforslaget Almindelige bemærkninger Lovforslaget fremsættes som led i regeringens program: Hurtigere i job og  

 uddannelse.
Forslaget sigter mod en styrkelse af kortvarige uddannelsestilbud  

 til de unge, der ikke er motiverede for et længerevarende uddannelsesforløb.  

 Der tænkes typisk på »lidt ældre unge«, der har en vis  

 arbejdserfaring, men næsten ingen skoleuddannelse efter grundskolen.
Der  

 skønnes at være et behov for overskuelige og værkstedsbaserede uddannelser af  

 op til 18 måneders varighed, der umiddelbart kvalificerer til arbejdslivet,  

 og som måske kan anspore til at fortsætte såvidt muligt med merit i en  

 erhvervsuddannelse eller lignende.
Administrative og økonomiske konsekvenser af forslaget Der forventes fastlagt taxametertilskud på ialt 96.800, kr. pr. årselev  

 til de foreslåede værkstedsbaserede uddannelser på det tekniske område og  

 59.600 kr. pr. årselev på det merkantile område.
De statslige udgifter til et  

 uddannelsesforløb på 18 måneder vil være 145.200 kr. på det tekniske område  

 og 89.400 kr. på det merkantile område.
 De nye uddannelsestilbud med uddannelsesgodtgørelse eller  

 aktiveringsydelse vil øge aktiviteten på erhvervsskoler, men det er uvist  

 hvor mange unge, der vil vælge netop denne type af aktiveringsudddannelse.
 De økonomiske konsekvenser indgår i det samlede skøn over konsekvenserne  

 af den fremrykkede aktivering af unge ledige jf. lovforslagene om ændring af  

 lov om kommunal aktivering og lov om en aktiv arbejdsmarkedspolitik.
Konsekvenser i forholdet til EU-retten Forslaget har ikke EU-retlige aspekter.
Erhvervsøkonomiske og miljømæssige forhold Forslaget har ikke erhvervsøkonomiske eller miljømæssige konsekvenser.
Bemærkninger til de enkelte bestemmelser Til § 1 Forslaget fremsættes for at erhvervsskolerne skal kunne bidrage med kurser  

 og uddannelser, der kan anvendes som led i aktivering af unge ledige  

 kontanthjælpsmodtagere og dagpengeberettigede.
Bestemmelsen indebærer, at det  

 i forbindelse med fastsættelse af regler om uddannelser kan fastsættes, at  

 der ikke kan ydes støtte til deltagerne efter reglerne i lov om statens  

 uddannelsesstøtte.
Dette bevirker, at elverne/kursisterne kan opnå  

 uddannelsesgodtgørelse i henhold til lov om en aktiv arbejdsmarkedspolitik  

 (dagpengeberettigede) eller aktiveringsydelse (kontanthjælpsmodtagere) til at  

 deltage i kurset eller uddannelsen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 1 indsættes som stk. 4:
 » Stk. 4. Ved fastsættelse af regler i medfør af stk. 2 kan  

 ministeren bestemme, at uddannelsesaktiviteten ikke godkendes som  

 støtteberettigende efter lov om statens uddannelsesstøtte.«.
 § 1. Undervisningsministeren kan godkende erhvervsskoler m.v., der  

 giver undervisning inden for erhvervsuddannelserne og tilgrænsende  

 uddannelser.
 Stk. 2. Undervisningsministeren kan fastsætte regler om  

 uddannelserne og om adgang til uddannelserne.
 Stk. 3. Undervisningsministeren kan fastsætte regler om:
 1) Kvalitetskontrol, herunder censorinstitutionen.
 2) Kvalifikationskrav til lærere.
 3) Klager til institutionen fra elever og studerende, herunder om  

 klagefrist, i forbindelse med eksaminer og prøver.
