Tilsynet blev opmærksom på, at pengeinstitutterne, uden at overholde  

 reglerne, annoncerer og har sendt følgende udtalelser til  

 brancheorganisationerne: 1: Renteterminer skal oplyses 2:  

 Rentetilskrivningsterminerne skal oplyses Tilsynets skrivelse af 2. oktober 1989 til banker og sparekasser  

 vedrørende annoncering.
Tilsynet har i et antal tilfælde gennem den senere  

 tid konstateret, at banker og sparekasser annoncerer i dagblade om indlån til  

 en specielt favorabel rente uden at overholde de regler, der er gældende for  

 sådan annoncering.
 I denne anledning skal man meddele følgende:
1. Af tilsynets bekendtgørelse af 2. juli 1979 om skiltning og annoncering  

 med indlånsrenter og udlånsrenter § 3 fremgår, at pengeinstituttet ved  

 skiltning i ekspeditionslokalet skal give oplysning om bl.a. terminer for  

 rentetilskrivning på indlån.
Af § 6 fremgår endvidere, at hvis der ved  

 annoncering gives oplysning om indlånsrenter, skal samme krav være opfyldt.
 Da banker og sparekasser i vidt omfang undlader at give oplysning om  

 renteterminer i deres annoncering om indlån, skal man herved indskærpe, at  

 den nævnte regel skal iagttages ved annoncering.
 2. Nogle pengeinstitutter har i deres annoncering om indlån til en angiven  

 rentesats, men uden tilbud om rentegaranti, ikke givet oplysning om, at  

 renten er variabel.
Forbrugerombudsmanden har i anledning af en konkret klagesag i skrivelse  

 af 4. juni 1984 udtalt, at den omhandlede annoncering bedømt i forhold til  

 markedsføringsloven måtte anses stridende imod lovens § 2, stk. 1, idet de  

 anvendte angivelser sammenholdt med det faktiske hændelsesforløb var  

 vildledende.
Endvidere anfører forbrugerombudsmanden som sin opfattelse, at  

 god markedsføringsskik tilsiger, at eventuelle gældende forbehold om  

 renteændringer i en annonce som den foreliggende skal oplyses klart i  

 annoncen, selv om der ved indgåelsen af aftalen i pengeinstituttet gives  

 nærmere oplysninger om de for kontoformen nærmere gældende vilkår.
 I denne anledning skal man anmode banker og sparekasser om ved  

 annonceringer om indlån uden udtrykkelig rentegaranti at iagttage  

 markedsføringslovens § 2, stk. 1, ved i annonceringen at oplyse om forbehold  

 om renteændringer.
