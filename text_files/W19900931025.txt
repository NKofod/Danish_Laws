 Et skatteankenævnsmedlem vedtog en bøde på 10.000 kr. for overtrædelse  

 af skattekontrollovens § 13, stk. 2. Pågældende havde ved opgørelsen af  

 fradragsberettigede biludgifter undladt at tage i betragtning, at  

 benzinudgifterne blev betalt at arbejdsgiveren.
 Valgbarhedsnævnet fandt, at den pågældende var valgbar.
(Fra Valgbarhedsnævnet (j.nr. 440/1990) til en kommunalbestyrelse) I skrivelse af 6. november 1990 har kommunalbestyrelsen i henhold til  

 skattestyrelseslovens § 7, stk. 3, indberettet, at skatteankenævnsmedlem N.  

 N. har vedtaget et af Statsskattedirektoratet meddelt bødeforlæg på 10.000  

 kr. for overtrædelse af skattekontrollovens § 13, stk. 2.
Det fremgår af sagen, at den pågældende for indkomstårene 1986 og 1987 har  

 indgivet urigtige selvangivelser ved at have selvangivet sin indkomst for  

 lavt med i alt 44.223 kr.
Pågældende har ved opgørelsen af  

 fradragsbetettigede biludgifter undladt at tage i betragtning, at  

 benzinudgifterne blev betalt af arbejdsgiveren.
De herved unddragne skatter  

 udgør 21.822 kr.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder offentlige hverv - ikke i almindeligt omdømme gør den pågældende  

 uværdig til at være medlem af kommunale råd, jf. den kommunale valgloves § 4.
 Den pågældende må derfor anses for valgbar.
