Bekendtgørelse om ændring af bekendtgørelse om kravene til a-kassernes sagsbehandling og afgørelser § 1 I bekendtgørelse nr. 988 af 29. juni 2016 om kravene til a-kassernes sagsbehandling og afgørelser, som ændret ved bekendtgørelse nr. 745 af 14. juni 2017, foretages følgende ændringer:
 1. Indledningen affattes således:
»I medfør af § 46, stk. 7, § 65 a, stk. 7, og § 85 e, stk. 5, i lov om arbejdsløshedsforsikring m.v., jf. lovbekendtgørelse nr. 1213 af 11. oktober 2018, og efter forhandling med Beskæftigelsesrådet fastsættes efter bemyndigelse:« 2. I § 11 indsættes som stk. 5 og 6:
 »Stk. 5. A-kassen skal, til brug for opgørelse af opholdskravet, når en person, der søger om at blive optaget i arbejdsløshedskassen ønsker en individuel vejledning herom, indhente samtykke fra personen til at få adgang til Det Centrale Personregister om personens tidligere adresser, herunder beskyttede adresser, inden for de sidste 12 år, samt perioden fra et medlem blev født og til medlemmet fyldte 18 år.
Stk. 6. A-kassen skal, til brug for opgørelse af opholdskravet når et medlem søger om ydelser, indhente samtykke fra medlemmet til at få adgang til Det Centrale Personregister om medlemmets tidligere adresser, herunder beskyttede adresser, inden for de sidste 12 år, samt perioden fra et medlem blev født og til medlemmet fyldte 18 år.« § 2 Bekendtgørelsen træder i kraft den 1. januar 2019.
