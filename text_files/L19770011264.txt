 I tilslutning til udenrigsministeriets bekendtgørelse nr. 30 af 29. marts  

 1976, Lovtidende C, meddeles det, at yderligere følgende lande med virkning  

 fra de vedføjede datoer har tiltrådt den internationale konvention af 16.  

 december 1966 om borgerlige og politiske rettigheder:
 Fra samme datoer har Canada, Zaire, Suriname og Panama  

 ratificeret/tiltrådt den til konventionen hørende valgfri protokol om  

 menneskerettighedskomiteens kompetence til at behandle henvendelser fra  

 enkeltpersoner, der hævder at være ofre for krænkelse fra den pågældende  

 deltagerstats side af nogen af de i konventionen nævnte rettigheder.
 Der er ved ratifikationen/tiltrædelsen af konventionen taget forbehold af  

 afgivet erklæringer som følger:
Guyana.
Forbehold om indtil videre ikke fuldt ud at opfylde  

 artikel 14, stk. 3 d) for så vidt angår bestemmelsen om beskikkelse af  

 forsvarer uden udgift for anklagede, samt forbehold over for artikel 14, stk.  

 6 vedrørende kravet om erstatning for uforskyldt domfældelse.
Storbritannien.
Erklæring i relation til artikel 1 vedrørende  

 selvbestemmelsesretten.
 Forhold over for konventionens anvendelse på disciplinære forskrifter for  

 medlemmer af og personer, der gør tjeneste ved de væbnede styrker, samt på  

 personer, der lovligt er undergivet frihedsberøvelse.
 Forbehold over for kravet i artikel 10, stk. 2 b) og stk. 3 om, at unge  

 lovovertrædere skal holdes adskilt fra voksne, samt for visse oversøiske  

 territoriers vedkommende forbehold over for artikel 10, stk. 2 a) vedrørende  

 adskillelse af tiltalte personer fra domfældte.
 Forbehold over for anvendelse på Jersey af artikel 11, hvorefter ingen må  

 anbringes i fængsel på grund af manglende evne til at opfylde en kontraktlig  

 forpligtelse.
 Fortolkningserklæring vedrørende artikel 12, stk. 1 om adgangen til frit  

 at færdes og vælge sit opholdssted på en stats område, således at udtrykket  

 »en stats område« forstås som alene vedrørende hvert enkelt af de  

 territorier, som omfattes af Storbritannien og dets besiddelser.
Forbehold om fortsat anvendelse af sådan indvandringslovgivning om  

 regulering af indrejse, ophold og afrejse fra Storbritannien, som fra tid til  

 anden må anses for nødvendig, således at accept af artikel 12, stk. 4 om, at  

 ingen vilkårligt må berøves retten til at indrejse i sit eget land, samt af  

 konventionens øvrige bestemmelser sker med forbehold over for enhver sådan  

 lovgivning for så vidt angår personer, der ikke på det pågældende tidspunkt  

 havde ret til indrejse og ophold i Storbritannien.
Lignende forbehold skal  

 gælde for de under Storbritannien hørende afhængige territorier.
 Forbehold over for anvendelsen af artikel 13 i Hongkong, i det omfang  

 bestemmelsen giver adgang til fornyet prøvelse af en beslutning om at udvise  

 en udlænding samt ret til i dette øjemed at være repræsenteret over for  

 vedkommende myndighed.
 Forbehold om ret til ikke eller ikke fuldt ud at anvende artikel 14, stk.  

 3 d) vedrørende gratis juridisk bistand, for så vidt som mangel på forsvarere  

 gør anvendelse umulig i visse oversøiske territorier.
Fortolkningserklæring vedrørende artikel 20 om forbud mod krigspropaganda,  

 således at bestemmelsen fortolkes i overensstemmelse med konventionens  

 artikel 19 og 21 om henholdsvis ytringsfriheden og forsamlingsfriheden, samt  

 forbehold om ikke at indføre yderligere lovgivning ud over den, der allerede  

 er gennemført, til sikring af den offentlige ordens (ordre public)  

 interesser.
En lignende ret forbeholdes over for hvert af Storbritanniens  

 afhængige territorier.
 Forbehold om ret til at udsætte anvendelsen af artikel 23, stk. 3 med  

 hensyn til et mindre antal sædvanemæssige ægteskaber på Solomon-øerne.
 Forbehold om, at artikel 24, stk. 3 vedrørende erhvert barns ret til at  

 erhverve et statsborgerskab samt konventionens øvrige bestemmelser er  

 undergivet den nationale statsborgerlovgivnings bestemmelser om national  

 tilknytning.
 Forbehold om ikke-anvendelse i Hongkong af artikel 25 b) vedrørende enhver  

 borgers ret til at stemme og modtage valg ved reelt gennemførte periodiske  

 valg, for så vidt som dette måtte indebære oprettelse af valgte råd inden for  

 den udøvende eller lovgivende magt, samt om ikke-anvendelse på øen Man af  

 artikel 25 c) vedrørende enhver borgers ret til offentlig tjeneste i sit land  

 for så vidt angår nævningefunktionen.
 Erklæring om, at konventionens bestemmelser ikke skal finde anvendelse i  

 Sydrhodesia, førend Storbritannien giver De forenede Nationers  

 generalsekretær meddelelse om, at man er i stand til at sikre, at  

 konventionen kan gennemføres for dette områdes vedkommende.
 Ved deponeringen af sit ratifikationsinstrument har Storbritannien i  

 medfør af konventionens artikel 4, stk. 3 notificeret de øvrige deltagerlande  

 om fravigelse af en række af konventionens bestemmelser under hensyn til  

 situationen i Nordirland.
Erklæring i henhold til konventionens artikel 41 vedrørende  

 menneskerettighedskomiteens kompetence til at behandle klager fra en  

 deltagerstat mod en anden deltagerstat er ved ratifikationen afgivet af  

 Storbritannien.
Endvidere har Forbundsrepublikken Tyskland den 22. april 1976  

 afgivet erklæring i henhold til artikel 41 gældende for en toårig periode:  

 Antallet af artikel 41- erklæringer er herved bragt op på 6 (Danmark,  

 Finland, Forbundsrepublikken Tyskland, Norge, Storbritannien og Sverige). Den  

 interstatslige klageadgang træder i kraft, når ti af de i konventionen  

 deltagende stater har afgiver erklæring i henhold til artikel 41, stk. 1.
 Udenrigsministeriet, den 23. december  

 1977.
 F.M.
 Eigil Jørgensen.
