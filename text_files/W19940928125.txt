Ankestyrelsens principafgørelse B-7-94 om udlandsophold - hjemsted - børnefamilieydelse - orlov - forældreorlov Resume:
En mor, der under orlov til børnepasning opholdt sig i 10 måneder i udlandet med sine børn, havde fortsat ret til børnefamilieydelse, idet børnene ansås for at have bevaret hjemsted i Danmark under udlandsopholdet.
Der blev lagt særlig vægt på, at opholdets varighed på forhånd var fastlagt, og at opholdet varede mindre end 1 år.
Der blev endvidere lagt vægt på opholdets karakter, herunder at det kunne sidestilles med ferie.
 Kassation:
Der er kommet nye regler på området Kassationsdato:
10-06-2009 Love:
Lov om en børnefamilieydelse - lovbekendtgørelse nr. 609 af 30. juni 1994 - § 2, nr. 2 Vejledninger:
Sikringsstyrelsens vejledning nr. 158 af 18. december 1986 om børnetilskud og forskudsvis udbetaling af børnebidrag - pkt. 3, pkt. 6 Skattedepartementets cirkulære nr. 148 af 17. december 1986 om lov om en børnefamilieydelse - pkt. 5 Sagsfremstilling:
 En kvinde, der var bevilget orlov til børnepasning efter lov omorlov, havde rettet henvendelse til kommunen om udbetaling af bør nefamilieydelse under orloven, der skulle tilbringes i Grækenland i perioden 1. september 1994 - 30. juni 1995.
Det var oplyst, at der fortsat var fuld skattepligt i Danmark, at familiens hus var udlejet indtil den 30. juni 1995, og at opholdet kunne anses for ferie.
Det var endvidere oplyst, at skolemyndighederne anså børnene som hjemmehørende i Aabenraa og stillede undervisningsmaterialer til rådighed i hele skoleåret.
Familien opholdt sig midlertidigt i Grækenland på skiftende adresser og var ikke omfattet af græsk sygeforsikring.
I henhold til gældende regler var de frameldt folkeregistret under udlandsopholdet.
Der blev endvidere henvist til, at efter reglerne om orlov til børnepasning kan udbetaling af orlovsydelse ske under ophold i udlandet.
Kommunen afslog udbetalingen med henvisning til, at børnene ikke kunne anses for at have hjemsted i Danmark under opholdet i udlandet.
Ankenævnet tiltrådte kommunens afgørelse.
 Sagen blev behandlet i principielt møde til afklaring af, om rettentil børnefamilieydelse bevares under orlov til børnepasning, der af holdes i udlandet.
 Afgørelse:
 Ankestyrelsen fandt, at ansøgeren havde ret til børnefamilieydelse under orlov fra den 1. september 1994 - 30. juni 1995, idet børnene fortsat ansås for at have hjemsted i Danmark under det midlertidige ophold i udlandet.
Der blev ved afgørelsen lagt vægt på, at varigheden af opholdet i udlandet på forhånd var fastlagt, og at opholdet var af mindre end 1års varighed.
Ankestyrelsen lagde endvidere vægt på opholdets karakter, herunder at det kunne sidestilles med ferie.
 Ankestyrelsen ændrede således ankenævnets afgørelse.
