 Pressenævnet  

 fandt at parterne var fremkommet med modstridende forklaringer om  

 hændelsesforløbet  

 på det i artiklen omtalte diskotek.
Pressenævnet  

 kan på det foreliggende grundlag ikke tage stilling til rigtigheden af  

 artiklens oplysninger om, at klager havde deltaget i aktiviteter af seksuel  

 karakter med to unge piger på diskoteket.
Pressenævnet fandt derfor ikke  

 grundlag for at udtale kritik af bladet.
 Dissens.
Kendelse  

 fra Pressenævnet i sag 2004-6-128 [K] har ved advokat Martin Dahl Pedersen klaget til Pressenævnet  

 over en artikel og en forsidehenvisning i Se og Hør, nr. 45 af 4. november  

 2004,  

 idet han mener, at god presseskik er tilsidesat.
 På forsiden hed det:   

  

 Amok  

 på københavnsk in-sted  D.A.D.-STJERNE fik blowjob  

  

 .
Artiklen i bladet havde overskriften   

  

 D.A.D.-stjerne lavede sexshow på diskotek - Vild trekant  

  

  og  

 underrubrikken Trommeslageren [K], 28, slog sig løs med to unge piger  

 og fik  

 blowjob på in-stedet Copenhagen Jazzhouse.
Artiklen havde følgende  

 ordlyd:
 Fordommene om rockstjerners hang til vild sex og provokerende  

 opførsel blev sidste fredag til fulde bekræftet, da D.A.D.´s trommeslager,  

 28-årige [K], som også er forsanger i bandet Dear, sammen med to unge piger  

 opførte et regulært sexshow med både tungekys og blowjob på instedet  

 Copenhagen  

 Jazzhouse i København.
Musikeren, som privat danner par med den ni år ældre sangerinde [A],  

 som han har en etårig søn med, havde drukket tæt i baren sammen med to  

 lyshårede, sortklædte piger.
Dem trak han på et tidspunkt med nedenunder i  

 diskoteket, hvor han satte sig på en stol og startede et show, som selv en  

 stripbar ikke ville tillade i fuld offentlighed.
 Normalt er [K] kendt som en mand med stil og god smag, og han  

 udtaler sig gerne om parforhold og om sin nye rolle som far, men alt dette  

 var  

 glemt denne aften.
Først tungekyssede [K] inderligt med de to piger, mens hans  

 hænder vandrede frit rundt på deres kroppe.
Så kiggede han lystigt på, mens  

 pigerne  

 kyssede hinanden foran ham.
Men der stoppede legen ikke for trommedrengen.
Pludselig  til  

 stor begejstring for nogle og forargelse for andre af aftenens gæster   

 lod en  

 af pigerne sit hoved glide ned i hans skød.
 Bagefter puttede [K] sin trommestik tilbage i bukserne og lod  

 den anden pige sætte sig på skødet af sig og simulerede samlejebevægelser.
 Efter seancen og mens publikum stadig måbende så til, sprang det  

 frigjorte trekløver ud på dansegulvet og festede videre.
[K] siger til SE og HØR, at han ikke vil kommentere noget som  

 helst. Artiklen var ledsaget af et billede af rockgruppen D.A.D., hvor  

 der var sat en rød cirkel om [K].
Billedet var ledsaget af teksten  

 D.A.D.-trommeslageren [K] (nr. to fra venstre) levede fredag aften  

 fuldt ud op  

 til de ord, han selv udtalte til gratisavisen Urban i et interview sidste år:  

 -  

 Der er for lidt sex i dansk rock.
Artiklen var endvidere ledsaget af et  

 billede af Copenhagen Jazzhouse samt et billede af [K] og hans samleverske,  

[A].
[K] har oplyst, at det er korrekt, at han den pågældende nat  

 opholdt sig på diskoteket, men han har på intet tidspunkt deltaget i  

 aktiviteter som de beskrevne, herunder i aktiviteter af seksuel karakter.  

 Offentliggørelsen af disse utilbørlige, groft krænkende og misvisende  

 oplysninger er egnet til at volde betydelig skade for hans omdømme, og  

 oplysningerne er  udover at være usande  af en sådan personlig og  

 privat  

 karakter, at de egnet til at krænke privatlivets fred, hvorfor Se og Hør ikke  

 var berettiget til at bringe dem.
Den omstændighed, at [K] er en kendt person  

 i  

 offentligheden, berettiger ikke Se og Hør til at bringe intime og  

 skadevoldende  

 oplysninger om hans personlige forhold.
Uanset om oplysninger måtte være  

 sande,  

 har Se og Hør ved at videregive dem tillige overtrådt straffelovens § 264d.
[K] har oplyst, at han ultimo oktober 2004 blev kontaktet af en  

 journalist fra Se og Hør, som oplyste, at bladet påtænkte at bringe en  

 artikel  

 om hans deltagelse i seksuelle aktiviteter på diskoteket den pågældende  

 aften.  

 Han afviste over for journalisten  og efterfølgende chefredaktøren  

  at have  

 deltaget i sådanne aktiviteter og anmodede udtrykkeligt journalisten om ikke  

 bringe de usande og skadevoldende oplysninger.
Det er derfor en skærpende  

 omstændighed, at Se og Hør mod bedre vidende og i ond tro om sagens faktiske  

 omstændigheder valgte at bringe artiklen.
Det berettiger under alle  

 omstændigheder ikke Se og Hør til at bringe ukorrekte oplysninger, at bladet  

 har forelagt disse for [K].
Det er ligeledes en skærpende omstændighed, at  

 den  

 krænkende omtale er sket i et medie med et betydeligt oplag, og at omtalen  

 både  

 har fundet sted med fremhævet skrift på forsiden og som en helsides artikel i  

 bladet.
[K] har endelig anført, at artikel 8 i Den Europæiske  

 Menneskerettighedskonvention (EMRK) bør inddrages i vurderingen af, om god  

 presseskik er tilsidesat, idet det fremgår af bestemmelsen, at enhver har ret  

 til respekt for sit privatliv og familieliv.
Art. 10 i EMRK berettiger ikke  

 Se  

 og Hør til at offentliggøre skadevoldende og usande oplysninger om andres  

 private forhold.
Se og Hør har oplyst, at der inden offentliggørelsen af artiklen  

 havde været kontakt mellem journalist, chefredaktøren og [K]. [K]  

 tilkendegav,  

 at han ikke ønskede seancen omtalt, men det er bladets opfattelse, at der  

 ikke  

 herskede tvivl om, hvorvidt optrinnet havde fundet sted. [K] fik i samme  

 forbindelse  

 lejlighed til at overveje, hvorvidt han ønskede at udtale sig om sagen, men  

 han  

 valgte ikke at kommentere sagen.
Bladet har vedlagt en beskrivelse fra en  

 person,  

 som angiveligt befandt sig på diskoteket og overværede seancen.
Beskrivelsen  

 er  

 i det store hele sammenfaldende med artiklens beskrivelse, og det således er  

 dokumenteret, at der er tale om en korrekt gengivelse af det passerede.
Det er af offentlig interesse at beskrive hændelsesforløbet,  

 idet [K] valgte at lade det finde sted i fuld offentlighed på et diskotek med  

 mange tilstedeværende. [K] er kendt fra rockverdenen, hvor musikere ofte  

 fører  

 et vildt liv, som understøtter de pågældendes image og karriere.
Forhold af  

 denne  

 art er derfor både relevante og naturlige at omtale, og ved afvejningen af  

[K]s  

 personlige interesser i forhold til mediedækningen må det tages i  

 betragtning,  

 at det var hans eget valg at opføre seksuelle akter i fuld offentlighed.
Over for bladets påståede overtrædelse af straffelovens § 264 d,  

 har Se og Hør anført, at det ikke kan være i strid med denne bestemmelse at  

 beskrive, hvad der foregår på offentligt tilgængelige steder, når der som her  

 er tale om en seksuel akt, som det står helt i de deltagende personers egen  

 magt at gennemføre eller at undlade at gennemføre.
Ved sin optræden har [K]  

 valgt at gøre den del af sit privatliv til et offentligt anliggende, og  

 artiklen indebærer derfor ikke nogen privatlivskrænkelse.
Artikel 10 i EMRK  

 finder naturligvis anvendelse i denne sag.
 I sagens behandling har følgende nævnsmedlemmer deltaget:  

 Axel Kierkegaard, Bo Maltesen  

,  

  

 Ulrik Holmstrup  

 og Ole  

 Askvig.
 Pressenævnet udtaler:
 Tre medlemmer   

  

 Axel  

 Kierkegaard, Bo Maltesen og Ulrik Holmstrup  

  

  udtaler:
Parterne er fremkommet med modstridende forklaringer om  

 hændelsesforløbet på det i artiklen omtalte diskotek.
Pressenævnet kan på det  

 foreliggende grundlag ikke tage stilling til rigtigheden af artiklens  

 oplysninger om, at [K] har deltaget i aktiviteter af seksuel karakter med to  

 unge piger på diskoteket.
Pressenævnet finder derfor ikke grundlag for at  

 udtale kritik af Se og Hør.
 Et medlem   

  

 Ole Askvig  

  

  udtaler:
Parterne er fremkommet med modstridende forklaringer om  

 hændelsesforløbet på det i artiklen omtalte diskotek.  

 Uanset, at [K] som musiker og offentlig kendt person må tåle en vis  

 eksponering i offentligheden, finder nævnet ikke, at SE og HØR, uden en  

 nærmere  

 efterprøvelse af rigtigheden af den påståede hændelse, har været berettiget  

 til  

 at bringe oplysninger af så alvorlig og krænkende karakter som sket.
Nævnet  

 finder, at Se og Hør herved har handlet i strid med god presseskik, og nævnet  

 udtaler sin kritik.
 I overensstemmelse med  

 stemmeflertallet udtaler Pressenævnet ikke kritik af Se og Hør.
 Afgjort den 21. februar 2005.
