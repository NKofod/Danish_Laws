Betænkning afgivet af Udlændinge- og Integrationsudvalget den 5. december 2017 Betænkning over Forslag til lov om ændring af udlændingeloven (Etablering af Nationalt ID-center) [af udlændinge- og integrationsministeren (Inger Støjberg)]:
1. Udvalgsarbejdet Lovforslaget blev fremsat den 25. oktober 2017 og var til 1. behandling den 10. november 2017. Lovforslaget blev efter 1. behandling henvist til behandling i Udlændinge- og Integrationsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og udlændinge- og integrationsministeren sendte den 4. september 2017 dette udkast til udvalget, jf.
UUI alm. del  bilag 242 (folketingsåret 2016-17). Den 2. november 2017 sendte udlændinge- og integrationsministeren de indkomne høringssvar og et notat herom til udvalget.
Spørgsmål Udvalget har stillet 11 spørgsmål til udlændinge- og integrationsministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse uændret.
Enhedslistens og Alternativets medlemmer af udvalget har til hensigt at stemme for en vedtagelse af regeringens forslag til etablering af Nationalt ID-center.
Enhedslisten og Alternativet så dog gerne, at man fulgte de anbefalinger, Institut for Menneskerettigheder har afgivet i sit høringssvar.
Særlig instituttets anbefaling af at præcisere, i hvilke tilfælde myndigheder kan fravige persondatalovens regler om udveksling af oplysninger, og anbefalingen af at angive nærmere regler for Nationalt ID-centers registrering og opbevaring af oplysninger.
Desuden finder Enhedslisten og Alternativet, at Nationalt ID-center burde være reguleret ved særskilt lov for yderligere at understrege centerets uafhængighed.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Pernille Bendixen (DF) Marcus Knuth (V) Britt Bager (V) Preben Bang Henriksen (V) Mads Fuglede (V) Erling Bonnesen (V) Jan E.
Jørgensen (V) Laura Lindahl (LA) Villum Christensen (LA) Naser Khader (KF) Dan Jørgensen (S) Kaare Dybvad (S) Thomas Jensen (S) Karen J.
Klint (S) Astrid Krag (S) nfmd.
Mattias Tesfaye (S) Johanne Schmidt-Nielsen (EL) Rune Lund (EL) Carolina Magdalene Maier (ALT) Josephine Fock (ALT) Marlene Borst Hansen (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
