Kundgørelse om forskrifter for  

 Politiets Decentrale Våbenregister I henhold til § 4, stk. 2 og 3, i Justitsministeriets  

 lovbekendtgørelse nr. 654 af 20. september 1991 om offentlige  

 myndigheders registre fastsættes:
»Kapitel 1 Registerets navn og formål § 1. Registerets navn er Politiets Decentrale  

 Våbenregister.
 Stk. 2. Politimesteren i den enkelte politikreds er  

 registeransvarlig myndighed for de i den pågældende politikreds  

 oprettede registre.
 § 2. Registerets formål er til brug for  

 politiets administration af sager i medfør af våben og  

 jagtlovgivningen at fastholde og systematisere oplysninger om indgåede  

 ansøgninger og deklarationer, meddelte tilladelser og samtykket mv.  

 samt herved at danne grundlag for varetagelsen af politiets opgaver med  

 tilsyn og kontrol inden for våben- og jagtlovgivningens område.  

 Registeret har endvidere til formål at udskrive statistiske  

 oplysninger.
 § 3. Registeret føres på PC 'er i de i  

 bilag 3 anførte politikredse.
Kapitel 2 Systemets indhold, anvendelse og sletning § 4. Registeret må kun indeholde de  

 oplysninger, som er nødvendige for politiets administration af  

 tilladelser, samtykker, våbenpas og anmeldelser mv. i medfør af  

 våben- og jagtlovgivningen.
Oplysningstyperne fremgår af bilag  

 1.
 Stk 2. I bilag 3 til forskrifterne anføres datoen  

 for registerets ibrugtagning af den registeransvarlige myndighed, jf. § 1,  

 stk. 2.
Stk. 3. Bilag 3 indsendes til Justitsministeriet,  

 Registertilsynet og Rigspolitichefen, afd.
D.
 § 5. Oplysningerne tilvejebringes ved opdatering  

 på den installerede PC.
 § 6. Der skal foretages fornøden kontrol til  

 sikring af, at der ikke registreres urigtige eller vildledende oplysninger.  

 Oplysninger, der viser sig urigtige eller vildledende, skal snarest muligt  

 slettes eller berigtiges.
 § 7. Registeret ajourføres løbende  

 fra etablering til sletning.
 Stk. 2. Fra registeret kan der maskinelt  

 overføres oplysninger til Politiets Våben- og Jagttegnsregister,  

 Politiets Index-register samt Skov- og Naturstyrelsens  

 Jægerregister.
 § 8. Oplysninger slettes senest 1 år efter  

 endelig afslutning af den sag, der gav anledning til registreringen.
 Stk 2. Oplysninger, der slettes i medfør af  

 § 1, udskrives på dokumenter, der arkiveres lokalt i 25 år og  

 derpå afleveres til Rigsarkivet.
 § 9. Fra registeret udskrives tilladelser,  

 erindrings- og rykkerskrivelser, tilsigelser, meddelelser, oversigter,  

 statistik og andet uddata.
 § 10. Udskrivning af uddata finder sted hos den  

 registeransvarlige myndighed på de til den installerede PC forbundne  

 printere.
Kapitel 3 Sikkerhedsforanstaltninger § 11. Den registeransvarlige myndighed skal  

 følge reglerne fastsat i »Sikkerhedshåndbog for Politiet«, der  

 navnlig indeholder en beskrivelse af den fysiske sikkerhed.
Den  

 registeransvarlige myndighed fastsætter herudover nærmere regler  

 om sikkerhedsforanstaltninger til uddybning af reglerne i disse forskrifter.  

 Sikkerhedsbestemmelserne skal navnlig indeholde en beskrivelse af den fysiske  

 sikkerhed, tilrettelæggelsen af sikkerhedsarbejdet  

 (sikkerhedsorganisation), adgangskontrolordning med hensyn til lokaler, hvori  

 der opstilles terminaler, bestemmelser om tilsynet med overholdelsen af de  

 fastsatte regler samt en angivelse af, hvem der autoriseres til at  

 indsætte oplysninger i, rette forespørgsel til og slette  

 oplysninger i registeret.
 Stk. 2. Den registeransvarlig myndighed er  

 ansvarlig for tilsynet med sikkerhedsforanstaltningerne for registeret.
Stk. 3. De i stk. 1 nævnte uddybende  

 sikkerhedsbestemmelser, som ikke er offentligt tilgængelige, indsendes  

 til Registertilsynet § 12. For lokaler, hvori der installeres  

 Edb-maskiner, som fører registeret, gælder de i bilag 2  

 nævnte sikkerhedsbestemmelser.
§ 13. Kun de medarbejdere, for hvem det er  

 nødvendigt at betjene terminaler i forbindelse med udførelsen  

 af deres arbejdsopgaver (terminaloperatører) skal have adgang til  

 registeret.
Disse medarbejdere autoriseres af Politimesteren og tildeles en  

 personlig og fortrolig autorisationskode (password).
 Stk. 2. Autorisationen skal angive, om  

 terminaloperatøren har forespørgselsadgang, opdateringsadgang  

 og/eller adgang til at ændre og slette oplysninger.
§ 14. Der skal foretages registrering (logning) af  

 alle forespørgsler, registreringer og korrektioner af registrerede  

 oplysninger.
Registreringen skal mindst indeholde oplysning om tidspunkt,  

 operatør, transaktionstype og angivelse af den person, oplysningerne  

 vedrørte, hvis denne persons identitet kendes.
§ 15. Der foretages registrering af alle  

 uautoriserede adgangsforsøg.
Disse udskrives ugentligt, hvorefter der  

 ved Politimesterens foranstaltning foretages en kontrol.
 § 16. Den i §§ 14 og 15 nævnte registrering  

 (log) opbevares i 1 år og slettes derefter.
 Stk 2. Den registeransvarlige myndighed foretager en  

 stikprøvevis gennemgang og kontrol af loggen.
§ 17. De meddelte kendeord indtastes  

 ikke-læsbart ved hvert operatørskift.
Når en terminal  

 forlades, skal der træffes foranstaltninger (log-off), der  

 nødvendiggør indtastning af nyt kendeord (log-on) ved fornyet  

 opkald til registeret.
 § 18. De meddelte kendeord udskiftes en gang  

 årligt ved Politimesterens foranstaltning.
 § 19. Der skal mindst en gang om måneden  

 udskrives en benyttelsesstatistik, der for hver terminaloperatør skal  

 angive, hvilke transaktioner pågældende har benyttet eller  

 forsøgt at benytte samt antallet.
 § 20. De udskrevne benyttelsesstatistikker skal  

 opbevares i 1 år og derefter destrueres.
 § 21. Udskrifter må kun anvendes og opbevares  

 hos politiet efter reglerne i § 22, medmindre udskrifterne er en del af en  

 konkret sag om enkelte registrerede personer.
 § 22. Udskrifter skal opbevares aflåst,  

 når de ikke benyttes.
 Stk 2. Selvstændige udskrifter må opbevares i  

 5 år, hvorefter de skal tilintetgøres.
Kapitel 4 Registrerede personers adgang til oplysninger om sig  

 selv § 23. En registreret person kan begære adgang  

 til de oplysninger, der er registreret om pågældende selv.
Stk. 2. Udlevering af oplysninger må kun  

 finde sted, når vedkommende har legitimeret sig, eller politiet  

 på anden måde er sikker på den pågældendes  

 identitet Stk. 3. Udlevering af oplysninger kan afslås,  

 hvis den registreredes interesse i at få kendskab til oplysningerne  

 findes at burde vige for afgørende hensyn til offentlige eller private  

 interesser, herunder hensynet til den pågældende selv.
Gør  

 sådanne hensyn sig kun gældende for en del af oplysningerne, skal  

 den registrerede gøres bekendt med de øvrige oplysninger.
 Stk 4. En registreret person, der har fået  

 meddelelse efter denne paragraf, har ikke krav på at få ny  

 egen-acces, før 6 måneder efter sidste meddelelse, medmindre  

 pågældende kan godtgøre en særlig interesse  

 heri.
 § 24. Tvivlsspørgsmål om retten til at  

 få meddelt oplysninger efter § 23 kan indbringes for Registertilsynet.  

 Tilsynets afgørelse kan ikke indbringes for anden administrativ  

 myndighed.
Kapitel 5 Videregivelse af oplysninger til private § 25. Oplysninger, der kan henføres til  

 bestemte personer, må ikke videregives til private personer og  

 virksomheder, medmindre det følger af bestemmelserne i dette kapitel,  

 eller af lov eller bestemmelser fastsat i henhold til lov.
 § 26. Oplysninger kan videregives, når den,  

 oplysningerne angår, har givet samtykke.
Stk. 2. Samtykke skal meddeles skriftlig og skal  

 indeholde oplysning om, Stk 3. Samtykke bortfalder senest efter 1 års  

 forløb.
 § 27. Oplysninger kan videregives, når  

 videregivelsen sker til varetagelse af private eller offentlige interesser,  

 der klart overstiger hensynet til de interesser, der begrunder  

 hemmeligholdelse, herunder hensynet til den, oplysningerne angår.
 § 28. Oplysninger kan videregives, når  

 videregivelsen er nødvendig for udførelsen af en persons eller  

 virksomheds opgaver for det offentlige.
 Stk. 2. Oplysningerne må ikke benyttes til  

 andre formål end fastsat af den registeransvarlige myndighed.
§ 29. Efter Justitsministeriets bestemmelse kan  

 oplysninger i øvrigt videregives på nærmere angivne  

 vilkår og efter indhentet udtalelse fra Registertilsynet, når  

 videregivelsen er nødvendig for udførelsen af videnskabelige  

 eller statistiske undersøgelser af væsentlig  

 samfundsmæssig betydning.
Oplysningerne må ikke yderligere  

 videregives.
Kapitel 6 Videregivelse af oplysninger til offentlige  

 myndigheder § 30. Oplysninger, der kan henføres til  

 bestemte personer må ikke videregives til anden offentlig myndighed,  

 medmindre det fremgår af reglerne i dette kapitel, eller det  

 følger af lov eller bestemmelser fastsat i henhold til lov, at  

 oplysningen skal videregives.
 § 31. Oplysninger kan videregives, når den,  

 oplysningerne angår, har givet samtykke.
Stk. 2. Samtykke skal meddeles skriftligt og skal  

 indeholde oplysninger om, Stk. 3. Samtykke bortfalder senest efter 1  

 års forløb.
 § 32. Oplysninger kan videregives, når  

 videregivelsen sker til varetagelse af private eller offentlige interesser,  

 der klart overstiger hensynet til de interesser, der begrunder  

 hemmeligholdelse, herunder hensynet til den oplysningerne angår.
 § 33. Oplysninger kan videregives, når  

 videregivelsen er nødvendig for udførelsen af en myndigheds  

 virksomhed eller påkrævet for en afgørelse, som  

 myndigheden skal træffe.
 § 34. Efter Justitsministeriets bestemmelse kan  

 oplysninger i øvrigt videregives på nærmere angivne  

 vilkår og efter indhentet udtalelse fra Registertilsynet, når  

 videregivelsen er nødvendig for udførelsen af videnskabelige  

 eller statistiske undersøgelser af væsentlig  

 samfundsmæssig betydning.
Kapitel 7 Ikrafttræden mv.
 § 35. Forskrifterne træder i kraft den 9.  

 marts 1995, og samtidig ophæves Justitsministeriets forskrifter af 1.  

 juni 1990.
 Stk. 2. De i medfør af disse forskrifter godkendte  

 registre oprettes fra den i bilag 3 angivne dato for Politimesterens  

 underskrift.
Stk. 3. De i medfør af disse forskrifter godkendte  

 og etablerede registre lukkes fra den i bilag 4 angivne dato for  

 Politimesterens underskrift.
Bilag 4 indsendes til Justitsministeriet,  

 Rigspolitichefens Dataafdeling og Registertilsynet.
Rigspolitichefen, den 28. juni 1995 Boye /Scharf Bilag 1 Oplysningstyper:
Identitetsoplysninger såsom ansøgeres, forhandleres og  

 foreningers CPR-nummer eller andet identitetsnummer Navn Adresse Fødested Nationalitet Våbenidentificeringsoplysninger såsom:
Våbenart Fabrikat Model Fabrikationsnummer Kaliber Anvendelse Patronantal.
(I forbindelse med EU-våbenpas tillige) EU-våbenkategori Våbenkategori Totallængde Pibe-/løbslængde Løbstype Ladesystem Patrontype.
 Sagsoplysninger såsom:
 Journalnr.
 Våbenpasnr.
Udstedelses- og ophørsdato Afgiftsbeløb Opbevaringsadresse Dato for afslag, tilbagekaldelse, frakendelse, ophør mv.
Skytteforeningsnavn Anmærkninger.
Bilag 2 Sikkerhedsforskrifter for edb-anlægget § 1. Lokaler, der benyttes ved opbevaring og  

 førelse af registeret, skal være indrettet med henblik på  

 at forhindre uvedkommende adgang.
 Stk. 2. Der skal etableres fornøden beskyttelse mod  

 indbrud mv.
 § 2. Der skal udarbejdes skriftlige instrukser, som  

 fastlægger ansvaret for og beskriver behandlingen af inddata,  

 anvendelse af edb-anlægget og behandling af uddata.
 § 3. For de enkelte registre skal der udarbejdes  

 skriftlige instrukser om antallet af kopier og generationer af registeret,  

 således at det samlede antal registerversioner er mindst muligt under  

 hensyntagen til behovet for at kunne rekonstruere registeret.
§ 4. Der skal foretages en maskinel registrering af  

 alle anvendelser af edb-anlægget.
Registreringen skal opbevares i  

 mindst seks måneder.
§ 5. Udtagelige lagringsmedier med  

 personoplysninger skal være mærket og skal opbevares under opsyn  

 eller under lås, når de ikke benyttes.
Lagringsmedierne må  

 kun udleveres til autoriserede medarbejdere.
Stk. 2. Der skal føres fortegnelse over alle  

 udtagelige lagringsmedier, der benyttes i forbindelse med registre.
Der skal  

 foretages løbende kontrol af beholdningen.
 Stk. 3. Der skal udarbejdes skriftlige instrukser for  

 destruktion af udskrifter og sletning af personoplysninger på  

 lagringsmedier.
§ 6. For udvikling og vedligeholdelse af programmer mv., der  

 behandler personoplysnin- ger, skal der foreligge regler således, at  

 der etableres den fornødne dokumentation, kontrol, afprøvning  

 og godkendelse af systemerne.
Endvidere skal der etableres den  

 fornødne doku- mentation i form af en beskrivelse af systemet og en  

 vejledning i anvendelse af registeret.
Bilag 3 Blanket til etablering af våbenregister ikke medtaget.
Bilag 4 Blanket til lukning af våbenregister ikke medtaget.
