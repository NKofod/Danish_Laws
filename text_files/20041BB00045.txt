Fremsat den 4. november 2004 af Line Barfod (EL),  

 Keld Albrechtsen (EL), Pia Boisen (EL) og  

 Pernille Rosenkrantz‑Theil (EL) Forslag til folketingsbeslutning om  

 mulighed for folkeafstemning i kommune og amt Folketinget pålægger regeringen inden udgangen af denne samling at  

 fremsætte lovforslag, som påbyder en kommunalbestyrelse eller et amtsråd at  

 afholde en folkeafstemning om et spørgsmål, som 10 pct. af de  

 stemmeberettigede  

 vælgere med deres underskrift begærer ønske om.
Bemærkninger til forslaget Beslutningsforslaget tager afsæt i en del af beslutningsforslag nr.  

 B 152 fra folketingsåret 2003-04, jf.
Folketingstidende 2003-04,  

 forhandlingerne  

 side 10216 og tillæg A side 6744 og 6745.
En del politiske spørgsmål kan ikke forudses i en valgkamp, og  

 det kan derfor være vanskeligt at kende vælgernes holdning, medmindre der er  

 mulighed for at afholde en folkeafstemning.
Et meget aktuelt eksempel herpå  

 er  

 ændringen af den kommunale opgavefordeling og den kommende struktur.
Vælgerne  

 har hverken ved valget til Folketinget eller ved de kommunale valg haft  

 mulighed  

 for at stemme på repræsentanter, der deler deres mening om disse meget  

 vigtige  

 spørgsmål.
Aktuelt har en borgergruppe i Mariager Kommune set sig nødsaget  

 til  

 at foranstalte en uautoriseret folkeafstemning, fordi man tvivler på, at  

 befolkningen er enig i byrådets afgørelse om sammenlægningen med Randers  

 Kommune.
Med nærværende forslag ønsker forslagsstillerne at gøre det til en  

 pligt for kommunalbestyrelsen og amtsrådet at imødekomme et sådant krav om  

 lokal  

 folkeafstemning.
Der er ingen modsætning mellem at bifalde det repræsentative  

 system og at spørge vælgerne, når deres holdning ikke er indlysende eller  

 bevisligt ikke er repræsenteret, bl.a. fordi spørgsmålet ikke var til debat  

 ved  

 det seneste valg.
Det bør f.eks. være muligt at kræve afstemning om  

 væsentlige  

 spørgsmål, som skaber megen debat, og som vælgerne ikke har givet mandat til  

 ved det seneste valg.
På nationalt plan har man mange gange kunnet konstatere  

 en afvigelse mellem de valgte folketingsmedlemmers holdning til  

 EU-traktaterne  

 og vælgernes holdning ved folkeafstemningerne.
Der er simpelthen visse  

 spørgsmål, som går på tværs af sædvanlige politiske skel.
Det kan skyldes, at  

 rekrutteringen af politikere ikke er repræsentativ, når det drejer sig om  

 bestemte emner, og/eller at selve politikerhvervet afføder nogle fra vælgerne  

 afvigende holdninger.
En sådan afvigelse kan naturligvis også forekomme på lokalt plan,  

 og en kommunalbestyrelse eller et amtsråd kan udskrive en lokal  

 folkeafstemning, hvis der er flertal herfor.
Imidlertid mangler vælgerne en  

 ret  

 til på trods af det repræsentative styres flertal at få et spørgsmål til  

 folkeafstemning i amtet eller kommunen.
Det er nødvendigt at udstyre vælgerne  

 med en sådan ret i de tilfælde, hvor de valgte repræsentanter i kraft af  

 deres  

 fælles interesser udgør et flertal imod vælgerne, og i de tilfælde, hvor der  

 er  

 mistanke om, at der gælder andre end de sædvanlige partipolitiske  

 skillelinjer  

 i vælgerskaren.
I betragtning af, hvor svært det er at samle underskrifter imod  

 eller til støtte for en bestemt sag, anser forslagsstillerne 10 pct. af de  

 stemmeberettigede for at være et passende minimumstal for at kræve en  

 folkeafstemning.
Det vil være initiativtagerne, som indsamler underskrifter  

 til  

 støtte for en lokal folkeafstemning og dermed udformer det spørgsmål, som der  

 skal stemmes ja eller nej til.
Men der kan være situationer, hvor  

 kommunalbestyrelsen/amtsrådet må tilpasse formuleringerne for at hindre  

 efterfølgende tvivlsomme tolkninger.
Forslagsstillerne erkender, at ikke alle  

 spørgsmål egner sig til lokale folkeafstemninger, nøjagtigt som der er  

 begrænsninger for, hvilke lovforslag Folketinget kan sende til  

 folkeafstemning.  

 Regeringen skal derfor formulere lovforslaget således, at det tager hensyn  

 til  

 dette, såfremt nærværende forslag til folketingsbeslutning vedtages.
 Forslagsstillerne ønsker naturligvis, at  

 kommunalbestyrelsen/amtsrådet følger afstemningsresultatet, men erkender, at  

 der kan være eller opstå uafklarede spørgsmål, juridiske problemer,  

 tidsfrister  

 m.v., der gør, at afstemningen kun kan være vejledende.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om mulighed for folkeafstemning i kommune og amt.
(Beslutningsforslag nr.
B 45).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
