 I henhold til § 1 i lov nr. 147 af 15. april 1930 om brugen af  

 røntgenstråler m.v. fastsættes herved følgende bestemmelser vedrørende  

 sikkerhedsforanstaltninger ved samt udførelse, drift, anmeldelse og  

 godkendelse af anlæg, der frembringer røntgenstråling, herunder  

 partikelacceleratorer, m.v.
DEFINITIONER § 1.  Ved et røntgenapparat forstås det sammenhørende  

 apparatur til tilsigtet frembringelse af røntgenstråling, normalt bestående  

 af en røntgengenerator med røntgenrør, stativer og andet tilbehør, samt de  

 eventuelt dertil hørende faste installationer.
For så vidt angår anlæg til  

 medicinsk brug tillige eventuelle patientlejer.
 Stk. 2.  Ved et røntgenanlæg forstås et røntgenapparat  

 og de eventuelt dertil hørende bygningsdele (røntgen- og betjeningsrummets  

 vægge, loft, gulv, døre og vinduer incl. den heri indbyggede  

 stråleafskærmning). Ved et dentalrøntgenanlæg forstås et røntgenanlæg med  

 spænding til og med 70 kV, der anvendes til intraorale optagelser.
GYLDIGHEDSOMRÅDE § 2.  Denne bekendtgørelse gælder for alle anlæg, der  

 frembringer røntgenstråling, uden hensyn til anlæggets egentlige formål.  

 Undtaget fra bekendtgørelsens bestemmelser er dog anlæg, der kun frembringer  

 røntgenstråling med maksimalenergi til og med 5 keV.
 Stk. 2.  Sundhedsstyrelsen kan endvidere helt eller  

 delvis undtage fra bekendtgørelsens bestemmelser apparater eller typer af  

 apparater, der utilsigtet frembringer røntgenstråling som et biprodukt, under  

 forudsætning af, at apparatet efter sundhedsstyrelsens skøn er strålesikret i  

 tilstrækkeligt omfang, jfr. § 3.
ALMINDELIGE BESTEMMELSER § 3.  Sikkerhedsforanstaltninger i henhold til denne  

 bekendtgørelse ved brug af røntgenstråling skal gennemføres således, at  

 beskyttelsen af mennesker er i overensstemmelse med de Europæiske  

 Fællesskabers Råds direktiv 84/467/Euratom af 3. september 1984 om ændring af  

 direktiv 80/836/Euratom for så vidt angår fastsættelse af de grundlæggende  

 normer for beskyttelse af befolkningens og arbejdstagernes sundhed mod de  

 farer, der er forbundet med ioniserende stråling, og direktiv 84/466/Euratom  

 af 3. september 1984 om fastsættelse af grundlæggende foranstaltninger til  

 strålebeskyttelse af personer, der underkastes medicinske undersøgelser og  

 behandlinger.
Stk. 2.  Begrænsninger af doser fra kontrollerbar  

 bestråling skal baseres på følgende principper: 1) Ved enhver anvendelse af  

 røntgenstråling skal fordelene opveje eventuelle risikomomenter. 2) Alle  

 stråledoser skal holdes så lave som rimeligt opnåeligt. 3) Ingen personer må  

 modtage doser, der overstiger de af sundhedsstyrelsen fastsatte dosisgrænser.  

 For utilsigtet bestråling og bestråling i en nødsituation af arbejdstagere  

 kan sundhedsstyrelsen dog fastsætte undtagelsesbestemmelser.
Dosisgrænserne  

 gælder ikke de doser, som modtages af personer, der gennemgår medicinske  

 undersøgelser eller behandlinger.
BEMYNDIGELSER FOR SUNDHEDSSTYRELSEN § 4.  Sundhedsstyrelsen skal til enhver tid have  

 adgang til at bese og undersøge ethvert anlæg, der frembringer  

 røntgenstråling m.v., uanset om anlægget i øvrigt er undtaget fra denne  

 bekendtgørelses bestemmelser.
 § 5.  Alle af sundhedsstyrelsen begærede oplysninger  

 om et røntgenanlæg og dets drift skal straks gives sundhedsstyrelsen.
 § 6.  Sundhedsstyrelsen bemyndiges til efter  

 forhandling med arbejdsministeriet at fastsætte nærmere bestemmelser for  

 udførelse og drift af røntgenanlæg.
 § 7.  Sundhedsstyrelsen bemyndiges til efter  

 forhandling med arbejdsministeriet at fastsætte bestemmelser vedrørende  

 højfrekvente strømme.
GODKENDELSE, ANMELDELSE OG BESIGTIGELSE § 8.  Sundhedsstyrelsen kan bestemme, at etablering af  

 et nyt røntgenanlæg og ændring af installationerne i et bestående  

 røntgenanlæg, der kan påvirke de strålebeskyttelsesmæssige forhold, ikke må  

 udføres, før sundhedsstyrelsen har forhåndsgodkendt planer over anlægget.
 § 9.  Når et nyt eller ombygget røntgenanlæg er  

 fuldført, skal der straks ske anmeldelse til sundhedsstyrelsen.
Stk. 2.  Idriftsættelse kan finde sted, når anmeldelse  

 er foretaget.
Sundhedsstyrelsen kan dog bestemme, at visse typer af  

 røntgenanlæg ikke må idriftsættes, før godkendelse har fundet sted.
 § 10.  Undtaget fra bestemmelserne i §§ 8 og 9 om  

 forhåndsgodkendelse og anmeldelse er apparater, der utilsigtet frembringer  

 røntgenstråling som et biprodukt og 1) som er typegodkendt af  

 sundhedsstyrelsen og 2) som frembyder sådanne fordele i forhold til  

 eventuelle risikomomenter, at anvendelsen efter sundhedsstyrelsens skøn er  

 berettiget og 3) hvor dosishastigheden under normale driftsbetingelser ikke  

 overstiger 0,001 mSv/h i 10 cm afstand fra tilgængelig ydre overflade.
 Stk. 2.  Undtaget fra bestemmelserne i §§ 8 og 9 om  

 forhåndsgodkendelse og anmeldelse er ligeledes fjernsynsbilledrør, såfremt  

 dosishastigheden ikke overstiger 0,005 mSv/h i 5 cm afstand fra fjernsynets  

 tilgængelige overflade.
§ 11.  Godkendelse af et røntgenanlæg gives efter at  

 dette er besigtiget af sundhedsstyrelsen.
Godkendelsen kan inddrages, såfremt  

 røntgenanlægget ikke længere opfylder de af sundsstyrelsen fastsatte  

 bestemmelser.
 § 12.  Det påhviler sundhedsstyrelsen, ved nærmere af  

 denne fastsatte mellemrum, at foretage besigtigelse af røntgenanlæg.
 § 13.  Ethvert røntgenanlæg skal have en ansvarlig  

 leder, der skal godkendes af sundhedsstyrelsen.
 Stk. 2.  Lederen er ansvarlig for, at de for  

 røntgenanlægget gældende bestemmelser overholdes.
 Stk. 3.  Lederen skal sørge for, at det til enhver  

 partikelaccelerator til behandling af mennesker er fast tilknyttet en  

 radiofysiker.
 Stk. 4.  Lederen skal straks underrette  

 sundhedsstyrelsen om uheld, som kan have medført utilsigtet stråleudsættelse  

 af mennesker.
PERSONDOSIMETRI § 14: efter nærmere af sundhedsstyrelsen fastsatte regler skal der udføres  

 persondosimetri for stråleudsat personale.
GEBYRER § 15.  Sammen med anmeldelsen af et røntgenanlæg  

 indsendes til sundhedsstyrelsen gebyret for godkendelse.
Dette udgør for  

 dentalrøntgenanlæg 850 kr. og for andre røntgenanlæg 1.700 kr.
ANKE, STRAF OG IKRAFTTRÆDELSE § 16.  De afgørelser, som sundhedsstyrelsen træffer i  

 henhold til denne bekendtgørelse eller i medfør heraf fastsatte bestemmelser,  

 kan indankes for indenrigsministeriet.
§ 17.  Overtrædelse af denne bekendtgørelse eller af  

 de af sundhedsstyrelsen i henhold hertil fastsatte bestemmelser straffes med  

 bøder, der tilfalder statskassen.
Sager herom behandles som politisager.
 § 18.  Bekendtgørelsen træder i kraft den 1. november  

 1986.
 Stk. 2.  Bekendtgørelse nr. 94 af 16. marts 1982 om  

 brugen af røntgenanlæg m.v. ophæves.
 Stk.3.  De af sundhedsstyrelsen fastsatte bestemmelser i  

 henhold til den i stk. 2 nævnte bekendtgørelse og bekendtgørelse nr. 56 af  

 17. februar 1977 om brugen af røntgenanlæg m.v. finder fortsat anvendelse,  

 indtil de afløses af nye administrative forskrifter i henhold til denne  

 bekendtgørelse.
