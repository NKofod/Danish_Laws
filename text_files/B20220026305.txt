Bekendtgørelse om ændring af bekendtgørelse om garantiordning i Vækstfonden for udlån til små og mellemstore virksomheder § 1 I bekendtgørelse nr. 316 af 26. februar 2021 om garantiordning i Vækstfonden for udlån til små og mellemstore virksomheder, som ændret ved bekendtgørelse nr. 345 af 4. marts 2021, bekendtgørelse nr. 731 af 23. april 2021, bekendtgørelse nr. 1345 af 18. juni 2021, bekendtgørelse nr. 1907 af 4. oktober 2021 og bekendtgørelse nr. 71 af 14. januar 2022, foretages følgende ændringer:
 1. § 3, stk. 1, affattes således:
»Vækstfonden kan efter ansøgning meddele tilsagn til et långivende pengeinstitut, leasingselskab m.v. om garanti for nye lån, driftskreditter og garantier, som pengeinstituttet, leasingselskabet m.v. vil yde til eller stille for en virksomhed, jf. § 2, der har lidt eller forventer at lide omsætningstab på minimum 30 procent som følge af spredningen af Covid-19 i hele eller dele af perioden fra den 1. marts 2020 til og med den 1. juni 2022.« 2. § 3, stk. 4, affattes således:
»Stk. 4. Der kan maksimalt stilles garanti på grundlag af virksomhedens realiserede og forventede omsætningstab i en periode dækkende fra 1. marts 2020 til 1. juni 2022.« 3. § 4, stk. 7, affattes således:
»Stk. 7. Der kan ikke ydes garanti for lån, driftskreditter og garantier til virksomheder, der på ansøgningstidspunktet ikke har realiseret et omsætningstab, jf. stk. 2-3, på minimum 30 pct. i minimum 14 dage inden for perioden 1. marts 2020 til 1. juni 2022.« 4. § 10, stk. 1, affattes således:
»Garantiordningen efter denne bekendtgørelse er tidsbegrænset og udløber 1. juni 2022, hvorefter der ikke længere kan indgås nye aftaler under ordningen.« § 2 Bekendtgørelsen træder i kraft den 2. marts 2022.
