(Handelsskolerne) Vedlagt fremsendes aftale af 3. november 1989 mellem  

 Undervisningsministeriet og Statstjenestemændenes Centralorganisation II og  

 Akademikernes Centralorganisation om timereduktion for opgaverettelse ved  

 handelsskolernes tilvalgsfag på højere handelseksamen.
 P. m. v.
 e. b.
Steen Brolund fm.
Bilag Aftale mellem Undervisningsministeriet og Akademikernes  

 Centralorganisation og Statstjenestemændenes Centralorganisation II om  

 timereduktion for opgaverettelse ved handelsskolernes tilvalgsfag på højere  

 handelseksamen.
 I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:
 § 1.  For opgaverettelse ved handelsskolernes  

 tilvalgsfag på højere handelseksamen ydes timereduktion efter nedenstående  

 satser under forudsætning af, at der i de nævnte fag udarbejdes skriftlige  

 arbejder, der skal rettes af læreren uden for undervisningstiden.
Stk. 2.  Timereduktionen fremkommer ved multiplikation  

 af den for faget fastsatte timebrøk med elevtallet i vedkommende klasse.
Der  

 ydes dog altid under den i stk. 1 angivne forudsætning mindst 1/2 times  

 reduktion ugentlig for hver klasse i hvert fag.
Det samlede ugentlige antal  

 reduktionstimer for hver lærer afrundes til nærmeste kvarte time.
Ved  

 beregningen medtages samtlige reduktioner, der indgår i den pågældende lærers  

 pligtige undervisningstimetal.
 Stk. 3.  Timereduktionen beregnes 4 gange om året.  

 Beregningen foretages 1. september, 15. november, 15. februar og 15. april  

 for henholdsvis månederne august - oktober, november - januar, februar -  

 april og maj - juli.
 § 2.  Aftalen har virkning fra den 1. august 1987 og  

 kan til enhver tid opsiges med 3 måneders varsel.
