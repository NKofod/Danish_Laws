Fremsat den 15. november 2006 af socialministeren  

 (Eva Kjer Hansen) Forslag til Lov om ændring af lov om  

 social pension og lov om individuel boligstøtte (Forhøjelse af den supplerende pensionsydelse og  

 undtagelse heraf i beregningsgrundlaget for boligstøtte) § 1 I lov om social pension, jf. lovbekendtgørelse nr. 759  

 af 2. august 2005, som ændret senest ved § 29 i lov nr. 515 af 7. juni  

 2006, foretages følgende ændringer:
 1.  

  

 I  

  

 § 72 d, stk. 1  

  

 , ændres »6.200  

 kr.« til: »7.600 kr.«.
 2.  

  

 I  

  

 § 72 d, stk. 8  

  

 , ændres »2006«  

 til: »2008«.
§ 2 I lov om individuel boligstøtte, jf. lovbekendtgørelse  

 nr. 552 af 2. juni 2006, som ændret ved § 3 i lov nr. 574 af 24. juni  

 2005, foretages følgende ændringer:
 1.  


  

 § 8, stk. 1  

  

 , affattes således:
»Husstandsindkomsten opgøres som summen af ansøgerens og  

 dennes husstandsmedlemmers hver for sig opgjorte indkomster.
Indkomsterne  

 opgøres som personlig indkomst med tillæg af positiv kapitalindkomst, der  

 anvendes til beregning af indkomstskat efter personskattelovens § 7, dog  

 før det deri nævnte bundfradrag.
Endvidere tillægges aktieindkomst, der  

 beskattes efter personskattelovens § 8 a, stk. 1 og 2, bortset fra  

 udbytteindkomst op til 5.000 kr., hvori der er indeholdt endelig udbytteskat.  

 I  

 husstandsindkomsten indgår ikke 1)  

 	  

 supplerende pensionsydelse,  

 jf. § 72 d i lov om social pension og 2)  

 	  

 godtgørelse og  

 afkastet af godtgørelse til HIV-smittede blødere m.fl. og HIV-positive  

 transfusionssmittede m.fl. samt erstatning og afkastet af erstatning, jf. lov  

 om erstatning for skader ved LSD-behandling.« 2.  

  

 I  

  

 § 56, stk. 1  

  

 og  

  

 2  

  

 , ændres », jf. § 8,« til: »tillagt eventuel supplerende  

 pensionsydelse, jf. § 72 d i lov om social pension,«.
§ 3 Loven træder i kraft den 1. januar 2007.
Bemærkninger til lovforslaget Almindelige bemærkninger Forslaget fremsættes som led i udmøntningen af aftalen om  

 finansloven for 2007 mellem regeringen og Dansk Folkeparti.
 Som led i den del af finanslovaftalen, der vedrører  

  

 Forbedringer for folkepensionister, der  

 modtager supplerende pensionsydelse  

  

 , er regeringen og Dansk Folkeparti  

 enige om dels at gennemføre en forhøjelse af den maksimale supplerende  

 pensionsydelse og dels at ændre boligstøtteloven, så den supplerende  

 pensionsydelse ikke længere indgår i grundlaget for indkomstregulering af  

 boligstøtte.
 Forslaget om forhøjelse af den supplerende pensionsydelse  

 indebærer, at maksimumbeløbet for den supplerende pensionsydelse hæves til  

 7.600 kr. i 2007 svarende til en maksimal stigning på 1.300 kr. i forhold til  

 2006. Den forhøjede supplerende pensionsydelse vil blive udbetalt sammen med  

 pensionen i januar måned.
Samtidig foreslås det at ændre boligstøtteloven, så den  

 supplerende pensionsydelse ikke længere indgår i grundlaget for  

 indkomstreguleringen af boligstøtten.
Herved vil modtagere af den supplerende  

 pensionsydelse ikke få reduceret deres boligstøtte som følge af udbetalingen  

 af  

 den supplerende pensionsydelse.
Disse pensionister vil derfor få en højere  

 boligstøtte.
Boligstøtte udbetales som boligydelse til folkepensionister.
Det  

 foreslås dog, at den supplerende pensionsydelse fortsat indgår i  

 beregningsgrundlaget ved afgørelsen om ret til pligtlån ved betaling af  

 beboerindskud.
 Det foreslås, at loven har virkning fra 1. januar 2007.
Økonomiske konsekvenser for stat, kommuner og  

 regioner Forslaget om forbedring af den supplerende pensionsydelse  

 skønnes at medføre merudgifter til supplerende pensionsydelse på 235 mio. kr.  

 i  

 2007, 241 mio. kr. i 2008, 248 mio. kr. i 2009 og 256 mio. kr. i 2010.
Forslaget om at lade den supplerende pensionsydelse udgå af  

 beregningsgrundlaget for boligstøtte medfører merudgifter til boligydelse på  

 100 mio. kr. i 2007 svarende til en reel forbedring for pensionisterne på 165  

 mio. kr. før skat.
Forbedringerne svarer således samlet til 400 mio. kr. i  

 2007. Merudgifterne til boligydelse stiger til 109 mio. kr. i 2010.
 Merudgifter af forslaget om forbedring af den  

 supplerende pensionsydelse mv.
 Mio. kr.
2007 2008 2009 2010 Supplerende pensionsydelse 235,0 241,0 248,0 256,0 Folkepension i udlandet 1,2 1,3 1,3 1,4 Boligydelse i alt stat kommune 100,0 75,0 25,0 103,0 77,2 25,8 106,0 79,5 26,5 109,0 81,7 27,3 I alt 336,2 345,3 355,3 366,4 I 2007 berører forhøjelsen af maksimumsbeløbet for den  

 supplerende pensionsydelse alle de godt 225.000 modtagere af ydelsen i  

 Danmark,  

 og godt 1.900 modtagere i udlandet.
Af de 225.000 modtagere af den  

 supplerende  

 pensionsydelse skønnes cirka 135.000 modtagere endvidere at få udbetalt en  

 højere boligstøtte på grund af forslaget om, at den supplerende  

 pensionsydelse  

 ikke længere indgår i beregningsgrundlaget for boligstøtte.
 De økonomiske konsekvenser af forslaget skal forhandles med  

 kommunerne.
Administrative konsekvenser for stat, kommuner og  

 regioner Forslaget har ingen administrative konsekvenser for stat,  

 kommuner og regioner.
Økonomiske og administrative konsekvenser for  

 erhvervslivet Forslaget har ikke økonomiske eller administrative konsekvenser  

 for erhvervslivet.
Administrative konsekvenser for borgerne Forslaget har ikke administrative konsekvenser for borgerne.
Miljømæssige konsekvenser Forslaget har ikke miljømæssige konsekvenser.
Forholdet til EU-retten Folkepension er omfattet af reglerne om anvendelse af de  

 sociale sikringsordninger på arbejdstagere, selvstændige erhvervsdrivende og  

 deres familiemedlemmer, der flytter inden for fællesskabet (Rådets forordning  

 nr. 1408/71 af 14. juni 1971). Den supplerende pensionsydelse kan således  

 også  

 udbetales til personer, som har bopæl i et andet EU/EØS-land, og som har  

 optjent ret til dansk folkepension, såfremt betingelserne efter  

 § 72 d er opfyldt.
Høring Lovforslaget er sendt i høring til: KL, Ældre Sagen,  

 Ældremobiliseringen, Boligselskabernes Landsforening, Ankestyrelsen, Den  

 Sociale Sikringsstyrelse og Finansministeriet.
Lovforslagets konsekvenser i hovedtræk Positive  

 konsekvenser/  

  

 Mindreudgifter Negative  

 konsekvenser/  

  

 Merudgifter Økonomiske konsekvenser for stat, kommuner og regioner Ingen Forslaget om forbedring af den supplerende  

 pensionsydelse skønnes at medføre merudgifter til supplerende pensionsydelse  

 på 235 mio. kr. i 2007, 241 mio. kr. i 2008, 248 mio. kr. i 2009 og 256 mio.  

 kr. i 2010.
 Forslaget om at lade den supplerende pensionsydelse udgå  

 af beregningsgrundlaget for boligstøtte medfører merudgifter til boligydelse  

 på 100 mio. kr. i 2007. Merudgifterne til boligydelse stiger til 109 mio. kr.  

 i 2010.
Administrative konsekvenser for stat, kommuner og  

 regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Den supplerende pensionsydelse kan også udbetales til  

 personer, som har bopæl i et andet EU/EØS-land, og som har optjent ret til  

 dansk folkepension, såfremt betingelserne efter § 72 d er opfyldt.
Bemærkninger til lovforslagets enkelte bestemmelser Til § 1 Til nr. 1 Det foreslås, at den supplerende pensionsydelse forhøjes til  

 maksimalt 7.600 kr. i 2007.
Til nr. 2 Satsen for den supplerende pensionsydelse på 7.600 kr. er i  

 2007-niveau og foreslås derfor satsreguleret første gang den 1. januar 2008.
Til § 2 Til nr. 1 Efter de gældende regler opgøres husstandsindkomsten, der  

 anvendes som grundlag for beregning af boligstøtte, som husstandsmedlemmernes  

 hver for sig opgjorte indkomster.
I indkomsten indgår blandt andet den  

 personlige indkomst med tillæg af positiv kapitalindkomst.
Efter de gældende  

 regler indgår den supplerende pensionsydelse dermed i grundlaget for  

 beregningen af boligstøtte.
Det foreslås, at den supplerende pensionsydelse ikke længere  

 skal indgå i indkomstreguleringen af boligstøtten.
Det foreslås derfor, at  

 undtage den supplerende pensionsydelse ved opgørelsen af husstandsindkomsten.  

 Konsekvensen er, at boligstøtten ikke længere vil blive reduceret som følge  

 af  

 udbetaling af den supplerende pensionsydelse.
Husstandsindkomsten, der ligger til grund for beregningen af  

 boligstøtten pr. 1. januar 2007, opgøres på grundlag af indkomsten pr. 1.  

 december 2006, jf. § 3 i bekendtgørelse nr. 722 af 15. september 1999 med  

 senere ændring, om opgørelse af indkomst til beregning af individuel  

 boligstøtte.
I indkomsten for 2006 indgår den supplerende pensionsydelse.
Ved  

 beregningen af boligstøtten fra 1. januar 2007 skal den supplerende  

 pensionsydelse ikke indgå i husstandsindkomsten.
Det vil blive præciseret ved  

 en ændring af bekendtgørelsen, der forventes at træde i kraft samtidig med  

 loven.
 Da den supplerende pensionsydelse efter forslaget ikke indgår i  

 husstandsindkomsten, vil ændring af ydelsen heller ikke kunne indgå som en  

 indkomststigning eller et indkomstfald efter lovens §§ 44 og 46. Tilsvarende  

 indgår den supplerende pensionsydelse heller ikke ved opgørelsen af  

 husstandsindkomsten, jf. § 47. Undtagelsen af den supplerende pensionsydelse  

 fra indkomstgrundlaget påvirker således ikke opgørelsen af en  

 indkomststigning  

 eller et indkomstfald ved vurdering af, om der skal ske omberegning eller  

 efterregulering.
Til nr. 2 Efter de gældende regler ydes pligtlån til betaling af  

 beboerindskud i lejligheder til boligtagere, hvis husstandsindkomst, jf. § 8,  

 ved indflytning ikke overstiger et beløb svarende til den samlede pension,  

 som  

 tilkommer et folkepensionistægtepar som grundbeløb og pensionstillæg med  

 tillæg  

 af 5 pct.
Tilsvarende gælder, at pligtlån til betaling af beboerindskud i  

 enkeltværelser ydes til boligtagere, hvis husstandsindkomst, jf. § 8, ved  

 indflytningen ikke overstiger et beløb svarende til grundbeløb og  

 pensionstillæg til en enlig med tillæg af 5 pct.
Det foreslås, at den supplerende pensionsydelse tillægges  

 husstandsindkomsten ved afgørelsen om retten til pligtlån til betaling af  

 beboerindskud.
Med forslaget er retsstillingen for at opnå lån til  

 beboerindskud dermed uændret.
Til § 3 Det foreslås, at loven træder i kraft den 1. januar 2007.
 Pensionister, der opfylder de økonomiske betingelser, vil efter  

 forslaget få udbetalt den forhøjede supplerende pensionsydelse i januar  

 måned.  

 Desuden vil den ændrede beregning af boligstøtte også træde i kraft denne  

 dato,  

 således at boligstøtten fra og med 1. januar 2007 vil blive beregnet og  

 udbetalt  

 i henhold til de nye regler.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social pension, jf. lovbekendtgørelse nr.  

 759 af 2. august 2005, som ændret senest ved § 29 i lov nr. 515 af 7.  

 juni  

 2006, foretages følgende ændringer:
 § 72 d.  

  

 Til  

 folkepensionister, som inden den 1. januar i det pågældende år er berettiget  

 til pension, jf. § 12, og som opfylder betingelserne i stk. 2-6,  

 udbetales en årlig supplerende pensionsydelse på op til 6.200 kr.
 Stk. 2-7.
 1.  

  

 I  

  

 § 72 d, stk. 1  

  

 , ændres  

 »6.200 kr.« til: »7.600 kr.«.
Stk. 8.  

  

 De beløb, der  

 er nævnt i stk. 1, reguleres én gang årligt den 1. januar med  

 satsreguleringsprocenten, jf. lov om en satsreguleringsprocent.
Reguleringen  

 sker første gang den 1. januar 2006. Beløbene afrundes til nærmeste  

 kronebeløb, der kan deles med 100.
 2.  

  

 I  

  

 § 72 d, stk.  

 8  

  

 , ændres »2006« til: »2008«.
§ 2 I lov om individuel boligstøtte, jf.  

 lovbekendtgørelse nr. 552 af 2. juni 2006, som ændret ved § 3 i lov nr.  

 574 af 24. juni 2005, foretages følgende ændringer:
 § 8.  

  

 Husstandsindkomsten opgøres således:
1)  

 	  

 Husstandsindkomsten  

 opgøres som summen af ansøgerens og dennes husstandsmedlemmers hver for sig  

 opgjorte indkomster.
Indkomsterne opgøres som personlig indkomst med tillæg  

 af positiv kapitalindkomst, der anvendes til beregning af indkomstskat efter  

 personskattelovens § 7, dog før det deri nævnte bundfradrag.
Endvidere  

 tillægges aktieindkomst, der beskattes efter personskattelovens  

 § 8 a, stk. 1 og 2, bortset fra udbytteindkomst op til 5.000 kr.,  

 hvori der er indeholdt endelig udbytteskat.
 2)  

 	  

 Godtgørelse og  

 afkastet af godtgørelse til HIV-smittede blødere m.fl. og HIV-positive  

 transfusionssmittede m.fl. samt erstatning og afkastet af erstatning, jf. lov  

 om erstatning for skader ved LSD-behandling, indgår ikke i disse personers  

 husstandsindkomst.
 1.  


  

 § 8, stk. 1  

  

 , affattes således:
»Husstandsindkomsten opgøres som summen af ansøgerens og  

 dennes husstandsmedlemmers hver for sig opgjorte indkomster.
Indkomsterne  

 opgøres som personlig indkomst med tillæg af positiv kapitalindkomst, der  

 anvendes til beregning af indkomstskat efter personskattelovens § 7, dog  

 før det deri nævnte bundfradrag.
Endvidere tillægges aktieindkomst, der  

 beskattes efter personskattelovens § 8 a, stk. 1 og 2, bortset fra  

 udbytteindkomst op til 5.000 kr., hvori der er indeholdt endelig udbytteskat.  

 I husstandsindkomsten indgår ikke 1)  

 	  

 supplerende  

 pensionsydelse, jf. § 72 d i lov om social pension og 2)  

 	  

 godtgørelse og  

 afkastet af godtgørelse til HIV-smittede blødere m.fl. og HIV-positive  

 transfusionssmittede m.fl. samt erstatning og afkastet af erstatning, jf. lov  

 om erstatning for skader ved LSD-behandling.«.
§ 56.  

  

 Lån  

 til betaling af beboerindskud i lejligheder ydes til boligtagere, hvis  

 husstandsindkomst, jf. § 8, ved indflytning ikke overstiger et beløb  

 svarende til den samlede pension, som tilkommer et folkepensionistægtepar som  

 grundbeløb og tillæg til pensionen i medfør af § 49, stk. 1, nr. 1 og 3,  

 i lov om social pension med tillæg af 5 pct.
Er der børn i husstanden,  

 forhøjes beløbet med 29.400 kr., jf. § 72, stk. 1, nr. 23, for hvert  

 barn til og med fire børn.
 Stk. 2.  

  

 Lån til  

 betaling af beboerindskud i enkeltværelser ydes til boligtagere, hvis  

 husstandsindkomst, jf. § 8, ved indflytningen ikke overstiger et beløb  

 svarende til den pension, som tilkommer en enlig pensionist i medfør af  

 § 49, stk. 1, nr. 1 og 3, i lov om social pension med tillæg af 5 pct.  

 Stk. 1, 2. pkt., finder tilsvarende anvendelse.
