 Ved cirkulære nr. 211 af 5. november 1975 om erhvervsmæssig handel med og  

 opdræt af hunde har justitsministeriet fastsat regler for meddelelse af  

 tilladelser efter § 7 i lov om hunde, jfr. lovbekendtgørelse nr. 380 af 26.  

 juni 1969.
 Ifølge § 5, stk. 1, i cirkulæret skal der til virksomheden for dennes  

 regning være knyttet en autoriseret dyrlæge, der skal føre tilsyn med  

 virksomheden efter retningslinier, der fastsættes af kredsdyrlægen.
 Veterinærdirektoratet har henledt justitsministeriets opmærksomhed på, at  

 der ikke altid af politiet foretages en egentlig udmeldelse af en  

 tilsynsførende dyrlæge.
 I den anledning skal justitsministeriet efter forhandling med  

 Veterinærdirektoratet, Foreningen af politimestre i Danmark og  

 politidirektøren i København anmode politiet om som vilkår for tilladelse til  

 erhversmæssig handel med og opdræt af hunde at fastsætte, at navnet på den  

 tilsynsførende dyrlæge skal være oplyst overfor politiet, og at senere skift  

 af tilsynsførende dyrlæge skal meddeles til politiet.
 Det bedes samtidig pålagt virksomheder, der har en tilladelse, hvori der  

 ikke allerede er fastsat sådanne vilkår, at oplyse navnet på den  

 tilsynsførende dyrlæge samt at gøre politiet bekendt med senere skift af  

 tilsynsførende dyrlæge.
Man skal endvidere anmode politiet om at gøre de pågældende dyrlæger  

 bekendt med, at de ifølge virksomhedens oplysninger er tilsynsførende for den  

 pågældende virksomhed.
I tilfælde af skift bedes man ligeledes gøre den nye  

 tilsynsførende dyrlæge bekendt med, at virksomheden har opgivet hans navn  

 overfor politiet.
 P.M.V.
 E.B.
