 Vejledning om firmapensionskassers tekniske  

 grundlag m.v.
 Denne vejledning vedrører forståelsen af Finanstilsynets  

 bekendtgørelse nr. 1106 af 12. december 2002 om kapitalgrundlag og  

 teknisk grundlag for firmapensionskasser.
Pensionsbidrag 1. Fastsættelse af en pensionskasses ydelser og bidrag kan foretages  

 på følgende måder:
a.
Pensionsydelserne udgør et bestemt beløb eller en bestemt  

 andel af den pensionsgivende løn, og bidraget fastsættes  

 herudfra.
Bidraget kan indtil et bestemt tidspunkt udgøre en  

 forudbestemt andel af lønnen, dog ikke senere end til medlemmets 50.  

 år.
b.
Bidraget og alle ydelser bortset fra alderspension og summer ved  

 alderspensionering udgør en bestemt andel af den pensionsgivende  

 løn, og alderspensionen og de nævnte summer bestemmes  

 herudfra.
c.
Bidraget udgør en bestemt andel af den pensionsgivende  

 løn, og ydelserne beregnes herudfra.
 I de i litra b og c nævnte tilfælde kan bidragssatsen variere  

 efter regler fastsat i pensionsregulativet.
Konvertering af summer 2. Såfremt en pensionskasse tilbyder engangssummer, kan  

 pensionsregulativet åbne adgang til, at disse ved forfald, i stedet for  

 at blive udbetalt kontant, anvendes til forhøjelse af løbende  

 livsbetingede ydelser til de pensionsberettigede i overensstemmelse med  

 bekendtgørelsens § 6.
 Førtidspension m.v.
 3. Hvis pensionsregulativet åbner adgang til, at medlemmer har ret  

 til en større førtidspension end den, som anvendelse af  

 bekendtgørelsens § 6 fører til, forøges de samlede  

 pensionshensættelser tilsvarende.
 4. Hvis pensionsregulativet giver adgang til, at virksomheden i enkelte  

 tilfælde kan beslutte at tilbyde et medlem en større  

 førtidspension end den, som anvendelse af bekendtgørelsens § 6  

 fører til, skal virksomheden indbetale et engangsindskud svarende til  

 forøgelsen i pensionshensættelsen.
5. Pensionsregulativet kan åbne adgang til, at medlemmer, der er  

 fratrådt stillingen i virksomheden, kan få udsat  

 pensionsudbetalingen til senere end den sædvanlige pensionsalder.
Hvis  

 fratrædelsen sker efter det fyldte 60. år, og den ansatte ikke  

 overgår til en anden beskæftigelse med en arbejdstid, der  

 overstiger 200 timer om året, kan der endvidere være adgang til,  

 at sædvanlig bidragsbetaling fortsætter, indtil  

 pensionsudbetalingen begynder.
Pensionsregulativet kan åbne adgang til,  

 at der for medlemmer, der efter den sædvanlige pensioneringsalder  

 fortsat er ansat i virksomheden fortsat betales bidrag.
Beregningsgrundlagets elementer 6. I det beregningsgrundlag, som en pensionskasse anvender ved  

 fastsættelse af pensionstilsagn og bidrag skal risikoelementerne,  

 rentefødderne og eventuelle omkostningstillæg vælges med  

 forsigtighed.
Vedrørende fastsættelsen af dette grundlags  

 rentefødder kan følgende vejledende betingelser anføres:  

 Rentefoden må for eventuelle pensionstilsagn ikke overstige den  

 maksimale grundlagsrente for livsforsikringsselskaber og  

 tværgående pensionskasser fastsat af Finanstilsynet, jf.  

 grundlagsrentebekendtgørelsen 1)  .
Hvis tilsagnene indebærer en  

 garanteret regulering efter et løn- eller prisniveau eller lignende,  

 skal rentefoden formindskes med et forsigtigt fastsat skøn over  

 reguleringstakten.
Hvis det kan begrundes i tilsagnenes karakter, kan der for  

 eventuelle tilsagn forudsættes forskellig rente før og efter  

 pensioneringstidspunktet.
Hvis grundlaget for oprettelse af ny  

 pensionstilsagn ændres, har dette kun betydning for fremtidige tilsagn  

 og regulering af allerede afgivne tilsagn.
Derimod kan  

 udtrædelsesgodtgørelser for de tilsagn, der er afgivet inden  

 grundlagsændringen, beregnes på det hidtil anvendte grundlag.
For  

 aktuelle tilsagn må rentefoden ikke overstige et forsigtigt skøn  

 over pensionskassens afkast med fradrag som ovenfor anført 7. Det beregningsgrundlag, som pensionskassen anvender ved beregning af  

 pensionshensættelser, må ikke føre til lavere  

 pensionshensættelser for de enkelte medlemmer end et grundlag, der er  

 baseret på det på opgørelsestidspunktet bedste skøn  

 over risikoelementerne, rentefoden og eventuelle omkostningstillæg.
8. Kravet i punkt 7 kan for rentefodens vedkommende antages at være  

 opfyldt, hvis den fastsættes ud fra de faktiske afkast efter  

 pensionsafkastskat af pensionskassens aktiver med et fradrag på 1/2  

 procentpoint.
Hvis tilsagnene indebærer en garanteret regulering efter  

 et løn- eller prisniveau eller lignende, skal rentefoden formindskes  

 med det på opgørelsestidspunktet bedste skøn over  

 reguleringstakten.
 Hvis en del af et pensionstilsagn er omfattet af pensionsbeskatningslovens  

 § 7, stk. 1, kan beregningen for denne del af tilsagnet tage udgangspunkt i  

 det faktiske afkast før pensionsafkastskat.
 9. Kravet i punkt 7 kan tillige antages at være opfyldt, hvis  

 rentefoden fastsættes i overensstemmelse med Finanstilsynets vejledning  

 af 20. december 2001 om diskonteringsrente med fradrag som anført i  

 punkt 8, 2. pkt.. Hvis en del af et pensionstilsagn er omfattet af  

 pensionsafkastbeskatningslovens § 7, stk. 1, kan for denne dels vedkommende  

 den således beregnede rentefod divideres med 0,85.
Bonus 10. I overensstemmelse med bekendtgørelsens § 7 skal overskuddet  

 efter henlæggelse til basiskapitalen og overførsel til eller fra  

 bonusudjævningshensættelserne anvendes i overensstemmelse med  

 pensionskassens bonusregulativ, hvilket normalt vil sige til  

 forhøjelse af ikke-aktuelle pensionstilsagn og aktuelle pensioner.
I  

 pensionskasser omfattet af vejledningens punkt 1, litra a, kan overskuddet  

 dog tillige overføres til pensionshensættelserne, hvorefter  

 bidragene nedsættes i overensstemmelse med bekendtgørelsens §  

 6.
11. Bonusregler, hvorefter ikke-aktuelle pensionstilsagn reguleres  

 således, at pensionshensættelserne forhøjes enten med en  

 sats for den del af hensættelserne, der er omfattet af  

 pensionsafkastbeskatningslovens § 7, stk. 1, og en sats for den øvrige  

 del af hensættelserne, eller med en for alle medlemmer fælles  

 sats, anses at være i overensstemmelse med § 17 i lov om tilsyn med  

 firmapensionskasser.
I pensionskasser, hvor der ikke i pensionsregulativet er  

 fastsat regulering af de aktuelle pensioner efter et pris- eller  

 lønniveau, vil Finanstilsynet anse det for at være i  

 overensstemmelse med § 17 i lov om tilsyn med firmapensionskasser, at alle  

 aktuelle pensioner reguleres med samme sats.
Der kan dog fastsættes en  

 særlig sats for den del af pensionerne, som svarer til  

 pensionshensættelser omfattet af pensionsafkastbeskatningslovens § 7,  

 stk. 1.
Helbredsbedømmelse 12. Såfremt pensionskassen foretager helbredsbedømmelse ved  

 optagelse af medlemmer, skal pensionsregulativet og det økonomiske og  

 tekniske grundlag indeholde angivelse af rettigheder og pligter m.v. for  

 personer, der ikke optages på normale vilkår.
Overførselsregler 13. For at leve op til lovbemærkningerne, jf. lov nr. 326 af 24. maj  

 1989, om, at der ved udformning af regler for firmapensionskasser i videst  

 muligt omfang vil blive tilstræbt parallelitet til de for  

 forsikringsselskaber og tværgående pensionskasser fastsatte  

 regler, vil en pensionskasses overførselsregler forventes at  

 være i overensstemmelse med § 17 i lov om tilsyn med  

 firmapensionskasser, såfremt disse er udformet i overensstemmelse med  

 det regelsæt, der er gengivet i Finanstilsynets beretning for 1988,  

 bilag 2, side 12-15.
 14. Uanset punkt 13 kan en pensionskasse, hvori pensionstilsagnet  

 udgør et bestemt beløb eller en bestemt andel af den  

 pensionsgivende løn og bidraget beregnes herudfra, maksimalt modtage  

 et indskud, der bringer pensionstilsagnet op på niveau med det  

 største tilsagn, som pensionskassen i øvrigt afgiver.
 15. Tilsvarende regler gælder i forbindelse med  

 virksomhedsoverdragelse eller virksomhedsomdannelse.
 16. De frivillige aftaler om pensionsoverførsel ved  

 virksomhedsomdannelser m.v. af 28. juni 2000 og om overførsel af  

 pensionsordninger mellem selskaber i forbindelse med en forsikrets overgang  

 til anden ansættelse (obligatoriske og frivillige ordninger) af 1.  

 september 2002 opfylder kravene i punkt 13-15. Det understreges dog, at  

 pensionskassen skal anvende de i punkt 13-15 beskrevne regler også i  

 forhold til obligatoriske pensionsordninger med løbende udbetalinger,  

 der er etableret i et livsforsikringsselskab eller en pensionskasse, der ikke  

 er tilsluttet de nævnte aftaler.
Ikrafttræden 17. Denne vejledning træder i stedet for vejledning af 26. oktober  

 1990 om firmapensionskassers tekniske grundlag m.v.
