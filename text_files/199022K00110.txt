Nr LSF 110 Forslag til Lov om ændring af skattekontrolloven (Indberetningspligt for  

 faglige foreninger og arbejdsløshedskasser) Fremsat af skatteministeren (Fogh Rasmussen) den 30. januar 1991 Vedtaget ved tredjebehandling den 25. april 1991 Lov nr. 284 af 08/05/1991 § 1 I skattekontrolloven, jf. lovbekendtgørelse nr. 596 af 17. august 1990,  

 foretages følgende ændringer:
 1. I § 4 A, stk. 1, udgår », og § 3 A, stk. 2«.
 2. I § 7 A, stk. 1, 3. pkt., ændres  

 »arbejdsgivernummer efter kildeskatteordningen (CIR-nr.) eller  

 momsregistreringsnummer (VIRK-nr.)» til: »stamnummer for  

 erhvervsvirksomhed (SE-nr.)».
 3. I § 8 E ophæves stk. 2 og 3.
 4. I § 8 H, stk. 2, 1. pkt., ændres  

 »arbejdsgivernummer efter kildeskatteordningen (CIR-nr.)» til:  

 »stamnummer for erhvervsvirksomhed (SE-nr.)».
 5. Efter § 8 S indsættes:
» § 8 T.
Faglige foreninger som nævnt i ligningslovens § 13  

 skal til brug for skatteligningen hvert år inden en af Ligningsrådet fastsat  

 frist foretage indberetning til skattemyndighederne om de for det foregående  

 kalenderår modtagne indbetalinger fra medlemmer, herunder oplysninger til  

 identifikation med CPR-nummer af den enkelte indbetaler.
 Stk. 2. Den, hvorom indberetning skal foretages, skal oplyse den  

 indberetningspligtige om sin identitet, herunder om CPR-nummer.
 Stk. 3. Skatteministeren kan fastsætte nærmere regler om  

 indberetningen, herunder lempe indberetningspligten.
 Stk. 4. Den indberetningspligtige skal inden den 1. februar i  

 indberetningsåret underrette det enkelte medlem om de til skattemyndighederne  

 indberettede oplysninger om denne.
§ 8 U.
Arbejdsløshedskasser, der er godkendt af arbejdsministeren  

 i henhold til § 31 i lov om arbejdsformidling og arbejdsløshedsforsikring  

 m.v., skal til brug for skatteligningen hvert år inden en af Ligningsrådet  

 fastsat frist foretage indberetning til skattemyndighederne om de for det  

 foregående kalenderår modtagne indbetalinger fra medlemmer, herunder  

 oplysninger til identifikation med CPR-nummer af den enkelte indbetaler.
 Stk. 2. Den, hvorom indberetning skal foretages, skal oplyse den  

 indberetningspligtige om sin identitet, herunder om CPR-nummer.
 Stk. 3. Skatteministeren kan fastsætte nærmere regler om  

 indberetningen, herunder lempe indberetningspligten.
Stk. 4. Den indberetningspligtige skal inden den 1. februar i  

 indberetningsåret underrette det enkelte medlem om de til skattemyndighederne  

 indberettede oplysninger om denne.« 6. I § 8 K ændres »8 Q og 8 S« til: »8 Q, 8  

 S, 8 T og 8 U«.
 7. I § 8 L, stk. 1, ændres »§ 8 Q og § 8 S« til:  

 »§ 8 Q, § 8 S, § 8 T og § 8 U«.
 8. I § 8 M, stk. 1, ændres »§ 8 Q og § 8 S« til:  

 »§ 8 Q, § 8 S, § 8 T og § 8 U«.
 9. I § 9, stk. 1, indsættes efter »§ 8 S«:  

 », § 8 T, stk. 1 og 3, § 8 U, stk. 1 og 3«.
 10. I § 9 ophæves stk. 3.
 11. I § 10 A, stk. 2, 1. pkt., ændres  

 »arbejdsgivernummer efter kildeskatteordningen (CIR-nr.)» til:  

 »stamnummer for erhvervsvirksomhed (SE-nr.)».
 12. § 10 F ophæves.
 13. I § 14, stk. 2, indføjes efter »§ 8 S«:  

 », § 8 T, stk. 1 og 3, § 8 U, stk. 1 og 3«.
 14. I § 19, 2. pkt., udgår »72 og«.
 15. I afsnit III A ændres »§ 23 A« til:  

»§ 23 B«.
§ 2 Stk. 1. Lovens § 1, nr. 5, har virkning for oplysninger  

 vedrørende kalenderåret 1991 og senere år.
 Stk. 2. Skatteministeren kan efter anmodning udskyde  

 indberetningspligten fra 1991 til 1992 for den enkelte faglige forening eller  

 arbejdsløshedskasse.
Oprindeligt fremsat forslag § 1 I skattekontrolloven, jf. lovbekendtgørelse nr. 596 af 17. august 1990,  

 foretages følgende ændringer:
 1. Efter § 8 S indsættes:
» § 8 T.
Faglige foreninger som nævnt i ligningslovens § 13  

 skal til brug for skatteligningen hvert år inden en af Ligningsrådet fastsat  

 frist foretage indberetning til skattemyndighederne om de i det foregående  

 kalenderår modtagne indbetalinger fra medlemmer, herunder oplysninger til  

 identifikation med cpr. nr. af den enkelte indbetaler.
 Stk. 2. Den, hvorom inberetning skal foretages, skal oplyse den  

 indberetningspligtige om sin identitet, herunder om cpr.nr.
 Stk. 3. Skatteministeren kan fastsætte nærmere regler om  

 indberetningen, herunder lempe indberetningspligten.
 Stk. 4. Den indberetningspligtige skal inden den 1. februar i  

 indberetningsåret underrette det enkelte medlem om de til skattemyndighederne  

 indberettede oplysninger om denne.
§ 8 U.
Arbejdsløshedskasser, der er godkendt af arbejdsministeren  

 i henhold til § 31 i lov om arbejdsformidling og arbejdsløshedsforsikring,  

 skal til brug for skatteligningen hvert år inden en af Ligningsrådet fastsat  

 frist foretage indberetning til skattemyndighederne om de i det foregående  

 kalenderår modtagne indbetalinger fra medlemmer, herunder oplysninger til  

 identifikation med cpr.nr. af den enkelte indbetaler.
 Stk. 2. Den, hvorom indberetning skal foretages, skal oplyse den  

 indberetningspligtige om sin identitet, herunder om cpr.nr.
 Stk. 3. Skatteministeren kan fastsætte nærmere regler om  

 indberetningen, herunder lempe indberetningspligten.
Stk. 4. Den indberetningspligtige skal inden den 1. februar i  

 indberetningsåret underrette det enkelte medlem om de til skattemyndighederne  

 indberettede oplysninger om denne.« 2. I § 8 K ændres »8 Q og 8 S« til: »8 Q, 8  

 S, 8 T og 8 U«.
 3. I § 8 L, stk. 1, ændres »§ 8 Q og § 8 S« til:  

 »§ 8 Q, § 8 S, § 8 T og § 8 U«.
 4. I § 8 M, stk. 1, ændres »§ 8 Q og § 8 S« til:  

 »§ 8 Q, § 8 S, § 8 T og § 8 U«.
 5. I § 9, stk. 1, indsættes efter »§ 8 S«:  

 », § 8 T, stk. 1 og 3, § 8 U, stk. 1 og 3«.
 6. I § 14, stk. 2, indføjes efter »§ 8 S«:  

 », § 8 T, skt. 1 og 3, § 8 U, stk. 1 og 3«.
§ 2 Loven har virkning for oplysninger vedrørende kalenderåret 1992 og senere  

 år.
Bemærkninger til lovforslaget Almindelige bemærkninger 1. Indledning Lovforslaget indeholder forslag om en udvidelse af pligten til at  

 foretage årlige indberetninger til skattemyndighederne til brug for  

 skatteligningen.
 Formålet hermed er at sikre, at skattepligtige får de fradrag, de er  

 berettiget til, og at forenkle skatteligningen.
 Lovforslaget indeholder følgende elementer:
a.
Indførelse af en pligt for faglige foreninger som nævnt i  

 ligningslovens § 13 til årligt at foretage indberetning til  

 skattemyndighederne om modtagne medlemskontingenter.
b.
Indførelse af en pligt for arbejdsløshedskasser, der er godkendt af  

 arbejdsministeren, til årligt at foretage indberetning til  

 skattemyndighederne om modtagne medlemskontingenter.
2. Lovforslagets indhold a.
Medlemskontingenter til faglige foreninger Medlemskontingentet til faglige foreninger kan fradrages i den  

 skattepligtige indkomst efter ligningslovens § 13. Bestemmelsen har følgende  

 ordlyd:
» § 13. Ved opgørelsen af den skattepligtige indkomst kan  

 fradrages udgifter til kontingenter til arbejdsgiverforeninger, fagforeninger  

 og andre faglige sammenslutninger, der har til hovedformål at varetage de  

 økonomiske interesser for den erhvervsgruppe, hvortil den skattepligtige  

 hører.
Erstatninger eller ydelser, der udbetales til medlemmerne af sådanne  

 sammenslutninger, medregnes til modtagerens skattepligtige indkomst.« Bestemmelsen i § 13 er en udbygning af grundbestemmelsen om fradrag for  

 driftsomkostninger i statsskattelovens § 6, litra a.
Retten til fradrag for medlemskontingenter er knyttet til, at udgiften er  

 afholdt til at erhverve, sikre og vedligeholde den skattepligtiges løbende  

 indkomst.
Den forening, hvortil kontingentet betales, skal derfor efter § 13  

 have til hovedformål at varetage de økonomiske interesser for den  

 erhvervsgruppe, hvortil den skattepligtige hører.
 Disse foreninger spænder fra arbejdstagerforeninger til  

 arbejdsgiverforeninger og fra landsdækkende fagforbund til faglige klubber på  

 de enkelte arbejdspladser.
b.
Medlemskontingenter til arbejdsløshedskasser Medlemskontingenter til arbejdsløshedskasser opkræves efter § 76 i lov om  

 arbejdsformidling og arbejdsløshedsforsikring m.v.
Der opkræves dels et  

 medlemsbidrag til dækning af arbejdsløshedskassens  

 administrationsomkostninger m.v., dels et medlemsbidrag til dækning af  

 arbejdsløshedskassens indbetalinger til staten.
 Indbetalingerne til staten modsvares af, at staten yder  

 arbejdsløshedskassen refusion for dagpengeudgifter.
 Ordningen forudsætter, at arbejdsløshedskassen er godkendt af  

 arbejdsministeren i henhold til § 31 i ovennævnte lov.
 Efter pensionsbeskatningslovens § 49 kan en forsikret fradrage udgifterne  

 til arbejdsløshedsforsikring ved opgørelsen af sin skattepligtige indkomst.
c.
Personregistering Gennemførelsen af indberetningspligterne vil indebære en administrativ  

 belastning for de indberetningspligtige.
Arbejdsløshedskasserne og de fleste  

 faglige foreninger er dog allerede i dag i besiddelse af de oplysninger, der  

 skal indberettes, og opbevarer disse oplysninger på edb.
Det må imidlertid antages, at der er faglige foreninger, der ikke er i  

 besiddelse af disse oplysninger, eller som ikke har oplysningerne på edb.
For  

 disse foreninger vil indberetningspligtens gennemførelse kunne udgøre en  

 administrativ belastning, og dermed tilskynde til indgåelse af  

 administrationsfællesskaber med andre foreninger.
Det har ved lovforslagets udformning været tillagt betydning, at de  

 foreslåede indberetningspligter ikke kan anvendes som argumentation for en  

 samkøring af de indberetningspligtiges medlemsregistre.
Personoplysninger  

 skal indhentes fra de, hvorom indberetning skal foretages.
d.
Indberetning af medlemskontingenter Med gennemførelsen af en pligt for faglige foreninger og  

 arbejdsløshedskasser til at foretage årlige indberetninger til  

 skattemyndighederne om medlemmernes indbetalinger opnås flere fordele.
Oplysningerne vil i løbet af en kort overgangsperiode være direkte  

 anvendelige i de selvangivelsesforslag (fortrykte selvangivelser) som  

 skattemyndighederne udsender.
Den skattepligtige opnår herved en høj grad af  

 sikkerhed for, at det korrekte fradrag indregnes i skatteansættelsen, og  

 ligningsmyndighederne opnår en tilsvarende sikkerhed for, at de  

 »selvangivne« fradrag er korrekte.
Det bevirker, at de ca. 400.000 personer, der alene fratrækker udgifter  

 til faglige kontingenter og arbejdsløshedskasser i deres selvangivelser, kan  

 undlade at anvende de oplysningskort, som skattemyndighederne udsender i  

 januar måned i selvangivelsesåret.
Disse skattepligtige vil uden videre kunne  

 afvente skattemyndighedernes udsendelse af selvangivelsesforslag i april  

 måned i selvangivelsesåret, og disse selvangivelsesforslag vil normalt være  

 fyldestgørende og korrekte, således at de skattepligtige ikke behøver at  

 returnere dem til skattemyndighederne.
 Dette vil samtidig bevirke en forenkling af papirgangene i Told- og  

 Skattestyrelsen, idet færre oplysningskort og selvangivelser skal modtages og  

 indlæses i edb-maskinerne.
 For kommunerne vil indberetningsordningen på den ene side bevirke et lidt  

 øget ressourceforbrug til korrektion af fejlindberettede oplysninger, men på  

 den anden side en væsentlig ressourcebesparelse, idet den ligningsmæssige  

 kontrol af disse fradrag hermed normalt vil kunne overlades til en kontrol i  

 de faglige foreninger og arbejdsløshedskasserne af de indberettede  

 oplysninger.
3. Provenumæssige konsekvenser For indkomståret 1989 fratrak knap 2,4 millioner personer faglige  

 kontingenter og A-kassebidrag for ca. 13,2 mia. kr. på selvangivelsen.
Heraf  

 skønnes ca. 7,4 mia. kr. at vedrøre A-kassebidrag.
 Der foreligger ikke statistiske oplysninger, der kan danne grundlag for et  

 underbygget skøn over de provenumæssige konsekvenser af den foreslåede  

 generelle indberetningsordning for faglige kontingenter og A-kassebidrag.
Indberetningsordningen vil medføre, at der ikke længere vil forekomme  

 uberettigede fradrag, hvilket vil indebære et merprovenu.
Ordningen vil på  

 den anden side også medføre, at alle kontingenter og bidrag kommer til  

 fradrag.
Dette trækker i retning af et mindre provenu.
Stikprøver i nogle få kommuner har vist, at der i et vist omfang foretages  

 uberettigede fradrag.
Omvendt fremgår det af lovmodelanalyser, der er baseret  

 på en stikprøve på ca. 3 pct. at befolkningen, at personer, der er  

 arbejdsløshedsforsikrede, ikke i alle tilfælde har foretaget  

 kontingentfradrag på selvangivelsen.
 Endvidere afhænger provenuvirkningen af, i hvilket omfang uberettiget  

 fratrukne kontingenter og bidrag ville være blevet fundet ved den almindelige  

 ligning i kommunerne.
 På denne baggrund skønnes forslaget ikke at have nævneværdige  

 provenumæssige konsekvenser.
4. Administrative virkninger For skatteyderne vil ordningen betyde en forenkling af selvangivelsen.  

 Ca. 400.000 skattepligtige slipper for at indsende oplysningskort, idet de  

 ikke har andre fradrag end faglige kontingenter og A-kassebidrag.
Disse  

 skatteydere vil nu uden videre kunne afvente årsopgørelsen.
Ordningen vil  

 desuden medføre færre henvendelser fra skatteforvaltningen til borgerne i  

 forbindelse med ligningsarbejdet.
 Forslaget skønnes at medføre engangsudgifter på ca. 2 mio. kr. og  

 driftsudgifter på 1,5 mio. kr. i Told- og Skattestyrelsen (1990-niveau) til  

 oprettelsen af nye indberetningssystemer.
Ordningen medfører samtidig en besparelse for Told- og Skattestyrelsen,  

 idet ca. 400.000 oplysningskort ikke længere skal behandles.
Dertil kommer  

 den portobesparelse, på ca. 1,5 mio. kr. årligt, som Told- og Skattestyrelsen  

 opnår, ved at ca. 400.000 færre indsender oplysningskort til  

 skattemyndighederne.
 Lovforslaget vil medføre en nedgang i det kommunale personaleforbrug.
 For de faglige foreninger vil forslaget i en overgangsperiode medføre en  

 vis administrativ merbelastning, som det ikke er muligt konkret at opgøre.
Bemærkninger til de enkelte bestemmelser Til § 1 Til nr. 1 Kredsen af indberetningspligtige faglige foreninger afgrænses på samme  

 måde som kredsen af foreninger, hvortil medlemskontingenter kan fradrages  

 efter ligningslovens § 13 ved opgørelsen af medlemmets skattepligtige  

 indkomst.
 Kredsen af indberetningspligtige arbejdsløshedskasser afgrænses til de  

 arbejdsløshedskasser, der er godkendt af arbejdsministeren i henhold til § 31  

 i lov om arbejdsformidling og arbejdsløshedsforsikring, jf. lovbekendtgørelse  

 nr. 586 af 13. august 1990.
 Den årlige indberetning til Told- og Skattestyrelsen skal - på samme måde  

 som for indkomst efter skattekontrollovens § 7 - foretages inden en af  

 Ligningsrådet fra år til år fastsat frist, der vil ligge i januar måned i  

 året efter det kalenderår, for hvilke indberetning skal foretages.
Indberetningen skal indeholde oplysninger om det samlede beløb, der i det  

 foregående kalenderår er indbetalt af hvert enkelt medlem, og oplysninger til  

 identifikation med cpr.nr. af det enkelte medlem.
Efter forslaget bemyndiges  

 skatteministeren til at fastsætte nærmere regler om indberetning, herunder  

 tekniske forskrifter for den form, hvori indberetningen skal foretages.
 Endvidere bemyndiges skatteministeren efter forslaget til at lempe  

 indberetningspligten for enkelte eller grupper af indberetningspligtige,  

 således at den ikke bliver mere omfattende end strengt nødvendig.  

 Bemyndigelsen kan tænkes anvendt til at fritage faglige foreninger, der  

 udelukkende har til formål at varetage arbejdsgiverinteresser, idet sådanne  

 foreningers medlemmer udelukkende er virksomheder, der ikke omfattes af  

 ordningen med selvangivelsesforslag (fortrykte selvangivelser) fra  

 skattemyndighederne.
 På linje med de øvrige indberetningsbestemmelser i skattekontrolloven skal  

 den indberetningspligtige underrette det enkelte medlem om de oplysninger,  

 foreningen har indberettet til skattemyndighederne om den pågældende.
Til nr. 2 Efter skattekontrollovens § 8 K kan skattemyndighederne meddele den  

 indberetningspligtige oplysninger, der er nødvendige til opfyldelse af  

 indberetningspligten, f.eks. et cpr.nr.
Bestemmelsen administreres  

 restriktivt.
Skattemyndighederne udleverer således kun personoplysninger, når  

 den indberetningspligtige ved særskilt henvendelse til den, hvor om  

 indberetning skal foretages, ikke har kunnet få de nødvendige oplysninger fra  

 den pågældende selv.
Bestemmelsen foreslås udvidet med de i dette lovforslag  

 foreslåede nye indberetningspligtige.
Til nr. 3 Efter skattekontrollovens § 8 L fører skattemyndighederne registre over  

 indberetningspligtige.
Bestemmelsen foreslås udvidet med de i dette  

 lovforslag foreslåede nye indberetningspligtige.
Til nr. 4 Efter skattekontrollovens § 8 M, stk. 1, skal de indberetningspligtige  

 tilrettelægge deres regnskaber således, at de indberettede oplysninger kan  

 afstemmes med regnskabsføringen.
Bestemmelsen foreslås udvidet med de i dette  

 lovforslag foreslåede nye indberetningspligtige.
Til nr. 5 Efter skattekontrollovens § 9, stk. 1, kan indberetningspligternes  

 efterkommelse fremtvinges ved pålæg af tvangsbøder.
Bestemmelsen foreslås  

 udvidet med de i dette lovforslag foreslåede nye indberetningspligtige.
Til nr. 6 Efter skattekontrollovens § 14, stk. 2, kan den, der forsætligt eller af  

 grov uagtsomhed undlader rettidigt at opfylde en indberetningspligt, straffes  

 med bøde.
Bestemmelsen foreslås udvidet med de i dette lovforslag foreslåede  

 nye indberetningspligtige.
Til § 2 De faglige foreninger og arbejdsløshedskasser skal foretage indberetning  

 til skattemyndighederne første gang i januar måned 1993 af oplysninger  

 vedrørende kalenderåret 1992.
 Det må ikke forventes, at indberetningerne vedrørende 1992 vil blive  

 anvendt i skattemyndighedernes selvangivelsesforslag for indkomståret 1992,  

 fordi erfaringerne ved indførelse af nye indberetningssystemer viser, at  

 kvaliteten af første års indberetninger ikke lever op til den standard, som  

 skattemyndighederne kræver for at anvende oplysningerne i  

 selvangivelsesforslagene.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I skattekontrolloven, jf. lovbekendtgørelse nr. 596 af 17. august 1990,  

 foretages følgende ændringer:
1. - - - 2. I § 8 K ændres »8 Q og 8 S« til: »8 Q, 8  

 S, 8 T og 8 U«.
§ 8 K.
Skattemyndighederne kan meddele den oplysningspligtige de  

 oplysninger, der er nødvendige til opfyldelse af indberetningspligten efter  

 §§ 8 B, 8 F, 8 H, 8 P, 8 Q og 8 S.
 3. I § 8 L, skt. 1, ændres »§ 8 Q og § 8 S« til:  

 »§ 8 Q, § 8 S, § 8 T og § 8 U«.
§ 8 L.
Skattemyndighederne fører register over oplysningspligtige  

 som nævnt i § 8 H, § 8 P, § 8 Q og § 8 S.
Skatteministeren fastsætter nærmere  

 regler om dette register og om pligten til at tilmelde sig dette.
 Stk. 2. Tilmeldelse til registret kan fremtvinges ved pålæg af  

 daglige bøder, der fastsættes af skatteministeren.
 4. I § 8 M, stk. 1, ændres »§ 8 Q og § 8 S« til:  

 »§ 8 Q, § 8 S, § 8 T og § 8 U«.
§ 8 M.
De oplysningspligtige efter § 8 H, § 8 P, § 8 Q og § 8 S  

 skal tilrettelægge deres regnskaber således, at de afgivne oplysninger i  

 henhold til nævnte bestemmelser kan afstemmes med regnskabsføringen.
Stk. 2. De oplysningspligtige skal på forlangende indsende  

 regnskabsmateriale eller anden dokumentation, som har tjent som grundlag for  

 indberetningerne, til skattemyndighederne.
Skattemyndighederne kan på stedet  

 gennemgå det regnskabsmateriale og anden dokumentation, som har tjent som  

 indberetningsgrundlag.
Ved gennemgangen kan skattemyndighederne sikre sig de  

 oplysninger, som fremgår af nævnte indberetningsgrundlag.
 5. I § 9, stk. 1, indsættes efter »§ 8 S«:  

 », § 8 T, stk. 1 og 3, § 8 U, stk. 1 og 3«.
 § 9. Vægrer nogen sig ved at efterkomme bestemmelserne i § 6, stk.  

 1-2, §§ 7-8 H, stk. 1-3, § 8 L, § 8 P, stk. 1, § 8 Q, stk. 1, § 8 S, §§ 10,  

 10 A, stk. 1, og 10 B, stk. 1, 1. og 2. pkt., og § 11 B, stk. 2, 2. pkt.,  

 afgør skatteministeren, hvorvidt han er pligtig dertil, og kan om fornødent  

 fremtvinge pligtens efterkommelse ved pålæg af en daglig bøde.
 Stk. 2. Der er udpantningsret for tvangsbøder pålagt efter stk. 1.
Stk. 3. De i stk. 1 nævnte beføjelser kan, for så vidt angår de i  

 § 7, stk. 1-4 og 6-8, omhandlede oplysninger, af skatteministeren tillægges  

 de kommunale skattemydigheder.
Skattemyndighedernes afgørelser kan ændres af  

 skatteankenævnene.
Nævnenes afgørelser kan ikke indbringes for højere  

 administrativ myndighed.
 6. I § 14, stk. 2, indføjes efter »§ 8 S«:  

 », § 8 T, skt. 1 og 3, § 8 U, stk. 1 og 3«.
 § 14. Med samme straf som anført i § 13 straffes den, der  

 forsætligt eller af grov uagtsomhed afgiver urigtige eller vildledende  

 oplysninger til brug ved kontrollen med skatteligningen og skatteberegningen.
 Stk. 2. Den, der, uden at forholdet omfattes af stk. 1, forsætligt  

 eller af grov uagtsomhed undlader rettidigt at opfylde en pligt, der påhviler  

 ham i medfør af § 6, stk. 1-2, § 7, § 7 B, §§ 8 A-8 H, skt. 1-4, § 8 J, stk.  

 3, § 8 L, § 8 M, § 8 P, stk. 1-4, § 8 Q, stk. 1-3, § 8 R, stk. 3, § 8 S, §§  

 10, 10 A, stk. 1, og 10 B, stk. 1, 1. og 2. pkt., § 11 eller § 11 B, stk. 2,  

 2. pkt., straffes med bøde.
Efter 2. behandling den 23. april 1991 § 1 I skattekontrolloven, jf. lovbekendtgørelse nr. 596 af 17. august 1990,  

 foretages følgende ændringer:
 1. I § 4 A, stk. 1, udgår », og § 3 A, stk. 2«.
 2. I § 7 A, stk. 1, 3. pkt., ændres  

 »arbejdsgivernummer efter kildeskatteordningen (CIR-nr.) eller  

 momsregistreringsnummer (VIRK-nr.)» til: »stamnummer for  

 erhvervsvirksomhed (SE-nr.)».
 3. I § 8 E ophæves stk. 2 og 3.
 4. I § 8 H, stk. 2, 1. pkt., ændres  

 »arbejdsgivernummer efter kildeskatteordningen (CIR-nr.)» til:  

 »stamnummer for erhvervsvirksomhed (SE-nr.)».
 5. Efter § 8 S indsættes:
» § 8 T.
Faglige foreninger som nævnt i ligningslovens § 13  

 skal til brug for skatteligningen hvert år inden en af Ligningsrådet fastsat  

 frist foretage indberetning til skattemyndighederne om de for det foregående  

 kalenderår modtagne indbetalinger fra medlemmer, herunder oplysninger til  

 identifikation med CPR-nummer af den enkelte indbetaler.
 Stk. 2. Den, hvorom indberetning skal foretages, skal oplyse den  

 indberetningspligtige om sin identitet, herunder om CPR-nummer.
 Stk. 3. Skatteministeren kan fastsætte nærmere regler om  

 indberetningen, herunder lempe indberetningspligten.
 Stk. 4. Den indberetningspligtige skal inden den 1. februar i  

 indberetningsåret underrette det enkelte medlem om de til skattemyndighederne  

 indberettede oplysninger om denne.
§ 8 U.
Arbejdsløshedskasser, der er godkendt af arbejdsministeren  

 i henhold til § 31 i lov om arbejdsformidling og arbejdsløshedsforsikring,  

 skal til brug for skatteligningen hvert år inden en af Ligningsrådet fastsat  

 frist foretage indberetning til skattemyndighederne om de for det foregående  

 kalenderår modtagne indbetalinger fra medlemmer, herunder oplysninger til  

 identifikation med CPR-nummer af den enkelte indbetaler.
 Stk. 2. Den, hvorom indberetning skal foretages, skal oplyse den  

 indberetningspligtige om sin identitet, herunder om CPR-nummer.
 Stk. 3. Skatteministeren kan fastsætte nærmere regler om  

 indberetningen, herunder lempe indberetningspligten.
Stk. 4. Den indberetningspligtige skal inden den 1. februar i  

 indberetningsåret underrette det enkelte medlem om de til skattemyndighederne  

 indberettede oplysninger om denne.« 6. I § 8 K ændres »8 Q og 8 S« til: »8 Q, 8  

 S, 8 T og 8 U«.
 7. I § 8 L, stk. 1, ændres »§ 8 Q og § 8 S« til:  

 »§ 8 Q, § 8 S, § 8 T og § 8 U«.
 8. I § 8 M, stk. 1, ændres »§ 8 Q og § 8 S« til:  

 »§ 8 Q, § 8 S, § 8 T og § 8 U«.
 9. I § 9, stk. 1, indsættes efter »§ 8 S«:  

 », § 8 T, stk. 1 og 3, § 8 U, stk. 1 og 3«.
 10. I § 9 ophæves stk. 3.
 11. I § 10 A, stk. 2, 1. pkt., ændres  

 »arbejdsgivernummer efter kildeskatteordningen (CIR-nr.)» til:  

 »stamnummer for erhvervsvirksomhed (SE-nr.)».
 12. § 10 F ophæves.
 13. I § 14, stk. 2, indføjes efter »§ 8 S«:  

 », § 8 T, stk. 1 og 3, § 8 U, stk. 1 og 3«.
 14. I § 19, 2. pkt., udgår »72 og«.
 15. I afsnit III A ændres »§ 23 A« til:  

»§ 23 B«.
§ 2 Stk. 1. Lovens § 1, nr. 1, har virkning for oplysninger  

 vedrørende kalenderåret 1991 og senere år.
 Stk. 2. Skatteministeren kan efter anmodning udskyde  

 indberetningspligten fra 1991 til 1992 for den enkelte faglige forening eller  

 arbejdsløshedskasse.
