 Baggrund:
 - Bekendtgørelse nr. 564 af 22. december 1971 om dampkedelanlæg på  

 landjorden.
 - Arbejdstilsynets publikation nr. 39/1980: Forskrifter for fyrede  

 hedtvandsanlæg.
 - Arbejdstilsynets publikation nr. 67/1977: Forskrifter for fyrede  

 dampkedelanlæg.
 Denne At-meddelelse oplyser om de krav, der efter arbejdsmiljølovgivningen  

 og arbejdstilsynets praksis stilles til kedelrum for større damp- og  

 hedtvandskedler og for anlæggets opstilling heri.
 Større damp- og hedtvandskedler producerer damp eller hedtvand (vand med  

 temperatur over 120 grader C) og har et produkttal større end 10.  

 Produkttallet beregnes som kedlens rumindhold på vand/dampsiden i kubikmeter  

 gange dens indstillingstryk i bar.
 Ved anlæg med flere kedler er det kedlen med det største produkttal, der  

 er bestemmende for, om denne At-meddelelse finder anvendelse.
 For kedler med produkttal lig med eller under 10, se At-meddelelse nr.  

 1.02.2 om kedelrum for mindre damp- og hedtvandskedler.
 Der stilles også krav fra bygningsmyndigheden.
Opstilling Kedler skal opstilles i særskilt rum.
 Kedelrummet må ikke ligge over eller under rum, hvor personer hyppigt  

 opholder sig.
 Kedler med produkttal større end 1 må ikke opstilles i beboelsesejendomme.
 Kedler med produkttal større end 100 skal opstilles i særskilt  

 kedelbygning eller bygningsdel.
 Kedelrummet betragtes som arbejdsrum og skal opfylde  

 arbejdsmiljølovgivningens almindelige krav hertil, se At-meddelelse nr.  

 1.01.1 om arbejdsrum på faste arbejdssteder.
 Kedelrummets gulv må ikke ligge lavere end 1 m under terræn.
Kedelrummet må kun benyttes til formål, der knytter sig til kedlens drift  

 og pasning.
Det skal holdes ryddeligt.
 Over gallerier, løbebroer, betjeningsplatforme og adgangsveje til  

 mandehuller skal der være en fri højde på mindst 1,9 m.
 Gulvet skal være forsynet med nødvendige afløb.
 Udløb fra udblæsningsrør skal være placeret hensigtsmæssigt og uden risiko  

 for personskade.
Udgangsforhold og færdselsveje Et kedelrum skal have forsvarlige færdselsveje og udgange.
Der skal være mindst 2 udgange i passende afstand fra hinanden og med  

 hængslede døre.
Den ene skal være placeret bag kedlen.
Mindst een af dørene  

 skal føre direkte til det fri, åbne udad og have tærskel i gulvhøjde.
Færdselsveje skal forløbe så retlinjet som muligt.
Blinde ender skal  

 undgås.
 Kedler med tilhørende hjælpeaggregater og rørledninger skal være  

 opstillet, så de ikke forringer passagemulighederne væsentligt.
 Rørledninger med temperatur over 60 grader C skal isoleres, hvis der er  

 beliggende, så de kan berøres.
 Færdselsveje og passager skal overalt have en fri højde på mindst 1,9 m og  

 en bredde på mindst 0,7 m.
 Platforme og gallerier skal forsynes med rækværk (hånd-, knæ- og  

 fodliste).
 Hvor gallerier forløber ever een eller flere kedler, skal der være mindst  

 2 nedgange.
 Eventuelle eksplosionsklapper på kedlen skal placeres eller indrettes  

 således, at personer ikke kan rammes.
Pladsforhold om kedlen Kedlen skal være placeret hensigtsmæssigt, så betjening, vedligeholdelse  

 og kontrolarbejde kan foregå uhindret og sikkert.
 Samtlige rense- og besigtigelsesåbninger skal være eller let kunne gøres  

 tilgængelige.
 Der skal være mindst 0,5 m mellem kedlen og den nærmeste væg.  

 Arbejdstilsynet kan kræve en større afstand, hvis placering af armaturer,  

 rense- og besigtigelsesåbninger gør det nødvendigt.
 Ligeledes kan placeringen af rense- og besigtigelsesåbninger i kedlens  

 bund gøre det nødvendigt, at kedlens fundamenter hæves, eller at der anlægges  

 revisionsgrav.
Belysning Kedelarmaturer til driftsovervågning skal være velbelyst, og  

 almenbelysningen skal give god belysning af hele rummet og være indrettet, så  

 blænding og generende reflekser undgås.
Støj og ventilation Blæsere, ventiler m.m. skal give mindst mulig støj og vibrationer.
 Der skal være tilstrækkelig tilførsel af frisk luft for en korrekt  

 forbrænding i kedlen.
 Ventilationen skal være udført på en måde, der sikrer personalet mod  

 skadelige temperatur- og trækpåvirkninger.
