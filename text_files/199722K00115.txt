Nr LSF 115 Forslag til Lov om ændring af lov om social service og lov om  

 retssikkerhed og administration på det sociale område (Klage over afgørelser  

 om personlig og praktisk hjælp m.v.) Fremsat af socialministeren (Karen Jespersen) den 10. juni 1998 Vedtaget ved tredjebehandling den 19. juni 1998 Lov nr. 410 af 26/06/1998 § 1 I lov nr. 454 af 10. juni 1997 om social service, som ændret ved § 27 i  

 lov nr. 980 af 17. december 1997, lov nr. 1110 af 29. december 1997 og § 1 i  

 lov nr. 179 af 13. maj 1998, foretages følgende ændringer:
 1. I § 11, stk. 1, ændres »for« til:  

 »til«.
 2. § 13, stk. 4, affattes således:
»Stk. 4. Kommunen kan ikke til en forældrebestyrelse overlade 1) opgaver med at udføre tilsyn efter § 16 i lov om retssikkerhed og  

 administration på det sociale område og 2) beføjelser, der følger af kommunens bevillings- og  

 arbejdsgiverkompetence.« 3. I § 14 indsættes som stk. 4:
»Stk. 4. Begrænsningerne i § 13, stk. 4, om, at visse  

 beføjelser ikke kan overlades til en forældrebestyrelse, gælder også i  

 forhold til en forældrebestyrelse i selvejende daginstitutioner.« 4. I § 16, stk. 1, ændres »§ 7« til: »§§ 7  

 og 8«.
 5. I § 26, stk. 1, ændres »i alderen fra 24 uger til  

 og med 5 år, dog længst til barnet begynder i børnehaveklasse« til:  

 »i alderen 24 uger og indtil det tidspunkt, hvor børn almindeligvis  

 optages i børnehaveklasse«.
 6. § 75, stk. 3, affattes således:
»Stk. 3. En klage over en afgørelse efter §§ 71 og 72 kan  

 først indbringes for det sociale nævn, når 1) klagen har været behandlet af klagerådet, jf. § 34, stk. 1, nr. 1, i  

 lov om retssikkerhed og administration på det sociale område, og 2) kommunalbestyrelsen har taget stilling til klagerådets  

 indstilling.« 7. § 81, stk. 3, affattes således:
»Stk. 3. En klage over en amtskommunes afgørelse efter §§ 71  

 og 72 kan først indbringes for det sociale nævn, når 1) klagen har været behandlet af det amtslige brugerråd, jf. § 41, stk. 3,  

 i lov om retssikkerhed og administration på det sociale område, og 2) amtsrådet har taget stilling til brugerrådets indstilling.« 8. I § 133, stk. 2, indsættes efter »§ 40, stk. 2, nr.  

 1-10,»: »§ 77, § 79«.
 9. I § 133, stk. 3, indsættes efter »6 1/2 år«:  

 », jf. dog stk. 2 om §§ 77, 79 og 84«.
§ 2 I lov nr. 453 af 10. juni 1997 om retssikkerhed og administration på det  

 sociale område, som ændret ved § 28 i lov nr. 980 af 17. december 1997,  

 foretages følgende ændringer:
 1. § 34, stk. 1, nr. 1, affattes således:
 »1) drøfter, vurderer og videreformidler klager over afgørelser om  

 tilbud efter §§ 71 og 72 i lov om social service og«.
 2. I § 34, stk. 2, 1. pkt., udgår »klager og  

 mere«.
 3. Efter § 34, stk. 2, 2. pkt., indsættes som nyt punktum:
»Socialministeren fastsætter regler for klagerådets behandling af  

 klagesager, jf. § 74.« 4. I § 35, stk. 2, nr. 1, udgår »og«.
 5. I § 35, stk. 2, nr. 2, ændres »dens  

 medlemmer.« til: »dens medlemmer, og«.
 6. I § 35, stk. 2, indsættes som nr. 3:
»3) 1 medlem, der vælges af invalideorganisationerne i  

 kommunen.« § 3 Loven træder i kraft den 1. juli 1998.
Oprindeligt fremsat forslag § 1 I lov nr. 454 af 10. juni 1997 om social service, som ændret ved § 27 i  

 lov nr. 980 af 17. december 1997 og senest ved lov nr. 1110 af 29. december  

 1997 og § 1 i lov nr. 179 af 13. maj 1998, foretages følgende ændringer:
 1. I § 11, stk. 1 , ændres »for« til:  

 »til«.
 2. § 13, stk. 4 , affattes således:
»Stk. 4. Kommunen kan ikke til en forældrebestyrelse overlade 1) opgaver med at udføre tilsyn efter § 16 i lov om retssikkerhed og  

 administration på det sociale område, og 2) beføjelser, der følger af kommunens bevillings- og  

 arbejdsgiverkompetence.« 3. I § 14 indsættes som stk. 4 :
» Stk. 4. Begrænsningerne i § 13, stk. 4, om, at visse  

 beføjelser ikke kan overlades til en forældrebestyrelse, gælder også i  

 forhold til en forældrebestyrelse i selvejende daginstitutioner.« 4. I § 16, stk. 1, ændres »§ 7« til: »§§ 7  

 og 8«.
 5. I § 26, stk. 1, ændres »i alderen fra 24 uger til  

 og med 5 år, dog længst til barnet begynder i børnehaveklasse« til:  

 »i alderen 24 uger og indtil det tidspunkt, hvor børn almindeligvis  

 optages i børnehaveklasse«.
 6. § 75, stk. 3, ophæves.
 7. § 81, stk. 3, ophæves.
 8. I § 133, stk. 2, indsættes efter »§ 40, stk. 2, nr.  

 1-10,»: »§ 77, § 79«.
 9. I § 133, stk. 3, indsættes efter » 6 1/2 år«:  

 », jf. dog stk. 2 om §§ 77, 79 og 84«.
§ 2 I lov nr. 453 af 10. juni 1997 om retssikkerhed og administration på det  

 sociale område, som ændret ved § 28 i lov nr. 980 af 17. december 1997,  

 foretages følgende ændringer:
 1. Overskriften »Klageråd« til §§ 34-36 ophæves.
 2. §§ 34-36 ophæves.
 3. § 41, stk. 3, ophæves.
 4. I § 45, stk. 2, ændres »5« til: »6«.
 5. I § 45, stk. 2, nr. 4, ændres »og« til:  

 »,».
 6. I § 45, stk. 2, nr. 5, ændres ».« til:  

 »og«.
 7. I § 45, stk. 2, indsættes som nr. 6 :
 »6) ældreorganisationerne i amtet.«.
§ 3 Stk. 1. Loven træder i kraft den 1. juli 1998.
Stk. 2. Klager over afgørelser om tilbud efter § 51 i lov om  

 social bistand, som er indbragt for klagerådet efter § 57 i lov om social  

 bistand, og som ikke er færdigbehandlet senest den 30. juni 1998, overgår til  

 det sociale nævn.
Det sociale nævn færdigbehandler klagerne efter de  

 hidtidige regler i bistandsloven.
Bemærkninger til lovforslaget Almindelige bemærkninger Forslagene om ændring af §§ 11, 13, 14, 26 om dagtilbud til børn og § 26  

 om tilskud til forældre, der vælger privat pasning, er alene af teknisk og  

 redaktionel karakter med henblik på at tydeliggøre reglerne.
 Klage over afgørelser om personlig og praktisk hjælp m.v.
 Siden lov om social service (serviceloven) blev vedtaget i maj måned 1997  

 har der været debat om klagemulighederne for afgørelser om personlig og  

 praktisk hjælp m.v. efter servicelovens §§ 71 og 72.
 Efter serviceloven kan personer under 67 år klage over kommunens  

 afgørelser om tilbud efter §§ 71 og 72 til det sociale nævn, hvorimod  

 personer over 67 år kan klage til klagerådet, men ikke til anden  

 administrativ myndighed.
Det er fra flere sider blevet fremført, at denne forskel i klageadgang  

 ikke er rimelig.
Det er desuden blevet fremført ud fra et  

 retssikkerhedsmæssigt synspunkt, at alle borgere bør have mulighed for at  

 klage over afgørelsen om personlig og praktisk hjælp m.v. til en uafhængig  

 klageinstans, som har mulighed for at omgøre kommunens afgørelse, hvilket  

 klagerrådet ikke har.
Det er endelig blevet fremført, at reglerne om klage  

 til klagerådet bryder med princippet om det enstrengede ankesystem i den  

 sociale lovgivning, hvor kommunens afgørelser kan indbringes for det sociale  

 nævn med mulighed for at indbringe nævnets afgørelse for Den Sociale  

 Ankestyrelse.
Regeringen ønsker, at personer, der modtager tilbud efter §§ 71 og 72,  

 skal have de samme klagemuligheder.
Regeringen foreslår derfor, at alle  

 uanset alder, der har modtaget en afgørelse om tilbud efter §§ 71 eller 72,  

 skal kunne klage over denne afgørelse til det sociale nævn, som kan foretage  

 en retlig vurdering af kommunens afgørelse.
 Det sociale nævn kan behandle klager over den måde en sag er behandlet på  

 og over konkrete afgørelsers indhold, herunder over omfanget og indholdet af  

 den tildelte hjælp.
Det sociale nævn kan ikke tage stilling til de kommunalpolitiske  

 beslutninger om serviceniveau m.v., jf. § 62, stk. 2 i lov om retssikkerhed  

 og administration på det sociale område.
Nævnet kan heller ikke tage stilling  

 til kommunens tilrettelæggelse af opgaverne, herunder til hvordan opgaverne  

 udføres.
Det sociale nævn kan kun, når der foreligger særlige omstændigheder,  

 efterprøve det skøn, der indgår i kommunens afgørelser, jf. § 69 i lov om  

 retssikkerhed og administration på det sociale område.
Se Socialministeriets  

 vejledning om retssikkerhed og administration på det social område, kapitel  

 12.
Lovforslaget skal også ses i sammenhæng med de nye regler om  

 kvalitetsstandarder m.v. i serviceloven.
Efter lov nr. 1110 af 29. december  

 1997 om kvalitetsstandarder m.v. vil kommunalbestyrelsen mindst een gang  

 årligt skulle fastlægge indhold og omfang af den personlige og praktiske  

 hjælp i form af en kvalitetsstandard.
Formålet med kvalitetsstandarden er blandt andet at sikre ensartede  

 afgørelser - inden for samme kommune - om hjælp efter §§ 71 og 72 til brugere  

 med samme behov.
Det fremgår af lovbemærkningerne til servicelovens § 110,  

 stk. 2, at kvalitetsstandarden skal anvendes af ledelsen som et redskab til  

 at sikre overensstemmelse mellem de politisk fastlagte mål og den faktiske  

 myndighedsudøvelse og opgaveudførelse.
Der vil således med  

 kvalitetsstandarden mange steder blive sat mere fokus på, at den afgørelse,  

 der i medfør af servicelovens § 110, stk. 1, er meddelt ansøgeren i skriftlig  

 form, er truffet på baggrund af de beslutninger, som kommunalbestyrelsen skal  

 træffe om kommunens serviceniveau efter §§ 71 og 72, jf. § 110, stk. 2, i  

 serviceloven.
 Det sociale nævn vil bl.a. kunne opnå information om den enkelte kommunes  

 serviceniveau efter servicelovens bestemmelse om kvalitetsstandarder.
Det er særskilt anført i lovbemærkningerne til § 110, stk. 2, at  

 kvalitetsstandarden skal drøftes med kommunens ældreråd.
Herved inddrages  

 brugerne via ældrerådet i de kommunalpolitiske beslutninger om serviceniveau  

 m.v. og i kommunens tilrettelæggelse og udførelse af opgaverne.
Brugerne får  

 således her mulighed for at komme i direkte dialog med de kommunalpolitisk  

 ansvarlige om kommunens serviceniveau og om, hvordan opgaverne tilrettelægges  

 og udføres.
Der vil herefter ikke være behov for - ved siden af ældrerådet - at have  

 et selvstændig dialogforum i form af et klageråd, der kan drøfte, vurdere og  

 videreformidle klager over tildeling og udmåling af hjælp efter servicelovens  

 §§ 71 og 72 samt over udførelsen af opgaverne.
I forlængelse af forslaget om  

 ændret klageadgang foreslås det derfor at nedlægge klagerådet.
Den vigtige dialog om bl.a. kommunens serviceniveau, der hidtil har kunnet  

 finde sted i klagerådet mellem brugerne og politikerne, vil således fremover  

 kunne ske i ældrerådet.
I de tilfælde, hvor medlemmer af ældrerådet alene  

 vælges af de 60 årige og derover, forudsættes det, at kommunen inviterer en  

 repræsentant valgt af invalideorganisationerne i kommunen til at deltage i de  

 møder med ældrerådet, hvor kommunen og ældrerådet drøfter kommunens  

 kvalitetsstandard for personlig og praktisk hjælp m.v.
Økonomiske og administrative konsekvenser Det skønnes, at de sociale nævn vil modtage yderligere ca. 5.300 klager  

 årligt over hjælp efter §§ 71 og 72 i serviceloven fra personer over 67 år.  

 Med indførelsen af kvalitetsstandarder vil brugeren på forhånd kunne se, om  

 afgørelsen er i overensstemmelse med kommunens standard, og brugeren vil  

 derfor i mange tilfælde indse, at der ikke er grund til at klage.
Det  

 antages, at en andel af klagerne indbringes for og optages til behandling af  

 Den Sociale Ankestyrelse.
Kommuners og amtskommuners merudgifter til administration som følge af  

 ændringen i klageadgangen skønnes til 0,5 mill. kr.
Heri er indregnet  

 besparelsen ved nedlæggelse af klagerådene.
Der skønnes endvidere årlige  

 merudgifter til behandling af klager mv. på 15,0 mill. kr., heraf 1,4 mill.  

 kr. til Den Sociale Ankestyrelse samt 1,5 mill. kr. til Den Sociale  

 Sikringsstyrelse og 11,8 mill. kr. til statsamterne i deres egenskab af  

 sekretariater for de sociale nævn - sidstnævnte merudgift bør ses i  

 sammenhæng med statsamternes øvrige opgaver - og 0,3 mill. kr. til  

 mødehonorarer til medlemmerne af de sociale nævn.
I alt skønnes de årlige administrative merudgifter at beløbe sig til ca.  

 15,5 mill. kr.
I 1998 er merudgiften det halve, dvs. 7,8 mill. kr.
 Det skønnes endvidere, at den ændrede klageadgang vil medføre årlige  

 merudgifter til hjælp efter §§ 71 og 72 i serviceloven på knap 19 mill. kr.
 Der er hverken økonomiske eller administrative konsekvenser forbundet med  

 punkterne 1-5 og 8-9 i lovforslagets § 1.
 Regeringen søger tilslutning til, at forslaget finansieres via satspuljen.
 De administrative og økonomiske konsekvenser skal forhandles med de  

 kommunale parter.
Erhvervsmæssige og miljømæssige konsekvenser samt forholdet til  

 EU-retten Forslaget har ikke erhvervsmæssige og miljømæssige konsekvenser, og  

 forslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Ændringen er redaktionel.
Til nr. 2 Den foreslåede ændring har til hensigt at tydeliggøre, at visse typer af  

 opgaver ikke kan overlades til en forældrebestyrelse.
Forslaget ændrer ikke  

 indholdsmæssigt på afgrænsningen af den kompetence, en forældrebestyrelse kan  

 tillægges, jf. bistandslovens § 69 a og § 69 c.
Det bemærkes, at myndighedsudøvelse som hovedregel kun kan overlades til  

 kommunens egne ansatte.
Det er derfor ikke nødvendigt i loven at have regler,  

 der afskærer kommunen fra at overlade kompetence til at godkende  

 dagplejehjem, jf. § 10, til at træffe afgørelse om optagelse i dagtilbud, jf.  

 § 12, eller til at fastsætte forældrebetalingen, jf. § 15, til en  

 forældrebestyrelse.
Det foreslås, at henvisningen til tilsynet efter servicelovens § 6 ændres  

 til tilsynet efter retssikkerhedslovens § 16, hvilket hele tiden har været  

 hensigten, og hvilket indholdsmæssigt svarer til den hidtidige bestemmelse i  

 bistandsloven.
Tilsynet efter servicelovens § 6 er det generelle tilsyn,  

 kommunerne fører med de forhold, hvorunder børn og unge lever.
Tilsynet efter  

 retssikkerhedslovens § 16 er tilsynet med, hvordan de kommunale opgaver  

 løses.
Til nr. 3 Forslaget har til hensigt at tydeliggøre, at der gælder samme  

 begrænsninger med hensyn til at overlade opgaver m.v. til forældrebestyrelser  

 i selvejende daginstitutioner som for forældrebestyrelser i kommunale  

 daginstitutioner.
Med forslaget sikres en videreførelse af bestemmelserne  

 herom i bistandslovens § 69 a.
Til nr. 4 Forslaget er redaktionelt.
Intentionen med bestemmelsen har været, at  

 formålet med de særlige dagtilbud til børn udover de formål, der fremgår af §  

 8, også omfatter at give børnene en særlig støtte, behandling m.v.
Til nr. 5 Forslaget er redaktionelt.
Intentionen med aldersafgrænsningen har været,  

 at tilskud til privat pasning efter § 26 skulle kunne gives indtil det  

 tidspunkt, hvor børn almindeligvis optages i børnehaveklasse.
Efter lov om  

 folkeskolen optages et barn typisk i børnehaveklasse i det kalenderår, hvor  

 de fylder 6 år.
Med den nuværende formulering af § 26, stk. 1, vil forældre  

 med børn født i perioden 1. januar til 1. august i de sidste måneder inden  

 start i børnehaveklasse, hvor barnet er fyldt 6 år, i princippet ikke have  

 mulighed for at få tilskuddet.
Til nr. 6 og 7 Det foreslås at ophæve servicelovens § 75, stk. 3, og § 81, stk. 3, sådan  

 at alle uanset alder fra den 1. juli 1998 kan klage over afgørelser om  

 personlig og praktisk hjælp m.v. efter servicelovens §§ 71 og 72 til det  

 sociale nævn efter reglerne i kapitel 10 i lov om retssikkerhed og  

 administration på det sociale område (retssikkerhedsloven).
Det er i servicelovens § 75, stk. 3, og § 81, stk. 3, fastsat, at  

 kommunens og amtskommunens afgørelser om hjælp efter §§ 71 og 72 til  

 personer, der er fyldt 67 år, kan indbringes for klagerådet eller det  

 amtslige brugerråd.
Ved at ophæve disse bestemmelser bliver der almindelig  

 adgang til at klage til det sociale nævn over afgørelser efter §§ 71 og 72,  

 idet det følger af servicelovens § 121, at medmindre andet er fastsat, kan  

 kommunens og amtskommunens afgørelser indbringes for det sociale nævn.
 Der henvises til lovforslagets almindelige bemærkninger om nedlæggelse af  

 klageråd.
Til nr. 8-9 Efter § 133, stk. 2, finansierer staten fuldt ud udgifterne på  

 flygtningeområdet til hjælp til merudgifter til børn og voksne ved  

 forsørgelsen i hjemmet m.v. i de første 1 1/2 år efter datoen for  

 opholdstilladelsen.
 I forbindelse med ændring af bistandsloven var det en forudsætning, at der  

 ikke skulle ændres ved statsrefusionen til udgifterne til hjælp til  

 udlændinge, der har fået opholdstilladelse.
Bestemmelserne i § 133, stk. 2 og 3, blev udformet i overensstemmelse  

 hermed, men blev ikke fuldtud gennemført.
Bestemmelserne om særlig personlig  

 hjælp i §§ 77 og 79 til personer med betydelig og varigt nedsat fysisk eller  

 psykisk funktionsevne burde således have været medtaget.
Der er tale om en  

 videreførelse af bestemmelserne i bistandslovens § 48, stk. 4, om personlig  

 medhjælp og kontaktpersoner til døvblinde.
 Med forslaget til § 133, stk. 2, videreføres den hidtidige  

 finansiering af bistandslovens § 48, stk. 4, der også fuldt finansieres af  

 staten i 1 1/2 år fra datoen for opholdstilladelsen.
 Forslaget til § 133, stk. 3, er redaktionelt, idet §§ 77, 79 og 84  

 indgår i kapitel 14 og 15, men er efter § 133, stk. 2, fuldt ud finansieret  

 af staten i de første 1 1/2 år.
Til § 2 Til nr. 1-3 Det foreslås, at klagerådet nedlægges som konsekvens af, at det samtidig  

 foreslås, at det sociale nævn bliver klageinstans for kommunens afgørelser om  

 personlig og praktisk hjælp m.v.
 Der henvises i øvrigt til lovforslagets almindelige bemærkninger om  

 nedlæggelse af klagerådet.
Til nr. 4-7 Det foreslås, at ældreorganisationerne i amtet indstiller et medlem samt  

 en stedfortræder til det sociale nævn.
 Socialministeren har på baggrund af § 48, stk. 2, i retssikkerhedsloven  

 fastsat regler om sammensætning af det sociale nævn i de enkelte sager i  

 bekendtgørelsen om retssikkerhed og administration på det sociale område.
 Det foreslås, at disse regler om nævnets sammensætning ændres, således at  

 repræsentanten for ældreorganisationerne i amtet alene deltager i afgørelser  

 i det sociale nævn, der vedrører servicelovens §§ 71 og 72.
Til § 3 Det foreslås, at lovforslaget træder i kraft den 1. juli 1998 samtidig  

 med, at serviceloven og retssikkerhedsloven træder i kraft.
 Det foreslås derudover, at klager over kommunens afgørelser om  

 hjemmehjælp, som er indbragt for klagerådet, men ikke afsluttet senest den  

 30. juni 1998, overgår til det sociale nævn, som behandler klagerne efter de  

 hidtidige regler i bistandsloven.
 Det forudsættes, at klager over kommunens personale, udførelse af  

 hjemmehjælpsopgaverne m.v., som klagerådet har modtaget, men ikke har  

 afsluttet inden 1. juli 1998, videregives til kommunalbestyrelsen.
Skriftlig fremsættelse (10. juni 1998) Socialministeren (Karen Jespersen):
 Jeg tillader mig herved at fremsætte:
 Forslag til lov om ændring af lov om social service og lov om  

 retssikkerhed og administration på det sociale område. (Klage over afgørelser  

 om personlig og praktisk hjælp m.v.).
(Lovforslag nr.
L 115).
 Siden lov om social service (serviceloven) blev vedtaget i maj måned 1997  

 har der været debat om klagemulighederne for afgørelser om personlig og  

 praktisk hjælp m.v. efter servicelovens §§ 71 og 72.
 Efter serviceloven kan personer under 67 år klage over kommunens og  

 amtskommunens afgørelser om tilbud efter §§ 71 og 72 til det sociale nævn,  

 hvorimod personer over 67 år kan klage til klagerådet/brugerrådet, men ikke  

 til anden administrativ myndighed.
 Regeringen ønsker, at personer, der modtager tilbud efter §§ 71 og 72,  

 skal have de samme klagemuligheder.
 Det foreslås derfor at ophæve servicelovens § 75, stk. 3, og § 81, stk. 3,  

 sådan at alle uanset alder fra den 1. juli 1998 kan klage over afgørelser om  

 personlig og praktisk hjælp m.v. efter servicelovens §§ 71 og 72 til det  

 sociale nævn efter reglerne i kapitel 10 i lov om retssikkerhed og  

 administration på det sociale område (retssikkerhedsloven).
 Som følge af forslaget om, at det sociale nævn også skal kunne behandle  

 klager fra personer over 67 år, foreslås det at udvide nævnet med 1 medlem,  

 der er valgt af ældreorganisationerne i amtet.
 Det foreslås endvidere, at reglerne i medfør af § 48, stk. 2, i  

 retssikkerhedsloven om nævnets sammensætning i de enkelte sager ændres,  

 således at repræsentanten for ældreorganisationerne i amtet alene deltager i  

 afgørelser i det sociale nævn, der vedrører servicelovens §§ 71 og 72.
Forslagene om ændring af §§ 11, 13, 14, 26 om dagtilbud til børn og § 26  

 om tilskud til forældre, der vælger privat pasning, er alene af teknisk og  

 redaktionel karakter med henblik på at tydeliggøre reglerne.
Det samme er  

 tilfældet med forslagene om ændring af § 133 om statsrefusion m.v.
 Idet jeg i øvrigt henviser til lovforslaget og bemærkningerne hertil, skal  

 jeg på regeringens vegne anbefale lovforslaget til Tingets hurtige og  

 velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov nr. 454 af 10. juni 1997 om social service, som ændret ved § 27 i  

 lov nr. 980 af 17. december 1997, lov nr. 1110 af 29. december 1997 og § 1 i  

 lov nr. 279 af 13. maj 1998, foretages følgende ændringer:
 1. I § 11, stk. 1, ændres »for« til:  

 »til«.
 § 11. Kommunen kan til puljeordninger for børn yde et tilskud pr.  

 barn.
 2. § 13, stk. 4, affattes således:
»Stk. 4. Kommunen kan ikke til en forældrebestyrelse overlade 1) opgaver med at udføre tilsyn efter § 16 i lov om retssikkerhed og  

 administration på det sociale område, og 2) beføjelser, der følger af kommunens bevillings- og  

 arbejdsgiverkompetence.« § 13. . . ...
 Stk. 4. Kommunens beføjelser efter §§ 6, 10, 12 og 15 om tilsyn,  

 godkendelse af dagplejehjem, afgørelse om optagelse, tildeling af fripladser  

 og forældrebetaling samt de beføjelser, der følger af den kommunale  

 bevillings- og arbejdsgiverkompetence, kan ikke overdrages til en  

 forældrebestyrelse.
 3. I § 14 indsættes som stk. 4:
»Stk. 4. Begrænsningerne i § 13, stk. 4, om, at visse beføjelser ikke  

 kan overlades til en forældrebestyrelse, gælder også i forhold til en  

 forældrebestyrelse i selvejende daginstitutioner.« § 14. ...
 Stk. 3. Lederen af den selvejende daginstitution har den  

 administrative og pædagogiske ledelse af institutionen og er ansvarlig for  

 daginstitutionens arbejde over for forældrebestyrelsen og for bestyrelsen for  

 den selvejende institution.
 4. I § 16, stk. 1, ændres »§ 7« til: »§§ 7 og  

 8«.
 § 16. Amtskommunen sørger for, at der er det nødvendige antal  

 pladser i særlige dagtilbud til børn, der på grund af betydelig og varigt  

 nedsat fysisk eller psykisk funktionsevne har et særligt behov for støtte,  

 behandling m.v., der ikke kan dækkes gennem ophold i et af de almindelige  

 dagtilbud, jf. § 7.
 5. I § 26, stk. 1, ændres »i alderen fra 24 uger til og med 5  

 år, dog længst til barnet begynder i børnehaveklasse« til: », i  

 alderen 24 uger og indtil det tidspunkt, hvor børn almindeligvis optages i  

 børnehaveklasse«.
 § 26. Kommunen kan beslutte at give forældre med børn i alderen  

 fra 24 uger til og med 5 år, dog længst til barnet begynder i  

 børnehaveklasse, mulighed for at vælge et økonomisk tilskud til brug for en  

 privat pasningsordning i stedet for at benytte en plads i et dagtilbud, jf. §  

 7, stk. 1. Kommunen kan beslutte, at der kun gives tilskud til forældre med  

 børn i en bestemt del af aldersgruppen.
 6. § 75, stk. 3, ophæves.
 § 75. . . .
 Stk. 3. Afgørelser om tilbud efter §§ 71 og 72 til personer, som  

 er fyldt 67 år, kan indbringes for klagerådet, jf. § 34, stk. 1, nr. 1, i lov  

 om retssikkerhed og administration på det sociale område, men ikke for anden  

 administrativ myndighed.
 7. § 81, stk. 3, ophæves.
 § 81. ...
 Stk. 3. Amtskommunens afgørelser om hjælp efter §§ 71 og 72 til  

 personer, som er fyldt 67 år, kan indbringes for det amtslige brugerråd, jf.  

 § 41, stk. 3, i lov om retssikkerhed og administration på det sociale område,  

 men ikke for anden administrativ myndighed.
 8. I § 133, stk. 2, indsættes efter »§ 40, stk. 2, nr.  

 1-10,»: »§ 77, § 79«.
 9. I § 133, stk. 3, indsættes efter » 6 1/2 år«:  

 », jf. dog stk. 2 om §§ 77, 79 og 84«.
 § 133. ...
Stk. 2. Staten afholder fuldt ud udgifter til hjælp efter § 28, §  

 29, § 40, stk. 2, nr. 1 - 10, og § 84 i de første 6 1/2 år efter datoen for  

 opholdstilladelsen.
Herefter afholder staten 75 pct. af kommunernes eller  

 amtskommunernes udgifter i 5 år.
 Stk. 3. Staten afholder 75 pct. af en kommunes eller amtskommunes  

 udgifter efter §§ 26, 27, 49, 51 og 65 samt efter kapitlerne 4, 5, 7, og 14 -  

 20 i 6 1/2 år.
 Stk. 4. ...
§ 2 I lov nr. 453 af 10. juni 1997 om retssikkerhed og administration på det  

 sociale område, som ændret ved § 28 i lov nr. 980 af 17. december 1997,  

 foretages følgende ændringer:
 1. Overskriften »Klageråd« til §§ 34-36 ophæves.
 2. §§ 34-36 ophæves.
 3. § 41, stk. 3, ophæves.
Klageråd § 34. Kommunalbestyrelsen nedsætter et klageråd, der 1) drøfter, vurderer og videreformidler klager over afgørelser om tilbud  

 efter §§ 71 og 72 i lov om social service til personer, som er fyldt 67 år,  

 og 2) følger udviklingen på området og medvirker til, at opgaverne løses i  

 overensstemmelse med kommunalbestyrelsens målsætninger.
Stk. 2. Klagerådet afgør, hvilke klager og mere generelle  

 spørgsmål vedrørende personlig hjælp og pleje m.v. rådet vil forelægge for  

 kommunalbestyrelsen.
Klagerådet kan udtale kritik og foreslå ændringer på  

 området.
 Stk. 3. Kommunalbestyrelsen sørger for, at klagerådet får de  

 nødvendige generelle og lokale oplysninger om hjælpen som nævnt i stk. 1.
 Stk. 4. Kommunalbestyrelsen afgør efter drøftelse med ældrerådet,  

 om der er grundlag for at nedsætte flere klageråd.
 § 35. Kommunalbestyrelsen sørger for, at der vælges medlemmer til  

 klagerådet mindst hvert fjerde år, og fastsætter i samarbejde med ældrerådet  

 regler for, hvordan medlemmerne skal vælges.
Stk. 2. Klagerådet består af 1) 3 medlemmer, der vælges af kommunens ældreråd blandt dets medlemmer, og 2) 2 medlemmer, der vælges af kommunalbestyrelsen blandt dens medlemmer.
 Stk. 3. For hvert medlem vælges en stedfortræder.
 Stk. 4. Klagerådet vælger selv sin formand blandt de medlemmer,  

 der er valgt af ældrerådet.
 § 36. Kommunen betaler udgifterne ved klagerådets virksomhed og  

 stiller sekretariatsbistand til rådighed for rådet.
 Stk. 2. Kommunalbestyrelsen kan beslutte, at de medlemmer af  

 klagerådet, der ikke er medlemmer af kommunalbestyrelsen, skal have diæter,  

 erstatning for dokumenteret tabt arbejdsfortjeneste og udgiftsgodtgørelse  

 efter reglerne i § 16 a i lov om kommunernes styrelse.
 § 41. . . .
 Stk. 3. Socialministeren fastsætter regler om, med hvilken  

 sammensætning og i hvilket omfang brugerrådet kan behandle klager over  

 amtskommunens afgørelser efter §§ 71 og 72, jf. § 81 i lov om social service.
 4. I § 45, stk. 2, ændres »5« til: »6«.
 5. § 45, stk. 2, nr. 4, ændres »og« til:  

 »,».
 6. § 45, stk. 2, nr. 5, ændres ».« til:  

 »og«.
 7. I § 45, stk. 2, indsættes som nr. 6 :
 »6) ældreorganisationerne i amtet.«.
 § 45. ...
Stk. 2. Nævnet består i øvrigt af 5 medlemmer.
Socialministeren  

 udpeger medlemmerne og stedfortrædere for hver efter indstilling fra 1) kommuneforeningen i amtet, 2) amtskommunen, 3) Landsorganisationen i Danmark, 4) Dansk Arbejdsgiverforening og 5) De Samvirkende Invalideorganisationer.
 Stk. 3. ...
Efter 2. behandling den 18. juni 1998 § 1 I lov nr. 454 af 10. juni 1997 om social service, som ændret ved § 27 i  

 lov nr. 980 af 17. december 1997, lov nr. 1110 af 29. december 1997 og § 1 i  

 lov nr. 179 af 13. maj 1998, foretages følgende ændringer:
 1. I § 11, stk. 1, ændres »for« til:  

 »til«.
 2. § 13, stk. 4, affattes således:
»Stk. 4. Kommunen kan ikke til en forældrebestyrelse overlade 1) opgaver med at udføre tilsyn efter § 16 i lov om retssikkerhed og  

 administration på det sociale område og 2) beføjelser, der følger af kommunens bevillings- og  

 arbejdsgiverkompetence.« 3. I § 14 indsættes som stk. 4:
»Stk. 4. Begrænsningerne i § 13, stk. 4, om, at visse  

 beføjelser ikke kan overlades til en forældrebestyrelse, gælder også i  

 forhold til en forældrebestyrelse i selvejende daginstitutioner.« 4. I § 16, stk. 1, ændres »§ 7« til: »§§ 7  

 og 8«.
 5. I § 26, stk. 1, ændres »i alderen fra 24 uger til  

 og med 5 år, dog længst til barnet begynder i børnehaveklasse« til:  

 »i alderen 24 uger og indtil det tidspunkt, hvor børn almindeligvis  

 optages i børnehaveklasse«.
 6. § 75, stk. 3, affattes således:
»Stk. 3. En klage over en afgørelse efter §§ 71 og 72 kan  

 først indbringes for det sociale nævn, når 1) klagen har været behandlet af klagerådet, jf. § 34, stk. 1, nr. 1, i  

 lov om retssikkerhed og administration på det sociale område, og 2) kommunalbestyrelsen har taget stilling til klagerådets  

 indstilling.« 7. § 81, stk. 3, affattes således:
»Stk. 3. En klage over en amtskommunes afgørelse efter §§ 71  

 og 72 kan først indbringes for det sociale nævn, når 1) klagen har været behandlet af det amtslige brugerråd, jf. § 41, stk. 3,  

 i lov om retssikkerhed og administration på det sociale område, og 2) amtsrådet har taget stilling til brugerrådets indstilling.« 8. I § 133, stk. 2, indsættes efter »§ 40, stk. 2, nr.  

 1-10,»: »§ 77, § 79«.
 9. I § 133, stk. 3, indsættes efter »6 1/2 år«:  

 », jf. dog stk. 2 om §§ 77, 79 og 84«.
§ 2 I lov nr. 453 af 10. juni 1997 om retssikkerhed og administration på det  

 sociale område, som ændret ved § 28 i lov nr. 980 af 17. december 1997,  

 foretages følgende ændringer:
 1. § 34, stk. 1, nr. 1, affattes således:
 »1) drøfter, vurderer og videreformidler klager over afgørelser om  

 tilbud efter §§ 71 og 72 i lov om social service og«.
 2. I § 34, stk. 2, 1. pkt., udgår »klager og  

 mere«.
 3. Efter § 34, stk. 2, 2. pkt., indsættes som nyt punktum:
»Socialministeren fastsætter regler for klagerådets behandling af  

 klagesager, jf. § 74.« 4. I § 35, stk. 2, nr. 1, udgår »og«.
 5. I § 35, stk. 2, nr. 2, ændres »dens  

 medlemmer.« til: »dens medlemmer, og«.
 6. I § 35, stk. 2, indsættes som nr. 3:
»3) 1 medlem, der vælges af invalideorganisationerne i  

 kommunen.« § 3 Loven træder i kraft den 1. juli 1998.
