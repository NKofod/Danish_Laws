Ankestyrelsens principafgørelse O-122-95 om erhvervsmæssigt grundlag - hjælpemiddel - individuel beskyttet beskæftigelse - indtægtsforhold - 1/3-ordning - bil Resume:
 En ansøgning om bilstøtte til en 24-årig mand, der modtog forhøjet almindelig førtidspension og samtidig havde en arbejdsindtægt fra et arbejdsforhold i 1/3 ordning 22 1/2 timer ugentligt, skulle bedømmes på erhvervsmæssigt grundlag.
 Ankestyrelsen fandt, at der ved vurderingen af, om der var grundlag for at yde hjælp til bil i forbindelse med erhverv, skulle lægges vægt på, om indtægten ved arbejdet udgjorde et væsentligt bidrag til forsørgelsen, arbejdstidens længde og på, om der var tale om et reelt arbejde.
Ankestyrelsen ændrede således revaliderings- og pensionsnævnets Kassation:
Der er kommet nye regler på området Love:
Lov om social bistand - lovbekendtgørelse nr. 1024 af 13. december 1994 - § 58, stk. 3 Sagsfremstilling:
 erhvervsmæssigt grundlag.
 Sagsfremstilling:En 24-årig mand fik afslag på støtte til køb af bil på ikke erhvervsmæssigt grundlag.
 Ansøger havde siden den 1. marts 1992 modtaget forhøjet almindelig førtidspension efter § 14, stk. 3, nr. 1, i lov om social pension på grund af en medfødt rygmisdannelse, astma og en intelligensdefekt.
Ansøger blev den 1. april 1992 ansat i privat beskyttet beskæftigelse (1/3-ordning) 22 1/2 time pr. uge, jf. bistandslovens § 91. Indtægten ved dette arbejde var ca. 2.000 kr. månedlig.
Havde ansøger været aflønnet med fagets mindsteløn, ville den månedlige indtægt være ca. 7.000 kr. ved 22 1/2 times ugentligt arbejde.
Ansøger havde et kørselsbehov i forbindelse med arbejdet, idetarbejdspladsen var beliggende ca. 25 km fra ansøgers bopæl, og mulig hederne for at benytte offentlige transportmuligheder var begrænsede.
Ansøgers gangdistance var maksimalt 1 km med et skønsmæssigt tidsforbrug på 1/2 time.
Ansøger havde en bil, der var ca. 12 år gammel, og som han ikke havde fået støtte til.
 Nævnet lagde ved afgørelsen vægt på, at ansøgers lidelse ikke medførte en så svær og væsentlig forringelse af evnen til at færdes, at betingelserne i bekendtgørelsens §§ 1 og 2 var opfyldte for støtte til køb af bil på ikke-erhvervsmæssigt grundlag.
Nævnet havde ved afgørelsen været opmærksom på, at bilen skulle bruges, for at ansøger kunne bevare tilknytningen til sit arbejde.
Nævnet fandt imidlertid, at kørselsbehovet til arbejdspladsen ikke kunne tillægges selvstændig betydning.
 Ved den vurdering lagde nævnet vægt på, at ansøgers indtægt lå under et beløb svarende til mellemste førtidspension (grundbeløb + invaliditetsbeløb).
 Sagen blev behandlet i principielt møde med henblik på afklaring af vurderingsgrundlaget ved tildeling af bilstøtte til personer, hvis beskæftigelse er af et ikke ubetydeligt omfang, men hvor aflønningen er meget lav.
 Afgørelse:
 Ankestyrelsen fandt efter en konkret vurdering, at ansøgningen skulle bedømmes på erhvervsmæssigt grundlag.
 Ankestyrelsen lagde vægt på, at ansøger var ansat i en individuelt beskyttet stilling efter bistandslovens § 91, at der var tale om et reelt arbejdsforhold, og at ansøger arbejdede 22 1/2 time om ugen.
 Ankestyrelsen vurderede endvidere konkret ansøgers indtjening i forhold til hans øvrige indkomster, det vil sige forhøjet almindelig førtidspension efter § 14, stk. 3, nr. 1, i lov om social pension, samt lagde vægt på, at ansøger, fordi han modtag førtidspension, var ansat i 1/3-ordning med deraf lavere aflønning.
 Ankestyrelsen ændrede således revaliderings- og pensionsnævnets afgørelse og hjemviste sagen til nævnet til fornyet afgørelse på erhvervsmæssigt grundlag.
