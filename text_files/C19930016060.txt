Indledning Ifølge lov nr. 437 af 30. juni 1993 ændres § 46, stk. 1, i lov om  

 arbejdsformidling og arbejdsløshedsforsikring mv. således, at udbetaling af  

 dagpenge sker for en 5-dages-uge i stedet for en 6-dages-uge. Ændringen  

 træder i kraft den 27. september 1993.
 Det er formålet med ændringsbekendtgørelsen at præcisere, hvilke  

 konsekvenser denne ændring af arbejdsløshedsforsikringsloven har for  

 udbetaling af feriedagpenge for den resterende del af ferieåret 1993/94.
Bemærkninger til § 2, stk. 4 Der tages som hidtil udgangspunkt i fuld optjent ferie efter ferieloven,  

 dvs. 30 dage.
Ved beregning af medlemmets ret til dage med feriedagpenge fratrækkes i de  

 30 dage det antal dage som kassen har beregnet, medlemmet selv har optjent.  

 De optjente feriedage skal fortsat være afholdt, inden der kan ske udbetaling  

 af feriedagpenge.
Medlemmet vil herefter være berettiget til et antal dage  

 med feriedagpenge, som udgør 5/6 af det herved fremkomne tal.
Der skal  

 herefter rundes op til nærmeste hele dag.
 Eksempel:
 Medlemmet har i optjeningsåret 1992 haft 456 arbejdstimer, dvs.
 456 arbejdstimer x 0,0180 (fradragsfaktor) = 8,208 dage med egen optjent  

 ferie.
 30 dage - 8,208 dage = 21,792 dage.
Antal dage med feriedagpenge = 5/6 x 21,792 dage = 18,16 dage, der rundes op til 19 dage.
 Medlemmet skal afholde 8 feriedage (8,208 dage, der afrundes), før der kan  

 udbetales feriedagpenge.
 Tilsvarende fremgangsmåde anvendes i de eksempler i direktoratets  

 vejledning nr. 32 af 6. marts 1992, hvor der er foretaget beregning af  

 medlemmets ret til feriedagpenge.
I tilfælde, hvor antallet af dage med feriedagpenge allerede er beregnet  

 inden den 27. september 1993, skal der ske ny beregning med udgangspunkt i  

 det oprindeligt beregnede antal dage.
Herefter fratrækkes det antal hele dage  

 med feriedagpenge, som er afholdt inden den 27. september 1993, hvorpå der  

 ganges med 5/6. Det herved fremkomne tal rundes op, hvis tallet er med  

 decimaler.
 Der vil kun kunne udbetales feriedagpenge for 10 dage (5/6 x 12 dage) i  

 ferieåret, hvis medlemmets dagpengeret er indtrådt efter den 30. september.
Til § 6 a Hvis der er udbetalt med satsen efter § 5, stk. 1, jf. stk. 3, og § 6,  

 stk. 1 og 2, jf. stk. 4, før den 27. september 1993, udbetales  

 feriedagpenge med 6/5 af denne sats.
 I øvrige tilfælde udbetales med den gældende sats for nyuddannede.
Ikrafttræden Medlemmer, der starter ferie med feriedagpenge før den 27. september 1993,  

 skal have udbetalt feriedagpenge efter de hidtidige regler.
Derimod skal medlemmer, der starter ferie med feriedagpenge den 27.  

 september 1993 eller senere, have beregnet antallet af dage med feriedagpenge  

 på grundlag af en 5-dages udbetalingsuge.
Dette gælder også, selv om kassen  

 tidligere har beregnet medlemmets ret til ferie med feriedagpenge, jf.  

 ovenfor under vejledningen til § 2, stk. 4.
 Reguleringen i bekendtgørelsens § 2, stk. 2, er en følge af, at  

 dagpengenes højeste beløb for en uge ændres til 2.545 kroner, jf. lov om  

 arbejdsformidling og arbejdsløshedsforsikring § 47 mv., som ændret ved § 6,  

 nr. 2, i lov nr. 449 af 30. juni 1993 om ændring af forskellige  

 lovbestemmelser vedrørende regulering af overførsler mv.
 Fra og med 2. maj 1994 er arbejdsløshedsforsikringslovens § 75 h blevet  

 grundlæggende ændret, jf. lov nr. 437 af 30. juni 1993. Der vil inden lovens  

 ikrafttræden blive udsendt en ny feriedagpengebekendtgørelse.
