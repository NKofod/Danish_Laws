Bekendtgørelse om optagelse på  

 valglisten til Europa-Parlamentsvalg af personer med dansk indfødsret,  

 der har fast bopæl i en af de øvrige medlemsstater i Den  

 Europæiske Union I medfør af § 14, stk. 3, i lov om valg  

 af danske repræsentanter til Europa-Parlamentet, jf.  

 lovbekendtgørelse nr. 730 af 9. oktober 1998, fastsættes:
§ 1. Personer, der har valgret efter lovens  

 § 3, stk. 1, nr. 2, og som ikke optages på valglisten i  

 medfør af lovens § 14, stk. 2, optages efter anmodning  

 på en særlig valgliste i Københavns Kommune, såfremt  

 de 1)	senest 6 uger før valgdagen opfylder valgretsbetingelserne  

 bortset fra aldersbetingelsen, 2)	indgiver anmodning (ansøgning) om optagelse på  

 valglisten efter reglerne i §§ 2 og 3 og 3)	ikke er optaget på valglisten til Europa-Parlamentsvalget i en  

 af de øvrige medlemsstater i Den Europæiske Union.
 § 2. Ansøgning om optagelse på  

 valglisten skal indgives til Københavns Kommune.
Stk. 2. Ansøgning skal indgives senest 6 uger  

 før valgdagen.
Ansøgning kan tidligst indgives 6 måneder  

 før valgdagen.
§ 3. Ansøgningen skal være dateret og  

 egenhændigt underskrevet af ansøgeren og skal indeholde  

 oplysning om ansøgerens 1)	fulde navn, 2)	danske personnummer, jf. dog stk. 3, 3)	bopælsland og adresse i bopælslandet samt 4)	seneste adresse i Danmark (tilmeldt et folkeregister), jf. dog  

 stk. 3.
 Stk. 2. Ansøgningen skal endvidere indeholde en  

 erklæring om, at ansøgeren har dansk indfødsret, fast  

 bopæl på den angivne adresse og ikke er under  

 værgemål med fratagelse af den retlige handleevne, jf.  

 værgemålslovens § 6, samt at ansøgeren kun vil  

 udøve sin valgret til Europa-Parlamentet i Danmark.
Stk.3. Hvis ansøgeren ikke har dansk personnummer, skal  

 ansøgningen i stedet indeholde oplysning om ansøgerens  

 fødselsdato.
Hvis ansøgeren ikke har været tilmeldt et  

 folkeregister i Danmark, skal ansøgningen indeholde oplysning  

 herom.
 Stk. 4. Ansøgningen skal indgives på et  

 ansøgningsskema, der er godkendt af Indenrigsministeriet.  

 Ansøgningsskemaet kan fås hos danske diplomatiske og  

 konsulære repræsentationer i en af de øvrige medlemsstater  

 i Den Europæiske Union eller hos Københavns Kommune.
§ 4. Kommunalbestyrelsen træffer  

 afgørelse om, hvorvidt en ansøger opfylder betingelserne for  

 optagelse på den særlige valgliste, jf. §§ 1-3, og giver  

 ansøgeren meddelelse om afgørelsen.
Afgørelsen skal  

 træffes senest 20.- dagen før valgdagen.
 Stk. 2. Kommunalbestyrelsens afgørelse kan ikke  

 indbringes for anden administrativ myndighed.
 § 5. Afgørelser om optagelse på den  

 særlige valgliste gælder for førstkommende valg til  

 Europa-Parlamentet, jf. dog stk. 2.
 Stk. 2. Hvis indenrigsministeren modtager underretning om, at  

 en person, der er optaget på den særlige valgliste, er optaget  

 på valglisten til Europa-Parlamentsvalget i en af de øvrige  

 medlemsstater i Den Europæiske Union, skal den pågældende  

 slettes af den særlige valgliste, jf. lovens § 14,  

 stk. 4.
 § 6. Bekendtgørelsen træder i kraft  

 den 1. december 1998.
 Stk. 2. Samtidig ophæves bekendtgørelse nr. 569  

 af 13. november 1978 om optagelse på valglisten til  

 Europa-Parlamentsvalget af personer, der har fast bopæl i et af de  

 øvrige medlemslande i De europæiske Fællesskaber.
