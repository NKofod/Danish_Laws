 I medfør af §1, stk. 1, nr. 3, §1, stk. 3, nr. 2 og 5, og §5, stk. 2, i  

 lov nr. 131 af 26. februar 1992 om gødning og jordforbedringsmidler m.m., som  

 ændret ved lov nr. 400 af 14. juni 1995, og efter bemyndigelse fastsættes:
 § 1.  Spildevandsslam fra kommunalt ejede eller drevne  

 rensningsanlæg og kompost fremstillet af kildesorteret affald fra  

 husholdninger, institutioner og private virksomheder skal af producenten  

 anmeldes til Plantedirektoratet, hvis produkterne skal anvendes som  

 jordforbedringsmiddel (gødning) i jordbruget eller i private haver.  

 Anmeldelse skal ske senest en uge før første levering fra partiet på et skema  

 udformet af Plantedirektoratet.
 Stk. 2.  Ændringer i sammensætningen af tidligere  

 anmeldte produkter skal anmeldes til direktoratet snarest muligt.
§ 2.  Producenten skal for egen regning foranledige,  

 at der udtages repræsentative prøver af de anmeldte produkter til analyse for  

 indhold af stoffer nævnt i bilag 2, A.
Prøverne skal udtages efter  

 retningslinjerne i bilag 1 af et laboratorium, der er akkrediteret til  

 prøvetagning af produkterne.
Prøverne skal analyseres efter bestemmelser  

 fastsat af Miljø- og Energiministeriet.
Stk. 2.  Laboratoriet, der foretager analysen, skal  

 tilsende Plantedirektoratet analyseresultatet samt dokumentation for  

 prøvernes oprindelse.
Resultatet skal være direktoratet i hænde senest en uge  

 før første levering fra partiet.
§ 3.  Viser det endelige analyseresultat, jf. bilag 1,  

 C, nr. 1 og 2, at et eller flere af de tilladte størsteindhold af stoffer  

 nævnt i bilag 2, B, er overskredet, må partiet ikke anvendes til  

 jordbrugsformål.
Er partiet indgået i et andet parti, inden dette  

 konstateres, må hele det blandede parti ikke anvendes til jordbrugsformål.
 § 4.  Plantedirektoratet kan udtage prøver til analyse  

 af alle anmeldelsespligtige produkter.
 Stk. 2.  Plantedirektoratet offentliggør  

 analyseresultaterne.
 § 5.  Overtrædelse af §§ 1-3 straffes med bøde.
 § 6.  Bekendtgørelsen træder i kraft den 1. oktober  

 1996.
 Stk. 2.  Bekendtgørelse nr. 732 af 6. september 1995 om  

 tilsyn med kvaliteten af kommunalt spildevandsslam og komposteret  

 husholdningsaffald m.m., der anvendes til jordbrugsformål ophæves.
 Stk. 3.  Uanset § 2, stk. 1, kan prøver udtages af andre  

 end akkrediterede laboratorier indtil den 31. december 1996.
Plantedirektoratet, den 19. september  

 1996 Mogens Nagel Larsen / Henrik Wanscher Bilag 1 Prøvetagnings- og analysehyppighed A.
Prøvetagning Prøverne skal udtages efter retningslinjerne i Plantedirektoratets  

 prøvetagningsforskrift, der kan rekvireres i direktoratet.
B.
Prøvetagningshyppighed 1. Analyse for indhold af næringsstoffer, uønskede  

 stoffer (tungmetaller) m.fl.
a.
Slam Prøvetagningshyppigheden, jf. skemaet, er fastlagt som funktion af 1. produktstørrelsen': tons slamtørstof, produceret i  

 det senest afsluttede kalenderår på det eller de rensningsanlæg, hvorfra  

 slammet samles, og 2. produktkvaliteten': indholdet af uønskede stoffer  

 udtrykt i procent af grænseværdierne, jf bilag 2, B.
 Prøvetagningshyppigheden aflæses efter det uønskede stof, jf. bilag 2,  

 hvis indhold ved analysen er fundet at ligge relativt nærmest grænseværdien.  

 Ligger indholdet over grænseværdien, anvendes tallene i skemaet, kolonne 5.
 Sker leveringen hyppigere end produktionens størrelse betinger, skal  

 slammet være prøvetaget og analyseresultaterne foreligge inden levering.
b.
Kompost Der skal udtages mindst en prøve pr. påbegyndte 2.000 m3  

 færdigkomposteret produkt.
 2. Analyse for indhold af miljøfremmede stoffer  

 (organiske).
 Der skal udtages en prøve pr. produkt pr. år.
C.
Analysehyppighed 1. Analyse for indhold af uønskede stoffer (tungmetaller) a.
Slam Analysehyppigheden for det enkelte uønskede stof fremgår af den kolonne i  

 skemaet, som gælder for analyseresultatet.
Den næste analyse for det  

 pågældende stof skal senest gennemføres i henhold hertil.
 Viser analyseresultatet, at en eller flere grænseværdier nævnt i bilag 2,  

 B, er overskredet med mere end 50 pct., må produktet ikke anvendes til  

 jordbrugsformål.
 Den følgende prøve i det pågældende rensningsanlæg skal udtages efter  

 højeste hyppighed for den pågældende produktstørrelse (anlægsstørrelse), jf.  

 skemaet, kolonne 5, hvorefter skemaet følges for efterfølgende prøver.
 Viser analyseresultatet, at en eller flere grænseværdier nævnt i bilag 2,  

 B, er overskredet med indtil 50 pct., udtages en ny prøve, der analyseres for  

 disse parametre.
 Viser det nye analyseresultat, at partiet kan godkendes, udtages den  

 følgende prøve uanset kvalitet efter højeste hyppighed for den pågældende  

 produktstørrelse (anlægsstørrelse), jf. skemaet, kolonne 5, hvorefter skemaet  

 følges for efterfølgende prøver.
 Eksempel på anvendelse af skemaet for slam:
 Partiet hidrører fra et anlæg med en produktion på 1.500 ton slamtørstof  

 pr. år, og analyseresultat viser som den højeste værdi i forhold til  

 grænseværdien et zinkindhold på 53 pct. (fundet 2112 mg/kg, grænseværdi 4.000  

 mg/kg). Prøvetal pr. år: 6.
b.
Kompost Der skal gennemføres mindst en analyse pr. produkt pr. år for alle  

 parametre nævnt i bilag 2, A.
 Viser analyseresultatet, at en eller flere grænseværdier er overskredet  

 med mere end 5o pct., må produktet ikke anvendes til jordbrugsformål.
 Viser analyseresultaterne, at en eller flere grænseværdier nævnt i bilag  

 2, B, er overskredet med indtil 50 pct., udtages en ny prøve, der analyseres  

 for disse parametre.
 Resultatet af denne analyse er afgørende for, om partiet kan godkendes.
2. Miljøfremmede stoffer (organiske) Der skal gennemføres mindst en analyse pr. produkt pr. år for hver  

 parameter nævnt i bilag 2, A.
 Viser analyseresultaterne, at en eller flere grænseværdier nævnt i bilag  

 2, B, er overskredet, må produktet ikke anvendes til jordbrugsformål.
 Skema for slam: Det årlige prøveantals (analyseantal) afhængighed  

 af produktstørrelse og produktkvalitet for kommunalt spildevandsslam.
