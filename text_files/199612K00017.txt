Nr LSF 17 Forslag til Lov om ændring af lov om skibsregistrering (Slettelse af  

 lystfartøjer og onlineadgang til Skibsregistret m.v.) Fremsat af erhvervsministeren (Mimi Jakobsen) den 3. oktober 1996 Vedtaget ved tredjebehandling den 3. december 1996 Lov nr. 1050 af 11/12/1996 § 1 I lov om skibsregistrering, jf. lovbekendtgørelse nr. 742 af 10. september  

 1993, som ændret ved § 2 i lov nr. 901 af 29. november 1995, § 8 i lov nr.  

 1082 af 20. december 1995, § 2 i lov nr. 382 af 22. maj 1996, § 13 i lov nr.  

 385 af 22. maj 1996, § 17 i lov nr. 386 af 22. maj 1996 og § 2 i lov nr. 464  

 af 12. juni 1996, foretages følgende ændringer:
 1. I § 4, stk. 1, udgår »eller et toldkammer« og  

 »fra en af de nævnte myndigheder«.
 2. Efter § 7 indsættes:
»§ 7 a.
Skibsregistret kan fastsætte regler om gebyrer for  

 brugen af registrets edb-system.
Skibsregistret kan fastsætte gebyr for  

 rykkerskrivelser m.v. ved for sen betaling.« 3. § 8, 3. pkt., ophæves.
 4. I § 9, 1. pkt., udgår »eller modtages fra et  

 distriktskontor uden for København«.
 5. § 11, 2. pkt., affattes således:
»På skibsbladet anføres skibets kendingsbogstaver, anvendelse og mål  

 samt en kortfattet gengivelse af de i §§ 5-7 nævnte oplysninger.« 6. § 18, stk. 1, 2. pkt., affattes således:
»Beviset skal indeholde angivelse af skibets kendingsbogstaver, navn,  

 hjemsted, anvendelse, brutto- og nettotonnage samt ejer.« 7. I § 21, stk. 1, udgår », når et skib er anmeldt til  

 registrering,» og »gældende for en enkelt rejse ad gangen«.
 8. § 21, stk. 2 og 3, ophæves.
 9. I § 23, stk. 2, udgår »eller til et  

 distriktskontor«.
 10. § 24, stk. 2, ophæves.
 11. Efter § 26 indsættes:
»§ 26 a.
Et lystfartøj kan slettes af Skibsregistret på  

 ejerens begæring, såfremt der ikke er registreret pant, brugsrettigheder  

 eller andre rettigheder på skibet på det tidspunkt, hvor udslettelsen  

 anmeldes.
 Stk. 2. Det er en betingelse for udslettelsen, at ejeren har  

 indsendt skibets nationalitetsbevis og dokumentation for, at  

 kendingsbogstaverne er udhugget på skibet.
Stk. 3. Skibsregistrator kan i særlige tilfælde dispensere fra  

 reglen i stk. 2.« 12. § 39 ophæves.
 13. I § 40, stk. 1, udgår »hvad enten denne anmeldelse  

 sker direkte eller gennem et distriktskontor uden for København«.
 14. § 42 affattes således:
» § 42. Skibsregistret udsteder på begæring udskrift af  

 skibsbladet.
Udskriften omfatter anmeldte rettigheder, som ikke er  

 udslettede.« 15. § 43 a ophæves.
 16. § 46, stk. 1, 3. pkt., ophæves.
 17. § 56, stk. 2, affattes således:
»Stk. 2. Erhvervsministeren træffer bestemmelse om inddeling  

 af landet i havnekendingsnummerdistrikter.« 18. I § 57 indsættes efter stk. 2 som nyt stykke:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 3 og 4 bliver herefter til stk. 4 og 5.
§ 2 Loven træder i kraft den 1. januar 1997.
§ 3 Loven gælder ikke for skibe hjemmehørende på Færøerne og i Grønland, men  

 kan ved kgl. anordning sættes i kraft for Grønland med de ændringer, som de  

 særlige grønlandske forhold tilsiger.
Oprindeligt fremsat forslag § 1 I lov om skibsregistrering, jf. lovbekendtgørelse nr. 742 af 10. september  

 1993, som ændret ved § 2 i lov nr. 901 af 29. november 1995, § 8 i lov nr.  

 1082 af 20. december 1995, § 2 i lov nr. 382 af 22. maj 1996, § 13 i lov nr.  

 385 af 22. maj 1996, § 17 i lov nr. 386 af 22. maj 1996 og § 2 i lov nr. 464  

 af 12. juni 1996, foretages følgende ændringer:
 1. I § 4, stk. 1, udgår: »eller et toldkammer«  

 og: »fra en af de nævnte myndigheder«.
 2. Efter § 7 indsættes:
»§ 7 a.
Skibsregistret kan fastsætte regler om gebyrer for  

 brugen af registrets edb-system.
Skibsregistret kan fastsætte gebyr for  

 rykkerskrivelser m.v. ved for sen betaling.« 3. § 8, 3. pkt., ophæves.
 4. I § 9, 1. pkt., udgår: »eller modtages fra et  

 distriktskontor uden for København«.
 5. § 11, 2. pkt., affattes således:
»På skibsbladet anføres skibets kendingsbogstaver, anvendelse og mål  

 samt en kortfattet gengivelse af de i §§ 5-7 nævnte oplysninger.« 6. § 18, stk. 1, 2. pkt., affattes således:
»Beviset skal indeholde angivelse af skibets kendingsbogstaver, navn,  

 hjemsted, anvendelse, brutto- og nettotonnage samt ejer.« 7. I § 21, stk. 1, udgår: », når et skib er anmeldt  

 til registrering,» og: »gældende for en enkelt rejse ad  

 gangen«.
 8. § 21, stk. 2 og 3, ophæves.
 9. I § 23, stk. 2, udgår: »eller til et  

 distriktskontor«.
 10. § 24, stk. 2, ophæves.
 11. Efter § 26 indsættes:
»§ 26 a.
Et lystfartøj kan slettes af Skibsregistret på  

 ejerens begæring, såfremt der ikke er registreret pant, brugsrettigheder  

 eller andre rettigheder på skibet på det tidspunkt, hvor udslettelsen  

 anmeldes.
 Stk. 2. Det er en betingelse for udslettelsen, at ejeren har  

 indsendt skibets nationalitetsbevis og dokumentation for, at  

 kendingsbogstaverne er udhugget på skibet.
Stk. 3. Skibsregistrator kan i særlige tilfælde dispensere fra  

 reglen i stk. 2.« 12. § 39 ophæves.
 13. I § 40, stk. 1, udgår: »hvad enten denne  

 anmeldelse sker direkte eller gennem et distriktskontor uden for  

 København«.
 14. § 42 affattes således:
»Skibsregistret udsteder på begæring udskrift af skibsbladet.  

 Udskriften omfatter anmeldte rettigheder, som ikke er udslettede.« 15. § 43 a ophæves.
 16. § 46, stk. 1, 3. pkt., ophæves.
 17. § 56, stk. 2, affattes således:
»Stk. 2. Erhvervsministeren træffer bestemmelse om inddeling  

 af landet i havnekendingsnummerdistrikter.« 18. I § 57 indsættes efter stk. 2 som nyt stykke:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 3 og 4 bliver herefter til stk. 4 og 5.
§ 2 Loven træder i kraft den 1. januar 1997.
§ 3 Loven gælder ikke for skibe hjemmehørende på Færøerne og i Grønland, men  

 kan ved kgl. anordning sættes i kraft for Grønland med de ændringer, som de  

 særlige grønlandske forhold tilsiger.
Bemærkninger til lovforslaget Almindelige bemærkninger 1) Med virkning fra den 1. januar 1997 etablerer Skibsregistret on-line  

 adgang for eksterne brugere til oplysninger lagret på Skibsregistrets  

 database med mulighed for udskrift af skærmbillede.
 Det er hensigten, at brugerne, i lighed med hvad der gælder på andre  

 områder, skal betale et gebyr for såvel at blive tilsluttet Skibsregistrets  

 edb-system som for den aktuelle brug af systemet.
 Adgangen for eksterne brugere til oplysninger i Skibsregistrets database  

 omfatter oplysninger vedrørende skibe i Fartøjsfortegnelsen, skibe i det  

 almindelige danske skibsregister samt skibe i Dansk Internationalt  

 Skibsregister.
2) Der har fra ejere og fra forhandlere af lystfartøjer gennem længere tid  

 været et udbredt ønske om, at der åbnes mulighed for, at lystfartøjer vil  

 kunne udslettes af skibsregistret i de situationer, hvor der ikke er  

 registreret pantehæftelser eller andre byrder på skibet, og hvor den  

 registrerede ejer anmoder herom.
Bestemmelsen i den eksisterende  

 skibsregistreringslov åbner alene mulighed for udslettelse af et skib ved  

 forlis, ophugning eller salg til udlandet.
Ved at åbne mulighed for udslettelse med henvisning til, at fartøjet ikke  

 længere er behæftet, vil man bringe bestemmelserne i skibsregistreringsloven  

 på linie med de bestemmelser, der gælder ved tinglysning af panterettigheder  

 i personbogen.
En udslettelse medfører, at der ikke længere skal betales  

 registreringsafgift ved ejerskifte.
 På baggrund heraf foreslås § 26 a indsat i skibsregistreringsloven.
3) I forbindelse med den ændring af organisationen for Toldvæsenet, som  

 fandt sted i 1988, blev det mellem Toldvæsenet og Søfartsstyrelsen aftalt, at  

 Fartøjsfortegnelsen ikke længere skulle føres ved distriktskontorerne i den  

 nye Told- og Skattestyrelse, men alene i Skibsregistret.
Som et resultat af  

 denne aftale er konsekvensændringerne indarbejdet i nærværende forslag.
 4) Endeligt har det været nødvendigt at foretage ændringer i bestemmelser  

 om skibes nationalitetsbeviser med henvisning til den måde, som international  

 søfart har udviklet sig på.
 Erhvervsøkonomiske, miljømæssige, statsfinansielle og administrative  

 konsekvenser.
Det skønnes, at forslaget vil medføre, at cirka 100 lystfartøjer vil blive  

 slettet af registret.
Dette vil medføre et provenutab for staten på 600.000  

 kr.
Forslaget skønnes ikke at have miljømæssige eller administrative  

 konsekvenser.
 Forholdet til EU-retten.
 Forslaget indeholder ikke EU-retlige aspekter.
Høring Forslaget har været sendt i høring hos:
 Dansk Arbejdsgiverforening, Danmarks Rederiforening, Bilfærgernes  

 Rederiforening, Rederiforeningen af 1895, Rederiforeningen for Mindre Skibe,  

 DSB Rederi A/S, Hotel-, Restaurant- & Fritidserhvervenes  

 Arbejdsgiverforening, Amtsrådsforeningen i Danmark, Kommunernes  

 Landsforening, Danmarks Fiskeriforening, Skibsværftsforeningen,  

 Landsorganisationen i Danmark, Dansk Navigatørforening,  

 Radiotelegrafistforeningen af 1917, Maskinmestrenes Forening,  

 Specialarbejderforbundet i Danmark, Sømændenes Forbund i Danmark, Metal  

 Søfart, Dansk Sø-Restaurations Forening, Restaurations- og  

 Bryggeriarbejderforbundet, Specialarbejderforbundet i Danmark (Hanstholm  

 Afdeling), Fiskernes Forbund, Søsportens Brancheforening, Dansk Sejlunion,  

 Finansrådet, Statsministeriet, Finansministeriet, Udenrigsministeriet,  

 Justitsministeriet, Miljø- og Energiministeriet, Indenrigsministeriet,  

 Skatteministeriet, Forsvarsministeriet, Trafikministeriet og Landbrugs- og  

 Fiskeriministeriet.
Bemærkninger til lovforslagets enkelte bestemmelser Til § 1 Til nr. 1 Ændringerne er en konsekvens af, at Told- og Skattestyrelsen ikke længere  

 medvirker ved registreringen.
Til nr. 2 Forslaget omfatter alene etableringen af den nødvendige hjemmel for  

 Skibsregistret til at opkræve gebyr, når eksterne brugere fra den 1. januar  

 1997 får on-line adgang til oplysninger lagret på Skibsregistrets database  

 med mulighed for udskrift af skærmbillede.
Der henvises i øvrigt til de  

 almindelige bemærkninger.
Til nr. 3 og nr. 4 Se bemærkningerne til nr. 1.
Til nr. 5 og nr. 6 Med henvisning til at skibes drivkraft herunder oplysninger om motorens  

 effekt ikke længere indgår i identifikationen af det enkelte skib, anføres  

 denne oplysning ikke på det edb-førte skibsblad.
Herudover foreslås, at man  

 fremover alene opgiver skibets anvendelse fx. passagerskib og ikke som  

 tidligere også identificerer skibet ved angivelse af, hvorvidt skibet er  

 motordrevet.
 Som en konsekvens af at skibes drivkraft og type ikke længere anføres på  

 skibsbladet, anføres oplysningerne heller ikke længere på  

 nationalitetsbeviset.
Med henvisning til den måde søfarten har udviklet sig på med meget korte  

 anløb af havne, har det vist sig uhensigtsmæssigt at anføre skibsførerens  

 navn i skibets nationalitetsbevis, idet navnet skal ændres, hver gang  

 skibsføreren udskiftes.
Bestemmelsen om, at skibsførerens navn skal være  

 angivet i beviset, foreslås derfor slettet.
Til nr. 7 og nr. 8 Den nuværende § 21, stk. 1 og 2, sætter en række begrænsninger i  

 forbindelse med udstedelse af midlertidige nationalitetsbeviser, som ikke er  

 tidssvarende.
Der kan i praksis være behov for, at et skib, der er anmeldt  

 til optagelse i Skibsregistret eller allerede er registreret under dansk flag  

 for en kortere periode og ikke kun for en enkelt rejse, kan sejle med et  

 midlertidigt nationalitetsbevis.
 Overtagelsesdatoen ved køb af et skib fastsættes ofte med et så kort  

 varsel, at det ikke er muligt for rederiet at fremsende samtlige oplysninger,  

 som er en forudsætning for, at endelig registrering kan finde sted.  

 Udstedelse af et midlertidigt nationalitetsbevis gældende for en periode på  

 op til et halvt år vil normalt kunne løse problemet.
Til nr. 9 Ændringen er en konsekvens af, at Told- og Skattestyrelsen ikke længere  

 medvirker ved registreringen.
Til nr. 10 Da det har vist sig, at panthaver ikke har interesse i at modtage  

 oplysning om, at skibet har skiftet navn, foreslås det, at denne bestemmelse  

 udgår.
Til nr. 11 Inden skibet slettes af Skibsregistret skal nationalitetsbeviset indsendes  

 sammen med dokumentation for, at kendingsbogstaverne er udhugget.
Såfremt  

 nationalitetsbeviset er bortkommet, kan Skibsregistrator dog beslutte, at  

 skibet alligevel kan slettes.
Til nr. 12 Ændringen er en konsekvens af, at skibsbladet føres på edb.
Til nr. 13 Ændringen er en konsekvens af, at Told- og Skattestyrelsen ikke længere  

 medvirker ved registreringen.
Til nr. 14 Ændringen er en konsekvens af, at der ikke længere tages bekræftede  

 genparter, men udskrifter fra Skibsregistrets edb-system.
Til nr. 15 Ændringen er en konsekvens af, at Fartøjsfortegnelsen i dag føres i  

 Skibsregistret.
Til nr. 16 Bestemmelsen foreslås ophævet, da det må antages, at der ikke længere i  

 personbogen eksisterer lystfartøjer, som ikke blev overført til  

 Skibsregistret i forbindelse med ikrafttræden af skibsregistreringsloven i  

 1960.
Til nr. 17 Ændringen er en konsekvens af, at tildelingen af havnekendingsnummer i dag  

 alene foretages af Skibsregistret.
Til nr. 18 I den eksisterende lov er der ikke hjemmel til at straffe juridiske  

 personer.
Straffebestemmelsen er udformet i overensstemmelse med  

 intentionerne i lov nr. 474 af 12. juni 1996 om ændring af straffeloven  

 (strafansvar for juridiske personer).
Skriftlig fremsættelse Erhvervsministeren (Mimi Jakobsen):
 Hermed har jeg den ære for det høje Ting at fremsætte:
 Forslag til lov om ændring af lov om skibsregistrering.
(Lovforslag nr.
L 17).
Der er ikke registreringspligt for fritidsfartøjer, men disse optages  

 meget ofte i Skibsregistret i forbindelse med en pantsætning af skibet.
Når  

 fritidsfartøjet herefter er registreret, har efterfølgende ejere pligt til at  

 opretholde registreringen, herunder til at anmelde ejerskifte, hvilke er  

 forbundet med omkostninger, bl.a. registreringsafgift.
Dette kræves, uanset  

 den pågældende ikke har behov for registreringen.
 Formålet med ændringsforslaget til lov om skibsregistrering er at gøre det  

 muligt at udslette et registreret fritidsfartøj af Skibsregistret, når der  

 ikke længere er hæftelser på skibet. Ændringsforslaget fjerner en  

 bureaukratisk regel og giver borgeren en valgmulighed.
Som en særlig service over for Skibsregistrets eksterne brugere vil der  

 med virkning fra 1. januar 1997 blive etableret on-line adgang til registrets  

 EDB-system.
For at sikre mulighed for at opkræve et gebyr af brugerne,  

 indsættes en hjemmel i loven.
 Endelig indeholder lovforslaget enkelte administrative ajourføringer, som  

 er en nødvendig følge af den gennemførte administrative forenkling i  

 Skibsregistret.
 Med disse bemærkninger og idet jeg i øvrigt henviser til bemærkningerne  

 til lovforslaget, skal jeg hermed anbefale forslaget til en hurtig og  

 velvillig behandling i det høje Ting.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om skibsregistrering, jf. lovbekendtgørelse nr. 742 af 10. september  

 1993, som ændret ved § 2 i lov nr. 901 af 29. november 1995, § 8 i lov nr.  

 1082 af 20. december 1995, § 2 i lov nr. 382 af 22. maj 1996, § 13 i lov nr.  

 385 af 22. maj 1996 og § 17 i lov nr. 386 af 22. maj 1996 og § 2 i lov nr.  

 464 af 12. juni 1996 foretages følgende ændringer:
 1. I § 4, stk. 1, udgår: »eller et toldkammer«  

 og: »fra en af de nævnte myndigheder«.
 § 4. Skibe, som er under bygning her i riget, kan på begæring  

 optages i en særlig afdeling af skibsregistret (skibsbygningsregistret), hvis  

 skibets bygning ifølge erklæring fra Søfartsstyrelsen eller et toldkammer er  

 så vidt fremskreden, at skibet på betryggende måde kan identificeres, og hvis  

 dets tonnage ifølge erklæring fra en af de nævnte myndigheder skønnes at  

 ville blive mindst 20 tons brutto.
Stk. 2. Begæres bygherren registreret som ejer, skal anmeldelsen  

 være ledsaget af værftets skriftlige samtykke hertil.
Til registrering af  

 værftet som ejer kræves bygherrens skriftlige samtykke.
 2. Efter § 7 indsættes:
»§ 7 a.
Skibsregistret kan fastsætte regler om gebyrer for  

 brugen af registrets edb-system.
Skibsregistret kan fastsætte gebyr for  

 rykkerskrivelser m.v. ved for sen betaling.« 3. § 8, 3. pkt., ophæves.
§ 8. Registreringen sker ved indførelse i et for hele landet  

 fælles skibsregister.
Skibsregistrator skal opfylde betingelserne for at være  

 dommer ved underret.
Anmeldelse kan ske direkte til Skibsregistret eller  

 gennem de toldkamre, der godkendes som distriktskontorer, jf. § 56, stk. 2.
 4. I § 9, 1. pkt., udgår: »eller modtages fra et  

 distriktskontor uden for København«.
 § 9. Begæringen om registrering indføres samme dag, som den  

 anmeldes til Skibsregistret eller modtages fra et distriktskontor uden for  

 København, i en dagbog med en kort angivelse af, hvad anmeldelsen vedrører.  

 Efter indførelsen i dagbogen forsynes anmeldelsen med påtegning om, hvornår  

 indførelsen har fundet sted.
 5. § 11, 2. pkt., affattes således:
»På skibsbladet anføres skibets kendingsbogstaver, anvendelse og mål  

 samt en kortfattet gengivelse af de i §§ 5-7 nævnte oplysninger.« § 11. I skibsregistret har hvert skib sit blad, skibsbladet.
På  

 skibsbladet anføres skibets type, kendingsbogstaver, mål og drivkraft samt en  

 kortfattet gengivelse af de i §§ 5-7 nævnte oplysninger.
 6. § 18, stk. 1, 2. pkt., affattes således:
»Beviset skal indeholde angivelse af skibets kendingsbogstaver, navn,  

 hjemsted, anvendelse, brutto- og nettotonnage samt ejer.« § 18. Når et skib er målt og endeligt indført i Skibsregistret,  

 udstedes et nationalitetsbevis.
Beviset skal indeholde angivelse af skibets  

 kendingsmål, brutto- og nettotonnage samt angive dets type, navn, hjemsted,  

 kendingsbogstaver, drivkraft, ejer og fører.
Udlevering kan ikke ske, før  

 skibets kendingsbogstaver er indhugget og navn og hjemsted angivet på skibet.
 Stk. 2. Nationalitetsbeviset i forbindelse med indhugningen  

 afgiver bevis for skibets identitet.
 7. I § 21, stk. 1, udgår: », når et skib er anmeldt  

 til registrering,» og: »gældende for en enkelt rejse ad  

 gangen«.
 § 21. Skibsregistret kan i særlige tilfælde, når et skib er  

 anmeldt til registrering, udstede et midlertidigt nationalitetsbevis gældende  

 for en enkelt rejse ad gangen.
 8. § 21, stk. 2 og 3, ophæves.
 Stk. 2. For registrerede skibe kan Skibsregistret endvidere  

 udstede midlertidige nationalitetsbeviser for en enkelt rejse ad gangen eller  

 for indenrigsfart i et nærmere fastsat, kortere tidsrum.
 Stk. 3. Skibsregistret kan bemyndige toldkamrene til at udstede  

 midlertidige nationalitetsbeviser for prøveture og for registrerede skibe for  

 enkelte rejser i indenrigsfart.
 9. I § 23, stk. 2, udgår: »eller til et  

 distriktskontor«.
§ 23. Enhver ændring i de oplysninger, som er meddelt til  

 Skibsregistret i medfør af §§ 4-6, skal anmeldes inden 30 dage efter, at  

 ændringen er indtrådt.
Skibsregistret kan forlænge denne frist.
 Stk. 2. Anmeldelse skal ske til Skibsregistret eller til et  

 distriktskontor.
Stk. 3. Anmeldelsespligten påhviler ejeren.
Ved ændringer i  

 adkomstforholdene påhviler pligten både overdrageren og erhververen.
 Stk. 4. Den, der ved betinget adkomst erhverver ret til skibet,  

 anses i forhold til det offentlige som ejer.
Stk. 5. Overtagelse til privat skifte anses som en ændring i  

 adkomstforholdene.
Det samme gælder ved hensidden i uskiftet bo, for så vidt  

 angår skibe, som den afdøde ægtefælle var registreret ejer af.
 Stk. 6. Påbegyndelse af konkursbehandling og offentligt skifte  

 anses ikke som en ændring i adkomstforholdene, men det påhviler skifteretten  

 (executor testamenti) uopholdeligt at sende meddelelse herom til  

 Skibsregistret.
 10. § 24, stk. 2, ophæves.
 § 24. Nyt navn og hjemsted må ikke angives på skibet, forinden  

 ændringen er registreret og berigtigelse er sket i nationalitetsbeviset.
 Stk. 2. Ved navneændringer sender Skibsregistret meddelelse herom  

 til indehavere af panterettigheder.
 11. Efter § 26 indsættes:
»§ 26 a.
Et lystfartøj kan slettes af Skibsregistret på  

 ejerens begæring, såfremt der ikke er registreret pant, brugsrettigheder  

 eller andre rettigheder på skibet på det tidspunkt, hvor udslettelsen  

 anmeldes.
 Stk. 2. Det er en betingelse for udslettelsen, at ejeren har  

 indsendt skibets nationalitetsbevis og dokumentation for, at  

 kendingsbogstaverne er udhugget på skibet.
Stk. 3. Skibsregistrator kan i særlige tilfælde dispensere fra  

 reglen i stk. 2.« 12. § 39 ophæves.
§ 39. Udslettelse i medfør af § 38 sker ved, at indførelsen i  

 registret overstreges, dog således at det oprindelige indhold stadig er  

 læseligt.
Genparterne af de registrerede dokumenter udtages af skibsmappen.
 13. I § 40, stk. 1, udgår: »hvad enten denne  

 anmeldelse sker direkte eller gennem et distriktskontor uden for  

 København«.
 § 40. Hvor intet andet er bestemt, regnes registreringens  

 retsvirkninger fra den dag, da dokumentet er anmeldt til Skibsregistret, hvad  

 enten denne anmeldelse sker direkte eller gennem et distriktskontor uden for  

 København.
Stk. 2. Dokumenter, der anmeldes samme dag, betragtes ved  

 registreringen som anmeldt samtidigt.
Medfører dette uklarhed i  

 adkomstforholdet, registreres dokumenterne, men udslettes påny, såfremt  

 anmelderen ikke inden en af Skibsregistret fastsat frist har tilvejebragt  

 klarhed i adkomstforholdet.
 Stk. 3. Rettigheder, der overføres fra udenlandsk register i  

 medfør af reglen i § 7, stk. 3, bevarer den retsstilling, som de havde før  

 overførslen.
 14. § 42 affattes således:
»Skibsregistret udsteder på begæring udskrift af skibsbladet.  

 Udskriften omfatter anmeldte rettigheder, som ikke er udslettede.« § 42. Skibsregistret udsteder på begæring bekræftet genpart af  

 skibsbladet.
Denne genpart omfatter kun de ved udstedelsen anmeldte  

 rettigheder, som ikke er udslettet.
 15. § 43 a ophæves.
§ 43 a.
Skibsregistrator træffer efter aftale med Direktoratet for  

 toldvæsenet bestemmelse om, hvornår de enkelte fartøjsfortegnelser flyttes  

 fra distriktstoldkamrene til Skibsregistret.
 16. § 46, stk. 1, 3. pkt., ophæves.
§ 46. De før optagelsen i skibsregistret stiftede rettigheder  

 bevarer deres gyldighed over for tredjemand, såfremt de herom gældende regler  

 er iagttaget.
Sådanne rettigheder kan optages i skibsregistret, såfremt de  

 stadig må antages at have betydning.
Ved Skibsregistrets foranstaltning søges  

 de vedrørende skibet forinden denne lovs ikrafttræden tinglyste rettigheder  

 overført til skibsregistret.
 Stk. 2. Hvis skibet ikke registreres som nybygget, skal der ved  

 registreringen gives anmærkning om, at der muligt, før optagelsen i  

 skibsregistret, kan være stiftet rettigheder, som ikke er registreret.
 17. § 56, stk. 2, affattes således:
»Erhvervsministeren træffer bestemmelse om inddeling af landet i  

 havnekendingsnummerdistrikter.« § 56. Industriministeriet fastsætter nærmere regler om lovens  

 gennemførelse, herunder regler om registrenes indretning og førelse, om  

 udfærdigelse af nationalitetsbeviser og om mærkning af skibe.
 Stk. 2. Industriministeriet træffer efter forhandling med  

 Finansministeriet bestemmelse om inddelingen i distrikter og godkendelse af  

 toldkamre som distriktskontorer samt toldvæsenets medvirken i øvrigt ved  

 registreringsforretningernes gennemførelse.
 Stk. 3. Grønland udgør et særligt distrikt, sideordnet med de  

 øvrige distrikter.
 18. I § 57 indsættes efter stk. 2 som nyt stykke:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« Stk. 3 og 4, bliver herefter til stk. 4 og 5.
 § 57. Overtrædelser af denne lovs afsnit I A og II eller de i  

 medfør af loven udstedte forskrifter straffes med bøde, såfremt de ikke i  

 medfør af anden bestemmelse kan straffes med strengere straf.
 Stk. 2. Hvis nogen modvilligt undlader at opfylde de ham  

 påhvilende pligter til registreringens gennemførelse, kan der under  

 politisagen fastsættes en fortløbende bøde, der tilfalder statskassen, som  

 tvangsmiddel til gennemtvingelse af pligten.
 Stk. 3. Retten til at have eller få udfærdiget nationalitetsbevis  

 eller de i § 19 omhandlede påtegninger på nationalitetsbeviset kan inddrages  

 for et af retten fastsat tidsrum efter de i borgerlig straffelov §§ 78 og 79,  

 som ændret ved lov nr. 286 af 18. juni 1951, fastsatte regler (for Grønlands  

 vedkommende § 110 i kriminallov nr. 55 af 5. marts 1954).
 Stk. 4. Hvis et skib sejler under dansk flag uden at være  

 berettiget hertil, kan den eller de skyldige personer straffes efter reglerne  

 i stk. 1.
