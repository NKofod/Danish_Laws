 1. Finansministeriet og Maskinmestrenes Forening har  

 indgået vedlagte overenskomst af 23. jan. 1990, der træder i stedet for  

 overenskomst af 10. juni 1987.
 Ændringer i forhold til de hidtidige bestemmelser er markeret med streger  

 i margenen.
Almindelige bemærkninger 2. Der henvises til Finansministeriets cirkulære af  

 22. maj 1989 om ministeriepuljer (LP.nr. 40/89) med tilhørende vejledning.
Bemærkninger til de enkelte bestemmelser Til §§ 2 og 3. Løn og Lønanciennitet 3. Vedrørende reduktion af det ikke-pensionsgivende  

 tillæg, i tilfælde hvor der ikke er etableret pensionsordning, henvises til  

 pkt. 6. i bemærkningerne til § 6.
 4. Der henvises generelt vedrørende lønninger til  

 Finansministeriets lønoversigter.
Til § 6. Pension 5. Den ansatte kan ikke få udbetalt den fulde løn mod  

 til gengæld at give afkald på pensionsordningen.
 6. Hvis der ikke er etableret en pensionsordning,  

 reduceres det ikke-pensionsgivende tillæg i henhold til § 2, stk. 2, med  

 904,80 kr. årligt.
Til § 9. Kvalifikationstillæg 7. Der er indgået aftale om en vis decentralisering af  

 kompetencen til at indgå aftale om ydelse/forhøjelse af § 9-tillæg.  

 Ministerier hvortil retten overdrages, kan herefter indgå aftale om  

 ydelse/forhøjelse af tillæg i overensstemmelse med den af Finansministeriet  

 udarbejdede vejledning.
 8. I forbindelse med omlægningen af puljesystemet er  

 kravene til, hvornår der foreligger en væsentlig stillingsændring, der kan  

 give sig udslag i tillæg uden for pulje, blevet skærpet.
 Lønændringer, der begrundes med »væsentlig stillingsændring«,  

 kan fremover alene ydes uden for pulje ved egentlig forfremmelse - typisk  

 efter stillingsopslag.
 Dersom en stilling ændres i et omfang, der må sidestilles med ansættelse i  

 en ny stilling, kan der dog ligeledes ydes tillæg uden for pulje.
Til § 11. Arbejdstid 9. Ved »egentlige« kvalifikationstillæg  

 forstås tillæg, der ikke ydes for merarbejde, rådighedstjeneste eller  

 lignende.
Til § 12. Overarbejde 10. Der ydes ikke natpenge for overtimer, for hvilke  

 der ydes et tillæg til lønnen på 100 pct.
 11. Der kan i særlige tilfælde efter forelæggelse for  

 Finansministeriet for hver enkelt maskinmesters vedkommende ydes  

 overarbejdsbetaling til maskinmestre, der oppebærer tillæg i henhold til § 9,  

 forudsat at dette tillæg ikke er begrundet i ledende stilling.
 12. Til maskinmestre i ledende stilling kan der som  

 hidtil ydes vederlag en gang for alle, forudsat at de sædvanlige betingelser  

 herfor i øvrigt er til stede.
 13. For så vidt angår pauser, der medregnes i  

 arbejdstiden, præciseres:
at den ansatte ikke kan forlade arbejdsstedet i sådanne pauser, at den ansatte i pausen er til rådighed for arbejdsgiveren, samt at der ikke sker ændring i gældende regler om pausernes omfang.
Til § 14. Graviditet, barsel og adoption 14. Aftalen mellem Finansministeriet og  

 Centralorganisationernes Fællesudvalg om fravær fra arbejdet på grund af  

 graviditet, barsel og adoption er optrykt i cirkulære af 7. september 1989  

 (LP.nr. 064/89).
Til § 15. Tjenestefrihed 15. Bekendtgørelse nr. 851 af 28. november 1986  

 indeholder regler om tjenestefrihed til tjenestemænd, der udsendes til visse  

 udviklingssamarbejder og visse internationale organisationer eller ansættes i  

 Grønlands hjemmestyre samt til tjenestemænd, for hvis ægtefælle eller samlever dette sker.
 Til § 17. Afskedigelse/opsigelsesvarsel   , m.v.
16. I forbindelse med afskedigelse følges reglerne i  

 hovedaftalen mellem Finansministeriet og Statsansattes Kartel,  

 Overenskomstsektionen.
Afskedigelsesreglerne med tilhørende bemærkninger  

 findes i aftalens § 8, jf. i øvrigt aftalens Bilag 2. Aftalen er optrykt i  

 Finansministeriets cirkulære af 20. juni 1988 (LP.nr. 066/88).
 17. Cirkulæret har virkning fra 1. april 1989.  

 Samtidig ophæves cirkulære af 25. september 1987 (LP.nr. 126/87) om  

 overenskomst for Maskinmestres ansættelse i statens tjeneste.
 Eventuelle tvivlsspørgsmål vedrørende overenskomsten forudsættes forelagt  

 for Finansministeriet.
Finansministeriet, Administrations- og Personaledepartementet, Den 21. feb. 1990 P.M.V.
 E.B.
Oluf Emborg OVERENSKOMST FOR MASKINMESTRE I LAND I STATENS TJENESTE Overenskomstens område § 1.  Overenskomsten omfatter maskinmestre, der  

 ansættes i Statens tjeneste.
Stk. 2.  Overenskomsten omfatter ikke 1. tjenestemænd 2. pensionerede tjenestemænd fra a. staten, folkeskolen, folkekirken, b. kommuner, c. statsfinansierede virksomheder, d. koncessionerede virksomheder, 3. andre pensionerede, der får understøttelse eller  

 egenpension fra en pensionsordning, som det offentlige har ydet tilskud til,  

 og 4. personer, der er fyldt 70 år.
Løn § 2.  Den normale pensionsgivende grundløn udgør i  

 forhold pågældendes anciennitet følgende årlige beløb:
 Stk. 2.  Der ydes ud over grundlønnen et  

 ikke-pensionsgivende tillæg med følgende årlige beløb:
 Stk. 3.  Indplacering i skalaen sker på grundlag af  

 maskinmestrenes anciennitet på indplaceringstidspunktet, og nyt alderstillæg  

 opnås herefter fra det tidspunkt, hvor den i skalaen foreskrevne højere  

 anciennitet opnås.
 Stk. 4.  Lønnen efter § 2, stk. 1 og 2 og § 9 reduceres  

 for maskinmestre med nedsat arbejdstid i forhold til den nedsatte arbejdstid.
Lønanciennitet § 3.  Ancienniteten regnes normalt efter det antal år,  

 den pågældende efter bestået maskinmestereksamen har været beskæftiget som  

 maskinmester i eller uden for statens tjeneste - herunder eventuel tvungen  

 militærtjeneste, og således at ancienniteten afrundes opad til et helt antal  

 måneder.
Af tjeneste som maskinmester til søs medregnes dog kun tiden efter  

 opnåelse af certifikat.
 Stk. 2.  Hvis forholdene taler derfor, kan der mellem  

 Finansministeriet og foreningen træffes aftale om fastsættelse af anciennitet  

 efter andre regler.
§ 4.  Ved ansættelse på deltid med mindre end 15 timer  

 pr. uge optjenes anciennitet i forhold til den nedsatte arbejdstid.
Ved  

 ansættelse på deltid med mindst 15 arbejdstimer pr. uge optjenes fuld  

 anciennitet.
 Stk. 2.  Deltidsbeskæftigelse forud for 1. april 1987  

 medregnes i ancienniteten efter de hidtil gældende regler, det vil sige, at  

 ansættelse på deltid med mindst 20 arbejdstimer pr. uge medregnes fuldt ud,  

 ansættelse med 15 til 19 arbejdstimer pr. uge forholdsmæssigt og ansættelse  

 med mindre end 15 arbejdstimer pr. uge, som aftalt mellem overenskomstens  

 parter forud for ansættelsen.
Procentregulering § 5.  Den samlede faste løn i henhold til denne  

 overenskomst mv. forhøjes pr. 1. april 1989 med 17,2091 pct. og pr. 1. april  

 1990 med 18,0695 pct.
 Stk. 2.  Pr. 1. april 1990 foretages desuden eventuel  

 ekstraordinær lønregulering af den aktuelle løn i overensstemmelse med de for  

 tjenestemænd gældende regler.
Pension § 6.  Som bidrag til maskinmestres pensionering  

 betaler styrelsen indtil udgangen af den måned, hvori den pågældende fylder  

 70 år, 10 pct. af grundlønnen og procentregulering heraf.
Endvidere  

 tilbageholder styrelsen indtil samme tidspunkt i den ansattes løn et beløb på  

 5 pct. af den samme løn.
Pensionsbidragene indbetales af styrelsen til en under Forsikringsrådets  

 tilsyn stående pensionskasse eller forsikringsmæssig pensionsordning, som  

 giver adgang til, at udtrædelsesgodtgørelsen kan overføres til en offentlig  

 eller en under tilsyn stående pensionsordning.
Foreningen anviser, hvilken  

 pensionskasse - eller hvilket selskab - bidragene skal indbetales til.
Stk. 2.  Kan en maskinmester, der ansættes efter denne  

 overenskomst, ikke opnå en under hensyn til sin alder tilfredsstillende  

 pensionsordning, kan der træffes aftale om tilbageholdelse af et  

 ekstraordinært pensionsbidrag over en nærmere fastsat periode.
Dette  

 ekstraordinære bidrag indbetales i overensstemmelse med reglerne i stk. 1.
 Stk. 3.  Der tilkommer ud over nævnte pensionsbidrag  

 ikke den ansatte nogen ret til pension eller understøttelse fra staten på  

 grundlag af ansættelsen.
Lønberegning og lønfradrag § 7.  Maskinmestre er omfattet af de for tjenestemænd  

 fastsatte regler om lønfradrag/-beregning, jf. for tiden cirkulære af 24. maj  

 1985 om lønfradrag/-beregning for tjenestemænd.
Udbetaling af løn og indbetaling af pensionsbidrag § 8.  Lønnen udbetales månedsvis bagud.
Samtidig med  

 udbetaling af lønnen indbetaler vedkommende styrelse såvel sit som den  

 ansattes pensionsbidrag til den anviste pensionskasse.
Kvalifikationstillæg § 9.  Sker ansættelse i en stilling, der i  

 arbejdsmæssig, administrativ, kvalifikationsmæssig eller anden henseende  

 indtager en sådan særstilling, at den ikke omfattes af de almindelige  

 forudsætninger for overenskomstens lønninger m.v., træffes der mellem  

 Finansministeriet og foreningen speciel aftale om tillæg til lønnen og  

 eventuelle andre vilkår.
 Stk. 2.  Der kan i overenskomstperioden ikke ydes nye  

 tillæg eller ske forhøjelse af bestående tillæg i henhold til stk. 1. Dog vil  

 der fortsat kunne indgås aftaler om ydelse af nye tillæg i tilfælde af  

 nyansættelser og om ydelse af nye tillæg eller forhøjelse af bestående tillæg  

 i tilfælde af, at der sker væsentlige ændringer i en maskinmesters stilling.  

 Anmodning om ydelse af tillæg i forbindelse med nyansættelse skal være  

 indgivet til Finansministeriet senest 1/2 år efter ansættelsen.
Natpenge § 10.  Der ydes de ansatte natpenge efter de for  

 tjenestemænd gældende regler.
 Arbejdstid m.v.
 § 11.  Lønnen i § 2 forudsætter fuldtidsbeskæftigelse  

 svarende til normalt 38 timer (fra 1. september 1990: 37 timer) ugentlig.
Stk. 2.  Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie.
Overarbejde § 12.  Overarbejde bør så vidt muligt undgås.
For  

 beordret og kontrollabelt overarbejde ydes en timebetaling på 1/1976 (fra 1.  

 september 1990: 1/1924) af den pågældendes sædvanlige årsløn inkl. eventuelt  

 egentligt kvalifikationstillæg med tillæg af 50 pct. for 1. til 3. overtime  

 og 100 pct. for 4. og følgende overtimer.
 Stk. 2.  Overarbejde skal dog så vidt muligt godtgøres  

 med fritid af samme varighed som det præsterede overarbejde med tillæg i  

 fritid svarende til 1/2.
 Stk. 3.  Undtaget fra bestemmelserne i stk. 1 og 2 er  

 maskinmestre, som oppebærer tillæg i henhold til § 9, stk. 1.
Ferie § 13.  Maskinmestre er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1. den ansattes egetbidrag til ATP og 2. den ansattes bidrag til AUD.
Stk. 4.  I det beløb, der er beregnet efter stk. 3,  

 fradrages 1. den ansattes eget pensionsbidrag og 2. udbetalt særlig feriegodtgørelse.
 Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
Graviditet, barsel og adoption § 14.  Aftale af 5. september 1989 mellem  

 Finansministeriet og centralorganisationerne under Centralorganisationernes  

 Fællesudvalg om fravær fra arbejdet på grund af graviditet, barsel og  

 adoption finder anvendelse for maskinmestre.
 Tjenestefrihed m.v.
 § 15.  Der tilkommer de ansatte fridage efter de for  

 tjenestemænd gældende regler.
 Stk. 2.  Tjenestefrihed uden løn kan gives, når det ikke  

 strider mod styrelsens interesse.
Stk. 3.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 Stk. 4.  Maskinmestre har ret til tjenestefrihed uden  

 løn til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
§ 16.  Styrelsen kan give den ansatte hel eller delvis  

 tjenestefrihed uden lønafkortning til pasning af et sygt barn, når 1. det er barnets første sygedag, 2. hensynet til barnets forhold gør dette nødvendigt, 3. forholdene på tjenestestedet tillader det, 4. barnet er under 18 år, og 5. barnet er hjemmeværende.
 Stk. 2.  Sygelisten suppleres med oplysning om fravær på  

 grund af barns første sygedag.
 Stk. 3.  Den ansatte oppebærer under tjenestefriheden  

 indtægt svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
 Afskedigelse/opsigelsesvarsel, m.v.
 § 17.  Maskinmestre er omfattet af  

 afskedigelsesreglerne i hovedaftalen mellem Finansministeriet og  

 Statsansattes Kartel, Overenskomstsektionen.
 Stk. 2.  Medarbejdere afskediges med udgangen af den  

 måned, hvori de fylder 70 år.
 Stk. 3.  De i funktionærloven omhandlede regler om  

 opsigelse, løn under fravær på grund af sygdom og afskedigelse som følge af  

 sygdom, aftjening af værnepligt samt efterløn finder anvendelse for  

 maskinmestre.
Befordringsgodtgørelse og time- og dagpenge § 18.  Maskinmestre har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler og satser.
Flyttegodtgørelse § 19.  Såfremt en ansat forflyttes til et andet  

 tjenestested og i denne anledning nødsages til at foretage flytning af  

 husstand og bohave, ydes godtgørelse efter de regler, der gælder for  

 tjenestemænd i staten, folkeskolen og folkekirken, idet det supplerende  

 godtgørelsesbeløb udgør 2.140,00 kr. i grundbeløb pr. 1. oktober 1975, der  

 reguleres og eventuelt forhøjes eller nedsættes som for tjenestemænd, jf.  

 Finansministeriets cirkulære nr. 031/87 af 12. maj 1987.
Diskretionspligt § 20.  Den ansatte skal iagttage tavshed med hensyn  

 til de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham foreskrevet  

 af hans foresatte.
 Tavshedspligten ophører ikke med udtrædelse af statens tjeneste.
Funktionærbolig § 21.  Såfremt der til en stilling er knyttet  

 funktionærbolig, og det af tjenstlige grunde er nødvendigt, at denne bebos af  

 den ansatte, er den pågældende pligtig til at indflytte i boligen, idet  

 lejevilkårene fastsættes efter de for tjenestemænds tjenesteboliger fastsatte  

 regler.
Hovedaftale § 22.  Den mellem Finansministeriet og Statsansattes  

 Kartel pr. 20. juni 1988 indgåede hovedaftale finder anvendelse på denne  

 overenskomst.
Ikrafttræden og opsigelse af overenskomsten § 23.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts - dog tidligst 31. marts 1991.
København, den 23. jan. 1990 Maskinmestrenes Forening  

 Finansministeriet Leif Dolleris P.M.V.
 E.B.
