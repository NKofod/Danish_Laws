 Et selskab klagede over, at en ansøgning om omlægning af regnskabsår  

 så det fulgte kalenderåret ikke var blevet imødekommet.
Ligningsmyndigheden havde afslået ansøgningen under henvisning til, at  

 den ikke var indgivet inden eller senest samtidig med rettidig indgivelse af  

 selvangivelse for det år, der ønskedes omlagt.
Ligningsrådet imødekom efter  

 en samlet vurdering ansøgningen.
Et selskab klagede til Ligningsrådet over, at en ansøgning om omlægning af  

 regnskabsåret 1994/95 ikke var imødekommet.
Anmodningen skete på baggrund af,  

 at ligningsmyndigheden havde nægtet omlægning under henvisning til, at  

 ansøgningen ikke var indgivet inden eller senest samtidig med rettidig  

 indgivelse af selvangivelse for det år, der ønskedes omlagt.
 Selskabet var en handelsvirksomhed, der hidtil havde anvendt regnskabsåret  

 1/5 - 30/4. Omlægningen ønskedes genemført med perioden 1/5 1994 - 31/12 1995  

 som omlægningsperiode.
Selskabet var et helejet datterselskab af et svensk selskab.
Det svenske  

 selskab var i 1994 blevet overtaget af en belgisk koncern.
Koncernen anvendte  

 kalenderåret som regnskabsår, og det var i den forbindelse gjort gældende, at  

 koncernmæssige og administrative forhold taler for omlægning.
 Det fremgik, at der rettidigt, dvs. inden 31. oktober 1995, var indgivet  

 sædvanlig selvangivelse for perioden 1/5 1994 - 30/4 1995. Selvangivelser  

 viste et overskud før skat på 228.252 kr. og en beregnet skat på 86.974 kr.
Ansøgningen om omlægning af regnskabsåret var indgivet den 8. januar 1996,  

 og der var fremlagt en indkomst- og skatteopgørelse for den ansøgte  

 omlægningsperiode.
Opgørelsen viste et overskud før skat på 11.542 kr og en  

 beregnet skat på 15.097 kr.
 Selskabets revisor henviste bl.a. til, at der ikke fra  

 skattemyndighedernes side var fastsat nogen tidsfrist for indsendelse af en  

 ansøgning om regnskabsomlægning.
 Ligningsmyndigheden og told- og skatteregionen indstillede fastholdelse af  

 ligningsmyndighedens afgørelse.
 Ligningsrådet imødekom efter en samlet vurdering ansøgningen.
