 Denne tvist vedrører således alene forholdet mellem klager og  

 de adciterede parter.
 Klager gør gældende, at voldgiftsretten er kompetent til at  

 træffe afgørelse i sagen, samt at klagers krav ikke er  

 bortfaldet som følge af manglende rettidig reklamation eller  

 forældelse.
Voldgiftsretten udtaler, for så vidt angår adc. 1, at den  

 5-årige forældelsesfrist i ABR 89 pkt. 6.2.3.1. løber fra  

 afslutningen af rådgivningsopgaven, eller ved rådgivning i  

 forbindelse med udførelse af byggeri eller anlæg, fra  

 afleveringen af det byggeri eller anlæg fejlen vedrører.
Den  

 omstændighed at adc. 1 hævede totalrådgivningsaftalen  

 medfører ikke, at forældelsesfristen løber fra dette  

 tidspunkt.
Da forældelsesfristen således først  

 løber fra afleveringen, er klagers krav ikke forældet.
Vedrørende adc. 1´s påstand om manglende rettidig reklamation  

 jf.
ABR 89 pkt. 6.2.3.2, udtales det, at klager skulle reklamere, så  

 snart han var eller burde være blevet opmærksom på  

 rådgiverens ansvar.
Dette kriterium indeholder betydelig elasticitet og  

 fristen kan ikke antages at være kort.
Klager har således  

 reklameret rettidigt og får derfor medhold i sin påstand over for  

 adc. 1.
For så vidt angår adc. 2 finder voldgiftsretten det godtgjort,  

 at der mellem klager og adc. 2 er indgået aftale omfattende AB 72  

 herunder bestemmelsen om voldgift jf.
AB 72 § 31 jf. nu AB 92 § 47.
 Adc. 2´s påstand om voldgiftsrettens manglende kompetence i sagen  

 tages derfor ikke til følge.
Adc. 2 mener tillige, at klager ikke har reklameret inden rimelig tid jf.  

 AB 72 § 22, stk. 2 jf. nu AB 92 § 32, stk. 2. I den forbindelse udtales det,  

 at eftersom adc. 2 blev skønsindstævnet 2 måneder efter at  

 manglerne blev opdaget og denne blev skriftligt informeret herom, har klager  

 reklameret rettidigt.
Klagers påstand over for adc. 2 tages derfor til  

 følge.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører forældelse og manglende rettidig  

 reklamation i medfør af AB 92 samt ABR 89.
Mellem bygherre og klageren, nu under konkurs, som  

 totalentreprenør blev der den 31. januar 1991 indgået en  

 totalentreprisekontrakt om opførelse af et idrætsanlæg med  

 tilhørende bygninger til kontorformål m.v.
Arbejdet, der  

 allerede var påbegyndt den 15. november 1990, blev efter klagers  

 betalingsstandsning den 23 . maj 1992 færdiggjort af andre og taget i  

 brug den 2. september 1992.
 Ved klageskrift modtaget i Voldgiftsnævnet for  

 bygge- og anlægsvirksomhed den 21. juni 1993 har klageren  

 påstået bygherren tilpligtet at betale nærmere opgjorte  

 krav beskrevet som betaling for ekstraarbejder, tilgodehavender for  

 udført arbejde og erstatning for uberettiget annullation af  

 totalentreprisekontrakten.
 Bygherren har i et svarskrift modtaget den 3. januar 1994  

 påstået frifindelse og taget forbehold om i et senere  

 processkrift at "præsentere sine modkrav". Dette var, navnlig  

 af tidsmæssige årsager, ikke muligt på daværende  

 tidspunkt, bl.a. fordi "den verserende skønssag vedrørende  

 græstæppet endnu ikke er afsluttet".
 Skønserklæring af 1. juni 1994  

 vedrørende græstæppet blev modtaget i nævnet den 7.  

 s.m. og fulgt op med en tillægserklæring af 20. juni 1996. I et  

 påstandsdokument af 14. maj 1997 gjorde bygherren herefter   med  

 henvisning til fejl og mangler ved græstæppet   et modkrav, stort  

 5. mio. kr., gældende over for klagerens krav.
 Foranlediget heraf har klageren ved adcitationsklageskrift  

 af 27. august 1997, modtaget i nævnet den 29. s.m., adciteret  

 henholdsvis adciterede 1, det projekterende ingeniørfirma også  

 vedrørende græstæppet og adciterede 2, som  

 udførende underentreprenør med påstand om, at de  

 adciterede in solidum tilpligtes at friholde klageren ethvert beløb  

 inklusive renter og omkostninger, som klager måtte blive tilpligtet at  

 betale bygherren for påståede fejl og mangler ved det oprindelige  

 baneanlæg ved idrætsanlægget.
Adciterede 1 har påstået frifindelse og til  

 støtte herfor foreløbigt anført, dels at et eventuelt  

 krav er forældet efter ABR 89 pkt. 6.2.3.1, dels at et eventuelt krav  

 er bortfaldet som følge af manglende rettidig reklamation, jf.
ABR 89  

 pkt. 6.2.3.2.
Adciterede 2 har principalt påstået afvisning  

 med henvisning til, at AB 72 ikke er aftalt gældende for den  

 pågældende underentreprise med den følge, at der ikke  

 foreligger aftale om voldgiftsbehandling af krav vedrørende  

 entreprisen.
Subsidiært har adciterede 2 påstået  

 frifindelse og til støtte herfor foreløbigt anført, at  

 et eventuelt krav er bortfaldet som følge af manglende rettidig  

 reklamation.
 Et af begge de adciterede fremsat anbringende om  

 forældelse i medfør af forældelsesloven af 1908 er  

 frafaldet.
De adciterede har begge begæret disse påstande  

 forhandlet og afgjort særskilt forud for hovedsagen mellem klageren og  

 bygherren, hvilket klageren har erklæret sig enig i.
De  

 pågældende har tiltrådt, at afgørelsen træffes  

 af voldgiftsrettens formand, fhv. højesteretsdommer Palle Kiil, uden  

 deltagelse af voldgiftsrettens øvrige medlemmer, civilingeniør  

 Per Milner og direktør, civilingeniør Z.
F.
Styczen.
Ved  

 afslutningen af den mundtlige forhandling den 1. februar 1999 har parterne  

 på retsformandens spørgsmål endvidere tiltrådt, at  

 afgørelsen træffes ved en skriftlig tilkendegivelse indeholdende  

 begrundelsen for resultatet, men uden fuldstændig gengivelse af det  

 fremlagte materiale og de afgivne forklaringer samt parternes procedure.
Da  

 en tilkendegivelse vil have samme resultat og begrundelse som en kendelse,  

 har retsformanden imidlertid efterfølgende valgt at træffe  

 afgørelsen i form af en kendelse.
 2. Under den mundtlige forhandling har klageren  

 herefter nedlagt følgende påstande:
 Adciterede 1 har påstået frifindelse.
 Adciterede 2 har principalt påstået afvisning,  

 subsidiært frifindelse.
 Aftalen mellem klageren og adciterede 1 om teknisk  

 rådgivning og bistand blev indgået den 11-12 juli 1990. Af  

 aftalen, hvori der henvises til ABR 89, fremgår, at opgaven overordnet  

 omfattede "totalrådgivning og   bistand vedrørende alle  

 arkitekt, -landskabsarkitekt- og ingeniørarbejder for byggeriet  

 .". I aftalen er udtrykkeligt opregnet en række arbejder, som ikke  

 var omfattet, herunder byggepladsledelse, fagtilsyn og   med visse  

 undtagelser   projektopfølgning.
Efter klagerens betalingsstandsning den 23. maj 1992  

 ophævede adciterede 1 ved skrivelse af 4. juni 1992 aftalen på  

 grund af manglende betaling af restancer.
Af adciterede 1´s forklaring  

 fremgår, at adciterede 1 efterfølgende indgik aftale med firma  

 X, hvorved brugsretten til projektet overgik til dette selskab som  

 repræsenterede bygherren.
Som skønsindstævnet i november 1992 deltog  

 adciterede 1 i udformningen af skønstemaer og i synsforretning den 4.  

 december 1992. Skønserklæringen af 1. juni 1994 besvarede et  

 spørgsmål, om eventuelle mangler ved græstæppet  

 kunne henføres til utilstrækkeligt eller mangelfuldt projekt,  

 således: "Skønsmanden har, ved gennemgangen af  

 projektmaterialet, fundet punkter, hvor beskrivelsen kan opfattes som  

 værende utilstrækkelig, mangelfuld eller hvor der gives  

 anvisninger, der er klart urigtige, men det er ikke skønsmandens  

 opfattelse, at disse har haft indflydelse på, at det færdige  

 resultat ikke har været tilfredsstillende." Efterfølgende blev der i perioden 16. december 1994  

   23. november 1995 stillet skønsmanden en række supplerende  

 spørgsmål, herunder fra adciterede 1. Af  

 tillægserklæringen af 20. juni 1996 fremgår, at  

 skønsmanden ikke kan udtale sig om, "hvorvidt det foreskrevne  

 vækstmedie ville have haft tilfredsstillende egenskaber med hensyn til  

 vandafledning.
Skønsmanden har i denne sammenhæng hæftet  

 sig ved, at der ikke er stillet krav om vækstlagets vandledningsevne,  

 og at der derfor ikke har været stillet et specifikt krav til lagets  

 permeabilitet".
 Adcitationsklageskriftet vedrørende  

 græstæppet er som nævnt modtaget i nævnet den 29.  

 august 1997.
Efter ABR 89, pkt. 6.2.3.1. løber den 5-årige  

 forældelsesfrist fra afslutningen af rådgivningsopgaven eller  

 ved rådgivning i forbindelse med udførelsen af bygninger og  

 anlæg   fra afleveringen af den bygning eller det anlæg, fejlen  

 eller forsømmelsen vedrører.
Den omstændighed, at  

 adciterede 1 den 4. juni 1992 hævede totalrådgivningsaftalen med  

 klageren for straks efter at overlade brugsretten til projektet til firma X  

 med henblik på færdiggørelse af anlægget, kan ikke  

 bevirke, at forældelsesfristen   som anført af adciterede 1  

 skal regnes fra den 4. juni 1992. I denne situation kan  

 rådgivningsopgaven først anses for afsluttet samtidig med  

 afleveringen og ibrugtagningen den 2. september 1992. Da  

 adcitationsklageskriftet blev modtaget i nævnet den 29. august 1997,  

 kan der således ikke gives adciterede 1 medhold i påstanden om,  

 at klagerens eventuelle regreskrav i anledning af fejl eller mangler ved  

 græstæppet er forældet efter bestemmelsen i ABR 89 pkt.  

 6.2.3.1.
 Efter ABR 89 pkt. 6.2.3.2. skal rådgiverens klient  

 reklamere skriftligt over for rådgiveren, så snart klienten  

 "er eller burde være blevet opmærksom på  

 tilstedeværelsen af rådgiverens mulige erstatningsansvar".  

 Som anført hos Michael Gjedde-Nielsen og Hans Lykke Hansen: ABR  

 89 (1994) s. 221 ff. er der "betydelig elastik" i dette kriterium,  

 også fordi reklamationsfristen ikke kan antages at være ganske  

 kort.
 De af skønsmanden konstaterede mangler ved  

 græstæppet " i forhold til den forudsatte benyttelse"  

 viste sig hurtigt efter ibrugtagningen den 2. september 1992. Mulige  

 årsager hertil blev i første omgang søgt belyst gennem  

 det i november s.å. iværksatte syn og skøn, som adciterede  

 1 deltog i som skønsmedindstævnt, og som resulterede i  

 skønserklæringen af 1. juni 1994, der ikke kunne give rimelig  

 anledning for klageren til at foretage en formel skriftlig reklamation over  

 for adciterede 1. En sådan anledning fremkom først med  

 tillægserklæringen af 20. juni 1996, der bl.a. bevirkede  

 følgende brevveksling mellem bygherrens og adciterede 1´s  

 advokater:
 I skrivelse af 4. december 1996 fra bygherrens advokat  

 hedder det:
 "På baggrund af de af landskabsarkitekten  

 afgivne skønserklæringer har mine klienter nærmere  

 vurderet ansvarsforholdene i relation til de forskellige involverede tekniske  

 rådgivere og entreprenører.
 Et spørgsmål, som skønsmanden  

 beskæftiger sig med, er den tilsyneladende forskel der er mellem det (i  

 beskrivelsen) foreskrevne vækstmedie og det faktisk anvendte  

 vækstmedie.
I tillægserklæringen dateret 20. juni 1996  

 bemærker skønsmanden, at hun ikke kan udtale sig om, hvorvidt  

 det foreskrevne vækstmedie ville have haft tilfredsstillende egenskaber  

 med hensyn til vandafledning.
Det er endvidere klart, at skønsmanden i  

 sin oprindelige skønserklæring alene har forholdt sig til det  

 vækstmedie, der i december 1992 lå på  

 idrætsanlægget.
 Beslutningen om anvendelse af et andet vækstmedie  

 end det foreskrevne kan vise sig at have en betydning i forbindelse med den  

 endelige afgørelse af, hvorvidt bygherren vil gennemføre  

 erstatningskravet som voldgiftssag mod såvel den tekniske  

 rådgiver som mod de involverede entreprenører.
 Jeg er ikke på nuværende tidspunkt i  

 besiddelse af  materiale der belyser, hvem der traf beslutning om anvendelse  

 af et andet vækstmedie eller hvornår, dette valg blev  

 foretaget.
Jeg skal derfor opfordre Dem til at fremkomme med Deres  

 klients redegørelse vedrørende dette forhold.
Jeg skal  

 præcisere, at jeg samtidig har tilskrevet de øvrige involverede  

 advokater i sagen og, at de indkomne besvarelser vil danne grundlag for den  

 endelige afgørelse af, hvor mange parter, der skal søges holdt  

 ansvarlig for de opståede problemer vedrørende  

 græstæppet.
I den udstrækning der ikke fremkommer  

 fyldestgørende svar på disse henvendelser vil det kunne blive  

 nødvendigt ex tuto at anlægge voldgiftssag mod samtlige mulige  

 ansvarlige parter.
 I svaret herpå, dateret 14. januar 1997, hedder  

 det:
 "Deres brev af 4. december 1996 har jeg forelagt min  

 klient, og jeg kan herefter orientere om følgende.
 Min klient har ikke deltaget i nogen beslutning om at  

 ændre vækstlagstypen, og er ikke bekendt med, hvornår og af  

 hvem en sådan beslutning eventuelt måtte være truffet.
 I den forbindelse bemærkes, at min klient, der ikke  

 skulle føre fagtilsyn eller foretage projektopfølgning, ikke  

 havde sin daglige gang på pladsen.
Efter totalentreprenørens betalingsstandsning var  

 min klient hyppigere på firma X´ foranledning på pladsen, men  

 ikke for at føre fagtilsyn.
På dette tidspunkt var arbejdet med  

 vækstlaget i gang på pladsen, og min klient havde ingen anledning  

 eller pligt til at beskæftige sig nærmere hermed." På denne baggrund må adcitationsklageskriftet  

 af 27. august 1997, der indeholder en påstand og en beskrivelse af  

 grundlaget herfor, anses for en rettidig skriftlig reklamation.
Der gives  

 derfor klageren medhold i påstanden over for adciterede 1.
Som anført i Bolig- og Byggestyrelsens  

 betænkning nr. 1246 fra marts 1993, indeholdende AB 92, side 53,  

 forudsætter behandling af en tvist ved den af Voldgiftsnævnet  

 nedsatte voldgiftsret, "at AB 72 er vedtaget i den konkrete  

 entrepriseaftale, og at § 31 ikke er fraveget i aftalen". Selv om der  

 ikke foreligger nogen retssædvane om anvendelse af voldgift i  

 forbindelse med tvister i bygge- og anlægsvirksomhed, svækkes  

 kravene til beviset for og indholdet af en sådan aftale dog,  

 "såfremt det inden for et område er sædvanligt at  

 anvende voldgift, og såfremt den nærmere ordning af  

 voldgiftsretten er betryggende.  .Dette gælder i almindelighed for  

 Voldgiftsretten for bygge- og anlægsvirksomhed ", jf.
Erik  

 Hørlyck: Entreprise og licitation (4. udgave 1993) s. 381 f.
Af det fremlagte bilagsmateriale fremgår bl.a., at  

 klageren den 17. januar 1991 anmodede adciterede 2 om at afgive tilbud  

 "vedr. idrætsanlægget" på "entreprise  

 vejomlægning" og som en del af tilbudsgrundlaget henviste til AB  

 72. Adciterede 2 afgav tilbud herpå den 22. s.m. og tog følgende  

 forbehold: "Entreprenørforeningens udsendelse 49/87 af 19/12  

 1991", der henviser til AB 72. I en skrivelse af 21. oktober 1991 til  

 adciterede 2 accepterede klageren vedrørende  

 idrætsanlægget et tilbud på "entreprise  

 Jordarbejdet" fra adciterede.
Af acceptskrivelsen fremgår, at  

 grundlaget for accepten bl.a. er udbudsbrev af 18. februar 1991 og klagers  

 betingelser af august 1987, hvori der henvises til AB 72, herunder § 31 om  

 voldgift.
Den 14. april 1992 anmodede klageren adciterede 2 om at  

 afgive tilbud på den her omhandlede "Entreprise  

 Græsanlæg". I skrivelsen er anført, at tilbudet  

 "afgives på følgende skriftlige grundlag : 2. Klagers  

 betingelser august 1987". Adciterede 2´s tilbud fremkom i form af en  

 udfyldt tilbudsliste, dateret samme dag, den 14. april 1992. Tilbudslisten  

 indeholder intet forbehold over for tilbudsgrundlaget.
Efter klagerens  

 betalingsstandsning indgik adciterede 2 i juni/juli 1992 en  

 underentrepriseaftale med firma X om færdiggørelse af bl.a.  

 græstæppet, hvori der henvises til AB 72.
Af adciterede 2´s forklaring fremgår bl.a., at han  

 ikke kan huske, om han har set klagers betingelser, men at adciterede 2 i  

 årenes løb har udført mange entrepriser for klager.
Der  

 har været tale om både skriftlige og mundtlige aftaler.
Som sagen herefter foreligger, findes det  

 ubetænkeligt at lægge til grund, at adciterede 2 også for  

 entreprisen vedrørende græsbaneanlægget har accepteret AB  

 72, herunder § 31 om voldgiftsbehandling af opståede tvister, som  

 grundlag for entreprisen.
Påstanden om afvisning tages derfor ikke til  

 følge.
Efter AB 72 § 22, stk. 2, sidste pkt., gælder om  

 mangler påvist efter afleveringen, at bygherren kun kan  

 påberåbe sig mangler, som han har givet entreprenøren  

 skriftlig meddelelse om "inden rimelig tid efter, at han har eller burde  

 have opdaget manglen", jf. nu AB 92 § 32, stk. 2. Manglerne ved  

 græsbaneanlægget blev opdaget i september 1992 kort efter  

 ibrugtagningen.
I november s.å. blev adciterede 2  

 skønsindstævnt og deltog i eller var repræsenteret ved  

 synsforretningen den 4. december 1992. Allerede på dette tidspunkt var  

 adciterede 2 således skriftligt informeret om de mangler, bygherren  

 eventuelt afhængig af skønnet   ville påberåbe sig.  

 Da de to skønserklæringer forelå, sidste erklæring  

 den 20. juni 1996, sendte klageren den 31. januar 1997 følgende  

 skrivelse til adciterede 2:
 "I ovennævnte sag har bygherre som bekendt  

 endnu ikke gjort endeligt op, hvilke af de skønsindstævnte  

 parter selskabet ønsker at rette krav mod vedrørende manglerne  

 ved græstæppet.
Som det ligeledes vil være Dem bekendt, verserer der  

 imidlertid en voldgiftssag mellem undertegnede under konkurs som klager og  

 bygherre som indstævnte.
Under denne sag har bygherre forbeholdt sig at  

 gøre krav gældende mod boet i anledning af manglerne  

 vedrørende græstæppet.
I tilfælde af at et  

 sådan krav rejses, vil boet gøre regres mod Deres klient, der jo  

 udførte arbejderne i underentreprise for boet.
På denne baggrund ser jeg mig nødsaget til  

 på nuværende tidspunkt at procestilvarsle adciterede 2 til  

 ovennævnte voldgiftssag.
Jeg vedlægger kopi af klageskrift,  

 svarskrift og replik i denne sag.
Indtil videre vedlægger jeg ikke det  

 ret omfattende bilagsmateriale, men jeg udleverer naturligvis gerne en kopi  

 af bilagene, såfremt De måtte ønske dette." Under disse omstændigheder findes det regreskrav,  

 som ved adcitationsklageskriftet af 27. august 1997 er rejst også over  

 for adciterede 2, ikke at være bortfaldet som følge af for sen  

 reklamation over de eventuelle mangler, for hvilke klageren måtte  

 hæfte i forhold til bygherren.
Efter det anførte tages klagerens påstande  

 til følge.
Der afsiges herefter følgende KENDELSE:
 Adciterede 2 skal anerkende, at voldgiftsretten er  

 kompetent til at prøve det i adcitationsklageskriftet af 27. august  

 1997 omhandlede krav.
 Adciterede 1 og adciterede 2 skal begge anerkende, at det  

 i adcitationsklageskriftet af 27. august 1997 omhandlede krav ikke er  

 bortfaldet som følge af manglende reklamation eller  

 forældelse.
 Omkostningsspørgsmålet afgøres i  

 forbindelse med hovedsagen.
