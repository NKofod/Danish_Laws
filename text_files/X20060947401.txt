25 pct. skatteordning Spørgsmål Svar Beskrivelse af de faktiske forhold Spørgeren forlod  

 Danmark den 1. oktober 1994, idet spørgerens daværende arbejdsgiver,  

 virksomhed  

 A, blev overtaget af virksomhed B i koncern X.
I forbindelse med flytningen  

 ophævede spørgeren sin fulde danske skattepligt, jf.
KSL § 1. Spørgeren blev  

 ansat af virksomhed C i koncern X i Zürich.
Dette ansættelsesforhold varede  

 indtil ultimo 1998.
Spørgeren  

 flyttede igen til Danmark den 13. januar 1999 (dvs. efter i alt 4 år og ca. 3  

 måneder uden for Danmark). Spørgeren blev ansat hos virksomhed D den 1.  

 februar  

 1999. Den løn, spørgeren modtog fra virksomhed D, blev beskattet efter KSL §  

 48E.
Spørgeren blev beskattet efter KSL § 48E i perioden fra den 1. februar  

 1999 indtil 30. september 2000, dvs. i alt i 20 måneder.
Spørgeren  

 flyttede på ny fra Danmark den 11. oktober 2000. I den forbindelse flyttede  

 spørgeren til Atlanta, og der har spørgeren boet siden.
Spørgeren blev ansat  

 af  

 virksomhed E, der er et datterselskab i koncern X, og er fortsat ansat i  

 dette  

 selskab.
 Spørgeren ønsker  

 at benytte sin resterende periode af 25%-ordningen (16 måneder) i forbindelse  

 med et ansættelsesforhold hos virksomhed F, der forventes at starte omkring  

 1.  

 juni 2006.
 Spørgeren  

 forventer i den forbindelse at flytte til Danmark.
Spørgers eventuelle opfattelse ifølge anmodning og bemærkninger til  

 sagsfremstilling Spørgsmål 1 Det fremgår af  

 KSL § 48E, stk. 8, 1. pkt., at:
"Beskatning  

 efter stk. 4 og 5 bortfalder for personer, som inden for de seneste 5 år  

 forud  

 for påbegyndelsen af den første ansættelse, hvor vederlaget beskattes efter  

 stk. 4 og 5, har været skattepligtige efter § 1 eller § 2, stk. 1, litra a-d  

 eller j, hvis den skattepligtige ikke senest 48 måneder efter udløbet af den  

 i  

 stk. 6 nævnte 36-måneders-periode bringer sin fulde skattepligt til ophør i  

 en  

 samlet periode på mindst 3 år, jf. dog stk. 9  

.  

  

 " Efter den første  

 periode hvor spørgeren blev beskattet efter KSL § 48E (dvs. perioden 1.  

 februar  

 1999 indtil 30. september 2000), forlod spørgeren Danmark i oktober 2000,  

 dvs.  

 i umiddelbar tilknytning til afslutningen på det ansættelsesforhold, hvor han  

 blev beskattet efter KSL § 48E.
I forbindelse med fraflytningen fra Danmark  

 ophævede spørgeren sin fulde danske skattepligt, jf.
KSL § 1. Efter  

 fraflytningen har spørgeren ligeledes ikke været begrænset skattepligtig til  

 Danmark, jf.
KSL § 2, stk. 1, litra a-d eller j.
 Omkring 1. juni  

 2006 hvor spørgeren forventer at vende tilbage til Danmark og starte sit nye  

 ansættelsesforhold, har spørgeren været fri af dansk skattepligt i mere end 5  

 år (perioden oktober 2000 - ca. juni 2006).
 Det betyder, at  

 spørgeren har været fri af de former for skattepligt, der er beskrevet i KSL  

 §  

 48E, stk. 8, 1. pkt., "i en samlet periode på mindst 3 år", jf.  

 formuleringen i KSL § 48E, stk. 8, 1. pkt.
 Udover kravet  

 om, at den pågældende ikke må have været skattepligtig efter § 1 eller § 2,  

 stk. 1, litra a-d eller j, stilles der i KSL § 48E ingen andre krav for at  

 blive fri for efterbeskatning vedrørende denne periode (det vil sige perioden  

 1. februar 1999 - 30. september 2000).
 Da spørgeren har  

 været fri af de beskrevne former for skattepligt i mere end 5 år (i perioden  

 oktober 2000 indtil 1. juni 2006), har spørgeren opfyldt betingelserne for at  

 undgå efterbeskatning for perioden 1. februar 1999 - 30. september 2000, jf.  

 KSL § 48E, stk. 8.
Det skal  

 understreges, at der i den forbindelse ikke stilles krav om, at personen har  

 benyttet samtlige af de 36 måneder, der er til rådighed under 25%-ordningen  

 for  

 at undgå efterbeskatningen, jf.
KSL § 48E, stk. 8's henvisning til KSL § 48E,  

 stk. 6.
På den baggrund  

 beder vi SKAT om at besvare spørgsmålet om, hvorvidt spørgeren kan undgå at  

 blive efterbeskattet vedrørende perioden 1. februar 1999 - 30. september  

 2000,  

 jf.
KSL § 48E, stk. 8, hvis spørgeren vælger at benytte KSL § 48E i perioden  

 1.  

 juni 2006 - 31. september 2007  

 og derefter IKKE forlader Danmark? Spørgsmål 2 Det fremgår som  

 nævnt af KSL § 48E, stk. 8, at:
"Beskatning  

 efter stk. 4 og 5 bortfalder for personer, som inden for de seneste 5 år  

 forud  

 for påbegyndelsen af den første ansættelse, hvor vederlaget beskattes efter  

 stk. 4 og 5, har været skattepligtige efter § 1 eller § 2, stk. 1, litra a-d  

 eller j, hvis den skattepligtige ikke senest 48 måneder efter udløbet af den  

 i  

 stk. 6 nævnte 36-måneders-periode bringer sin fulde skattepligt til ophør i  

 en  

 samlet periode på mindst 3 år, jf. dog stk. 9  

.  

  

 " Det fremgår  

 altså heraf, at de 5 år (hvor den pågældende skal være fri af visse former  

 for  

 dansk skattepligt) regnes fra  

  

 den første ansættelse  

  

 , hvor vederlaget  

 beskattes efter KSL § 48E.
For spørgerens  

 vedkommende var spørgeren (før den første ansættelse hvor 25%-ordningen blev  

 benyttet) fri af fuld dansk skattepligt i en periode på "kun" ca. 4  

 år og 4 måneder.
Isoleret set betyder det, at spørgeren er omfattet af  

 efterbeskatningen i KSL § 48E, stk. 8, og kun kan undgå efterbeskatningen,  

 hvis  

 han efter anvendelsen af KSL i perioden 1. juni 2006 - 31. september 2007  

 bringer  

 sin fulde skattepligt til ophør i en samlet periode på mindst 3 år mv.
 Vi mener  

 imidlertid, at de to ansættelsesperioder hver opfylder betingelserne for at  

 undgå efterbeskatning.
På det tidspunkt  

 hvor spørgeren i første omgang flyttede fra Danmark (oktober 1994), indeholdt  

 KSL § 48E ingen regler om, at de 5 år (som personen skal være fri af fuld  

 dansk  

 skattepligt mv. for at undgå efterbeskatning) skal ligge forud for  

  

 den  

 første ansættelse.
I spørgerens tilfælde har spørgeren forud for  

 ansættelsen 1. juni 2006 (dvs. den anden ansættelse hvor spørgeren anvender  

 KSL  

 § 48E) været ude af fuld dansk skattepligt mv. i mere end 5 år.
Samtidig har  

 spørgeren efter sit første ansættelsesforhold været ude af Danmark i mere end  

 3  

 år, hvilket får efterbeskatningskravet til at bortfalde for hver periode.
Det  

 vil sige, at spørgeren isoleret set opfylder betingelsen om, at han forud for  

 en ansættelse, hvor beskatningen sker efter KSL § 48E, har været fri af fuld  

 skattepligt mv. i en periode på mere end 5 år.
 På den baggrund  

 mener vi, at spørgeren kan undgå efterbeskatning for både perioden 1. februar  

 1999 - 30. september 2000 og perioden 1. juni 2006 - 31. september 2007, hvis  

 spørgeren vælger at benytte KSL i perioden 1. juni 2006 - 31. september 2007  

 og  

 derefter IKKE forlader Danmark.
SKATs  

 indstilling og begrundelse Forskere og  

 nøglepersoner kan, hvis de opfylder betingelserne i kildeskattelovens (KSL) §  

 48E, opnå 25%-beskatning i maksimalt 3 år.
Det er bl.a. en  

 betingelse for 25%-beskatning, at den pågældende ikke inden for de seneste 3  

 år  

 forud for ansættelsen har været fuldt skattepligtig til Danmark, jf.
KSL §  

 48E,  

 stk. 3, nr. 1.
25%-beskatning  

 kan finde sted i en eller flere perioder af højst 36 måneders samlet  

 varighed,  

 jf.
KSL § 48E, stk. 6.
Beskatning efter  

 den særlige skatteordning bortfalder (efterbeskatning), hvis den  

 skattepligtige  

 ikke senest 48 måneder efter ophør af ansættelsen på 25%-beskatning, bringer  

 sin fulde skattepligt til Danmark til ophør i en samlet periode på mindst 3  

 år,  

 jf.
KSL § 48E, stk. 8.
Reglerne om  

 efterbeskatning gælder ikke for en person, som ikke har været fuldt  

 skattepligtig til Danmark inden for 5 år forud for den første ansættelse på  

 25%-beskatning, jf.
KSL § 48E, stk. 8.
 For så vidt  

 angår ordlyden om "5 år forud for den første ansættelse", har SKAT  

 anlagt den fortolkning, at der er tale om den situation, hvor en person  

 opholder sig i Danmark i en periode på 25%-beskatning med forskellige  

 arbejdsgivere, og at det derfor er forud for den første ansættelse af flere  

 sammenhængende ansættelser, at de 5 år skal beregnes.
 Ad spørgsmål 1:
 Spørgeren blev  

 beskattet efter KSL § 48E i perioden fra den 1. februar 1999 til den 30.  

 september  

 2000.
 SKAT har lagt  

 vægt på, at spørgeren forud for denne periode ikke havde været skattepligtig  

 til Danmark i mere end 3 år, og at spørgeren efter denne periode bragte sin  

 skattepligt til Danmark til ophør i mere end 3 år.
Det er SKATs  

 vurdering, at spørgeren ikke skal efterbeskattes for denne periode.  

 Begrundelsen herfor er, at spørgeren bragte sin fulde skattepligt til ophør  

 den  

 11. oktober 2000, da han forlod Danmark.
Endvidere er den fulde skattepligt  

 bragt til ophør i mere end 3 år.
 SKAT indstiller  

 på denne baggrund, at der svares ja til spørgsmål 1.
 Ad spørgsmål 2:
 Dette spørgsmål  

 vedrører både perioden fra den 1. februar 1999 til den 30. september 2000 og  

 perioden fra den 1. juni 2006 til den 31. september 2007.
 For så vidt  

 angår perioden fra den 1. februar 1999 til den 30. september 2000 henvises  

 til  

 spørgsmål 1. SKAT er af den opfattelse, at når denne periode opfylder  

 betingelserne for at undgå efterbeskatning, hvilket den gør den 11. oktober  

 2003, hvor skattepligten har været bragt til ophør i mere end 3 år, så kan en  

 efterfølgende periode på 25%-beskatning ikke ændre på dette forhold.
 For så vidt  

 angår perioden fra den 1. juni 2006 til den 31. september 2007 har SKAT lagt  

 vægt på, at spørgeren forud for denne periode ikke har været skattepligtig  

 til  

 Danmark i ca. 5½ år.
 Det er SKATs  

 vurdering, at spørgeren derfor ikke er omfattet af reglerne om  

 efterbeskatning,  

 da han ikke har været skattepligtig til Danmark i mere end 5 år forud for den  

 1. juni 2006.
 SKAT indstiller  

 på denne baggrund, at der svares ja til spørgsmål 2.
Skatterådets afgørelse og begrundelse Skatterådet  

 tiltræder SKAT's indstilling med den af SKAT anførte begrundelse.
Svaret er bindende for skattemyndighederne i følgende periode Svaret er  

 bindende til den 31. december 2008, jf. kildeskattelovens § 48E, stk. 6.
