Nr LSF 155 Forslag til Lov om integration af udlændinge i Danmark (integrationslov) Fremsat af indenrigsministeren (Thorkild Simonsen) den 17. december 1997 Kapitel 1 Formål m.v.
§ 1. Lovens formål er gennem en integrationsindsats at 1) bidrage til, at nyankomne udlændinge sikres mulighed for deltagelse på  

 lige fod med andre borgere i samfundets politiske, økonomiske,  

 arbejdsmæssige, sociale, religiøse og kulturelle liv, 2) bidrage til, at nyankomne udlændinge hurtigt bliver selvforsørgende, og 3) bibringe den enkelte udlænding en forståelse for det danske samfunds  

 grundlæggende værdier og normer.
§ 2. Loven gælder for udlændinge med lovligt ophold i Danmark.
Ved  

 udlændinge forstås i denne lov flygtninge og indvandrere, jf. stk. 2, med  

 lovligt ophold i Danmark.
 Stk. 2. Ved flygtninge forstås i denne lov flygtninge m.v., jf. §  

 54. Ved indvandrere forstås i denne lov familiesammenførte udlændinge til  

 flygtninge, jf. § 55, samt andre familiesammenførte udlændinge, jf. § 56.
 Stk. 3. Loven gælder ikke for udlændinge, der er statsborgere i et  

 andet nordisk land, eller er statsborgere i et land, der er tilsluttet Det  

 Europæiske Fællesskab eller er omfattet af aftalen om Det Europæiske  

 Økonomiske Samarbejde, eller er omfattet af Det Europæiske Fællesskabs regler  

 om visumfritagelse og om ophævelse af indrejse- og opholdsbegrænsninger i  

 forbindelse med arbejdskraftens frie bevægelighed, etablering og udveksling  

 af tjenesteydelser m.v.
 § 3. Integrationsindsatsen omfatter boligplacering af flygtninge,  

 jf. kapitel 3, introduktionsprogrammer for udlændinge, jf. kapitel 4, og en  

 almindelig integrationsindsats, jf. stk. 2.
 Stk. 2. Ved almindelig integrationsindsats forstås i denne lov  

 ethvert tiltag, som ikke er omfattet af lovens kapitel 3 og 4, og som  

 foretages af den offentlige forvaltning med det formål at integrere  

 flygtninge og indvandrere i det danske samfund.
Kapitel 2 Kommunalbestyrelsens opgaver § 4 . Kommunalbestyrelsen har ansvaret for boligplacering af  

 flygtninge, der er visiteret til den pågældende kommune, jf. kapitel 3,  

 introduktionsprogrammer for udlændinge, jf. kapitel 4, udbetaling af  

 introduktionsydelse, jf. kapitel 5, og samordning af den almindelige  

 integrationsindsats i kommunen, jf. § 3, stk. 2.
 Stk. 2. Ansvaret efter stk. 1 for flygtninge, jf. dog stk. 3,  

 påhviler kommunalbestyrelsen fra udgangen af den første hele måned efter  

 tidspunktet for meddelelse af opholdstilladelse til den pågældende.
 Stk. 3. Ansvaret efter stk. 1 for indvandrere og for flygtninge  

 med opholdstilladelse efter udlændingelovens § 7, stk. 4, og § 8 påhviler  

 kommunalbestyrelsen fra tidspunktet for den pågældendes registrering i Det  

 Centrale Personregister (CPR) som tilflyttet kommunen eller, hvis ansøgningen  

 om opholdstilladelse er indgivet her i landet, fra tidspunktet for meddelelse  

 af opholdstilladelse.
Stk. 4. Ansvaret efter stk. 1 påhviler kommunalbestyrelsen i den  

 kommune, hvortil flygtningen bliver visiteret efter reglerne i kapitel 3,  

 eller hvor indvandreren bor eller opholder sig.
Tager udlændingen bopæl eller  

 ophold i en anden kommune, overgår ansvaret for introduktionsprogram og  

 udbetaling af introduktionsydelse efter de nærmere regler i kapitel 4 og 5  

 til kommunalbestyrelsen i denne kommune.
 § 5. En kommunalbestyrelse kan overlade udførelsen af bestemte  

 opgaver som led i gennemførelse af introduktionsprogrammer til en eller flere  

 organisationer eller foreninger m.v., herunder Dansk Flygtningehjælp,  

 uddannelsesinstitutioner og andre kommunalbestyrelser.
Kapitel 3 Boligplacering af flygtninge § 6. Udlændingestyrelsen udsender hvert år den 1. august  

 meddelelse om det antal flygtninge, som Udlændingestyrelsen påregner at  

 meddele opholdstilladelse til i hvert af de kommende tre år (landstallet).  

 Landstallet kan ændres af Udlændingestyrelsen, hvis forholdene gør det  

 nødvendigt.
 Stk. 2. Indenrigsministeren fastsætter nærmere regler om  

 fastsættelse af landstal.
 § 7. Udlændingestyrelsen fastsætter hvert år den 1. august på  

 baggrund af landstallet det antal flygtninge, som påregnes boligplaceret  

 inden for de enkelte amter og i Københavns og Frederiksberg Kommuner i hvert  

 af de kommende tre år (amtskvoter). Amtskvoterne kan ændres af  

 Udlændingestyrelsen, hvis forholdene gør det nødvendigt.
 Stk. 2. Indenrigsministeren fastsætter nærmere regler om  

 fastsættelse af amtskvoter.
 § 8. Kommunalbestyrelserne inden for et amt skal søge at aftale, i  

 hvilke kommuner det antal flygtninge, der er fastsat i amtskvoten, skal  

 boligplaceres.
 Stk. 2. Aftale efter stk. 1 skal meddeles Udlændingestyrelsen  

 inden den 10. september hvert år.
 Stk. 3. Indenrigsministeren fastsætter nærmere regler om indgåelse  

 af aftale efter stk. 1.
 § 9 . Har kommunalbestyrelserne i et amt ikke givet meddelelse om  

 indgåelsen af en aftale efter § 8 til Udlændingestyrelsen inden den 10.  

 september i det pågældende år, fastsætter Udlændingestyrelsen inden den 30.  

 september i det pågældende år for hver kommune i amtet det antal flygtninge,  

 som kommunen skal påregne at boligplacere i hvert af de kommende tre år  

 (kommunekvoter). Kommunekvoterne kan ændres af Udlændingestyrelsen, hvis  

 forholdene gør det nødvendigt.
 Stk. 2 . Indenrigsministeren fastsætter nærmere regler om  

 fastsættelse af kommunekvoter.
 § 10. I forbindelse med meddelelse af opholdstilladelse til en  

 flygtning træffer Udlændingestyrelsen afgørelse om, i hvilken kommune den  

 pågældende skal tage bopæl (visitering).
Stk. 2. En flygtning, der visiteres til en kommune i medfør af  

 stk. 1, skal af Udlændingestyrelsen registreres i Det Centrale Personregister  

 (CPR) som tilflyttet landet i denne kommune.
Registreringen sker fra den  

 dato, hvor ansvaret for flygtningen overgår til kommunen, jf. § 4, stk. 2.
 Stk. 3. Registrering i medfør af stk. 2 finder sted, uanset om  

 flygtningen tager bopæl eller ophold i kommunen fra den i stk. 2 nævnte dato.
 Stk. 4. Indenrigsministeren kan fastsætte nærmere regler om  

 registrering i Det Centrale Personregister, jf. stk. 2 og 3.
 § 11. Udlændingestyrelsen træffer afgørelse om visitering på  

 grundlag af de aftalte eller fastsatte kommunekvoter, jf. §§ 8-9, den  

 pågældende flygtnings personlige forhold samt forholdene i kommunen.
 Stk. 2. Indenrigsministeren kan fastsætte nærmere regler for  

 Udlændingestyrelsens afgørelser efter stk. 1.
 § 12. Kommunalbestyrelsen skal anvise en bolig til de flygtninge,  

 som Udlændingestyrelsen visiterer til kommunen, jf. § 10.
Stk. 2. Den anviste bolig skal være passende i forhold til de  

 pågældende flygtninges behov.
Lejen for den anviste bolig må ikke overstige  

 halvdelen af husstandsindkomsten.
Kommunalbestyrelsen kan dog i særlige  

 tilfælde anvise en bolig med en leje, der overstiger halvdelen af  

 husstandsindkomsten.
Kommunalbestyrelsen kan i så fald ikke nægte at yde fuld  

 støtte i medfør af § 15 i lov om individuel boligstøtte.
 § 13. Kommunalbestyrelsen kan erhverve, indrette eller leje  

 ejendomme i kommunen med henblik på gennem udlejning til beboelse at medvirke  

 til en bedre fordeling af udlændinges bosætningsmuligheder på landsplan,  

 regionalt plan og lokalt i kommunen.
 Stk. 2. Ved udlejning af en bolig efter stk. 1 kan  

 kommunalbestyrelsen tillægge både danske og udenlandske statsborgere en  

 fortrinsret i forhold til andre boligsøgende, når dette sker af hensyn til  

 behovet for generelt at fremme udlændinges mulighed for integration.
§ 14. Kommunalbestyrelsen skal inden 3 måneder, efter at ansvaret  

 er overgået til kommunalbestyrelsen, anvise boliger til de flygtninge, som  

 Udlændingestyrelsen har visiteret til kommunen.
Indtil det er muligt at  

 anvise en bolig, skal kommunalbestyrelsen anvise de pågældende flygtninge et  

 midlertidigt opholdssted.
Reglerne i lejeloven finder ikke anvendelse i  

 forbindelse med indkvartering på midlertidige opholdssteder.
 Stk. 2. Indenrigsministeren fastsætter nærmere regler om betaling  

 for indkvartering på midlertidige opholdssteder og for inddrivelse af  

 betaling.
§ 15. Anviser kommunalbestyrelsen ikke inden 3 måneder, efter at  

 ansvaret er overgået til kommunalbestyrelsen, boliger til de flygtninge,  

 Udlændingestyrelsen har visiteret til kommunen, kan Udlændingestyrelsen med  

 henblik på at anvise boliger til de pågældende på vegne af  

 kommunalbestyrelsen og for kommunens regning indgå aftaler om 1) at erhverve, indrette eller leje ejendomme i kommunen, 2) at købe anvisningsret til private udlejningsejendomme i medfør af lov  

 om kommunal anvisningsret, 3) at en almen boligorganisation stiller ledige familieboliger eller  

 ledige almene ungdomsboliger til rådighed for Udlændingestyrelsen, jf. § 59,  

 stk. 2 og 3, i lov om almene boliger samt støttede private andelsboliger  

 m.v., 4) at indtil hver fjerde ledige bolig skal anvises af en almen  

 boligorganisation efter særlige sociale kriterier, jf. § 60 i lov om almene  

 boliger samt støttede private andelsboliger m.v., 5) at indtil hver 10. ledige lejlighed i særlige private  

 udlejningsejendomme stilles til rådighed for Udlændingestyrelsen, jf. § 53 e  

 i lejeloven og § 63 a i lov om midlertidig regulering af boligforholdene, og 6) at pensionskasser stiller boliger til rådighed for Udlændingestyrelsen.
 Stk. 2. Med henblik på at anvise bolig til de i stk. 1 nævnte  

 flygtninge, kan Udlændingestyrelsen endvidere på vegne af kommunalbestyrelsen  

 og for kommunens regning træffe beslutning om, at indtil hver fjerde ledige  

 almene familiebolig eller almene ungdomsbolig i kommunen skal stilles til  

 rådighed for Udlændingestyrelsen, jf. § 59, stk. 1 og 3, i lov om almene  

 boliger samt støttede private andelsboliger m.v.
Stk. 3. Aftaler efter stk. 1, nr. 2-5, kan indgås i det omfang,  

 kommunalbestyrelsen ikke selv har indgået aftaler med udlejer.
Beslutning  

 efter stk. 2 kan træffes i det omfang, boligorganisationen ikke allerede  

 stiller 1/4 af de ledige almene familie- og ungdomsboliger til rådighed for  

 kommunalbestyrelsen efter § 59, stk. 1-3, i lov om almene boliger samt  

 støttede private andelsboliger m.v.
Kapitel 4 Introduktionsprogrammet § 16. Udlændinge omfattet af §§ 54-56, der på tidspunktet for  

 kommunalbestyrelsens overtagelse af ansvaret er fyldt 18 år, skal tilbydes et  

 af den ansvarlige kommunalbestyrelse tilrettelagt introduktionsprogram.
 Stk. 2. Et introduktionsprogram omfatter kursus i  

 samfundsforståelse, jf. § 20, danskundervisning, jf. §§ 21-22, og aktivering,  

 jf. §§ 23-24. Omfang og indhold af introduktionsprogrammet for den enkelte  

 udlænding fastlægges i en individuel handlingsplan, jf. § 19.
 Stk. 3. Introduktionsprogrammet skal påbegyndes senest en måned  

 efter, at kommunalbestyrelsen har overtaget ansvaret for en udlænding.
 Stk. 4. Introduktionsprogrammet har en varighed på tre år efter,  

 at kommunalbestyrelsen har overtaget ansvaret for en udlænding.
 Stk. 5. Mindreårige uledsagede asylansøgere med opholdstilladelse  

 efter udlændingelovens § 7 eller § 9, stk. 2, nr. 4, kan tilbydes  

 introduktionsprogram, jf. stk. 1-4.
 § 17 .  Introduktionsprogrammet for udlændinge, der  

 tilbydes aktivering i medfør af § 23, skal have et omfang af mindst 30 timer  

 pr. uge.
 § 18. En udlænding, der deltager i et introduktionsprogram, kan  

 fortsætte sit introduktionsprogram i en anden kommune, såfremt  

 kommunalbestyrelsen i denne kommune godkender dette.
 Stk. 2. Kommunalbestyrelsen i den kommune, hvortil udlændingen  

 flytter, skal godkende at fortsætte introduktionsprogrammet, hvis flytningen  

 er af væsentlig betydning for den pågældende udlændings integrationsforløb,  

 eller hvis særlige personlige forhold i øvrigt taler derfor.
Handlingsplan § 19. Kommunalbestyrelsen skal inden en måned efter at have  

 overtaget ansvaret for en udlænding omfattet af § 16 i samarbejde med den  

 pågældende udarbejde en individuel handlingsplan med det i § 16, stk. 2,  

 angivne indhold.
 Stk. 2. Handlingsplanen skal udarbejdes på grundlag af en  

 vurdering af den enkelte udlændings individuelle færdigheder og  

 forudsætninger og skal målrettet sigte mod den enkelte udlændings  

 introduktion på arbejdsmarkedet eller mod en uddannelse.
Kursus i samfundsforståelse § 20. Kommunalbestyrelsen skal tilbyde udlændinge omfattet af § 16  

 et kursus i forståelsen af danske samfundsforhold m.v.
Kurset skal have en  

 varighed af mindst 20 timer.
 Stk. 2. Kommunalbestyrelsen kan undlade at tilbyde en udlænding  

 deltagelse i kurset, når den pågældende må anses for at have tilstrækkelig  

 viden om de emner, kurset omhandler, eller når ganske særlige grunde i øvrigt  

 taler derfor.
 Stk. 3. Indenrigsministeren fastsætter nærmere regler om kursets  

 indhold.
Danskundervisning § 21. Kommunalbestyrelsen skal inden en måned efter at have  

 overtaget ansvaret for en udlænding omfattet af § 16 tilbyde den pågældende  

 undervisning i dansk.
Undervisningen i dansk har til formål at sætte  

 udlændinge i stand til at gennemføre en normal samtale på dansk og læse  

 tekster på det niveau, som den enkeltes introduktionsprogram retter sig imod.  

 Danskundervisningen tilrettelægges i overensstemmelse med det i 2. pkt.  

 angivne formål og i overensstemmelse med den enkelte udlændings  

 handlingsplan, jf. § 19.
 Stk. 2. I forbindelse med danskundervisningens afslutning udstedes  

 et bevis for aktiv deltagelse til de udlændinge, der har deltaget aktivt i  

 danskundervisningen.
 Stk. 3. Undervisningsministeren fastsætter efter forhandling med  

 indenrigsministeren regler om danskundervisningens indhold og udstedelse af  

 bevis for aktiv deltagelse.
 Stk. 4. Kommunalbestyrelsen kan helt eller delvis undlade at  

 tilbyde en udlænding deltagelse i danskundervisning, når den pågældendes  

 danskkundskaber skønnes at være tilstrækkelige, eller når ganske særlige  

 grunde i øvrigt taler derfor.
 § 22 . Kommunalbestyrelsen skal tilbyde særskilt  

 tilrettelagt danskundervisning til udlændinge, der har behov derfor, og som  

 på grund af påbegyndt beskæftigelse eller uddannelse ikke kan følge det  

 ellers tilbudte danskundervisningsforløb.
Aktivering § 23. Udlændinge, der i medfør af kapitel 5 er berettiget til  

 introduktionsydelse, skal af kommunalbestyrelsen tilbydes aktivering.  

 Aktiveringen tilrettelægges i overensstemmelse med den enkelte udlændings  

 handlingsplan, jf. § 19.
 Stk. 2. Aktivering kan omfatte en eller flere af følgende typer  

 aktiviteter:
 1) Kortvarige vejlednings- og introduktionsprogrammer med vejledning om  

 arbejds- og uddannelsesmuligheder og med adgang til at afprøve  

 beskæftigelsesønsker.
 2) Virksomhedspraktik, herunder individuel jobtræning, jf. §§ 22 og 24 i  

 lov om en aktiv arbejdsmarkedspolitik, hos private og offentlige  

 arbejdsgivere.
 3) Særligt tilrettelagte uddannelsesaktiviteter.
 4) Særligt tilrettelagte aktiverende forløb i form af vejlednings- og  

 praktikforløb, erhvervsmodnende kurser eller andre tilsvarende forløb med en  

 kombination af arbejde og uddannelse.
 5) Frivillige og ulønnede aktiviteter efter udlændingens eget ønske, som  

 kommunalbestyrelsen anser for at have samfundsmæssig betydning eller  

 betydning for den pågældendes uddannelses- eller arbejdsmæssige situation.
 6) Voksen- eller efteruddannelse efter udlændingens eget ønske, som er  

 omfattet af de regler om uddannelser, hvortil der kan opnås  

 uddannelsesgodtgørelse og orlov til uddannelse (positivlisten), som  

 arbejdsministeren fastsætter i medfør af § 27, stk. 1, i lov om en aktiv  

 arbejdsmarkedspolitik og § 3, stk. 2, i lov om orlov.
 Stk. 3. Reglerne i § 18 i lov om aktiv socialpolitik finder  

 tilsvarende anvendelse for udlændinge, der tilbydes virksomhedspraktik i  

 medfør af stk. 2, nr. 2.
 Stk. 4. De regler, som socialministeren fastsætter i medfør af §  

 16, stk. 3, i lov om aktiv socialpolitik, gælder også for de  

 uddannelsesaktiviteter, som kommunalbestyrelsen kan tilbyde i medfør af stk.  

 2, nr. 3.
 Stk. 5 . Det er en betingelse for at deltage i voksen- eller  

 efteruddannelse i medfør af stk. 2, nr. 6, at uddannelsen indgår i  

 handlingsplanen efter § 19, og at der ikke er en rimelig udsigt til, at  

 udlændingen får stabilt og ustøttet arbejde i den planlagte  

 uddannelsesperiode.
 Stk. 6. De regler, som socialministeren fastsætter i medfør af §  

 13 i lov om retssikkerhed og administration på det sociale område, gælder  

 også for de uddannelsesaktiviteter, som kommunalbestyrelsen kan tilbyde i  

 medfør af stk. 2, nr. 3 og 6.
 Stk. 7. Når kommunalbestyrelsen tilbyder aktivering, skal den så  

 vidt muligt give flere tilbud at vælge imellem.
 Stk. 8. Kommunalbestyrelsen kan helt eller delvis undlade at  

 tilbyde en udlænding deltagelse i aktivering, når ganske særlige grunde taler  

 derfor.
 Stk. 9. Indenrigsministeren fastsætter nærmere regler om  

 aktiveringens indhold.
§ 24. Såfremt aktiveringen har en sammenhængende varighed på 12  

 måneder eller derover, skal der udover den fastlagte aktiveringsperiode  

 indlægges en friperiode på en måned, således at aktiveringen ikke overstiger  

 11 måneder inden for en 12 måneders periode.
Kommunalbestyrelsen skal  

 tilstræbe, at friperioden fastlægges efter aftale med den pågældende  

 udlænding.
 Stk. 2. I friperioden er udlændingen ikke omfattet af pligten til  

 at udnytte sine arbejdsmuligheder efter § 25, stk. 2.
Kapitel 5 Introduktionsydelse § 25. Udlændinge, der tilbydes et introduktionsprogram, jf. § 16,  

 er efter reglerne i dette kapitel berettiget til introduktionsydelse i op til  

 tre år fra det tidspunkt, hvor ansvaret overgår til kommunalbestyrelsen.  

 Kommunalbestyrelsen træffer afgørelse om udbetaling af introduktionsydelse  

 efter reglerne i dette kapitel.
 Stk. 2. Det er en betingelse for udbetaling af  

 introduktionsydelse, at ansøgeren opfylder betingelserne i §§ 12 -15 i lov om  

 aktiv socialpolitik og de af socialministeren i medfør af disse regler  

 udstedte forskrifter. § 13, stk. 2, i lov om aktiv socialpolitik gælder også  

 for tilbud om aktivering efter denne lov, jf. § 23. § 2 i lov om aktiv  

 socialpolitik finder tilsvarende anvendelse.
Stk. 3. Hvis ansøgeren og dennes ægtefælle på tidspunktet for  

 integrationsansvarets overgang til kommunalbestyrelsen har en samlet indtægt,  

 der mindst svarer til, hvad den eller de pågældende ville have opnået i hjælp  

 til forsørgelse efter §§ 25 eller 34 i lov om aktiv socialpolitik, kan der  

 ikke udbetales introduktionsydelse.
I den samlede indtægt medregnes ikke de i  

 § 33 i lov om aktiv socialpolitik angivne indtægter.
 Stk. 4. Har en person, der bor i Danmark, påtaget sig at forsørge  

 ansøgeren, og er opholdstilladelsen betinget af, at den pågældende har  

 godtgjort at være i stand hertil, jf. udlændingelovens § 9, er ansøgeren ikke  

 berettiget til at få introduktionsydelse.
 Stk. 5. Det er en betingelse for udbetaling af  

 introduktionsydelse, at ansøgeren ikke er berettiget til at modtage Statens  

 Uddannelsesstøtte og ikke opfylder betingelserne for tilkendelse af  

 førtidspension i henhold til lov om social pension.
 § 26. En udlænding, der er berettiget til introduktionsydelse  

,  eller er omfattet af § 25, stk. 4, er ikke berettiget til hjælp  

 efter lov om aktiv socialpolitik eller til folkepension efter lov om social  

 pension.
 Stk. 2. Modtagelse af introduktionsydelse er ikke til hinder for  

 udbetaling af ydelser efter anden lovgivning end den i stk. 1 anførte.
§ 27. Den månedlige introduktionsydelse udgør for enlige personer  

 højst 5.000 kr. pr. person pr. måned og for personer, der har  

 forsørgelsespligt over for mindreårige børn, højst 7.000 kr. pr. person pr.  

 måned.
Reglerne i §§ 25, stk. 5, og 26, stk. 1 og 2, i lov om aktiv  

 socialpolitik finder tilsvarende anvendelse.
 Stk. 2. Introduktionsydelsen efter stk. 1 kan dog ikke overstige  

 den forsørgelsesydelse, som en person ville være berettiget til efter lov om  

 aktiv socialpolitik eller lov om social pension.
 § 28. Har ansøgeren eller dennes ægtefælle indtægter, trækkes  

 disse fra introduktionsydelsen, jf. dog stk. 2-5.
 Stk. 2. Har ansøgeren arbejdsindtægter, nedskrives hjælpen  

 forholdsmæssigt med det antal timer, den pågældende er beskæftiget pr. uge i  

 forhold til en 30-timers arbejdsuge, jf. dog stk. 4.
 Stk. 3. Såfremt også ansøgerens ægtefælle er omfattet af  

 introduktionsprogrammet, trækkes den del af ægtefællens eventuelle  

 arbejdsindkomst, der hidrører fra det antal arbejdstimer, der overstiger 30  

 timer pr. uge, fra ansøgerens introduktionsydelse, jf. dog stk. 4.
 Stk. 4. Den del af ansøgerens eller dennes ægtefælles  

 arbejdsindtægt, der overstiger det beløb, ansøgeren ville have opnået i hjælp  

 til forsørgelse efter §§ 25 eller 34 i lov om aktiv socialpolitik, trækkes  

 fra ansøgerens introduktionsydelse.
 Stk. 5. §§ 32 og 33 i lov om aktiv socialpolitik finder  

 tilsvarende anvendelse.
 § 29. En udlænding, der som led i introduktionsprogrammet, jf.  

 kapitel 4, aktiveres i virksomhedspraktik, jf. § 23, stk. 2, nr. 2, modtager  

 en introduktionsydelse, der beregnes efter §§ 27 og 28. Ydelsen skal dog  

 mindst udgøre 30 kr. pr. aktiveringstime.
 Stk. 2. Ud over introduktionsydelsen efter stk. 1 modtager en  

 udlænding i virksomhedspraktik et beskæftigelsestillæg på 10 kr. pr.  

 aktiveringstime.
 § 30. Kommunalbestyrelsen kan nedsætte introduktionsydelsen med op  

 til 20 pct. i forhold til den i henhold til §§ 27, 28 og 29, stk. 1,  

 beregnede ydelse, hvis ansøgeren eller dennes ægtefælle uden rimelig grund  

 udebliver fra introduktionsprogrammet, jf. kapitel 4. § 39 i lov om aktiv  

 socialpolitik finder tilsvarende anvendelse.
 Stk. 2. Kommunalbestyrelsen nedsætter beskæftigelsestillægget  

 efter § 29, stk. 2, med et beløb svarende til det antal timer, som ansøgeren  

 uden rimelig grund er udeblevet fra virksomhedspraktik, jf. § 23, stk. 2, nr.  

 2.
 § 31. Kommunalbestyrelsen kan bestemme, at introduktionsydelsen  

 nedsættes eller ophører, hvis ansøgeren eller dennes ægtefælle uden rimelig  

 grund afviser at deltage i introduktionsprogrammet, jf. kapitel 4.
 Stk. 2. Stk. 1 finder tilsvarende anvendelse, hvis ansøgeren eller  

 dennes ægtefælle uden rimelig grund afviser tilbud om arbejde, sålænge  

 muligheden for at benytte tilbuddet består.
Stk. 3. Den i medfør af stk. 1 og 2 fastsatte nedsættelse eller  

 ophør af introduktionsydelse vedvarer, sålænge grundlaget herfor er til  

 stede.
Kommunalbestyrelsen skal ved udgangen af hver måned foretage en  

 vurdering heraf.
 § 32 . Har kommunalbestyrelsen i den kommune, hvortil den  

 pågældende udlænding flytter, ikke godkendt at fortsætte  

 introduktionsprogrammet, kan kommunalbestyrelsen i denne kommune bestemme, at  

 introduktionsydelsen nedsættes eller ophører.
 Stk. 2. Flytter en udlænding, der i medfør af stk. 1 har fået  

 nedsat sin introduktionsydelse, tilbage til den kommune, som den pågældende  

 er fraflyttet, udbetaler kommunalbestyrelsen i denne kommune efter ansøgning  

 fuld introduktionsydelse fra udgangen af den første hele måned efter  

 tilbageflytningen, såfremt de øvrige betingelser herfor efter reglerne i  

 dette kapitel er opfyldt.
 § 33. Indenrigsministeren fastsætter nærmere regler om udbetaling  

 af introduktionsydelsen.
 § 34. Reglerne om tilbagebetaling af sociale ydelser i kapitel 12  

 i lov om aktiv socialpolitik gælder også for introduktionsydelse udbetalt i  

 medfør af reglerne i dette kapitel.
Kapitel 6 Hjælp i særlige tilfælde Hjælp ved forsørgelsessvigt § 35. Kommunalbestyrelsen kan yde løbende hjælp til rimeligt  

 begrundede udgifter til forsørgelse til udlændinge, der efter § 25, stk. 4,  

 ikke er berettiget til introduktionsydelse, men efter de øvrige bestemmelser  

 i kapitel 5 er berettiget hertil, hvis det må udelukkes, at den person, der  

 har ansvaret for forsørgelse, opfylder sine forpligtelser.
 Stk. 2. Reglerne om tilbagebetaling af sociale ydelser i kapitel  

 12 i lov om aktiv socialpolitik gælder også for hjælp udbetalt i medfør af  

 stk. 1.
Hjælp til udgifter ved deltagelse i introduktionsprogrammer § 36. Kommunalbestyrelsen kan yde udlændinge hjælp til  

 dokumenterede og rimelige udgifter i forbindelse med en udlændings deltagelse  

 i introduktionsprogrammer, herunder deltagerudgifter, transport,  

 arbejdsredskaber og værktøj, arbejdsbeklædning og undervisningsmaterialer.  

 Til udlændinge i virksomhedspraktik kan hjælpen alene udbetales, når  

 udgifterne ved deltagelse heri kun i begrænset omfang er dækket af  

 beskæftigelsestillægget efter § 29, stk. 2 .
Enkeltudgifter § 37. Kommunalbestyrelsen kan yde udlændinge omfattet af denne lov  

 hjælp til rimeligt begrundede enkeltudgifter, såfremt den pågældendes egen  

 afholdelse af udgifterne i afgørende grad vil vanskeliggøre den pågældendes  

 og dennes families muligheder for at klare sig selv i fremtiden.
Hjælpen kan  

 normalt kun ydes, hvis udgifterne er opstået som følge af behov, der ikke har  

 kunnet forudses.
Kommunalbestyrelsen kan dog efter en konkret vurdering  

 undtagelsesvis yde hjælp til en udgift, der har kunnet forudses, hvis  

 afholdelsen af udgiften er af helt afgørende betydning for den pågældendes  

 eller dennes families livsførelse.
 Stk. 2. Kommunalbestyrelsen kan give udlændinge omfattet af denne  

 lov med begrænsninger i arbejdsevnen, som er ansat, eller som skal ansættes  

 på arbejdsmarkedet, hjælp til værktøj og arbejdsredskaber samt hjælp til  

 kortvarige kurser. § 78 i lov om aktiv socialpolitik finder tilsvarende  

 anvendelse.
 Sygebehandling m.v.
§ 38. Kommunalbestyrelsen kan yde udlændinge omfattet af denne lov  

 hjælp til udgifter til sygebehandling, medicin, tandbehandling eller  

 lignende, der ikke kan dækkes efter anden lovgivning, hvis den pågældende  

 ikke har økonomisk mulighed for at betale udgifterne.
Der kan kun ydes hjælp,  

 hvis behandlingen er nødvendig og helbredsmæssigt velbegrundet.
Der kan kun  

 undtagelsesvis ydes hjælp til udgifter til behandling uden for det offentlige  

 behandlingssystem.
Dette forudsætter, at der ikke er behandlingsmuligheder  

 inden for det offentlige behandlingssystem, og at behandlingen i hvert enkelt  

 tilfælde er lægeligt velbegrundet.
Særlig hjælp vedrørende børn § 39. Kommunalbestyrelsen kan yde udlændinge omfattet af denne lov  

 hjælp til udgifter ved udøvelse af ret til samvær med egne børn under 18 år,  

 som ikke bor hos ansøgeren.
Det er en betingelse for at yde hjælp, at  

 ansøgeren ikke har økonomisk mulighed for at betale udgifterne.
Stk. 2. Kommunalbestyrelsen kan yde hjælp til rejseudgifter med  

 henblik på kontakt til børn, der er ført til udlandet uden samtykke fra  

 forældremyndighedens indehaver.
Det er en forudsætning, at sagen er blevet  

 anmeldt til dansk politi, og at kommunen har forelagt sagen for  

 Udenrigsministeriet.
Det er yderligere en forudsætning, at indehaveren af  

 forældremyndigheden ikke selv har økonomisk mulighed for at betale udgiften.
§ 40. Kommunalbestyrelsen kan yde udlændinge omfattet af denne lov  

 hjælp til udgifterne ved at forsørge et barn, når forældremyndigheden ved  

 forældremyndighedsindehaverens død er tillagt en anden eller andre, der ikke  

 har forsørgelsespligt over for barnet.
Det er en betingelse, at barnets  

 indtægter, herunder det særlige børnetilskud efter lov om børnetilskud og  

 forskudsvis udbetaling af børnebidrag, ikke er tilstrækkelige til at dække  

 udgifterne ved at forsørge barnet.
Flytning § 41. Kommunalbestyrelsen kan yde hjælp til flytning, som  

 forbedrer bolig- eller erhvervsforhold for en udlænding, der er omfattet af  

 denne lov, eller dennes familie.
Det er en betingelse for hjælpen, at hverken  

 den pågældende eller dennes ægtefælle har økonomiske muligheder for at betale  

 udgifterne.
 Stk. 2. Hjælp efter stk. 1 ydes af kommunalbestyrelsen i den  

 kommune, som udlændingen fraflytter.
 Stk. 3. Flytter udlændingen til en anden kommune, kan hjælp efter  

 stk. 1 kun ydes, såfremt kommunalbestyrelsen i denne kommune har godkendt at  

 fortsætte introduktionsprogrammet.
 Stk. 4. Hvis flytningen sker til udlandet, kan hjælp efter stk. 1  

 kun ydes, såfremt den pågældende udlænding er statsborger i eller har særlig  

 tilknytning til vedkommende land eller er sikret varige arbejdsmuligheder i  

 landet.
Kapitel 7 Integrationsråd og Rådet for Etniske Minoriteter § 42. I kommuner, hvor flere end 50 personer over 18 år i  

 fællesskab fremsætter skriftlig anmodning herom, skal kommunalbestyrelsen  

 oprette et integrationsråd.
Stk. 2. Integrationsrådet kan afgive vejledende udtalelser om den  

 almindelige integrationsindsats i kommunen og om de introduktionsprogrammer,  

 der tilbydes af kommunalbestyrelsen.
Udtalelserne offentliggøres.
Stk. 3. Integrationsrådet består af mindst syv medlemmer med bopæl  

 i kommunen.
Medlemmerne udpeges af kommunalbestyrelsen.
Rådets  

 funktionsperiode følger den kommunale valgperiode.
Stk. 4. Kommunalbestyrelsen fastsætter medlemstallet.
Flertallet  

 af medlemmerne udpeges blandt medlemmer af lokale flygtninge- og  

 indvandrerforeninger eller andre tilsvarende personer i kommunen.
De øvrige  

 medlemmer udpeges blandt personer med tilknytning til arbejdsmarkedets  

 parter, skolebestyrelser og lokale foreninger i kommunen.
Kommunalbestyrelsen  

 kan udpege et eller flere medlemmer af rådet som repræsentanter for kommunen.
 Stk. 5. Kommunalbestyrelsen drager omsorg for  

 sekretariatsbetjeningen af integrationsrådet.
 Stk. 6. Kommunalbestyrelsen fastsætter forretningsorden for  

 integrationsrådet på baggrund af en af indenrigsministeren udarbejdet  

 standardforretningsorden.
 § 43. Indenrigsministeren nedsætter Repræsentantskabet for Rådet  

 for Etniske Minoriteter.
Stk. 2. Hvert af de i § 42 nævnte integrationsråd vælger hvert  

 fjerde år blandt de i § 42, stk. 4, 2. pkt., nævnte medlemmer et medlem til  

 Repræsentantskabet for Rådet for Etniske Minoriteter.
Repræsentantskabets  

 opgave er at vælge Rådet for Etniske Minoriteter.
Repræsentantskabets  

 funktionsperiode følger den kommunale valgperiode.
 Stk. 3. Indenrigsministeren drager omsorg for  

 sekretariatsbetjeningen af Repræsentantskabet for Rådet for Etniske  

 Minoriteter og mødeledelsen.
 Stk. 4. Indenrigsministeren fastsætter regler om valg af og  

 forretningsorden for Repræsentantskabet for Rådet for Etniske Minoriteter.
§ 44. Repræsentantskabet for Rådet for Etniske Minoriteter vælger  

 efter reglerne om forholdstalsvalg i § 24, stk. 3, i lov om kommunernes  

 styrelse hvert fjerde år blandt sine medlemmer 14 medlemmer til Rådet for  

 Etniske Minoriteter.
Rådets funktionsperiode følger den kommunale  

 valgperiode.
 Stk. 2. Rådet vælger et medlem som formand og to medlemmer som  

 næstformænd.
 Stk. 3. Indenrigsministeren udpeger to tilforordnede medlemmer fra  

 Indenrigsministeriet, som ikke har stemmeret.
Stk. 4. Rådet for Etniske Minoriteter rådgiver indenrigsministeren  

 om spørgsmål af betydning for flygtninge og indvandrere.
Rådet kan ikke  

 afgive udtalelser om enkeltsager.
 Stk. 5. Indenrigsministeren drager omsorg for  

 sekretariatsbetjeningen af Rådet for Etniske Minoriteter.
 Stk. 6. Indenrigsministeren fastsætter regler om valg af og  

 forretningsorden for Rådet for Etniske Minoriteter.
Kapitel 8 Finansiering og administration m.v.
 § 45 . Udgifter efter denne lov til udlændinge omfattet af §§  

 54-56 afholdes af den kommune, der er ansvarlig for integrationsindsatsen,  

 jf. § 4. Tager udlændingen bopæl eller ophold i en anden kommune, afholdes  

 udgifterne efter denne lov af denne kommune.
 Stk. 2 . Staten refunderer 75 pct. af kommunernes udgifter til  

 introduktionsydelser, jf. kapitel 5.
Stk. 3. Uanset bestemmelsen i stk. 2 afholder staten en kommunes  

 udgifter til introduktionsydelser til udlændinge, jf. § 133 i lov om social  

 service, som 1) inden 12 måneder efter datoen for meddelelse af opholdstilladelse på  

 grund af en betydelig og varig nedsat funktionsevne anbringes i døgnophold,  

 dog kun indtil udlændingen i en sammenhængende periode på 2 år har klaret sig  

 selv, eller 2) er meddelt opholdstilladelse efter udlændingelovens §§ 7 og 9, stk. 2,  

 nr. 4, som mindreårige uledsagede asylansøgere, dog længst indtil udlændingen  

 fylder 18 år, eller udlændingens forældre får lovligt ophold her i landet.
 Stk. 4. Staten afholder kommunernes udgifter til hjælp i særlige  

 tilfælde, jf. kapitel 6.
Stk. 5 . Staten yder i den 3-årige introduktionsperiode, jf. § 16,  

 stk. 4, et grundtilskud på 3.400 kr. pr. måned for hver udlænding omfattet af  

 introduktionsprogrammet, jf. § 16, til dækning af sociale merudgifter og  

 generelle udgifter i medfør af kapitel 3 og 4 til udlændinge til den kommune,  

 der er ansvarlig for integrationsindsatsen.
For udlændinge omfattet af stk. 3  

 er tilskuddet efter 1. pkt. dog alene 1.900 kr. pr. måned til dækning af de  

 generelle udgifter.
Tilskuddet er betinget af, at den pågældende udlænding  

 bor eller opholder sig i kommunen.
Tager udlændingen bopæl eller ophold i en  

 anden kommune, er tilskuddet til denne kommune betinget af, at kommunen  

 godkender at fortsætte introduktionsprogrammet, såfremt en sådan godkendelse  

 er påkrævet efter § 18.
 Stk. 6 . Staten yder et tilskud på 4.800 kr. pr. måned for hver  

 udlænding, der modtager aktivering under introduktionsprogrammet, jf. § 23,  

 til den kommune, der er ansvarlig for integrationsindsatsen.
 Stk. 7 . Staten yder et tilskud på 2.900 kr. pr. måned for hver  

 udlænding, der ikke modtager aktivering under introduktionsprogrammet, men  

 alene modtager kursus i samfundsforståelse og danskundervisning, jf. §§  

 20-21, til den kommune, der er ansvarlig for integrationsindsatsen.
 Stk. 8. Staten yder et tilskud på 800 kr. pr. måned for hver  

 udlænding, der modtager danskundervisning i medfør af § 22, til den kommune,  

 der er ansvarlig for integrationsindsatsen.
Stk. 9 . Staten yder til den kommune, der ved udløbet af den  

 3-årige introduktionsperiode, jf. § 16, stk. 4, har ansvaret for  

 introduktionsprogrammet, et tilskud for hver udlænding, der har været  

 omfattet af programmet, bortset fra udlændinge omfattet af stk. 3. Tilskuddet  

 er for den enkelte udlænding 2.900 kr., 1.950 kr. og 950 kr. pr. måned i  

 henholdsvis det 1. år, det 2. år og det 3. år efter udløbet af  

 introduktionsperioden.
Tilskuddet er betinget af, at udlændingen bor eller  

 opholder sig i kommunen.
Har udlændingen i introduktionsperioden taget bopæl  

 eller ophold i en anden kommune, er tilskuddet til denne kommune betinget af,  

 at kommunen har godkendt at fortsætte introduktionsprogrammet, såfremt en  

 sådan godkendelse er påkrævet efter § 18.
 Stk. 10 . Kommunalbestyrelsen skal tilvejebringe og meddele  

 indenrigsministeren de oplysninger, herunder statistiske oplysninger, som  

 denne måtte forlange om kommunalbestyrelsens integrationsindsats.
 Stk. 11. Indenrigsministeren kan fastsætte nærmere regler om  

 udbetaling af de i stk. 5-9 fastsatte tilskud og om vilkårene herfor.
 § 46. Staten yder forskudsrefusion af en kommunes udgifter efter  

 denne lov.
 Stk. 2 . Tilskud efter § 45, stk. 5-9, afregnes forskudsvis  

 månedligt i forbindelse med de månedlige forskudsudbetalinger fra staten af  

 kommunal indkomstskat.
 § 47. Indenrigsministeren fastsætter nærmere regler for anvisning  

 af refusion og tilskud, regnskabsaflæggelse og revision.
 Stk. 3. Indenrigsministeren fastsætter regler om forældelse af  

 kommuners og amtskommuners krav om refusion og tilskud efter denne lov.
 § 48. De beløb, der er anført i § 27, stk. 1, § 29 og § 45, stk.  

 5-9, er fastsat i 1998-niveau og reguleres fra og med 1999 een gang årligt  

 den 1. januar med satsreguleringssatsen efter lov om en satsregulering.
Kapitel 9 Indhentning og videregivelse af oplysninger § 49. Den, der ansøger om eller modtager ydelser efter kapitel  

 4-6, har pligt til at medvirke til at tilvejebringe de oplysninger, der er  

 nødvendige for at afgøre, om den pågældende har ret til ydelsen.
 Stk. 2. Den, der modtager ydelser efter kapitel 4-6, har pligt til  

 at give kommunalbestyrelsen oplysninger om ændringer i sine forhold, der kan  

 have betydning for den fortsatte ret til ydelsen.
 Stk. 3. Kommunalbestyrelsen skal i forbindelse med behandling af  

 sager om ydelser efter kapitel 4-6 give udlændingen skriftlig underretning om  

 pligten til at give oplysninger efter stk. 1 og 2, om, hvilke typer af  

 ændringer i den pågældendes forhold, der kan have betydning for hjælpen, og  

 som udlændingen efter stk. 2 har pligt til at oplyse om, og om konsekvenserne  

 af, at der ikke oplyses om ændringerne.
§ 50. Kommunalbestyrelsen kan med udlændingens samtykke forlange,  

 at personer og myndigheder m.v., der har kendskab til forholdene, giver  

 oplysninger, der må anses for nødvendige ved behandling af sager om ydelser  

 efter kapitel 4-6. Det gælder også oplysninger om udlændinges rent private  

 forhold og andre fortrolige oplysninger.
Kommunalbestyrelsen kan i den  

 forbindelse indhente læge- og sygehusjournaler.
 Stk. 2. Kan udlændingens samtykke ikke opnås, kan oplysningerne  

 indhentes uden samtykke.
 Stk. 3. Kommunalbestyrelsen skal oplyse udlændingen om adgangen  

 til at indhente oplysninger efter stk. 1 og om konsekvenserne af, at  

 udlændingen ikke vil medvirke til at indhente oplysninger.
 Stk. 4. Kommunalbestyrelsen kan begære optaget forhør efter  

 retsplejelovens § 1018 med henblik på indhentning af oplysninger som nævnt i  

 stk.1.
Stk. 5. Kommunalbestyrelsen kan kræve at få oplysninger om  

 økonomiske forhold i elektronisk form fra andre offentlige myndigheder og  

 arbejdsløshedskasser.
Oplysningerne kan indhentes som led i behandlingen af  

 en enkelt sag eller som led i en generel søgning til brug for kontrol.
 § 51. Udlændingestyrelsen meddeler uden udlændingens samtykke i  

 forbindelse med meddelelse af opholdstilladelse navn, personlige data og  

 opholdsgrundlag til den kommune, som integrationsansvaret påhviler.
 Stk. 2. Udlændingestyrelsen kan med udlændingens samtykke  

 videregive andre oplysninger om den pågældende, herunder oplysninger om  

 udlændingens rent private forhold og andre fortrolige oplysninger til den  

 kommune, som integrationsansvaret påhviler, når det må antages, at  

 oplysningerne har væsentlig betydning for kommunens varetagelse af  

 integrationsansvaret.
 Stk. 3. Flytter en udlænding til en anden kommune, meddeler den  

 kommune, hvorfra udlændingen flytter, uden udlændingens samtykke navn,  

 personlige data og opholdsgrundlag til den pågældende kommune.
 Stk. 4. Flytter en udlænding til en anden kommune, og viderefører  

 kommunalbestyrelsen i denne kommune et for den pågældende påbegyndt  

 introduktionsprogram, kan kommunalbestyrelsen med udlændingens samtykke  

 videregive oplysninger om den pågældendes rent private forhold og andre  

 fortrolige oplysninger til den pågældende kommune, når det må antages, at  

 oplysningerne har væsentlig betydning for kommunens varetagelse af  

 integrationsansvaret.
Stk. 5. Opnås samtykke ikke, kan oplysningerne i stk. 2 og 4  

 videregives uden samtykke.
Er der tale om oplysninger om den pågældendes rent  

 private forhold, kan videregivelse alene ske i overensstemmelse med reglerne  

 i forvaltningslovens § 28, stk. 2.
 § 52. Til brug for Udlændingestyrelsens afgørelse om meddelelse af  

 tidsubegrænset opholdstilladelse, jf. udlændingelovens § 11, stk. 5, afgiver  

 kommunalbestyrelsen på anmodning fra Udlændingestyrelsen en udtalelse om,  

 hvorvidt den pågældende udlænding har fulgt det tilbudte  

 introduktionsprogram, jf. kapitel 4, og eventuelle andre tilbudte  

 integrationsmæssige tiltag.
Kapitel 10 Klageregler § 53 . Udlændingestyrelsens bestemmelse om landstallet, jf. § 6,  

 om amts- og kommunekvoter, jf. §§ 7 og 9, om visitering, jf. §§ 10 og 11, og  

 om anvisning af boliger, jf. § 15, kan ikke indbringes for anden  

 administrativ myndighed.
Stk. 2. Kommunalbestyrelsens afgørelser efter denne lov kan  

 indbringes for det sociale nævn efter reglerne i kapitel 10 i lov om  

 retssikkerhed og administration på det sociale område.
Kommunalbestyrelsens  

 afgørelse om udpegning af medlemmer af integrationsrådet, jf. § 42, kan dog  

 ikke indbringes for anden administrativ myndighed.
 Stk. 3. Kommunalbestyrelsens udtalelse efter § 52 kan indbringes  

 for det sociale nævn efter reglerne i kapitel 10 i lov om retssikkerhed og  

 administration på det sociale område.
Stk. 4. Det sociale nævns afgørelser efter stk. 2 og 3 kan ikke  

 indbringes for anden administrativ myndighed.
Den Sociale Ankestyrelse kan  

 dog efter reglerne i kapitel 10 i lov om retssikkerhed og administration på  

 det sociale område optage en sag til behandling, når ankestyrelsen skønner,  

 at sagen har principiel eller generel betydning.
Kapitel 11 Definitioner § 54 . Ved flygtninge m.v. forstås i denne lov udlændinge med  

 opholdstilladelse efter 1) udlændingelovens §§ 7 og 8, 2) udlændingelovens § 9, stk. 2, nr. 2, 3) udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter udlændingelovens § 9, stk. 2, nr. 2, 4) udlændingelovens § 9, stk. 2, nr. 4, når tilladelsen er meddelt en  

 udlænding, der har indgivet ansøgning om opholdstilladelse efter § 7, 5) udlændingelovens § 9, stk. 2, nr. 5, eller 6) udlændingelovens § 9, stk. 2, nr. 6.
 § 55. Ved familiesammenførte udlændinge til flygtninge forstås i  

 denne lov udlændinge med opholdstilladelse i medfør af udlændingelovens § 9,  

 stk. 1, nr. 2-4, samt § 9, stk. 2, nr. 1 og 4, som følge af en familiemæssig  

 tilknytning til en person omfattet af § 54 .
 § 56. Ved andre familiesammenførte udlændinge forstås i denne lov  

 udlændinge med opholdstilladelse i medfør af udlændingelovens § 9, stk. 1,  

 nr. 2-4, samt § 9, stk. 2, nr. 1 og 4, der er meddelt opholdstilladelse som  

 følge af en familiemæssig tilknytning til en person, der ikke er omfattet af  

 § 54.
 § 57. Meddeles en udlænding med opholdstilladelse, der er omfattet  

 af §§ 54-56, efterfølgende opholdstilladelse på andet grundlag, har de i  

 denne lov fastsatte bestemmelser virkning fra den første opholdstilladelse.
Kapitel 12 Ikrafttrædelses- og overgangsbestemmelser m.v.
 § 58. Loven træder i kraft den 1. juli 1998, jf. dog stk. 2.
 Stk. 2. § 61, nr. 3, § 65, nr. 2 og 3, og § 66, nr. 2 og 3, træder  

 i kraft den 1. januar 1999.
 Stk. 3. Lovens kapitler 3-6, 8 og 9, gælder ikke for udlændinge,  

 der er meddelt opholdstilladelse inden den 1. juli 1998.
 Stk. 4. § 63, nr. 2-6, har virkning fra og med tilskudsåret 1999.
Stk. 5. Integrationsrådene afholder tidligst den 1. januar 1999  

 valg til Repræsentantskabet for Rådet for Etniske Minoriteter, som herefter  

 afholder valg til Rådet for Etniske Minoriteter.
Er der den 1. januar 1999  

 ikke oprettet 14 integrationsråd, afholdes valget, når dette er tilfældet.  

 Funktionsperioden for Repræsentantskabet for Rådet for Etniske Minoriteter og  

 Rådet for Etniske Minoriteter følger herefter den kommunale valgperiode.
 § 59. Den kommune, hvor en udlænding bor eller opholder sig, skal  

 i indtil 18 måneder efter, at den pågældende er meddelt opholdstilladelse,  

 yde den pågældende integrationsbistand efter reglerne i lov om aktiv  

 socialpolitik, lov om social service og lov om retssikkerhed og  

 administration på det sociale område.
 Stk. 2. Pligten efter stk. 1 gælder kun for udlændinge, der efter  

 den 1. januar 1997 er meddelt opholdstilladelse inden lovens ikrafttræden og  

 den 30. juni 1998 var omfattet af § 134 a, stk. 1, i lov om social bistand.
 Stk. 3. For hver udlænding, der er omfattet af stk. 1 og 2, yder  

 staten i indtil 18 måneder efter tidspunktet for meddelelse af  

 opholdstilladelse et tilskud på 2.250 kr. pr. måned til dækning af udgifter  

 til boligplacering, social rådgivning, vejledning, tolkning m.v. til den  

 kommune, hvor udlændingen bor eller opholder sig.
 Stk. 4. For hver udlænding, der er omfattet af stk. 1 og 2, yder  

 staten i indtil 18 måneder efter tidspunktet for meddelelse af  

 opholdstilladelse et aktiveringstilskud på 1.400 kr. pr. personmåned.  

 Tilskuddet ydes ved gennemførelse af aktiveringstilbud til den enkelte  

 udlænding med mindst 35 timer om måneden.
 Stk. 5. Indenrigsministeren kan fastsætte nærmere regler for  

 udbetaling af de i stk. 3 og 4 fastsatte tilskud og vilkårene herfor.
 § 60. Loven gælder ikke for Færøerne og Grønland.
 § 61. Følgende love og lovbestemmelser ophæves:
 1. Lov nr. 465 af 30. juni 1993 om kommunernes adgang til at erhverve  

 boliger for at fremme udlændinges integration.
 2. § 9, stk. 6 , i lov nr. 453 af 10. juni 1997 om retssikkerhed og  

 administration på det sociale område.
 3. § 75, stk. 2 , i lov om individuel boligstøtte, jf.  

 lovbekendtgørelse nr. 96 af 22. februar 1996.
 § 62. I § 9, stk. 5 , 1. pkt. , i udlændingeloven,  

 jf. lovbekendtgørelse nr. 650 af 13. august 1997, ændres »lov om social  

 bistand« til: »lov om social bistand, lov om aktiv socialpolitik og  

 lov om integration af udlændinge i Danmark«.
 § 63. I lov om kommunal udligning og generelle tilskud til  

 kommuner og amtskommuner, jf. lovbekendtgørelse nr. 571 af 4. juli 1997,  

 foretages følgende ændringer:
 1. I § 10, stk. 2, nr. 5 , indsættes efter »kommunal  

 aktivering,» : »kommunale udgifter til danskundervisning af  

 udlændinge samt introduktionsydelse og aktivering efter kapitel 4 og 5 i lov  

 om integration af udlændinge i Danmark,».
 2. I § 21, stk. 1 , 2. pkt. , ændres »sociale udgifter  

 til flygtninge« til: »sociale udgifter til flygtninge, der er  

 meddelt opholdstilladelse før den 1. juli 1998«.
 3. § 21, stk. 2 , 1. pkt. , affattes således:
»Tilskud til dækning af kommunernes merudgiftsbehov efter stk. 1, 1.  

 pkt., ydes med 4.090 kr. pr. flygtning og indvandrer og yderligere  

 henholdsvis 4.000 kr. pr. 0-5 årig flygtning og indvandrer og 16.427 kr. pr.  

 6-16 årig flygtning og indvandrer.« 4 . § 21, stk. 3 , affattes således:
» Stk. 3. Tilskud til dækning af kommunernes merudgiftsbehov  

 efter stk. 1, 2. pkt., ydes for flygtninge, der er meddelt opholdstilladelse  

 før den 1. juli 1998, og som den 1. januar i tilskudsåret har haft  

 opholdstilladelse i Danmark fra 1 1/2 år til 10 1/2 år.
Tilskuddet pr.  

 flygtning fastlægges til henholdsvis 38.611 kr., 31.526 kr., 23.646 kr.,  

 15.762 kr. og 7.882 kr. pr. flygtning med opholdstilladelse i henholdsvis fra  

 1 1/2 år til 6 1/2 år, fra 6 1/2 år til 7 1/2 år, fra 7 1/2 år til 8 1/2 år,  

 fra 8 1/2 år til 9 1/2 år og fra 9 1/2 år til 10 1/2 år.« 5. I § 21, stk. 4 , ændres »1.000« til:  

 »1.089«.
 6 . § 21, stk. 5 , affattes således:
» Stk. 5. De i stk. 2-4 nævnte beløb reguleres fra og med  

 tilskudsåret 1999 een gang årligt med satsreguleringsprocenten efter lov om  

 satsreguleringsprocent.« § 64. I lov nr. 281 af 27. april 1994 om kommunal anvisningsret  

 foretages følgende ændringer:
 1. I § 3, stk. 1, 1. pkt. , ændres »5 år« til: »6  

 år«.
 2. I § 4, stk. 3, 1. pkt., ændres »15 pct.« til: »20  

 pct.«, og »5-års-periode« ændres til:  

 »6-års-periode«.
 3. I § 4, stk. 6 , ændres »8.000 kr.« til: »14.000  

 kr.«, »10.000 kr.« ændres til: »16.000 kr.« og  

 »12.000 kr.« ændres til: »18.000 kr.«.
 4. § 6, stk. 1 , affattes således:
»Kommunens udgifter i medfør af § 5, stk. 2, ved udlejning til  

 flygtninge, jf. § 65 i lov om individuel boligstøtte, refunderes af staten  

 med 100 pct.« § 65. I lov nr. 454 af 10. juni 1997 om social service foretages  

 følgende ændringer:
 1. § 66, stk. 2, ophæves.
 2. I § 133, stk. 1, ændres »stk. 2-4« til: »stk.  

 2-3«.
 3. § 133, stk. 2, 2. pkt. , og stk. 3 , ophæves.
 Stk. 4 bliver herefter stk. 3.
 § 66. I lov nr. 455 af 10. juni 1997 om aktiv socialpolitik  

 foretages følgende ændringer:
 1. I § 107, stk. 1, ændres »stk. 2-6« til: »stk.  

 2-4«.
 2. I § 107, stk. 1, ændres »stk. 2-6«, som bliver  

 »stk. 2-4«, til: »stk. 2 og 3«.
 3. § 107, stk. 2, 2. pkt., og stk. 4 ophæves.
 4. § 107, stk. 5 og 6, ophæves.
 5. § 109, stk. 1, nr. 7 og 9, ophæves.
 Nr. 8 bliver herefter nr. 7.
Bemærkninger til lovforslaget Almindelige bemærkninger 1. Lovforslagets indhold Regeringens overordnede målsætning med lovforslaget er, at flygtninge og  

 indvandrere skal blive ydende medlemmer af det danske samfund på lige fod med  

 danskerne.
Derfor skal det ikke, som i dag, kun være flygtninge, der tilbydes  

 en integrationsindsats.
Også indvandrere skal have tilbud om et  

 introduktionsprogram.
Programmet skal have en varighed af tre år og skal  

 tilpasses den enkeltes forudsætninger.
Kommunerne har det samlede ansvar for introduktionsprogrammet, og kravene  

 til introduktionen fastlægges i loven.
Programmet skal indeholde en  

 grundlæggende indføring i danske samfundsforhold og danskundervisning.
Det  

 skal tilbydes alle - også selvforsørgende.
Udlændinge, der ikke kan forsørge  

 sig selv, har endvidere, sålænge dette er tilfældet, krav på at modtage  

 aktiveringstilbud eller tilbud om beskæftigelse som en del af  

 introduktionsprogrammet.
Programmet skal i disse tilfælde tilrettelægges som  

 et heldagsforløb.
Kommunerne udarbejder handlingsplaner for den enkeltes integrationsforløb,  

 herunder for danskundervisningen og dennes samspil med den øvrige  

 integrationsindsats.
Udførelsen af bestemte integrationsopgaver kan overlades  

 til for eksempel Dansk Flygtningehjælp.
For de erhvervsaktive skal introduktionsprogrammet målrettet sigte mod en  

 ansættelse på arbejdsmarkedet eller mod en uddannelse.
Det skal blandt andet  

 opnås ved en bedre indpasning af danskundervisningen i programmet.
Danskundervisningen skal styrkes.
Undervisningen skal påbegyndes tidligere  

 end i dag, og der skal opstilles klare mål for og krav til undervisningen.  

 Der skal etableres en formel afslutning af undervisningsforløbet i form af et  

 bevis for aktiv deltagelse i undervisningen.
 Regeringen vil fremsætte forslag om ændring af lov om undervisning af  

 voksne indvandrere, jf. lovbekendtgørelse nr. 655 af 29. juni 1994.
 Ansvaret for al danskundervisning - herunder for danskundervisning af  

 andre end de personer, der er omfattet af dette lovforslag - vil efter  

 lovændringen blive varetaget af kommunerne.
Den kommunale opgavevaretagelse skal forankres i sprogcentre, der opfylder  

 de krav, som Undervisningsministeriet vil fastsætte, med hensyn til  

 faglighed, skolemiljø m.v.
Sprogcentrene kan være kommunale eller  

 amtskommunale institutioner, eller de kan være privatejede eller organiserede  

 som selvejende institutioner.
 Sprogcentrene skal være repræsenteret i det lokale skolesamarbejde, og der  

 skal i tilknytning til hvert sprogcenter - eller eventuelt til flere i  

 fællesskab - oprettes et rådgivende organ; Sprogcenterrådet, der sammensættes  

 bredt af repræsentanter fra det lokale arbejdsmarked,  

 arbejdsmarkedsformidlingen, voksenuddannelsesinstitutioner m.v.
Også denne generelle lovændring vil indebære en forbedring af  

 danskundervisningen.
Der vil blive fastsat klare regler for  

 sprogundervisningens mål, indhold, tilrettelæggelse og prøver.
For at sikre kontinuitet og sammenhæng i forløbet skal udlændingen blive  

 boende i kommunen, så længe introduktionsprogrammet løber.
Retten til  

 introduktion bevares dog, hvis tilflytningskommunen samtykker i at overtage  

 introduktionen.
Nyankomne udlændinge er mennesker i en overgangsfase, hvor de uddanner sig  

 og kvalificerer sig til en fremtid i det danske samfund.
De er en særlig  

 gruppe, der skal modtage en særlig kontant ydelse og en omfattende målrettet  

 offentlig indsats i form af indføring i det danske samfund, danskundervisning  

 og foranstaltninger i øvrigt, der muliggør og fremmer indplaceringen på det  

 danske arbejdsmarked og i det danske samfund.
I denne overgangsfase skal  

 udlændinge, der ikke kan forsørge sig selv, modtage en kontant ydelse, indtil  

 de er i stand til at klare sig selv.
Udlændingene vil herudover have ret til  

 supplerende, sociale ydelser efter den almindelige lovgivning.
Det er afgørende for en bedre indpasning i det danske samfund, at der sker  

 en mere jævn geografisk fordeling af nyankomne udlændinge.
Ansvaret for  

 visitering til førstegangsboligplacering skal påhvile Udlændingestyrelsen,  

 der fastsætter kvoter amtsvis.
Inden for amtet fastlægges den indbyrdes  

 fordeling mellem kommunerne ved aftale mellem amtets kommuner.
Kan kommunerne  

 ikke nå til enighed, fastlægges den enkelte kommunes kvote af  

 Udlændingestyrelsen.
Kommunerne har pligt til at fremskaffe boliger til de  

 anviste flygtninge.
Opfylder kommunerne ikke den pligt, skal  

 Udlændingestyrelsen på kommunens vegne skaffe boliger til flygtningene.
I kommuner, hvor flere end 50 borgere over 18 år i fællesskab fremsætter  

 skriftlig anmodning herom, oprettes integrationsråd, der blandt andet  

 sammensættes af medlemmer af lokale flygtninge- og indvandrerforeninger eller  

 andre tilsvarende personer i kommunen.
Rådene drøfter integrationsspørgsmål  

 og kan blandt andet udtale sig om kommunens introduktionsprogrammer.
 2. Økonomiske og administrative konsekvenser m.v.
Lovforslagets samlede økonomiske og administrative konsekvenser skønnes at  

 medføre årlige offentlige merudgifter på 240-250 mill. kr., når den fulde  

 virkning er indtrådt.
I 1998 skønnes en offentlig merudgift på 20-30 mill.  

 kr.
Det bemærkes, at der er tale om udgiftsskøn, der varierer med  

 personkredsens konkrete sammensætning og behov i de enkelte år.
Særligt  

 vedrørende skøn over mindreudgifter i form af allerede afholdte udgifter til  

 personkredsen må der tages et vist forbehold for udgiftsskønnet.
Det er  

 teknisk forudsat, at der årligt tilgår 2.000 voksne flygtninge, 1.000  

 familiesammenførte til flygtninge og 3.500 familiesammenførte til andre, der  

 er omfattet af loven.
 Skønnet over udgifter til danskundervisning er fastsat ved de hidtidige  

 udgifter til nærværende personkreds tillagt 30 pct. som følge af det  

 forhøjede undervisningsniveau, mens udgifter til øvrig personkreds ikke er  

 vurderet.
 Det bemærkes, at der ikke er medtaget langsigtede besparelser af offentlig  

 forsørgelse og aktivering som følge af et mere effektivt integrationsprogram.  

 Det må formodes, at et styrket og fremrykket integrationsprogram vil betyde  

 flere selvforsørgende udlændinge og således sparede offentlige udgifter.
 Principperne for udbetaling af introduktionsydelse er i vidt omfang  

 svarende til reglerne i lov nr. 455 af 10. juni 1997 om aktiv socialpolitik.  

 Denne lov er derfor optrykt som bilag til forslaget.
 Lovforslaget indebærer, at Socialministeriet vil få mindreudgifter til en  

 række lovbundne udgifter, herunder kontanthjælp, aktivering, mv., der i en  

 vis udstrækning modsvares af merudgifter under Indenrigsministeriet.  

 Fordelingen af merudgifter/mindreudgifter mellem de to ministerier samt  

 oprettelse af nye hovedkonti under Indenrigsministeriet vil blive foretaget  

 direkte på forslag til tillægsbevillingslov for 1998.
Overførelsen af integrationsopgaven fra Dansk Flygtningehjælp til  

 kommunerne vil indebære en række merudgifter til afvikling af Dansk  

 Flygtningehjælps eksisterende virksomhed - afvikling af lejemål, feriepenge,  

 jobsøgningshjælp, mv.
Indenrigsministeriet vil senere vende tilbage herom ved  

 aktstykke.
Besparelsen ved det reducerede aktivitetsniveau i Dansk  

 Flygtningehjælps integrationsprogram skønnes i 1998 til cirka 128 mill.kr.,  

 heraf cirka 70 mill.kr. lønsum.
Af den anførte besparelse vil 10,5 mill. kr.  

 blive anvendt til finansiering af administrative omlægninger, jf. nedenfor,  

 og cirka 92 mill. kr. til tilskud til kommunerne i forbindelse med, at disse  

 ved lovens ikrafttræden overtager ansvaret for færdiggørelsen af den  

 hidtidige, særlige integrationsindsats under Dansk Flygtningehjælp.
 De økonomiske konsekvenser af lovforslaget vil blive forhandlet med de  

 kommunale parter.
Forslaget om kommunale integrationsråd indebærer en kommunal  

 forpligtigelse til at oprette integrationsråd, hvis mere end 50 personer over  

 18 år i kommunen fremsætter anmodning herom.
Det vurderes samlet, at  

 forslaget vil medføre merudgifter på cirka 2,0 mill.kr.
Dansk Flygtningehjælps fremtidige rolle bliver primært at yde  

 konsulentbistand - gennem indtægtsdækning - til kommunerne samt forestå  

 oplysnings- og informationskampagner.
Til løsning af disse opgaver ydes Dansk  

 Flygtningehjælp et tilskud, der fastsættes på de årlige finanslove.  

 Tilskuddet forventes i helårsvirkning at blive fastsat til 14 mill.kr.
For  

 1998 fastsættes tilskuddet til 7 mill. kr.
Heri vil også være indeholdt et  

 bidrag til opretholdelse af flygtningehjælpens generalsekretariat.
Udlændingestyrelsen skal blandt andet træffe afgørelse om, i hvilken  

 kommune den enkelte flygtning efter erhvervelse af opholdstilladelse skal  

 tage bopæl.
Det skønnes, at Udlændingestyrelsens merudgifter ved opgaven vil  

 være på cirka 2,0 mill.kr., heraf 1,5 mill.kr. lønsum, i 1998. I de  

 efterfølgende år vil helårsvirkningen være 4,0 mill.kr., heraf 2,0 mill.kr.  

 lønsum.
Merudgifterne modsvares af tilsvarende besparelser under Dansk  

 Flygtningehjælp, der i dag varetager boligplaceringsopgaven for flygtninge  

 med opholdstilladelse.
Indarbejdelsen af disse udgifter for 1999 og fremefter  

 vil finde sted i forbindelse med FL 99, under hensyn til den samlede opgave-  

 og bevillingsstatus i Udlændingestyrelsen.
I henhold til ovennævnte materielle bestemmelser skal indenrigsministeren  

 fastsætte regler, der udmønter rammebestemmelserne.
Disse svarer i en vis  

 udstrækning til de hidtidige faglige styringsopgaver under nugældende  

 lovgivning.
De hidtidige funktioner i Dansk Flygtningehjælp vedrørende faglig  

 styring, rådgivning og supervision er i 1998 budgetteret med 12-13 mill. kr.  

 Der afholdes endvidere visse udgifter under Socialministeriet.
En række  

 øvrige funktioner i Dansk Flygtningehjælp vedrørende budgettering, statistik,  

 drift af flygtningeregister (FINFO), visse informationsopgaver, m.v. er i  

 1998 budgetteret med 6-7 mill. kr.
Der overføres således til  

 Indenrigsministeriet i helårsvirkning 18,0 mill. kr., heraf 11,0 mill. kr.  

 lønsum.
I 1998 overføres 9,0 mill. kr., heraf 5,5 mill. kr. lønsum.
Ansvaret for administrationen af opgaven vedrørende delvis refusion af  

 kommunale udgifter til introduktionsydelse og udbetaling af tilskud i  

 relation til introduktionsprogrammet vil blive lagt i Indenrigsministeriets  

 departement.
De administrative merudgifter i Indenrigsministeriets  

 departement vil delvis blive modsvaret af mindreudgifter i Socialministeriet,  

 hvor opgaven med refusion af kommunale udgifter til kontanthjælp, aktivering  

 mv. reduceres ved lovforslaget.
Overførslen fra Socialministeriet til  

 Indenrigsministeriet fastlægges i forbindelse med udarbejdelsen af forslag  

 til tillægsbevillingslov for 1998 og optages direkte herpå.
Eventuelle  

 merudgifter i forbindelse med omlægningen mellem Socialministeriet og  

 Indenrigsministeriet vil blive afholdt inden for Indenrigsministeriets  

 økonomiske ramme.
De økonomiske og administrative konsekvenser af adgangen til at påklage  

 kommunalbestyrelsens afgørelser efter lovforslaget til det sociale nævn  

 forudsættes delvist modsvaret af en reduktion i antallet af klager til det  

 sociale nævn over afgørelser efter lov om aktiv socialpolitik, lov om social  

 service og lov om social pension, som efter de gældende regler skulle have  

 fundet anvendelse for den persongruppe, som er omfattet af lovforslaget.
Den  

 økonomiske nettovirkning for det sociale nævn af lovforslaget skønnes at være  

 0,9 mill. kr. i 1998, 3,1 mill. kr. i 1999, 4,0 mill. kr. i 2000 og 4,9 mill.  

 kr. i 2001 og herefter.
Forslaget skønnes ikke at have erhvervsøkonomiske, erhvervsadministrative  

 eller miljømæssige konsekvenser.
Forslaget skønnes endvidere ikke at have  

 EU-retlige aspekter.
 3. Hørte myndigheder m.v.
 Lovforslaget er samtidig med fremsættelsen for Folketinget sendt til  

 høring hos Amtsrådsforeningen, Amnesty International, Boligselskabernes  

 Landsforening, Dansk Arbejdsgiverforening, Dansk Flygtningehjælp, Dansk Røde  

 Kors, Det Danske Center for Menneskerettigheder, Dokumentations- og  

 Rådgivningscenteret for Racediskrimination, Foreningen af Statsamtmænd,  

 Frederiksberg Kommune, Kommunernes Landsforening, Københavns Kommune,  

 Landsorganisationen i Danmark, Mellemfolkeligt Samvirke, Nævnet for Etnisk  

 Ligestilling, Rådet for Etniske Minoriteter, Statsamtsjuristforeningen samt  

 Udlændingestyrelsen.
 Lovforslaget er endvidere sendt til Advokatrådet, Dansk  

 Kriminalpolitiforening, Dansk Politiforbund, Den Danske Dommerforening,  

 Dommerfuldmægtigforeningen, Flygtningenævnet, Foreningen af Politimestre i  

 Danmark, Politidirektøren i København, Politifuldmægtigforeningen,  

 præsidenterne for Østre og Vestre Landsret, retterne i København, Århus,  

 Odense, Aalborg og Roskilde, Retslægerådet, Rigsadvokaten samt  

 Rigspolitichefen.
Bemærkninger til forslagets enkelte bestemmelser Til § 4 Bestemmelsen i stk. 2 indebærer i forbindelse med en ændring af  

 udlændingelovens § 42 a, der foreslås indføjet i det af indenrigsministeren  

 samtidigt fremsatte forslag herom, at spontane asylansøgere, der meddeles  

 asyl, først boligplaceres og modtager introduktionsprogram og  

 introduktionsydelse fra den dag, opholdstilladelsen har virkning, og indtil  

 dette tidspunkt modtager ydelse som under præasylfasen.
 §§ 18 og 32 indeholder nærmere regler om, i hvilket omfang en  

 tilflytterkommune har ansvar for introduktionsprogram og introduktionsydelse.
Til § 5 Bestemmelsen afskærer ikke kommunalbestyrelsens adgang til at indgå aftale  

 om kommunalt fællesskab i medfør af § 60 i den kommunale styrelseslov.  

 Bestemmelsen afskærer endvidere ikke kommunalbestyrelsens almindelige adgang  

 til at indgå aftaler om udførelsen af kommunale opgaver i øvrigt.
 Kommunalbestyrelsen kan ikke ved en eventuel overladelse af udførelsen af  

 bestemte opgaver til en eller flere organisationer, foreninger m.v. i  

 forbindelse med introduktionsprogrammet overdrage myndighedsansvaret for  

 opgaverne.
 Loven giver en vid adgang for en kommunalbestyrelse til at iværksætte  

 integrationsfremmende tiltag.
Til kapitel 3 Bestemmelserne om boligplacering af flygtninge omfatter også børn af disse  

 samt kvoteflygtninge og flygtninge, der er meddelt opholdstilladelse i medfør  

 af udlændingelovens § 7, stk. 4, jf. lovens § 2, stk. 2, og § 54.
Til § 6 Bestemmelsens 2. pkt. sikrer, at Udlændingestyrelsen - for eksempel ved  

 udsving i antallet af asylansøgere til Danmark - løbende har mulighed for at  

 ændre allerede fastsatte landstal.
Udlændingestyrelsen kan af samme årsag  

 løbende ændre allerede fastsatte amtskvoter eller kommunekvoter, jf. §§ 7 og  

 9.
Til § 8 Det forudsættes, at aftalen mellem kommunalbestyrelserne inden for amtet,  

 når Udlændingestyrelsen den 1. august har fastsat en amtskvote, skriftligt  

 meddeles Udlændingestyrelsen i form af en fælleserklæring fra de involverede  

 kommunalbestyrelser inden den 10. september hvert år.
Til § 10 Da det er forudsat, at integrationskommunen får det fulde ansvar for  

 integrationen af de personer, der omfattes af lovforslaget, straks fra  

 overtagelsesdagen, vil flygtningene fra starten blive folkeregistreret i den  

 pågældende kommune.
 Ved at præcisere, at registreringen finder sted, uanset om flygtningen  

 tager bopæl eller ophold i kommunen, sikres det, at det økonomiske ansvar  

 overgår til den kommune, som flygtningen visiteres til.
Til § 13 Bestemmelsen er, bortset fra en præcisering i stk. 1 af, at  

 kommunalbestyrelsen kun kan erhverve, indrette og leje ejendomme i kommunen,  

 en overførsel af lov nr. 465 af 30. juni 1993 om kommunernes adgang til at  

 erhverve boliger for at fremme udlændinges integration.
Bestemmelsen omfatter ikke almene boliger.
Det samme er tilfældet for de  

 ejendomme, som Udlændingestyrelsen på vegne af en kommunalbestyrelse kan  

 erhverve, indrette og leje i medfør af § 15, stk. 1, nr. 1.
Det kan i øvrigt oplyses, at indenrigsministeren agter at give  

 dispensationsadgang til lånefinansiering af grundkapitalen i alment  

 boligbyggeri ved bosætning af flygtninge.
Hensigten hermed er at lette  

 boligplaceringsopgaven for ikke mindst mindre kommuner med et beskedent antal  

 lejeboliger.
Til § 15 Stk. 3, 1. pkt., indebærer, at Udlændingestyrelsen kan indgå aftale med en  

 boligorganisation om, at denne, jf. stk. 1, nr. 4 og 5, skal stille den andel  

 af de ledige boliger og lejligheder til rådighed, som kommunen efter de  

 gældende regler ikke har indgået aftale om at udnytte.
Stk. 3, 1. pkt.,  

 medfører endvidere, at Udlændingestyrelsen ikke kan indgå som part i aftaler,  

 som kommunalbestyrelsen har indgået.
 Stk. 3, 2. pkt., indebærer, at Udlændingestyrelsen alene kan beslutte, at  

 boligorganisationen, jf. stk. 2, skal stille den andel af hver fjerde ledige  

 bolig til rådighed, som kommunen efter de gældende regler har besluttet ikke  

 at udnytte.
Til § 16 De udlændinge, der skal tilbydes introduktionsprogram, er udlændinge over  

 18 år omfattet af §§ 54-56. Endvidere kan programmet tilbydes mindreårige  

 uledsagede asylansøgere.
Programmet tilbydes, uanset om udlændingen er blevet  

 selvforsørgende eller forsørges af andre.
 Den 3-årige periode for introduktionsprogrammet skal for mindreårige  

 uledsagede asylansøgere regnes fra kommunalbestyrelsens beslutning om at  

 tilbyde programmet.
Til § 18 Efter stk. 2 skal kommunalbestyrelsen i den kommune, hvortil udlændingen  

 flytter, godkende, at udlændingen fortsætter introduktionsprogrammet, hvis  

 flytningen er af væsentlig betydning for den pågældendes integrationsforløb,  

 eller personlige forhold taler derfor.
Såfremt en udlænding opnår beskæftigelse, virksomhedspraktik eller  

 optagelse på en uddannelsesinstitution i en anden kommune, hvortil der ikke  

 umiddelbart er transportmuligheder, vil en flytning eksempelvis være at anse  

 som af væsentlig betydning for integrationsforløbet.
Sygdom blandt nære  

 pårørende, en eventuel ægtefælles integrations-, arbejds- og  

 uddannelsesmuligheder vil være at anse som personlige forhold, der tillige  

 kan tale for, at der efter en konkret vurdering skal meddeles godkendelse af,  

 at introduktionsprogrammet fortsættes i en anden kommune.
Til § 19 Handlingsplanen skal indeholde delplaner og delmål.
 Såfremt en udlænding i medfør af § 18, stk. 1, opnår godkendelse til at  

 fortsætte sit introduktionsprogram i en anden kommune, skal denne kommune i  

 samarbejde med den pågældende udarbejde en ny handlingsplan.
Til § 20 Kurset i samfundsforståelse skal blandt andet indeholde en første  

 information om det danske folkestyre, det danske uddannelsessystem, dansk  

 kultur, holdninger, livssyn, demokratiske traditioner og arbejds- og  

 omgangsformer.
Kommunalbestyrelsen kan undlade at tilbyde en udlænding deltagelse i  

 kurset, hvis den pågældende på grund af særlige forhold ikke vil kunne følge  

 dette.
Det gælder for eksempel fysisk og psykisk handicappede, torturofre og  

 stærkt traumatiserede flygtninge.
 Af samme årsager kan kommunalbestyrelsen også undlade at tilbyde  

 danskundervisning og aktivering, jf. § 21, stk. 4 og § 23, stk. 8.
Til § 21 Ved en normal samtale menes, at udlændingen ved udløbet af  

 introduktionsprogrammet med den accent, der er naturlig, ubesværet skal kunne  

 deltage i en almindelig samtale.
 Omfanget af den enkelte udlændings danskundervisning fastlægges i  

 handlingsplanen, jf. § 19.
Til § 22 Det forudsættes, at kommunalbestyrelsens tilbud om danskundervisning til  

 denne gruppe af udlændinge tilrettelægges så fleksibelt, at placeringen af  

 undervisningen tager højde for udlændingens arbejdstid og arbejdsforhold i  

 øvrigt.
Til §§ 23-24 §§ 23-24 svarer i vidt omfang til §§ 16, 18, 19, stk. 1, og 23 i lov om  

 aktiv socialpolitik.
 Kommunalbestyrelsen kan dog ikke i medfør af § 23, stk. 2, som i lov om  

 aktiv socialpolitik § 16, stk. 2, nr. 2 og 8, tilbyde aktivering i form af  

 jobtræning med løntilskud hos private eller offentlige arbejdsgivere eller  

 ordninger om jobrotation.
 Disse aktiveringstilbud er ikke overført, idet en ansættelse i jobtræning  

 med løntilskud eller i jobrotation sker på almindelige eller  

 overenskomstmæssige løn- og ansættelsesvilkår, hvorfor en udlænding, der  

 ville blive aktiveret i jobtræning eller i jobrotation, som følge heraf  

 oftest vil udgå af integrationsprogrammet som selvforsørgende.
 Ved den i § 23, stk. 2, nr. 2, nævnte virksomhedspraktik forstås, at en  

 udlænding i en nærmere aftalt periode kommer i praktik, for eksempel ved at  

 indgå i en følordning, i en offentlig eller privat virksomhed og derved opnår  

 kendskab til og eventuelt tilknytning til arbejdsmarkedet.
 I forhold til § 16, stk. 2, nr. 7, jf. § 19, stk. 1, i lov om aktiv  

 socialpolitik, er anvendelsesområdet for voksen- eller efteruddannelse i  

 medfør af § 23, stk. 2, nr. 6, udvidet, således at en udlænding ikke skal  

 være over 25 år og have modtaget hjælp i sammenhængende periode på mindst 6  

 måneder for at deltage i disse uddannelsesaktiviteter.
Udlændinge, der modtager aktivering som led i et introduktionsprogram, vil  

 i medfør af § 23, stk. 2, nr. 6, alene have mulighed for som led i  

 aktiveringen at påbegynde uddannelser, der ikke er SU-berettigede.
Baggrunden  

 herfor er, at udlændinge, der følger en SU-berettiget uddannelse og dermed er  

 berettiget til at modtage SU, ikke er berettiget til introduktionsydelse, jf.  

 § 25, stk. 5, og derfor ikke modtager aktivering, jf. § 23, stk. 1, 1. pkt.
Til § 25 Indtægtsloftet for modtagelse af introduktionsydelse er efter stk. 3 sat  

 til niveauet for hjælp til forsørgelse i medfør af lov om aktiv socialpolitik  

 § 25 eller § 34. Dette betyder eksempelvis, at loftet for en udlænding over  

 25 år, der har forsørgelsespligt over for mindreårige børn, er 9.100 kr.,  

 mens det tilsvarende loft for en udlænding over 25 år, der ikke har  

 forsørgelsespligt, er 6.825 kr.
Indtægtsloftet gælder ansøgerens og  

 ægtefællens samlede indtægter, jf. lov om aktiv socialpolitik § 2, stk. 1-3.
Opfylder ægtefællen ikke sin forsørgelsespligt, vil der efter reglerne i  

 lov om aktiv socialpolitik kunne udbetales tilbagebetalingspligtig  

 introduktionsydelse.
Kan introduktionsydelsen ikke udbetales efter stk. 4,  

 fordi en person, der bor i Danmark, har påtaget sig at forsørge ansøgeren, og  

 opholdstilladelsen er betinget af, at den pågældende har godtgjort at være i  

 stand hertil, kan der efter bestemmelserne i § 35 udbetales særlig hjælp.
 Det følger af stk. 5, at en udlænding, der er berettiget til at modtage  

 Statens Uddannelsesstøtte eller førtidspension i medfør af lov om social  

 pension - for eksempel visse torturofre - er afskåret fra  

 introduktionsydelse, fordi de i stedet vil kunne modtage disse ydelser.
Til § 26 Som eksempler på ydelser, der kan udbetales ved siden af  

 introduktionsydelsen efter stk. 2, kan nævnes børnefamilieydelser efter lov  

 om børnefamilieydelse, diverse børnetilskud efter lov om børnetilskud samt  

 boligsikring efter lov om individuel boligstøtte.
Disse ydelser er skattefri  

 efter lovgivningens almindelige regler.
Til § 27 Introduktionsydelsen er skattepligtig efter lovgivningens almindelige  

 regler.
Det i stk. 2 anførte loft for introduktionsydelsens størrelse omfatter  

 alene forsørgelsesydelser og ikke andre supplerende ydelser efter lov om  

 aktiv socialpolitik og lov om social pension.
Loftet er ikke til hinder for  

 udbetaling af supplerende ydelser efter anden lovgivning Til § 28 Reglen i stk. 2 indebærer eksempelvis, at en udlænding, som har 10 timers  

 ugentlig beskæftigelse ved siden af sin løn, har ret til 20/30 af  

 introduktionsydelsen.
Der foretages således en time til time reduktion af  

 ansøgers introduktionsydelse.
Efter reglen i stk. 3 skal der ved 35 timers beskæftigelse fratrækkes 5/35  

 dele af en udlændings arbejdsindtægt, i en eventuel ægtefælles  

 introduktionsydelse.
Der foretages således en krone til krone reduktion i  

 ægtefællens introduktionsydelse.
I stk. 4 er der, med henblik på at sikre, at introduktionsydelsen ikke  

 udbetales til personer, der er selvforsørgende, indsat et loft for, hvor  

 meget en person må tjene, før der foruden de ovennævnte reduktioner foretages  

 en generel krone for krone reduktion i introduktionsydelsen.
Denne reduktion  

 foretages, når indkomsten eksklusiv introduktionsydelse overstiger niveauet  

 for udbetaling af forsørgelsesydelser efter lov om aktiv socialpolitik § 25  

 eller § 34.
Til § 29 § 29, stk. 1, svarer med redaktionelle ændringer til § 36, stk. 1, i lov  

 om aktiv socialpolitik.
Til §§ 30-31 Det er en betingelse for at træffe beslutning om nedsættelse med op til 20  

 pct. som følge af udeblivelse, jf. § 30, henholdsvis nedsættelse eller ophør  

 som følge af afvisning af deltagelse, jf. § 31, at udeblivelsen eller  

 afvisningen er sket uden rimelig grund.
Denne vurdering sker med udgangspunkt i, hvad ansøgeren skønnes at kunne  

 klare.
En ansøger kan således ikke uden konsekvenser for introduktionsydelsen  

 afslå at tage imod introduktionstilbud, for eksempel med den begrundelse, at  

 virksomhedstillægget i forbindelse med virksomhedspraktik er for lavt, eller  

 at praktikvirksomhedens arbejdsområde falder uden for ansøgerens tidligere  

 arbejdsfelt.
Konkrete forhold ved tilbuddet eller hos ansøgeren kan bevirke,  

 at tilbuddet i forhold til ansøger ikke er rimeligt.
For eksempel kan et  

 aktiveringstilbud forudsætte fysiske eller psykiske ressourcer, ansøger ikke  

 har.
Endvidere skal transporttiden til det pågældende tilbud være rimelig.
 Efter § 31 kan der ske såvel nedsættelse som ophør af introduktionsydelsen  

 som følge af afvisning af deltagelse.
 I øvrigt forudsættes det, at kommunalbestyrelsen følger de samme  

 principper som ved administrationen af de tilsvarende bestemmelser i lov om  

 aktiv socialpolitik om nedsættelse eller ophør af hjælp til forsørgelse, jf.  

 lov om aktiv socialpolitik §§ 39 og 41.
 Integrationsloven giver efter forslaget ikke som lov om social aktivering  

 § 26, stk. 3, en ægtefælle mulighed for at være hjemmearbejdende mod  

 udbetaling af en lavere ydelse.
 Bestemmelserne omfatter alene udlændinge, der deltager i  

 introduktionsprogrammet, og ikke udlændinge, som efter § 16 ikke er tilbudt  

 et introduktionsprogram, eller som kommunen har skønnet ikke at have behov  

 herfor, jf. § 20, stk. 2, § 21, stk. 4, og § 23, stk. 8.
Til § 32 Afviser en tilflytterkommune at godkende fortsættelsen af  

 introduktionsprogrammet, kan tilflytterkommunen afhængigt af ansøgerens  

 personlige forhold foretage nedsættelse eller ophør af ydelsen.
Kommunalbestyrelsen skal ved afgørelsen efter § 32 af, hvorvidt og i  

 hvilket omfang introduktionsydelsen skal nedsættes eller ophøre, blandt andet  

 lægge vægt på oplysninger om grunden til, at den pågældende udlænding er  

 flyttet til kommunen, selvom kommunen ikke har godkendt at fortsætte  

 introduktionsprogrammet, og på oplysninger om behovet for fortsat at modtage  

 introduktionsydelse.
For personer, der har større eller mindre sociale  

 problemer, bør kommunen være opmærksom på årsagerne til vedkommendes valg af  

 flytning.
Det gælder særligt i forhold til de svagt stillede grupper, for  

 eksempel stofmisbrugere og svært belastede unge.
 Det er en betingelse for at træffe beslutning om ophør af  

 introduktionsydelse, at det står åbent for den pågældende udlænding at flytte  

 tilbage til den kommune, hvorfra udlændingen er flyttet, og genoptage  

 introduktionsprogrammet der.
 I øvrigt forudsættes det, at kommunalbestyrelsen følger de samme  

 principper som ved administrationen af bestemmelserne i lov om aktiv  

 socialpolitik om nedsættelse eller ophør af hjælp til forsørgelse ved  

 udeblivelse eller afvisning, jf. lov om aktiv socialpolitik §§ 39 og 41.
 Bestemmelsen omfatter alene udlændinge, der deltager i  

 introduktionsprogrammet, og ikke udlændinge, som efter § 16 ikke er tilbudt  

 et introduktionsprogram, eller som kommunen har skønnet ikke at have behov  

 herfor, jf. § 20, stk. 2, § 21, stk. 4, og § 23, stk. 8.
Til § 34 Der vil kunne ydes introduktionsydelse med tilbagebetalingspligt i samme  

 omfang som efter kapitel 12 i lov om aktiv socialpolitik.
Kommunalbestyrelsen  

 vil for eksempel kunne stille krav om tilbagebetaling af hjælpen, hvis den må  

 yde hjælp, fordi modtageren eller ægtefællen har nægtet at tage imod et  

 rimeligt tilbud om arbejde, aktivering eller andre beskæftigelsesfremmende  

 foranstaltninger som led i introduktionsprogrammet.
Hvis tilbudet fortsat  

 står åbent og er rimeligt, kan kommunen dog ikke udbetale hjælp, fordi den  

 pågældende på den måde ikke opfylder betingelserne for hjælpen.  

 Kommunalbestyrelsen vil heller ikke kunne stille krav om tilbagebetaling af  

 hjælpen, hvis udlændingen er flyttet til en anden kommune, og  

 kommunalbestyrelsen i denne kommune har vurderet, at der ikke er særlige  

 grunde til at fortsætte introduktionsydelsen, og at der efter ansøgers  

 personlige forhold skal ske nedsættelse eller ophør af hjælpen.
 Det er imidlertid en betingelse i de nævnte situationer henholdsvis, at  

 det tilbud om arbejde m.v., som ansøger ikke ønsker at modtage, er rimeligt,  

 jf. bemærkningerne til § 31, henholdsvis, at ansøgers personlige forhold og  

 sociale problemer ikke taler imod en nedsættelse eller ophør af hjælpen i  

 forbindelse med flytning, jf. bemærkningerne til § 32. Det forudsættes, at  

 den enkelte kommune foretager en konkret og individuel vurdering heraf.
Til § 36 De angivne udgifter i forbindelse med deltagelse i introduktionsprogrammer  

 vurderes at svare til de hidtidige muligheder efter sociallovgivningen i  

 forbindelse med aktivtilbud.
Til §§ 37-41 For §§ 37-41 er der i det væsentlige tale om en overførelse af kapitel 10  

 i lov om aktiv socialpolitik samt denne lovs § 78.
Til §§ 42-44 De medlemmer, der vælges efter § 43, stk. 2, er personligt valgte, uden at  

 indstilling fra bestyrelsen i den flygtninge- eller indvandrerforening, den  

 pågældende er medlem af, eller det lokale integrationsråd er påkrævet.
 Rådet for Etniske Minoriteter, der oprettes i medfør af bestemmelsen,  

 erstatter det eksisterende Rådet for Etniske Minoriteter (tidligere  

 Indvandrerrådet), der i dag rådgiver regeringen om indvandrer- og  

 flygtningepolitiske spørgsmål.
 § 44, stk. 1, fastsætter, at valgmåden for Repræsentantskabet for Rådet  

 for Etniske Minoriteters valg af medlemmer til Rådet for Etniske Minoriteter  

 sker efter reglerne om forholdstalsvalg i lov om kommunernes styrelse § 24,  

 stk. 3. Valgmåden for det enkelte integrationsråds valg af medlemmer til  

 Repræsentantskabet for Rådet for Etniske Minoriteter, jf. § 43, stk. 2, og  

 for Rådet for Etniske Minoriteters valg af formand og næstformand, jf. § 44,  

 stk. 2, kan fastlægges i forretningsordenen.
Til kapitel 8 Med lovforslaget omlægges finansieringen af integrationsindsatsen for  

 nyankomne udlændinge, så kommunerne får en øget tilskyndelse til at fremrykke  

 og styrke integrationsindsatsen.
Kommunens udgifter til aktivering og danskundervisning dækkes fuldt ud af  

 de statslige aktiveringstilskud.
Kommunen vil således ikke have udgifter  

 forbundet med at aktivere udlændinge i introduktionsprogrammet.
Kommunens udgifter til introduktionsydelse refunderes med 75 pct.
De  

 resterende 25 pct. indgår i fastsættelsen af grundtilskuddet, således at  

 kommunerne får dækket de gennemsnitlige udgifter til forsørgelse i den første  

 tre års-periode.
Grundtilskuddet forudsættes ydet pr. nyankommen voksen  

 udlænding, uanset om udlændingen modtager introduktionsydelse.
Kommunen vil  

 derfor få en direkte økonomisk tilskyndelse til en hurtig og effektiv  

 indsats, der hjælper den enkelte udlænding til selvforsørgelse.
 Hvis udlændingen ikke kommer i arbejde inden udløbet af tre års-perioden,  

 skal kommunen betale den højere kontanthjælp med en lavere refusionsprocent  

 efter de almindelige refusionsregler.
Tilskudsbeløbene er fastsat med udgangspunkt i modelberegninger.
I  

 forbindelse med forhandlingerne med de kommunale parter om de økonomiske  

 konsekvenser af lovforslaget vil der skulle foretages en nærmere validering  

 af grundlaget for fastsættelsen af tilskudsbeløbene, herunder fordelingen  

 mellem de enkelte tilskudstyper.
Til § 45 Det foreslås, at staten refunderer kommunernes udgifter til  

 introduktionsydelse med 75 pct. i den 3-årige introduktionsperiode for  

 nyankomne udlændinge.
De resterende 25 pct. af udgifterne til forsørgelse  

 dækkes gennem grundtilskuddet til kommunerne.
Grundtilskuddet ydes, uanset om  

 udlændingen er blevet selvforsørgende eller forsørges af andre.  

 Grundtilskuddet ydes til de udlændinge, der efter § 16 tilbydes et  

 introduktionsprogram, d.v.s. udlændinge over 18 år omfattet af §§ 54-56 og  

 mindreårige uledsagede asylansøgere, jf. § 16, stk. 5.
Efter en periode på maksimalt 3 år ophører introduktionsydelsen.
Hvis  

 udlændingen herefter har behov for sociale ydelser, gælder de almindelige  

 bestemmelser i den sociale lovgivning.
Staten refunderer i den efterfølgende  

 periode kommunernes udgifter til forsørgelse efter lov om aktiv social  

 politik med 50 pct. svarende til den generelle refusionsprocent.
For at sikre  

 kommunerne mod væsentlige merudgifter udbetales i den efterfølgende 3-årige  

 periode et tilskud vedrørende sociale merudgifter til udlændinge.
Grundtilskuddet er beregnet dels til dækning af kommunernes generelle  

 udgifter til modtagelse af udlændinge, dels til dækning af 25 pct. af den  

 gennemsnitlige udgift til introduktionsydelse.
Den del af tilskuddet, der  

 vedrører modtagelse af udlændinge, er beregnet til 1.900 kr. pr. måned  

 svarende til den gennemsnitlige enhedsudgift pr. person til boligplacering,  

 socialt arbejde, tolkning m.m.
Herudover kompenseres gennem grundtilskuddet  

 for de resterende 25 pct. af kommunernes udgifter til forsørgelse af  

 udlændinge.
Denne del udgør 1.500 kr. pr. måned pr. udlænding.
I alt udgør  

 grundtilskuddet i den 3-årige introduktionsperiode således 3.400 kr. pr.  

 måned.
Grundtilskuddet efter den 3-årige introduktionsperiode er fastsat,  

 således at der heri ligger en aftrapning i forhold til grundtilskuddet i den  

 første 3 års periode.
Tilskuddet fastsættes til 2.900 kr., 1.950 kr. og 950  

 kr. pr. måned i henholdsvis det første, det andet og tredje år efter udløbet  

 af introduktionsperioden.
 Den særlige ordning vedrørende de i stk. 3 omhandlede personer er  

 begrundet i, at staten afholder hele udgiften til introduktionsydelse til  

 disse.
 Det foreslås, at staten yder et tilskud på 4.800 kr. pr. måned for  

 udlændinge, der deltager i det samlede introduktionsprogram, et tilskud på  

 2.900 kr. pr. måned for udlændinge, der alene deltager i danskundervisning og  

 kurset i samfundsforståelse i introduktionsprogrammet, og et tilskud på 800  

 kr. pr. måned for udlændinge, der alene modtager særskilt tilrettelagt  

 danskundervisning efter § 22. Tilskuddet på 2.900 kr. er fastsat ved et behov  

 pr. person på cirka 1.800 timers undervisning i den samlede 3 års-periode.
Til §§ 46-47 Bestemmelsen i § 46 svarer til tilsvarende bestemmelse i lov om aktiv  

 socialpolitik og præciserer den nuværende retstilstand, hvorefter der ydes  

 forskud på refusion.
Tilskud - grundtilskud og tilskud til undervisning og  

 aktivering - afregnes månedligt i forbindelse med de månedlige  

 forskudsindbetalinger fra staten af kommunal indkomstskat m.v.
Refusionen vil  

 blive udbetalt forskudsmæssigt, således at beløbet er til kommunens  

 disposition senest den næstsidste bankdag i måneden.
 Med bestemmelsen i § 47 får indenrigsministeren hjemmel til at fastsætte  

 de nærmere regler om anvisning af refusion og tilskud efter § 45, samt regler  

 for kommunernes regnskabsaflæggelse og revision.
Indenrigsministeren vil forhandle den nærmere administrative  

 tilrettelæggelse af refusions- og tilskudsadministrationen med Kommunernes  

 Landsforening, således at udbetalingen for eksempel sker på basis af  

 forskudsanmeldelser fra kommunerne.
Administrationen skal i øvrigt  

 tilrettelægges, så den opfylder revisionens krav til dokumentation af  

 udgifter henholdsvis gennemførte aktiviteter.
Til §§ 49-50 § 49, stk. 1, svarer indholdsmæssigt til § 10, stk. 1, i lov om  

 retssikkerhed og administration på det sociale område.
 § 49, stk. 2, svarer indholdsmæssigt til § 11, stk. 1, i lov om  

 retssikkerhed og administration på det sociale område.
 § 49, stk. 3, svarer indholdsmæssigt til §§ 10, stk. 3, og 11, stk. 2, i  

 lov om retssikkerhed og administration på det sociale område.
 § 50, stk. 1, svarer indholdsmæssigt til § 12, stk. 1, i lov om  

 retssikkerhed og administration på det sociale område.
 § 50, stk. 2, svarer indholdsmæssigt til § 10, stk. 3, i lov om  

 retssikkerhed og administration på det sociale område.
 § 50, stk. 3, svarer indholdsmæssigt til § 12, stk. 3, i lov om  

 retssikkerhed og administration på det sociale område.
 § 50, stk. 4, svarer indholdsmæssigt til § 12, stk. 2, i lov om  

 retssikkerhed og administration på det sociale område.
 § 50, stk. 5, svarer indholdsmæssigt til § 12, stk. 4, i lov om  

 retssikkerhed og administration på det sociale område.
Til § 51 Den integrationsansvarlige kommune, som Udlændingestyrelsen efter stk. 1  

 og 2 er berettiget til at videregive oplysninger til, kan for eksempel være  

 den kommune, hvor den herboende reference til en familiesammenført udlænding  

 bor eller opholder sig.
Til § 53 Af retssikkerhedsmæssige grunde er der i stk. 2 givet en udlænding adgang  

 til at indbringe kommunalbestyrelsens afgørelser for det sociale nævn i  

 overensstemmelse med de almindelige regler på det sociale område.
 Det er ligeledes af retssikkerhedsmæssige grunde særskilt i stk. 3  

 bestemt, at kommunalbestyrelsens udtalelse til brug for Udlændingestyrelsens  

 afgørelse om meddelelse af tidsubegrænset opholdstilladelse kan indbringes  

 for det sociale nævn.
Til § 54 Stk. 1, nr. 1-6, omfatter følgende persongrupper:
 Udlændingelovens §§ 7-8 omfatter spontane asylansøgere og asylansøgere i  

 udlandet, der er meddelt flygtningestatus, samt kvoteflygtninge.
 Udlændingelovens § 9, stk. 2, nr. 2, omfatter personer, der er meddelt  

 humanitær opholdstilladelse.
 Udlændingelovens § 9, stk. 2, nr. 4, i umiddelbar forlængelse af en  

 opholdstilladelse efter § 9, stk. 2, nr. 2, omfatter personer, der efter at  

 have haft humanitær opholdstilladelse i en periode bliver meddelt  

 opholdstilladelse af særlige grunde.
 Udlændingelovens § 9, stk. 2, nr. 4, når tilladelsen er meddelt en  

 udlænding, der har indgivet ansøgning om opholdstilladelse efter § 7,  

 omfatter blandt andet personer, der er meddelt opholdstilladelse som følge af  

 udsendelseshindringer, eller fordi de er mindreårige uledsagede asylansøgere.
 Udlændingelovens § 9, stk. 2, nr. 5, omfatter de bosniske krigsflygtninge,  

 der ikke opfylder betingelserne for at få flygtningestatus, men i stedet er  

 meddelt midlertidig opholdstilladelse.
 Udlændingelovens § 9, stk. 2, nr. 6, omfatter personer fra  

 Forbundsrepublikken Jugoslavien (Serbien-Montenegro), der har ansøgt om asyl  

 inden den 11. oktober 1995 og har fået endeligt afslag på asyl, men som for  

 tiden ikke kan indrejse i hjemlandet.
Til § 57 Bestemmelsen indebærer for eksempel, at en familiesammenført udlænding,  

 der efterfølgende søger om og opnår asyl, ikke skal boligplaceres som andre  

 flygtninge, og at den pågældendes introduktionsperiode løber fra det i § 4,  

 stk. 3, angivne tidspunkt.
Til § 59 Den kommunale budgetgaranti medfører, at det kommunale bloktilskud  

 reguleres for kommunale mer- eller mindreudgifter som følge af ændringer i  

 kommunernes reale udgifter til kontanthjælp, orlovsydelse til  

 kontanthjælpsmodtagere, ungdomsydelse, kommunal aktivering, førtidspension og  

 erhvervsgrunduddannelse i tilskudsåret.
Der foretages en teknisk tilpasning af bestemmelserne om opgørelsen af  

 budgetgarantien, således at kommunernes samlede nettoudgifter til  

 introduktionsydelse, danskundervisning og aktivering efter integrationsloven  

 ligeledes indgår i opgørelsen af den kommunale budgetgaranti.
Nettoudgifterne  

 opgøres som de kommunale udgifter til introduktionsydelse, danskundervisning  

 og aktivering fratrukket statslig refusion, andel af grundtilskud efter § 45,  

 stk. 5, som vedrører introduktionsydelse, aftrapningstilskuddet efter § 45,  

 stk. 9, samt tilskud til aktivering og undervisning.
 Inddragelsen af de kommunale nettoudgifter på disse områder sker som  

 konsekvens af, at disse udgifter i vidt omfang erstatter udgiftstyper, der  

 allerede indgår i budgetgarantien.
I forhold til det kommunale tilskuds- og udligningssystem er der i dag tre  

 særlige udligningsordninger, der skal sikre en udjævning af kommunernes  

 udgifter i forbindelse med udlændinge.
En af disse ordninger vedrører sociale  

 udgifter til flygtninge.
Med den ændrede finansiering vedrørende udlændinge, vil der ikke længere  

 være behov for en »mellemkommunal« udligning af de kommunale  

 udgifter vedrørende sociale udgifter til flygtninge, idet disse udgifter  

 finansieres via henholdsvis refusion og det foreslåede  

 »grundtilskud«.
Denne udligningsordning kan derfor afskaffes for  

 nyankomne flygtninge.
 For flygtninge, der har fået opholdstilladelse før 1. juli 1998, følger  

 den kommunale finansiering imidlertid de hidtidige regler.  

 Udligningsordningen vedrørende sociale udgifter til flygtninge opretholdes  

 derfor - omfattende de flygtninge, der har fået opholdstilladelse før 1. juli  

 1998.
Med lovforslaget afskaffes en række af de hidtidige refusionssatser  

 vedrørende flygtninge og erstattes af nye tilskudssystemer.
For at modvirke  

 byrdefordelingsmæssige forskydninger herved ændres samtidig i de særlige  

 udligningsordninger vedrørende udlændinge, jf. nr. 2-4. Der foreslås således  

 følgende tilpasning af de beløbssatser, som indgår i udligningsordningerne  

 vedrørende sociale udgifter til flygtninge.
 1) Stigningen skyldes den foreslåede nedsættelse af refusion fra 75% til  

 50%. Herudover er merudgifter vedrørende flygtningebørn - inkl. merudgifter  

 som følge af bortfald af refusion for dagtilbud for børn - af  

 forenklingsmæssige årsager medtages under antal flygtninge i alt.
 2) Merudgifter vedrørende flygtningebørn er indregnet under flygtninge i  

 alt, jf. note 1.
Flygtninge, der har fået opholdstilladelse før 1. juli 1998, er ikke  

 omfattet af den foreslåede integrationsydelse, men vil modtage kontanthjælp  

 efter hidtidige regler.
Udligningsordningen vedrørende sociale udgifter til  

 flygtninge er afpasset herefter, men vil ophøre i takt med, at ordningen  

 alene vil omfatte flygtninge med opholdstilladelse før 1. juli 1998. Det  

 præciseres derfor, at udligningsordningen vedrørende sociale udgifter til  

 flygtninge alene omfatter flygtninge, der har fået opholdstilladelse før 1.  

 juli 1998.
 Der foretages endvidere en redaktionel opdatering af det nuværende  

 tilskudsbeløb vedrørende udgifter til asylansøgere til 1998 prisniveau, jf.  

 nr. 5.
 Ved nr. 6 fastsættes det, at det ovenfor nævnte tilskudsbeløb skal  

 reguleres årligt efter lov om en satsreguleringsprocent.
Til § 61 Hensigten med dette lovforslag er dels at skabe samme vilkår for  

 indvandrere som for flygtninge, dels at indrette finansieringssystemet på en  

 ny måde, således at kommunerne får stærke incitamenter til en god  

 integrationsindsats.
En række af de nuværende særlige refusionsregler  

 vedrørende flygtninge foreslås derfor afskaffet og erstattet af reglerne i  

 dette lovforslag.
I lov om aktiv socialpolitik og lov om social service er i dag fastsat  

 særlige regler for refusion af kommunernes udgifter til flygtninge.
De  

 særlige refusionsregler indebærer, at staten dækker 100 pct. af kommunernes  

 udgifter - til særlige foranstaltninger for børn og unge, til kontanthjælp,  

 til forsørgelsesydelser under tilbud om aktivering, til revalidering og til  

 hjælp i særlige tilfælde - i de første 1 1/2 år efter datoen for  

 opholdstilladelsen.
De næste 5 år dækker staten 75 pct. af kommunernes  

 udgifter.
Efter perioden med de første 6 1/2 år efter datoen for  

 opholdstilladelse følger finansieringen af udgifterne til flygtninge de  

 generelle regler, dvs. kommunernes udgifter refunderes af staten med 50 pct.
De særlige refusionsregler indebærer endvidere, at kommunernes udgifter  

 til service- og institutionsydelser refunderes med 75 pct. i hele 6 1/2  

 års-perioden.
Herefter gælder de generelle finansieringsregler, dvs. der er  

 fuld kommunal egenfinansiering.
For to grupper af flygtninge refunderes udgifterne dog fuldt ud, og  

 refusionen er ikke begrænset til 6 1/2 år.
Den ene gruppe er flygtninge med  

 vidtgående handicap, som inden for de første 12 måneder efter datoen for  

 opholdstilladelse anbringes i døgnophold på institution, bofællesskab eller  

 familiepleje.
Det gælder, så længe flygtningen ikke har klaret sig selv i en  

 sammenhængende periode på 2 år.
Den anden gruppe er mindreårige uledsagede  

 asylansøgere, og det gælder, indtil barnet er fyldt 18 år, eller forældrene  

 får lovligt ophold her i landet.
De særlige refusionsregler i lov om individuel boligstøtte indebærer, at  

 kommunernes udgifter til boligsikring og boligydelse til pensionister dækkes  

 med 100 pct. de første 6 1/2 år efter datoen for opholdstilladelsen.
Herefter  

 gælder de generelle finansieringsregler, dvs. kommunernes udgifter til  

 boligsikring og boligydelse refunderes af staten med henholdsvis 50 og 75  

 pct.
Forslaget indebærer, at den højere refusion vedrørende forsørgelsesydelser  

 til flygtninge efter 1 1/2 års ophold og udgifter til boligstøtte nedsættes  

 til den generelle refusionssats, ligesom refusionen for udgifter til social  

 service og institutioner for flygtninge helt bortfalder.
Dog bibeholdes de  

 særlige refusionsregler for handicappede og mindreårige uledsagede  

 asylansøgere.
Skriftlig fremsættelse (17. december 1997) Indenrigsministeren (Thorkild Simonsen):
 Jeg tillader mig herved for det høje Ting af fremsætte:
 Forslag til lov om integration af udlændinge i Danmark  

 (integrationslov).
(Lovforslag nr.
L 155).
 Det fremsatte lovforslag udgør et samlet udspil vedrørende  

 integrationsindsatsen over for udlændinge, der fremover meddeles  

 opholdstilladelse i Danmark.
 Det foreslås, at såvel flygtninge som indvandrere tilbydes en  

 introduktionsindsats af tre års varighed, som tilpasses den enkeltes  

 forudsætninger.
Kommunerne skal have det samlede ansvar for introduktionsprogrammet, og  

 kravene til introduktionen er fastlagt i lovforslaget.
Programmet skal  

 indeholde en grundlæggende indføring i danske samfundsforhold og  

 danskundervisning.
Det skal tilbydes alle - også selvforsørgende.
Udlændinge,  

 der ikke kan forsørge sig selv, har endvidere, sålænge dette er tilfældet,  

 krav på at modtage aktiveringstilbud eller tilbud om beskæftigelse som en del  

 af introduktionsprogrammet.
Programmet skal i disse tilfælde tilrettelægges  

 som et heldagsforløb.
Kommunerne skal udarbejde handlingsplaner for den enkeltes  

 integrationsforløb, herunder for danskundervisningen og dennes samspil med  

 den øvrige integrationsindsats.
Udførelsen af bestemte integrationsopgaver  

 kan overlades til for eksempel Dansk Flygtningehjælp.
For de erhvervsaktive skal introduktionsprogrammet tage målrettet sigte  

 mod en ansættelse på arbejdsmarkedet eller mod en uddannelse.
Det skal blandt  

 andet opnås ved en bedre indpasning af danskundervisningen i programmet.
Danskundervisningen skal styrkes.
Undervisningen skal påbegyndes tidligere  

 end i dag, og der skal opstilles klare mål for og krav til undervisningen.  

 Der skal etableres en formel afslutning af undervisningsforløbet i form af et  

 bevis for aktiv deltagelse i undervisningen.
For at sikre kontinuitet og sammenhæng i forløbet skal udlændingen blive  

 boende i kommunen, så længe introduktionsprogrammet løber.
Retten til  

 introduktion bevares dog, hvis tilflytningskommunen samtykker i at overtage  

 introduktionen.
Nyankomne udlændinge er en særlig gruppe, der efter forslaget skal modtage  

 en særlig kontant ydelse og en omfattende målrettet offentlig indsats i form  

 af indføring i det danske samfund, danskundervisning og foranstaltninger i  

 øvrigt, der muliggør og fremmer indplaceringen på det danske arbejdsmarked og  

 i det danske samfund.
I denne overgangsfase skal udlændinge, der ikke kan  

 forsørge sig selv, modtage en kontant ydelse, indtil de er i stand til at  

 klare sig selv.
Udlændingene vil herudover have ret til supplerende, sociale  

 ydelser efter den almindelige lovgivning.
Ansvaret for visitering af flygtninge til førstegangsboligplacering skal  

 påhvile Udlændingestyrelsen, der fastsætter kvoter amtsvis.
Inden for amtet  

 fastlægges den indbyrdes fordeling mellem kommunerne ved aftale mellem amtets  

 kommuner.
Kan kommunerne ikke nå til enighed, fastlægges den enkelte kommunes  

 kvote af Udlændingestyrelsen.
Kommunerne har pligt til at fremskaffe boliger  

 til de anviste flygtninge.
Opfylder kommunerne ikke den pligt, skal  

 Udlændingestyrelsen på kommunens vegne skaffe boliger til flygtningene.
I kommuner, hvor flere end 50 borgere over 18 år i fællesskab fremsætter  

 skriftlig anmodning herom, oprettes integrationsråd, der blandt andet  

 sammensættes af medlemmer af lokale flygtninge- og indvandrerforeninger eller  

 andre tilsvarende personer i kommunen.
Rådene drøfter integrationsspørgsmål  

 og kan blandt andet udtale sig om kommunens introduktionsprogrammer.
De væsentligste ændring i forhold til gældende ret er, at det ikke kun er  

 flygtninge med også indvandrer, der tilbydes en integrationsindsats,  

 programmets varighed udvides fra 18 måneder i dag til tre år, ansvaret, der  

 tidligere var placeres i Dansk Flygtningehjælp, lægges nu ud i kommunalt regi  

 og danskundervisningen indgår som en del af integrationsindsatsen og udvides  

 betydeligt i forhold til den nuværende niveau.
Endelig åbnes der mulighed for  

 aktivering af personer omfattet af programmet - en mulighed der ikke  

 eksisterer i dag.
 Det foreslås, at lovforslaget træder i kraft den 1. juli 1998.
Lovforslaget samlede økonomiske og administrative konsekvenser skønnes at  

 medføre årlige offentlige merudgifter på 240-250 mill. kr., når den fulde  

 virkning er indtrådt.
I 1998 skønnes en offentlige merudgift på 20-30 mill.  

 kr.
Der er tale om et udgiftsskøn, der varierer med personkredsens konkrete  

 sammensætning og behov i de enkelte år.
Der er i 1998 afsat en særlig reserve på 300 mill. kr. til at finansiere  

 en indsats overfor allerede ankomne udlændinge, f.eks. danskundervisning af  

 voksne, sent ankomne børn, førskolebørn, samt andre problemer ved overgang  

 til et nyt integrationsprogram.
Endvidere forudsættes en del af beløbet  

 anvendt til første års udgifter til styrket integration af udlændinge.
