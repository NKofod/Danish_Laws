(Tekniske skoler) Vedlagte fremsendes aftale af 26. marts 1980 mellem  

 undervisningsministeriet og Dansk Teknisk Lærerforening om afspadsering ved  

 lærlinge/efg-uddannelserne.
 Det bemærkes, at afspadseringstid betragtes som fritid, hvorunder den  

 pågældende lærer ikke vil stå til rådighed for skolen.
 Samtidig bemærkes, at principperne for opgørelse og afregning af overtid  

 og for afspadsering skal følges fra 1. august 1979.
 Det understreges, at endelig afregning af læste overtimer finder sted  

 umiddelbart efter undervisningsårets afslutning, jfr. tjenestetidsaftalens §  

 9, stk. 1.
 P.m.v.
 e.b.
A.
Jahnsen eksp.sekr.
AFTALE mellem undervisningsministeriet og Dansk Teknisk Lærerforening om  

 afspadsering for lærere ved lærlinge/efg-uddannelserne på de tekniske skoler.
 I henhold til § 2, stk. 2, i den mellem ministeriet for statens lønnings-  

 og pensionsvæsen og tjenestemændenes centralorganisation indgåede hovedaftale  

 af 27. oktober 1969 aftales følgende:
 § 1.  Aftalen omfatter alene overtimer udløst i  

 henhold til § 9, stk. 2, i aftalen om tjenestetid og overtimebetaling for  

 lærere ved lærlinge/efg-uddannelserne på de tekniske skoler.
 § 2.  Overtimer skal så vidt muligt afspadseres.
 Stk. 2.  I tilfælde af afspadsering afregnes overtimer  

 med tidstillæg på 33 1/3% afrundet opad til hele timer.
Stk. 3.  Afspadseringstid skal, såfremt overtimerne er  

 af tilstrækkelig omfang, gives som hele fridage, idet 1 fridag svarer til 5,4  

 undervisningstimer.
Afspadseringstid skal gives i den efterfølgende måned,  

 idet tidspunktet for afspadsering skal meddeles den pågældende lærer senest  

 samtidig med indberetningen til skolernes lønsystem.
Stk. 4.  Såfremt den i stk. 2 nævnte afspadseringstid  

 ikke er givet inden udløbet af den efterfølgende måned, ydes  

 overtimebetaling.
Undervisningstimer, der ikke kan opgøres til hele dage,  

 udbetales som overtimer.
 Stk. 5.  Overtimer, for hvilke der efter stk. 4 ydes  

 betaling, indgår i overtimeloftet for den pågældende lærer på 210  

 undervisningstimer pr. år.
 § 3.  Afspadseringstid indregnes i den pågældende  

 lærers pligtige antal undervisningstimer i henhold til den gældende  

 tjenestetidsaftale.
 Stk. 2.  Afspadseringstid indgår ikke i overtimeloftet  

 for den pågældende lærer på 210 undervisningstimer pr. år.
 § 4.  Afspadseringstid indgår i det antal  

 undervisningsdage, der normalt er fordelt på 210 dage pr. år for den enkelte  

 lærer.
 § 5.  Aftalen har virkning fra 1. marts 1980 og kan  

 opsiges med 3 måneders varsel, dog tidligst til 1. april 1981.
København, den 26. marts 1980 Dansk Teknisk Lærerforening P.
Kampp Undervisningsministeriet P.m.v.
Hans Kjems Afdelingschef /A.
Jahnsen eskp sekr.
