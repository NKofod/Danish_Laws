Da der var uenighed mellem parterne om, hvornår klagerens advokat  

 havde henvendt sig til bladet vedrørende offentliggørelsen,  

 fandt Pressenævnet ikke grundlag for at kritisere  

 offentliggørelsestidspunktet Kendelse fra Pressenævnet i sag nr.  

 137/1997 Otte skuespillere har ved advokat Michael Steffensen i  

 medfør af medieansvarslovens § 40, stk. 2, klaget til  

 Pressenævnet over det tidspunkt og den måde, hvorpå Ekstra  

 Bladet har bragt et genmæle fra klagerne.
 Det fremgår af sagen, at Pressenævnet den 24.  

 september 1997 afsagde kendelse i en sag, der vedrørte en klage fra de  

 ovenfor anførte personer over, at Ekstra Bladet havde afvist at bringe  

 et genmæle fra dem.
 I kendelsen hed det bl.a.:
 "Pressenævnet udtaler:
 ....
Pressenævnet konstaterer, at bladet har bragt  

 faktisk forkerte oplysninger om klagerne.
Pressenævnet lægger til  

 grund, at oplysningerne - henset til deres karakter - må anses som  

 skadevoldende.
Bladet har efterfølgende bragt en rettelse og beklaget  

 det skrevne i artiklen den 22. juni 1997. I denne artikel har bladet  

 imidlertid gentaget en del af beskyldningerne mod [FH], [CR], [JI] og [NBV],  

 og de forkerte oplysninger er blandet sammen med andre oplysninger om  

 klagerne.
Klagerne er derfor berettiget til efter påkrav at få  

 optaget et genmæle af følgende indhold, jf. medieansvarslovens §  

 39:
 "Genmæle.
I Ekstra Bladet søndag, den 1. juni 1997 på  

 avisens forside, på løbesedler, i Lederen og på side 6 og  

 7 og i Ekstra Bladet tirsdag, den 3. juni 1997 på side 7  

 påstås det, at [SW], [LD], [BM] og [GN] skulle have solgt  

 anparter til skatterøver.
Det fremgår endvidere, at  

 teaterdirektør [NBV] og skuespillerne [CR], [FH] og [JI] skulle have  

 solgt selskaber til  Bjørn  Stiedl for en overkurs i forhold til en  

 ikke-betalt skat og derved have gjort sig skyldige i selskabstømning.  

 Sidstnævnte fire forhold skulle ifølge Ekstra Bladet  

 fremgå af Told og Skats positivliste.
 Disse sigtelser er usandfærdige og i strid med de  

 faktiske forhold.
Told og Skat har i skrivelse af 13. juni 1997 meddelt  

 undertegnede advokat: "Styrelsen har ikke udarbejdet nogen positivliste". Det  

 fremgår endvidere af Told og Skats skrivelse, at der er udarbejdet en  

 nettoliste, hvorpå [FH], [JI] og [CR] er anført som  

 sælgere af overskudsselskaber og at denne liste: "i betydeligt omfang  

 var dannet på grundlag af et sæt foreløbige oplysninger.  

 Det må derfor antages, at listen i et vist omfang var mangelfuld og  

 fejlbehæftet". Endvidere meddeler Told og Skat: "På baggrund af  

 styrelsens gennemgang som følge af Deres henvendelse kan det  

 konkluderes, at handelstidspunkterne i nettolisten pr. l. september 1995 ikke  

 er korrekte.
Deres klienter har således ikke solgt selskaber til  

  Bjørn  Stiedl eller selskaber domineret af ham, og Deres klienter har  

 ikke opnået overkurs for selskabsandelene." Advokat Michael H.
Steffensen"" Fredag den 26. september 1997 sendte klagerne en telefax  

 til bladet med følgende indhold:
 "Under henvisning til Pressenævnets kendelse af 25.  

 september 1997 skal jeg på mine klienters vegne hermed begære  

 genmælet bragt i Ekstra Bladet.
Angående genmælets placering bemærker  

 jeg Pressenævnets henvisning til medieansvarslovens § 39, hvorefter det  

 må forventes, at genmælet får en lige så  

 fremtrædende placering, som de skadevoldende oplysninger fik." Klagerne har fremlagt en transaktionsrapport  

 vedrørende telefaxen, hvoraf fremgår, at denne er sendt kl.  

 12.34.
 Klagerne har ved telefax den 30. september 1997 klaget til  

 Pressenævnet over, at genmælet endnu ikke var bragt.
 Genmælet blev bragt den 1. oktober 1997 på  

 side 9.
 Klagerne har til støtte for klagen anført,  

 at genmælet ikke er bragt uden unødig forsinkelse, jf.  

 medieansvarslovens § 39, stk. 1. Efter fast praksis for dagblade skal et  

 genmæle bringes senest det andet nummer, som udkommer efter, at  

 optagelse er forlangt.
Klagerne har videre anført, at genmælet er  

 placeret på side 9. Herved har genmælet ikke fået en  

 placering, der opfylder betingelserne i § 39. Efter denne bestemmelse skal et  

 genmæle bringes på en så fremtrædende måde, som  

 det efter omstændighederne med rimelighed kan forlanges.
Den sags  

 omstændigheder, der gav anledning til genmælet, var, at de  

 skadevoldende udtalelser blev bragt i Ekstra Bladet i en  

 søndagsudgave, der fyldte hele avisens forside, på  

 løbesedler, i en moralsk fordømmende leder og på to  

 helsider (side 6 og 7). Desuden blev de skadevoldende udtalelser bragt to  

 dage senere på side 7. De skadevoldende udtalelser er således  

 eksponeret på en særdeles i øjnefaldende måde, der  

 på ingen måde står i et rimeligt forhold til den placering,  

 Ekstra Bladet har valgt at give genmælet.
Bladet har i en udtalelse om klagen anført, at  

 klageren i en skrivelse af 26. september 1997, modtaget af bladet den 29.  

 september 1997, meddelte, at han ønskede at modtage nævnets  

 tilbud om et nærmere angivet genmæle.
Det pågældende  

 genmæle er bragt i avisen onsdag den 1. oktober, altså 2 dage  

 efter modtagelsen af klagerens begæring, hvilket ikke er "unødig  

 forsinkelse".
 Bladet har videre anført, at sagen ikke tidligere  

 af hverken klageren eller Pressenævnet har været anset som  

 presserende.
Bladet har vedrørende genmælets placering  

 anført, at side 9 er et ofte brugt anbringelsessted for tidligt  

 indløbet pligtstof, idet side 9 er én af de første  

 sider, der færdiggøres i den redaktionelle proces.
Denne  

 placering har aldrig tidligere givet anledning til indsigelser og må  

 således kaldes sædvanlig.
Den pågældende side har  

 endvidere grundet sit øvrige indhold en vis  

 opmærksomhedsværdi.
 Bladet har endelig anført, at bladet allerede i  

 søndagsudgaven den 22. juni 1997 af egen drift lod indrykke en  

 firespaltet beklagelse af de punkter i artiklen, som bladet fandt  

 dadelværdige.
 Følgende nævnsmedlemmer har deltaget i sagens  

 behandling: Karen-Anke Tørring, Finn Rowold, Ulrik Holmstrup og Ole  

 Askvig.
 Pressenævnet udtaler:
 Medieansvarslovens § 39 anfører om  

 offentliggørelsen af et genmæle:
 "§ 39. Genmælet skal offentliggøres  

 vederlagsfrit uden unødig forsinkelse og skal bringes på en  

 så fremtrædende måde, som det efter omstændighederne  

 med rimelighed kan forlanges.
Stk. 2. Redaktionelle bemærkninger i  

 umiddelbar tilslutning til offentliggørelsen skal indskrænkes  

 til faktiske oplysninger." I bemærkningerne til § 39 i lovforslaget om  

 medieansvarsloven er anført:
"I lighed med, hvad der gælder i dag, skal  

 genmælet offentliggøres vederlagsfrit.
Efter presselovens § 9,  

 stk. 4, skal berigtigelse optages i det første eller for dagblades  

 vedkommende senest i det andet nummer, som udkommer efter, at optagelse er  

 forlangt.
Dette foreslås i stk. 1, ændret til, at  

 genmælet skal offentliggøres uden unødig forsinkelse.  

 Heri ligger ikke nogen ændring i det tidsmæssige krav, for  

 så vidt angår periodiske skrifter, men da genmælereglerne  

 også omfatter de elektroniske medier, er det uhensigtsmæssigt at  

 foreskrive konkrete tidsfrister i loven.
 Kravet om, at genmælet skal bringes på en  

 så fremtrædende måde, som det efter omstændighederne  

 med rimelighed kan forlanges, svarer til presselovens § 9, stk. 4, 3.  

 pkt.
Stk. 2, svarer til presselovens § 9, stk. 4, 5. pkt." Pressenævnet har ikke søgt at fastlægge  

 nærmere retningslinier for offentliggørelsen af et genmæle  

 efter medieansvarslovens § 39, stk. 1.
 Pressenævnet finder ikke grundlag for at kritisere  

 placeringen af genmælet på side 9.
 Der er uenighed parterne imellem om tidspunktet for,  

 hvornår tilkendegivelsen fra klagerens advokat er modtaget af  

 bladet.
 Under disse omstændigheder finder Pressenævnet  

 ikke grundlag for at kritisere offentliggørelsestidspunktet.
 Afsagt onsdag den 5. november 1997.
