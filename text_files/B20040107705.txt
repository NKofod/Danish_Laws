Bekendtgørelse om  

 jordbrugskommissionernes behandling af sager efter jordfordelingsloven I medfør af § 1, stk.  

 4, i lov om jordfordeling mellem landejendomme, jf. lovbekendtgørelse nr. 318  

 af 25. april 1996, fastsættes efter bemyndigelse:
 § 1.  

  

 Sager om jordfordeling behandles af Direktoratet for FødevareErhverv og af  

 jordbrugskommissionen i det pågældende amt.
 Stk. 2.  

  

 Hvis sagen omfatter  

 arealer i flere amter, behandles sagen af jordbrugskommissionen i det amt,  

 hvor  

 hovedparten af de berørte ejendomme er beliggende.
 Stk. 3.  

  

 Jordbrugskommissionen  

 indkaldes til det i lovens § 2, stk. 2, omhandlede lodsejermøde.
§ 2.  

  

 Den udarbejdede jordfordelingsplan forelægges for jordbrugskommissionen på  

 et offentligt møde, hvor Direktoratet for FødevareErhverv og planlæggeren  

 gennemgår planen, og hvor lodsejerudvalget og lodsejere er indkaldt ved  

 meddelelse i lokale aviser.
Jordbrugskommissionen afgør, om planen skal  

 fremmes  

 til afsigelse af kendelse.
§ 3.  

  

 Ved jordbrugskommissionens behandling af jordfordelingsplanen i henhold  

 til lovens § 2 eller § 2 a er jordbrugskommissionen beslutningsdygtig, når  

 alle  

 medlemmer er til stede.
I tilfælde af et medlems forfald skal suppleanten  

 være  

 til stede.
 Stk. 2.  

  

 Såfremt både et  

 medlem og dette medlems suppleant er uden mulighed for at deltage i  

 kommissionens behandling af en sag, kan formanden undtagelsesvis beskikke en  

 midlertidig suppleant eller bestemme, at sagen kan afgøres af de øvrige  

 medlemmer.
 Stk. 3.  

  

 Jordbrugskommissionen  

 træffer beslutning ved stemmeflerhed.
§ 4.  

  

 Ved afsigelse af kendelse er kommissionen beslutningsdygtig, når den  

 tiltrædende formand, jf. lovens § 1, stk. 3, og mindst 3 andre medlemmer,  

 herunder eventuelle suppleanter, er til stede.
Ved stemmelighed er den  

 tiltrædende formands stemme afgørende.
§ 5.  

  

 Kommissionens møder holdes i jordfordelingsområdet eller i nærheden af  

 dette.
Indkaldelse foretages af Direktoratet for FødevareErhverv efter aftale  

 med formanden.
 Stk. 2.  

  

 Foreløbig kendelse og  

 kendelse i sager, der gennemføres efter lovens § 2 a, afsiges inden  

 skæringsdagen,  

 normalt umiddelbart efter det i § 2 nævnte møde.
 Stk. 3.  

  

 Mødet med henblik på  

 afsigelse af endelig kendelse afholdes efter udarbejdelsen af den matrikulære  

 berigtigelsessag.
§ 6.  

  

 Direktoratet for FødevareErhverv bistår kommissionen og fører kommissionens  

 protokol.
Henvendelser til og brevveksling med kommissionen i  

 jordfordelingssager sker gennem direktoratet.
 Stk. 2.  

  

 Direktoratet  

 tilvejebringer det materiale, der er nødvendigt for kommissionens afsigelse  

 af  

 kendelser, og udarbejder udkast til kommissionens kendelser.
 Stk. 3.  

  

 Direktoratet  

 tilvejebringer grundlag for berigtigelse af jordomlægningerne i matrikel og  

 tingbog og for udbetaling af kontante vederlag m.m.
 Stk. 4.  

  

 Direktoratet bringer  

 kommissionens beslutninger og kendelser til udførelse.
 § 7.  

  

 Bekendtgørelsen træder i kraft den 1. december 2004.
 Stk. 2.  

  

 Bekendtgørelse nr. 79  

 af 1. februar 1995 om jordbrugskommissionernes behandling af sager efter  

 jordfordelingsloven ophæves.
