 Medlemmet mente at der var indgået en mundtligt aftale om fri den  

 næstsidste lørdag hver måned, men arbejdsgiveren  

 benægtede dette.
Medlemmet blev væk den næstsidste lørdag i  

 måneden, og arbejdsgiver henvendte sig til den faglige organisation for  

 at høre hvordan hans stilling var når en ansat udeblev fra  

 arbejdet.
Herefter bortviste arbejdsgiveren medlemmet, da han mødte op  

 på arbejdet igen.
Den faglige afdeling fandt at bortvisningen var berettiget.
Afdelingen  

  lagde vægt på at arbejdsgiver havde henvendt sig først  

 til afdelingen om udeblivelsen, og at han havde holdt fast ved sin  

 forklaring.
 Ankenævnet lagde  ved afgørelsen  vægt på sagens  

 generelle forløb hvorefter det ikke kunne sandsynliggøres at  

 der ikke forelå en aftale om fri den næstsidste lørdag i  

 måneden.
 Ankenævnet ændrede således direktoratets  

 afgørelse.
 Selvforskyldt ledighed - bortvisning -  

 berettiget- faglig afgørelse.
 Medlemmet oplyste på ledighedserklæring af 29. oktober 1998,  

 at han i perioden fra den 1. oktober 1998 til den 27. oktober 1998 var ansat  

 som slagter hos xxx, og at han blev opsagt den 27. oktober 1998.
Medlemmet oplyste i brev af 11. november 1998 til  

 arbejdsløshedskassens afdeling, at han var ansat fra den 1. marts 1997  

 til den 30. september 1998 som slagter hos xxx (arbejdsgiveren) i dennes  

 forretning i Hedehusene.
Ifølge medlemmets oplysninger blev medlemmet  

 ansat på nogle ansættelsesvilkår, der bl.a. indeholdt frit  

 kød og pålæg til eget forbrug samt fri søndage,  

 mandage og tirsdage.
Han oplyste videre, at arbejdsgiveren i mellemtiden  

 havde etableret en ny forretning i Tåstrup, og at han på  

 arbejdsgiverens foranledning fik tilbudt et job om at begynde i forretningen  

 i Tåstrup den 1. oktober 1998. Medlemmet oplyste endvidere, at det ved  

 ansættelsen blev aftalt med arbejdsgiveren, at han blev ansat på  

 de gældende ansættelsesvilkår dog med den undtagelse, at  

 han også havde fri een lørdag om måneden, dog ikke den  

 sidste lørdag.
Medlemmet oplyste derudover, at han meddelte til  

 arbejdsgiveren den 23. oktober 1998, at han ønskede at holde fri  

 lørdag den 24. oktober 1998, hvilket ikke skulle give nogen problemer,  

 da dette ikke var den sidste lørdag i måneden.
Ifølge  

 medlemmets oplysninger sagde arbejdsgiveren, at det var "i orden", og at han  

 kunne holde fri, som han plejede.
Medlemmet blev derfor meget forbavset, da  

 han ikke blev tilladt adgang, da han mødte på arbejdet igen  

 onsdag den 28. oktober 1998. Arbejdsgiverens begrundelse var, at han var  

 udeblevet fra arbejdet om lørdagen.
Medlemmet mente imidlertid, at han  

 ikke havde foretaget sig noget, der ikke var i overensstemmelse med det  

 aftalte, og at arbejdsgiveren derfor havde brudt ansættelsesaftalen  

 uden gyldig årsag.
Medlemmet oplyste desuden, at han gentagne gange  

 telefonisk havde bedt arbejdsgiveren om at få en skriftlig opsigelse,  

 sin løn, sine lønsedler samt skattekort, men at arbejdsgiveren  

 hver gang havde meddelt, at det var under udarbejdelse, og at dette ville  

 blive sendt til han.
Medlemmet oplyste endelig, at arbejdsgiverens seneste udspil var, at han  

 skyldte 3.000 kr., hvilket var ham totalt ukendt, da han på intet  

 tidspunkt havde modtaget midler fra arbejdsgiveren.
Han bad derfor  

 fagforeningen om at etablere kontakt til arbejdsgiveren med henblik på  

 at få udbetalt sin løn, udleveret sine lønsedler og  

 skattekort samt få arbejdsgiveren til at overholde hans  

 opsigelsesvarsel.
I brev af 17. november 1998 oplyste arbejdsgiveren medlemmet om, at man  

 betragtede samarbejdet som ophørt på grund af udeblivelse fra  

 den 24. oktober 1998 og frem til dags dato.
Arbejdsgiveren oplyste medlemmet,  

 at man var af den opfattelse, at han havde fyret sig selv, hvorfor man  

 desværre ikke kunne give ham en fyreseddel.
Arbejdsgiveren oplyste ham  

 videre om, at hans løn og feriepenge lå til afhentning i  

 forretningen.
Medlemmets faglige afdeling oplyste i brev af 1. december 1998 til  

 arbejdsløshedskassens afdeling bl.a, at man var blevet kontaktet  

 telefonisk af medlemmets arbejdsgiver den 27. oktober 1998, fordi  

 arbejdsgiveren ville høre, hvordan han skulle forholde sig, hvis en  

 medarbejder udeblev fra arbejdet.
Ifølge den faglige afdeling  

 henvendte medlemmet sig til arbejdsgiveren den 23. oktober 1998, fordi han  

 ønskede at holde fri den 24. oktober 1998, hvilket arbejdsgiveren  

 afviste, da man ikke kunne nå at planlægge dette.
Arbejdsgiveren  

 oplyste også over for den faglige afdeling, at medlemmet ikke havde fri  

 på lørdage.
Ifølge den faglige afdeling henvendte  

 medlemmet sig personligt i afdelingen, hvor han redegjorde for sin opfattelse  

 af forløbet.
Den faglige afdeling kontaktede på den baggrund  

 arbejdsgiveren, fordi medlemmet manglede at få udbetalt 3.000,- kr. i  

 løn.
Arbejdsgiveren mente i den sammenhæng, at medlemmet havde  

 fået de 3.000,- kr. via et forskud.
Da medlemmet imidlertid oplyste  

 over for den faglige afdeling, at han ikke var klar over, hvad arbejdsgiveren  

 mente, kontaktede den faglige afdeling igen arbejdsgiveren.
Det blev her  

 aftalt med arbejdsgiveren, at hele medlemmets løn og lønsedler  

 kunne afhentes hos arbejdsgiveren.
 Den faglige afdeling konkluderede herefter, at idet arbejdsgiveren  

 allerede havde henvendt sig til den faglige afdeling 27. oktober 1998  

 vedrørende medlemmets udeblivelse, var man af den opfattelse, at  

 bortvisningen var "i orden".
I brev af 7. december 1998 traf arbejdsløshedskassens afdeling  

 afgørelse om, at der ikke forelå en gyldig grund for medlemmets  

 arbejdsophør.
Medlemmet blev derfor pålagt en effektiv  

 karantæne på 5 uger.
 Medlemmet klagede til arbejdsløshedskassens hovedledelse i brev af  

 14. december 1998. Medlemmet mente, at omstændighederne og de faktuelle  

 forhold hvilede på et forkert grundlag.
Han anførte bl.a., at han ved sin ansættelse blev lovet  

 lørdagsfri een gang om måneden.
Det var dog en  

 forudsætning, at denne lørdagsfri ikke blev afholdt den sidste  

 lørdag i måneden, idet disse lørdage normalt var de  

 travleste.
Han anførte videre, at arbejdsgiveren havde været  

 fuldstændig indforstået med, at han holdt fri den 24. oktober  

 1998, da han bad om fri den næstsidste fredag i oktober 1998. Medlemmet  

 anførte endvidere, at arbejdsgiveren endda meddelte ham, at han blot  

 kunne holde fri, og at han skulle møde igen som aftalt om onsdagen.  

 Medlemmet mente, at det ikke kunne forholde sig anderledes, da han ikke havde  

 mulighed for at holde fri lørdagen efter, da dette var den sidste  

 lørdag i oktober 1998. Medlemmet anførte også, at  

 arbejdsgiverens oplysninger om, at han ikke kunne holde fri, fordi man ikke  

 kunne nå at planlægge ekstra bemanding, måtte være  

 taget ud af den frie fantasi.
Medlemmet henviste igen til, at det rent  

 faktisk var den eneste lørdag, han kunne holde fri i den  

 pågældende måned.
Han anførte derudover, at han  

 således ikke havde fået at vide, at han ikke kunne holde fri, og  

 at han heller ikke var blevet bedt om at tage ekstraarbejde.
Han mente  

 derfor, at han naturligvis ikke havde haft nogen anledning til at tro, at han  

 havde gjort noget forkert, hvorfor bortvisningen ikke var gyldig.
Han mente  

 også, at der måtte være en anden årsag til, at  

 arbejdsgiveren opsagde ansættelsesforholdet, og derfor havde fundet  

 på denne ulovlige fremgangsmåde, hvilket ikke skulle komme ham  

 til skade.
 Medlemmet bad derfor fagforeningen om at genoptage sin sag, da der  

 udelukkende var taget hensyn til arbejdsgiverens udlægning af  

 hændelsesforløbet, som var diamentralt modsat medlemmets  

 oplysninger til sagen.
Den faglige afdeling oplyste i brev af 28. december 1998 til  

 arbejdsløshedskassens afdeling bl.a., at man igen havde set på  

 arbejdsgiverens bortvisning af medlemmet.
Ifølge den faglige afdeling  

 havde arbejdsgiveren oplyst, at medlemmet ikke havde nogen aftalte  

 frilørdage, og at medlemmet heller ikke havde haft dette hos hans  

 tidligere arbejdsgiver, som man også havde kontaktet.
Arbejdsgiveren  

 oplyste videre over for den faglige afdeling, at der ikke forelå noget  

 skriftligt vedrørende lørdage.
Arbejdsgiveren oplyste endelig  

 over for den faglige afdeling, at man først ringede til den faglige  

 afdeling om tirsdagen, fordi man havde håbet, at medlemmet ville ringe  

 om mandagen for at forklare, hvorfor han ikke mødte på arbejde  

 om lørdagen.
 Den faglige afdeling konkluderede herefter, at man ikke kunne gøre  

  mere i denne sag.
Den faglige afdeling oplyste vedrørende medlemmets klage over, at  

 den faglige afdeling ikke havde varetaget medlemmets interesser, at det havde  

 man gjort.
Den faglige afdeling henviste til, at man havde sørget for,  

 at medlemmet fik udbetalt sin manglende løn på 3.000,- kr., og  

 at arbejdsgiveren udleverede hans skattekort, lønsedler, feriepenge og  

 en skriftlig bortvisning.
 I brev af 29. december 1998 bekræftede arbejdsgiveren overfor  

 arbejdsløshedskassens afdeling, at der aldrig var blevet indgået  

 en aftale med medlemmet angående "lørdagsfri". Arbejdsgiveren  

 oplyste i øvrigt, at medlemmet heller ikke havde en sådan  

 aftale, da han var ansat i "xxx" i Hedehusene.
I brev af 18. januar 1999 traf hovedledelsen afgørelse om, at  

 medlemmet var blevet afskediget af en grund, der væsentligst skyldtes  

 ham selv.
Han blev derfor pålagt en effektiv karantæne på 5  

 uger fra den 24. oktober 1998.
Medlemmet klagede til direktoratet i brev af 12. februar 1999. Han  

 anmodede om at få tilsendt kopi af sagens akter, hvis afgørelsen  

 mod medlemmets forventning ikke blev ændret.
Medlemmet henviste til, at  

 arbejdsløshedskassen repræsenterede ham, og han bad  

 arbejdsløshedskassen om at anlægge sag mod arbejdsgiverens  

 arbejdsgiverforening, såfremt man ikke tog hans klage til efterretning  

 og ophævede den pålagte karantæne.
Medlemmet anførte bl.a., at arbejdsløshedskassen trods  

 gentagne forsøg fra hans side på at forklare  

 hændelsesforløbet ikke tillagde hans version af opsigelsen  

 værdi, og at der udelukkende blev taget hensyn til arbejdsgiverens  

 udlægning af sagen.
Udlægninger, som medlemmet mente med tiden  

 havde skiftet karakter alt efter, hvad der nu passede for arbejdsgiveren.
Han  

 anførte videre, at det forekom besynderligt, at arbejdsgiveren  

 først nu forsøgte at frembringe budskabet om, at der aldrig  

 havde været aftalt een lørdagsfri pr. måned.
Han  

 anførte endvidere med henvisning til hans første brev, at dette  

 initiativ var en af hovedårsagerne til, at han i første omgang  

 havde accepteret arbejdsgiverens tilbud om ansættelse i arbejdsgiverens  

 nyetablerede virksomhed.
Medlemmet mente, at når dette budskab nu efter  

 flere skriverier "forsøgtes solgt" i 3 måneder, måtte det  

 afstedkomme betænkeligheder i et sådant omfang, at den nye  

 udlægning ikke kunne tages alvorligt.
Han anførte også  

 vedrørende den manglende skriftlige aftale, at det ikke var kutyme i  

 forbindelse med denne type arbejde at indgå en sådan aftale.
Han  

 henviste i den forbindelse til, at en mundtlig aftale var lige så  

 bindende som en skriftlig.
Det undrede ham derfor, at  

 arbejdsløshedskassen havde taget arbejdsgiverens udlægning til  

 efterretning, og han bemærkede, at arbejdsgiveren heller ikke havde  

 dokumenteret sin nye udlægning om, at der ikke var tale om  

 lørdagsfri.
 Medlemmet anførte endelig, at det seneste udspil fra arbejdsgiveren  

 om, at man havde kontaktet ham om tirsdagen før hans bortvisning  

 ligeledes var grebet ud af den blå luft, og at første kontakt  

 var sket om onsdagen, hvor han blev bortvist.
 I brev af 25. marts 1999 fastholdt hovedledelsen efter en ny vurdering af  

 sagen sin afgørelse og sendte sagen til direktoratet.
 Direktoratet traf afgørelse den 30. marts 1999. Ved denne  

 afgørelse fandt direktoratet, at medlemmet skulle pålægges  

 en effektiv karantæne på 5 uger fra den 25. oktober 1998.
 Et medlem er selvforskyldt ledigt, hvis medlemmet bliver afskediget af en  

 grund, der væsentligst skyldes medlemmet, jf. § 6, stk. 1, i den  

 dagældende bekendtgørelse nr. 576 af 6. august 1998 om  

 selvforskyldt ledighed.
 Direktoratet havde lagt vægt på arbejdsgiverens oplysninger  

 om, at medlemmet blev bortvist, fordi han udeblev fra arbejdet lørdag  

 den 24. oktober 1998.
 Der var videre lagt vægt på arbejdsgiverens oplysninger over  

 for den faglige afdeling om, at man meddelte medlemmet, at han ikke kunne  

 holde fri den 24. oktober 1998, fordi man ikke kunne nå at  

 planlægge dette, da medlemmet om fredagen den 23. oktober 1998 spurgte,  

 om han kunne holde fri den 24. oktober 1998, og at han heller ikke kontaktede  

 arbejdsgiveren den 26. oktober 1998 for at give en forklaring på hans  

 udeblivelse.
 Der var endvidere lagt vægt på arbejdsgiverens oplysninger i  

 brev af 29. december 1998 om, at der ikke var indgået en aftale med  

 medlemmet om, at han havde fri om lørdagen, at han heller ikke havde  

 haft dette, da medlememt var ansat i Hedehusene, og at arbejdsgiveren  

 også havde oplyst over for den faglige afdeling, at han ikke havde  

 aftalte "frilørdage".
 Direktoratet havde endelig lagt vægt på, at hans faglige  

 afdeling ikke havde anfægtet bortvisningen som uberettiget eller  

 usaglig.
 Direktoratet fandt herefter, at medlemmet - ved at udeblive fra arbejdet  

 den 24. oktober 1998 - blev afskediget af en grund, der væsentligst  

 skyldtes ham selv, jf. § 6, stk. 1, i bekendtgørelsen.
 Medlemmet skulle herefter pålægges en effektiv karantæne  

 på 5 uger, jf. § 24, stk. 1, i bekendtgørelsen.
 Medlemmet havde den 26. april 1999 klaget over direktoratets  

 afgørelse:
"Jeg har modtaget Direktoratet for Arbejdsløshedsforsikringens  

 afgørelse om, at jeg  pålægges 5 ugers effektiv  

 karantæne.
Denne afgørelse ankes hermed i det afgørelsen  

 i al væsentlighed bygger på urigtige og udokumenterede  

 oplysninger fra min tidligere arbejdsgiver xxx.
Som tidligere oplyst er det ikke kutyme, at der udarbejdes  

 ansættelseskontrakt, hvorfor jobaftalen inclusive aftale om frihed  

 herunder lørdagsfri er indgået mundtligt.
Min kone kan i  

 øvrigt bevidne dette, idet hun var med den dag hvor aftalen blev  

 indgået.
Som det fremhæves af min tidligere arbejdsgiver var  

 ansættelseskontrakten ikke udarbejdet selvom ansættelsesforholdet  

 allerede havde eksisteret i 3 uger.
Som dokumentation for, at denne  

 ansættelseskontrakt aldrig ville være blevet udarbejdet skal jeg  

 blot henvise til, at ansættelseskontrakt aldrig blev udarbejdet i  

 forbindelse med min tiltrædelse i Hedehusene, xxx`s daværende  

 forretning.
Som det fremgår af afgørelsen er der lagt vægt på  

 en række forhold.
Forhold der alle bygger på arbejdsgiverens  

 oplysninger.
I min gennemgang af sagen kan jeg kun finde et dokument fra xxx,  

 der beskriver i 3 linier, fra den 29. december 98 at der ingen aftale fandtes  

 om lørdagsfri.
Denne oplysning tillige med øvrige oplysninger  

 er udokumenterede, ligesom det ej heller er godtgjort ved fremvisning af  

 ansættelseskontrakt fra Hedehusene, at jeg ikke havde aftale om  

 lørdagsfri.
Der beskrives samtidig at xxx har gjort forsøg på at kontakte  

 mig telefonisk for at høre om årsagen til min udeblivelse.
I det  

 tilfælde skulle det ikke være noget problem for xxx at  

 dokumentere denne påstand ved hjælp af udspecificeret regning fra  

 telefonselskabet.
Til Jeres orientering har jeg været hjemme på  

 min bopæl uden at modtage nogen opkald fra min daværende  

 arbejdsgiver.
Forbundet oplyser til sagen at det er påstand mod påstand, men  

 fastholder altså at jeg skal dokumentere mens arbejdsgiveren ingenting  

 skal, andet end at lyve så vandet driver.
Som det også  

 fremgår af sagen, ville xxx ej heller udbetale løn og feriepenge  

 ligesom jeg ikke kunne få udleveret lønseddel og skattekort.
 Som dokumentation for, at jeg havde krav på at holde fri den  

 pågældende lørdag skal jeg bede jer foranledige at min  

 arbejdstid i perioden undersøges, idet dette vil vise at arbejdstiden  

 har oversteget 40 timer om ugen, uden at dette har afstedkommet  

 betaling/frihed.
Selvom ansættelsesforholdet er stoppet påhviler det vel  

 fortsat arbejdsgiveren ifølge lov om arbejdsgivernes pligt til at  

 underrette lønmodtager om vilkår for ansættelsesforhold,  

 jf. paragraf 2 at udarbejde ansættelseskontrakt.
Pågældende  

 kontrakt er aldrig udarbejdet og aldrig modtaget, ligesom  

 ansættelseskontrakt aldrig blev udarbejdet i forbindelse med  

 ansættelsesforholdet hos xxx´s tidligere virksomhed i Hedehusene.
 Alt i alt mener jeg, at der er truffet en forkert beslutning og at  

 beslutningen er truffet ud fra oplysninger, der ikke er dokumenterede.  

 Når forbundet samtidig negligerer historiske og efterfølgende  

 sager på xxx´s måde at drive forretning mener jeg ikke de har  

 tilgodeset deres medlem i en udstrækning man kunne forvente.
Jeg skal derfor bede om, at sagen revurderes." Direktoratet havde den 14. maj 1999 bemærket følgende:
 Direktoratet fandt fortsat, at der måtte lægges vægt  

 på arbejdsgiverens oplysninger om, at medlemmet ikke havde fået  

 fri den 24. oktober 1998, og at der ikke var indgået en aftale med  

 medlemmet om, at han havde "frilørdage".
 Direktoratet fandt også fortsat, at der måtte lægges  

 vægt på, at sagen havde været fagretlig behandlet, og at  

 den faglige organisation i den sammenhæng ikke havde anfægtet  

 bortvisningen som uberettiget eller usaglig.
 Direktoratet fandt på dette grundlag ikke anledning til at  

 ændre afgørelsen.
 Ankenævnet ændrede direktoratets afgørelse af 30. marts  

 1999.
