Nr LSF 128 Forslag til Lov om ændring af lov om indkomstbeskatning af aktieselskaber  

 (Skattefritagelse for Industrialiseringsfonden for Udviklingslandene og  

 Københavns Fondsbørs) Fremsat af ministeren for skatter afgifter (Foighel) den 10. december 1986 § 1 I lov om indkomstbeskatning af aktieselskaber m.v., jf.
lovbekendtgørelse nr. 658 af 22. september 1986, foretages følgende ændringer:
 1. I § 3, stk. 1, indsættes som nr. 17 og nr. 18:
 »17) Industrialiseringsfonden for Udviklingslandene.
18) Københavns Fondsbørs.
Fritagelsen gælder dog kun for indtægt ved institutionens almindelige statutmæssige virksomhed, men ikke for indtægt ved drift, udlejning eller bortforpagtning af fast ejendom eller ved anden erhvervsmæssig virksomhed.« 2. I § 9, stk. 1, ændres »og § 2, stk. 1, litra a) og b),» til:  

 »§ 2, stk. 1, litra a) og b), og § 3, stk. 1, nr. 18,». § 2 Loven har virkning fra og med indkomståret 1987.
Oprindeligt fremsat lovforslag Blad nr 309 ,1. ,1. § 1 I lov om indkomstbeskatning af aktieselskaber m.v., jfr.
lovbekendtgørelse nr. 658 af 22. september 1986, foretages følgende ændringer:
 ,1. 1. I § 3, STK. 1, indsættes som NR. 17 OG NR. 18:
 »17) Industrialiseringsfonden for Udviklingslandene.
18) Københavns Fondsbørs.
Fritagelsen gælder dog kun for indtægt ved institutionens almindelige statutmæssige virksomhed, men ikke for indtægt ved drift, udlejning eller bortforpagtning af fast ejendom eller ved anden erhvervsmæssig virksomhed.« ,1. 2. I § 9, STK. 1, ændres »og § 2, stk. 1, litra a) og b),»  

 til:
 »§ 2, stk. 1, litra a) og b), og § 3, stk. 1, nr. 18,». ,1. ,1.
§ 2 Loven har virkning fra og med indkomståret 1987.
 ,1. BEMÆRKNINGER TIL LOVFORSLAGET ,1.
Lovforslaget indeholder bestemmelser om skattefritagelse for Industrialiseringsfonden for Udviklingslandene og for Københavns Fondsbørs.
Lov om indkomstbeskatning af aktieselskaber m.v. er senest ændret ved lov nr. 335 af 4. juni 1986, jfr.
Folketingstidende 1985-86, sp.
 10191, 10329, 11885, 12525; Tillæg A, sp. 5689; Tillæg B, sp.
 2045, 2257; Tillæg C, sp. 1081.
Der henvises i øvrigt til bemærkningerne nedenfor til forslagets enkelte bestemmelser. ,1. FORSLAGETS PROVENUMÆSSIGE KONSEKVENSER Forslagene skønnes alene at ville medføre beskedne provenumæssige virkninger for det offentlige. ,1. FORSLAGETS ADMINISTRATIVE KONSEKVENSER Forslagene kan ikke antages at medføre nævneværdige administrative konsekvenser for det offentlige. ,1. BEMÆRKNINGER TIL DE ENKELTE BESTEMMELSER Til § 1 Til nr. 1 INDUSTRIALISERINGSFONDEN FOR UDVIKLINGSLANDENE er en selvejende institution oprettet ved lov nr. 243 af 7. juni 1967. Fondens lovmæssige grundlag findes i dag i § 9 i lovbekendtgørelse nr. 285 af 1. april 1976 om internationalt udviklingssamarbejde.
Fondens vedtægter godkendes af udenrigsministeren, der også udnævner fondens bestyrelse og direktør.
Bestyrelsen aflægger hvert år beretning og regnskab til udenrigsministeren.
Industrialiseringsfonden for Udviklingslandene har som formål at fremme den erhvervsmæssige udvikling i udviklingslandene ved i samvirke med dansk erhvervsliv at fremme investeringerne i disse lande.
 Der kan af statskassen ydes tilskud til fondens virksomhed.
 I tilfælde af fondens ophør tilfalder dens nettoaktiver statskassen.
Fondens vedtægtsmæssige formål må karakteriseres som almennyttigt, og fonden er anset for omfattet af selskabsskattelovens § 3, stk. 2, om bortfald af skattepligt.
Fra og med indkomståret 1987 er det ikke længere muligt at fritage generelt for beskatning efter denne bestemmelse, idet bestemmelsen ændres til en egentlig fradragsordning.
Ved den foreslåede bestemmelse fritages fonden, der har et betydeligt statsligt islæt, ubetinget for skattepligt i lighed med, hvad der gælder for staten og dens institutioner.
KØBENHAVNS FONDSBØRS er en selvejende institution reguleret ved lov nr. 220 af 7. juni 1972 som ændret ved lov nr. 524 af 27. december 1979, jfr. lovbekendtgørelse nr. 12 af 16. januar 1984. Ifølge lovens § 1 er Fondsbørsen en selvejende institution, som er eneberettiget til at afholde børs med offentlig handel og kursnotering af aktier, obligationer og lignende værdipapirer.
Der eksisterer ikke et sæt vedtægter, men nærmere regler om ledelse, virksomhed m.v. er fastsat i bekendtgørelse nr. 525 af 10.
november 1983. I øvrigt kan Fondsbørsen selv fastsætte regler om diverse detailspørgsmål.
Ved lov nr. 316 af 4. juni 1986 om Københavns Fondsbørs gennemførtes fondsbørsreformen, der bl.a. indebærer, at handelen på Fondsbørsen moderniseres og effektiviseres ved hjælp af elektroniske handels- og informationssystemer.
Københavns Fondsbørs pålægges i den forbindelse at drive et officielt informationssystem og får endvidere en eneret hertil.
Kun lovens kap. 2 om Fondsbørsens organisation er foreløbig sat i kraft.
Loven træder i øvrigt i kraft, når det bestemmes af industriministeren.
Reformen forventes gennemført i løbet af 1987.
Fondsbørsreformen har haft konsekvenser for visse andre love, og ændringerne heri er gennemført ved lov nr. 317 af 4. juni 1986 om ændring af lov om visse kreditinstitutter m.fl. og ved lov nr. 318 af 4. juni 1986 om ændring af lov om aktieselskaber m.fl.
Fondsbørsen ledes af en bestyrelse og en direktion.
Bestyrelsen udnævnes af industriministeren.
Bestyrelsens medlemmer, bortset fra formanden, udnævnes efter indstilling fra visse organisationer, institutioner m.v.
Bestyrelsen fastsætter sin egen og direktionens forretningsorden.
Forretningsordenerne godkendes af industriministeren.
Tilsynet med Københavns Fondsbørs føres som hidtil af Tilsynet med banker og sparekasser, men ifølge bemærkningerne til børsreformforslaget lægges der med lovforslaget op til en effektivisering og intensivering af tilsynet i forhold til gældende lov.
Københavns Fondsbørs har ifølge § 1 i lov nr. 316 af 4. juni 1986 til formål at drive børsvirksomhed ved regelmæssigt at sammenføre både købs- og salgstilbud i værdipapirer til offentlig handel og kursnotering og at drive de hertil nødvendige handelssystemer.
Endvidere skal Fondsbørsen drive et officielt informationssystem, herunder offentliggøre kurser og omsætninger, samt bistå Danmarks Nationalbank og Værdipapircentralen med afvikling af handelen.
Københavns Fondsbørs er eneberettiget til at drive den i lovens § 1 omhandlede børsvirksomhed.
Udgifterne ved Fondsbørsens virksomhed dækkes dels ved bidrag, som pålægges udstedere af børsnoterede værdipapirer, dels ved bidrag, der pålægges børsmæglerselskaberne, som efter fondsbørsreformens gennemførelse får eneret til sammen med Nationalbanken at handle på børsens handelssystemer.
Fondsbørsen kan endvidere kræve betaling for adgang til information og informationssystemer og for særlige ydelser.
Bidrag og betaling skal godkendes af Tilsynet med banker og sparekasser.
Under hensyn til karakteren af den virksomhed institutionen skal udføre og henset til den generelle styrkelse af den offentlige kontrol, der er indbygget i børsreformen, er det anset for rimeligt at undtage Fondsbørsen fra skattepligt for så vidt angår indtægt ved børsvirksomheden.
Ved den foreslåede bestemmelse fritages Københavns Fondsbørs for skattepligt for så vidt angår indtægt ved institutionens almindelige statutmæssige virksomhed, men ikke for indtægt ved drift, udlejning eller bortforpagtning af fast ejendom eller ved anden erhvervsmæssig virksomhed.
Som anført findes der ikke et egentligt sæt vedtægter for Københavns Fondsbørs.
Ved »institutionens almindelige statutmæssige virksomhed« forstås den virksomhed, som Fondsbørsen ved den særlige lovgivning, der regulerer institutionen, eller de i medfør af denne udstedte forskrifter, er pålagt at udføre.
Til nr. 2 Den foreslåede ændring er en konsekvens af den samtidigt foreslåede ændring af selskabsskattelovens § 3, stk. 1, hvorefter der foreslås en fritagelse for skattepligt for Københavns Fondsbørs for så vidt angår indtægt ved institutionens almindelige statutmæssige virksomhed. ,1. TIL § 2 Bestemmelserne om skattefritagelse for Industrialiseringsfonden for Udviklingslandene og for Københavns Fondsbørs foreslås at have virkning fra og med indkomståret 1987.
,1. BILAG ,1. I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget ,1. ,1. ,1. § 1 I lov om indkomstbeskatning af aktieselskaber m.v., jfr.
lovbekendtgørelse nr. 658 af 22. september 1986, foretages følgende ændringer:
 ,1. 1. I § 3, STK. 1, indsættes som NR. 17 OG NR. 18:
 »17) Industrialiseringsfonden for Udviklingslandene.
18) Københavns Fondsbørs.
Fritagelsen gælder dog kun for indtægt ved institutionens almindelige statutmæssige virksomhed, men ikke for indtægt ved drift, udlejning eller bortforpagtning af fast ejendom eller ved anden erhvervsmæssig virksomhed.« ,1.
--/ § 3. Undtaget fra skattepligten er:
 1) Staten og dens institutioner.
 2) Kommunerne og kommunale virksomheder og institutioner.
 3) Anerkendte trossamfund og kirkelige institutioner, oprettet i  

 tilslutning til disse eller til folkekirken.
 4) Havne, herunder lufthavne, der er åbne for offentlig trafik, samt  

 elektricitets-, gas-, vand- og fjernvarmeværker, når adgangen til leverance  

 fra værket står åben for alle inden for det område, hvori værket arbejder,  

 alt for så vidt havnens eller værkets indtægter - bortset fra normal  

 forrentning af en eventuel indskudskapital - ifølge vedtægtsmæssig  

 bestemmelse udelukkende kan anvendes til havnens eller værkets formål.  

 Foretagender, der fordeler elektricitet til forbrugerne, sidestilles med  

 elektricitetsværker, selv om de ikke fremstiller elektricitet.
 5) Skoler, hospitaler, sygehuse, statsanerkendte rekonvalescent- og  

 børnehjem, biblioteker under offentligt tilsyn og offentligt tilgængelige  

 museer, alt for så vidt de er selvejende institutioner, og indtægterne  

 udelukkende kan anvendes til den pågældende institutions formål.
 6) Boligselskabernes Garantifond, Landsbyggefonden for det almennyttige  

 byggeri samt boligselskaber, der er godkendt af boligministeren til at udøve  

 almennyttig boligvirksomhed, for så vidt indtægterne - bortset fra normal  

 forrentning af en eventuel indskudskapital - ifølge vedtægtsmæssig  

 bestemmelse udelukkende kan anvendes til fremme af almennyttigt boligbyggeri  

 eller lignende af boligministeren godkendt formål.
 7) Danmarks nationalbank.
 8) Arbejdsmarkedets Tillægspension.
9) Pensionskasser, der er undergivet tilsyn efter loven om tilsyn med  

 pensionskasser eller efter lov om forsikringsvirksomhed.
Andre pensionskasser  

 er undtaget fra skattepligten, for så vidt ministeren for skatter og afgifter  

 i hvert enkelt tilfælde træffer bestemmelse herom.
 10) De foreninger, der er afgiftsfri i henhold til lov nr. 246 af 9. maj  

 1917 om landboforeningers og husmandsforeningers auktioner m.m., jfr. lov nr.  

 80 af 4. marts 1949. Fritagelsen gælder dog kun for indtægt ved de pågældende  

 foreningers almindelige vedtægtsmæssige virksomhed, men ikke for indtægt ved  

 drift, udlejning eller bortforpagtning af fast ejendom eller ved anden  

 virksomhed.
 11) De i lov om sanering nævnte saneringsselskaber, hvis vedtægter er  

 godkendt af boligministeren, såfremt det i vedtægterne er bestemt, at  

 indtægterne - bortset fra normal forrentning af en eventuel indskudskapital -  

 udelukkende kan anvendes til saneringsformål.
 12) Værdipapircentralen.
 13) Lønmodtagernes Dyrtidsfond.
 14) Bedriftssundhedstjenester omfattet af § 1, stk. 1, nr. 1, 2 eller 6,  

 såfremt de pågældende selskaber eller foreninger alene driver  

 bedriftssundhedstjeneste i overensstemmelse med de regler, der er fastsat i  

 medfør af § 13, stk. 3, i lov om arbejdsmiljø, og såfremt indtægterne herved  

 ifølge vedtægtsmæssig bestemmelse udelukkende kan anvendes til de formål med  

 bedriftssundhedstjenester, der er fastsat i de nævnte regler.
 15) De i lov om byfornyelse og boligforbedring nævnte  

 byfornyelsesselskaber, hvis vedtægter er godkendt af boligministeren, såfremt  

 det i vedtægterne er bestemt, at indtægterne - bortset fra normal forrentning  

 af en eventuel indskudskapital - udelukkende kan anvendes til at bistå  

 kommunalbestyrelsen og ejere med at forberede, tilrettelægge og gennemføre  

 byfornyelsesog boligforbedringsarbejder efter reglerne i lov om byfornyelse  

 og boligforbedring.
 16) Det i § 15 x i lov om radio- og fjernsynsvirksomhed nævnte  

 aktieselskab.
/-- ,1. 2. I § 9, STK. 1, ændres »og § 2, stk. 1, litra a) og b),»  

 til:
 »§ 2, stk. 1, litra a) og b), og § 3, stk. 1, nr. 18,».
 ,1.
--/ § 9. De i § 1, stk. 1, nr. 6, og § 2, stk. 1, litra a) og b), nævnte  

 selskaber og foreninger m.v. kan ved opgørelsen af den skattepligtige  

 indkomst kun fratrække udgifter, som vedrører de indkomstkilder, hvis  

 indtægter er skattepligtige.
