Cirkulærskrivelse om pensionsbidrag af administrationstillæg til gravere og visse kirkegårdsledere Finansministeriet har den 12. november 1997 indgået aftale med Statsansattes Kartel om, at der med virkning fra 1. januar 1998 skal indbetales pensionsbidrag af administrationstillæg til gravere og visse kirkegårdsledere.
 Menighedsrådene skal således betale pensionsbidrag af administrationstillæg til:
 tjenestemandsansatte og tjenestemandslignende ansatte gravere  tjenestemandsansatte og tjenestemandslignende ansatte kirkegårdsledere ansat i stillinger grænsedraget til Forbundet af Kirke- og kirkegårdsansatte.
 Cirkulæreskrivelsen er opbygget efter følgende systematik: I første afsnit beskrives fremgangsmåden for indbetaling af pensionsbidrag for tjenestemandslignende ansatte, i andet afsnit beskrives fremgangsmåden for indbetaling af pensionsbidrag for tjenestemænd og i tredje og fjerde afsnit beskrives særlige og generelle forhold.
1. Tjenestemandslignende ansatte gravere og kirkegårdsledere Tjenestemandslignende ansatte gravere og kirkegårdsledere med en ugentlig beskæftigelse på mindre end 15 timer er først omfattet af denne pensionsordning, når ansættelsen har varet i 6 måneder.
Når betingelserne er opfyldt, skal der indbetales pensionsbidrag af administrationstillægget med tilbagevirkende kraft fra ansættelsestidspunktet, dog tidligst fra 1. januar 1998.
1.1. Ansatte omfattet af STK-pension eller STK-minipension For tjenestemandslignende ansatte gravere og kirkegårdsledere, der er omfattet af STK-pension eller STK-minipension, skal menighedsrådet tage kontakt til STK-pension med henblik på at få tilsendt en inberetningsliste.
1.1.b.
Menighedsråd, der benytter FLØS For tjenestemandslignende gravere og kirkegårdsledere, der er omfattet af STK-pension eller STK-minipension, indbetales pensionsbidraget automatisk via FLØS til STK-pension.
1.2. Ansatte ikke omfattet af STK-pension For tjenestemandslignende ansatte gravere og kirkegårdsledere, der er omfattet af karensperiode, eller ikke opfylder betingelserne for at være omfattet af minipensionsordningen, skal der ikke indbetales pensionsbidrag af administrationstillægget.
2. Tjenestemandsansatte gravere og kirkegårdsledere Menighedsrådet skal benytte FLØS til at foretage betaling af pensionsbidrag for gravere og kirkegårdsledere, der er ansat som tjenestemænd.
2.a.
Ansatte, der ikke er fyldt 60 år den 1. januar 1998 Beregning og betaling af pensionsbidraget for tjenstemænd under 60 år sker automatisk via FLØS til en i Din Bank A/S oprettet kapitalpensionsordning, STk-Supplementskapital, der er en supplerende pensionsordning for tjenestemænd m.fl. uden for tjenestepensionssystemet.
Din bank A/S opretter et kontonummer for hver ansat på baggrund af et af menighedsrådet indsendt skema, der rekvireres hos Din Bank A/S.
Menighedsrådet skal indberette kontonummeret til stiftsøvrigheden.
2.b.
Ansatte, der er fyldt 60 år den 1. januar 1998 Beregning og betaling af pensionsbidraget for tjenstemænd over 60 år sker automatisk via FLØS til en i Din Bank A/S oprettet kapitalpensionsordning, STK-pensionslivrente, der er en løbende livsvarig supplerende alderspension for tjenestemænd m.fl. uden for tjenestemandspensionssystemet.
Når første indbetaling er registreret i STK-pension, oprettes en police for hver ansat.
Policen fremsendes til den ansatte tilligemed et opsparingsregulativ.
3. Særlige forhold Pensionsbidrag for ansatte, der er fratrådt eller afgået ved døden siden 1. januar 1998 indbetales for perioden fra 1. januar frem til tidspunktet for fratrædelsen/dødsfaldet.
Indbetalingen sker efter de almindelige regler i denne cirkulæreskrivelse.
4. Generelt Pensionsbidraget udgør fra 1. januar 1998 4% i egetbidrag og 8% i arbejdsgiverbidrag.
Det samlede bidrag udgør 12%.
For ansatte under minipensionsordningen udgør pensionsbidraget fra 1. januar 1998 dog kun 1.3% i egetbidrag og 2,6% i arbejdsgiverbidrag.
Det samlede bidrag for ansatte under minipensionsordningen udgør 3.9%.
 Opmærksomheden henledes på, at de samlede pensionsbidrag skal afholdes fuldt ud af arbejdsgiver.
 Pensionsbidraget beregnes i alle tilfælde af administrationstillægget inklusiv procentregulering, opregnet med 100/96.
 Det er menighedsrådets ansvar, at der indbetales pensionsbidrag med virkning fra 1. januar 1998 eller fra første lønudbetaling efter denne dato for alle ansatte, der opfylder ovennævnte betingelser på dettte tidspunkt.
 For menighedsråd, der benytter FLØS, gøres opmærksom op, at den automatiske indbetaling først bliver implementeret i FLØS i november 1998.
 Det enkelte menighedsråd har fremover ansvaret for, at ansatte, der opfylder betingelserne herfor, bliver omfattet af ordningen, og at Din Bank A/S eller STK-pension bliver underrettet herom.
Adressen på Din Bank A/S er: Krumtappen 2, postboks 825, 2500 Valby, tlf. 7022 4418 Adressen på STK-pension er: Krumtappen 2, 2500 Valby, tlf. 7733 1660.
