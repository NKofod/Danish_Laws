Klage  

 over manglende information forud for operation af kraftig håndsved Patientklagenævnet fandt grundlag for at kritisere  

 lægen for hans manglende information i forbindelse med behandlingen.
Lægens information forud for operationen bestod i en  

 gennemgang af teknikker ved operationen, risiko for udvikling af Horners  

 syndrom samt risiko for øget svedtendens andre steder på kroppen.
Lægen  

 informerede således ikke konkret om risikoen for, at der kunne komme forskel  

 på  

 rødmetendensen på de to sider af ansigtet, som er en velkendt om end sjælden  

 bivirkning.
 Patientklagenævnet lagde vægt på, at det ved indgreb  

 for lidelser, der ikke er invaliderende eller ondartede, er vigtigt at nævne  

 alle bivirkninger for patienterne, så de selv på et informeret grundlag kan  

 tage stilling til, om de ønsker indgrebet foretaget.
 Lægen burde derfor have informeret om risikoen for  

 asymmetrisk rødmen, idet der var tale om operation for en lidelse, der ikke  

 var  

 invaliderende eller ondartet.
