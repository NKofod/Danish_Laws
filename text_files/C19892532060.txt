 1. Ifølge § 7, stk. 2, i tjenestemandspensionsloven,  

 jf.
civilarbejderlovens § 2, stk. 1, kan det i forbindelse med ansættelse i de af de nævnte love omfattede stillinger bestemmes, at ansættelsen inden for et nærmere fastsat tidsrum ikke giver ret til pension efter tjenestemandspensionslovens § 7, stk. 1, jf.
civilarbejderlovens § 2, stk. 1 (»forhøjet  

 svageligehedspension«), såfremt afsked finder sted som følge af en allerede ved ansættelsen konstateret lidelse.
 I nævnte anledning bestemmes det, at der skal foretages en  

 helbredsbedømmelse af personer, der ansættes eller genansættes i  

 civilarbejderstillinger, samt at helbredsbedømmelsen senest skal  

 foretages, når den pågældende har været ansat i 6 måneder.
Langtidsledige der i henhold til lovbekendtgørelse 1985-11-21 nr. 535 om  

 arbejdstilbud til ledige ansættes i en stillinger, der hører under  

 civilarbejderloven, har pligt til at lade sig helbredsundersøge, hvis de  

 beskæftiges i forsvaret udover 7 måneder.
Med henblik på denne mulighed skal  

 der fra ansættelsen tages forbehold med hensyn til pensionsforbehold, såfremt  

 den senere helbredsbedømmelse måtte gøre dette forbehold aktuelt.
 2. Helbredsbedømmelse i forbindelse med ansættelse af  

 ikke-tjenestemandsansat personale i stillinger, der omfattes af lov nr. 82 af  

 12.marts 1970 om pensionering af civilt personel m.v. i forsvaret skal som  

 hidtil følge reglerne om helbredsbedømmelse ved tjenestemandsansættelse, jf.  

 Finansministeriet, administrations- og personaledepartementets  

 cirkulæreskrivelse LP. nr. 94/88 af 19.august 1988.
Reglerne i cirkulæreskivelsen indebærer en forenkling af  

 helbredsbedømmelsen, idet tilstrækkeligt bedømmelsesgrundlag som hovedregel  

 vil være en af den ansatte personligt besvaret helbredserklæring.
I særlige  

 tilfælde vil det dog stadig være nødvendigt med en helbredsundersøgelse.  

 Betalingen til lægen afholdes indtil videre af den ansættende myndighed,  

 hvorimod tjenestemænd selv betaler for udfærdigelse af helbredsattesten.
 3. Kundgørelse for Forsvaret B.16-1980 og Kundgørelse  

 for Forsvaret B.16-1988 ophæves.
 P.M.V.
 E.B.
