(Til alle amtsråd) Undervisningsministeriets cirkulære af 25. august 1982 I forbindelse med indgåelse af de som bilag til dette cirkulære optagne  

 aftaler skal man henlede opmærksomheden på, at der mellem parterne er enighed  

 om at gå ud fra følgende forudsætninger:
På grundlag af de krav, som loven om amtscentraler for undervisningsmidler  

 pålægger centralerne til at sørge for oplysning om undervisningsmidler,  

 herunder yde rådgivning til lærere med flere i amtskommunen på grundlag af  

 amtscentralens samling af undervisningsmidler, består opgaverne for den  

 pædagogiske medarbejder for gymnasieskolen ved en amtscentral i at informere  

 om undervisningsmaterialernes opbygning og indhold, at vejlede om, hvad de  

 enkelte materialer kan anvendes til, samt at rådgive de enkelte lærere fra  

 gymnasier/studenterkursus og HF-kursus med udvælgelse af de materialer, der  

 passer for den givne situation.
Rådgivning og vejledning kan ske ved møder,  

 f.eks. på gymnasieskoler/studenterkursus/HF-kursus og ved demonstration af  

 materialer.
 Den pædagogiske medarbejder forestår opbygningen af den del af  

 amtscentralens informationssamling, der vedrører de fagområder, som han  

 ansættes til at betjene.
 Den pædagogiske medarbejder udfører sit arbejde under ansvar over for  

 amtscentralens leder og i samarbejde med fagkonsulenter,  

 gymnasieskoler/studenterkursus og kurser til HF, herunder enkeltfagskurser,  

 inden for amtskommunen, skolemyndigheder med flere.
 De pågældende lærere følger den for administrativt personale gældende  

 arbejdstidsnorm.
Timetallet ved amtscentralerne vil herefter være at indregne i  

 løntimetallet på skolen.
Omregningsfaktoren udgør 0,474 svarende til 861:  

 1816 (880: 1856).
 Ved ansættelsen af de pædagogiske medarbejdere for gymnasieskolen og HF  

 bør der lægges vægt på, at de pågældende for at kunne opfylde de foran  

 beskrevne opgaver har undervisningserfaring samt et bredt kendskab til  

 læremidler og AV-midler, produktion af undervisningsprogrammer og  

 programeller samt biblioteksforhold, ligesom administrativ erfaring er  

 ønskelig.
 Det bør ved ansættelsen af pædagogisk medarbejdere tilstræbes, at alle  

 gymnasieskolens fag eller faggrupper kan betjenes i rimeligt omfang, f.eks.  

 ved at fagene samles i hovedgrupper (sproggruppen, de samfundsorienterende  

 fag, de naturfaglige samt de kreative fag).I forbindelse med  

 tilrettelæggelsen af arbejdet på amtscentralen bør det tilstræbes, at der ved  

 skemalægningen på skolen sker frigørelse af den pågældende een hel dag, og at  

 betjeningen af amtscentraler for den enkelte kombinationsbeskæftigede normalt  

 omfatter ca. 1/3 stilling.
 Undervisningsministeriet, den 25. august  

 1982.
 P.m.v.
 e.b.
Niels-Erik Dolnæs fm.
 Bilag 1.
AFTALE om kombinationsbeskæftigelse for tjenestemandsansatte adjunkter og lektorer  

 ved gymnasieskoler, studenterkursus og kursus til HF, herunder kursus til  

 prøveforberedende enkeltfagsundervisning for voksne med samtidig tjeneste som  

 pædagogisk medarbejder ved amtscentraler for undervisningsmidler.
 I henhold til tjenestemandslovens § 45, stk. 2, er der mellem  

 undervisningsministeren og Gymnasieskolernes Lærerforening indgået  

 nedenstående aftale om kombinationsbeskæftigelse for tjenestemandsansatte  

 adjunkter og lektorer ved amtscentraler for undervisningsmidler som  

 pædagogisk medarbejder.
§ 1 Kombinationsbeskæftigelse ved en amtscentral fastlægges efter drøftelse  

 mellem vedkommende amtskommune, tjenestemandens ansættelsesmyndighed og  

 tjenestemanden.
§ 2 For beskæftigelsen gælder de regler, der er fastsat i aftale af 7.  

 december 1978 mellem finansministeriet og Akademikernes Centralorganisation  

 om kombinationsbeskæftigelse for ansatte på tjenestemands- og  

 tjenestemandslignende vilkår, bortset fra sidste pkt. i aftalens § 4, stk. 5.
§ 3 Ved aftale om kombinationsbeskæftigelse i henhold til § 1 fastsættes det  

 antal timer, i hvilket tjenestemanden skal være til rådighed for  

 amtscentralen efter de for denne institution gældende tjenestetidsregler,  

 idet løntimetallet ved amtscentralen ikke kan udgøre mere end halvdelen af  

 den pågældendes fulde løntimetal.
 Stk. 2. Efter omregning i forhold til det pligtige årlige  

 undervisningstimetal i gymnasieskolen eller kurset indregnes timetallet efter  

 stk. 2 i tjenestemandens løntimetal i hovedbeskæftigelsen.
§ 4 Opnår en tjenestemand efter det fuldte 60. år timereduktion (timetillæg  

 for lærere ansat ved enkeltfagskurser til HF) på grundlag af timer ved en  

 amtscentral, kan den samlede timereduktion (det samlede timetillæg) ikke  

 overstige 4 timer ugentlig (160 timer årlig). Timereduktionen (timetillægget)  

 fordeles efter forholdet mellem løntimetallene ved de forskellige  

 tjenestesteder.
§ 5 Ved transport på samme dag mellem to tjenestesteder ydes der  

 tjenestemanden befordringsgodtgørelse efter de for statens tjenestemænd  

 gældende regler.
 Stk. 2. Udgifterne efter stk. 1 fordeles efter forholdet mellem  

 løntimetallene ved de forskellige tjenestesteder.
§ 6 Løntimer ved gymnasier m.v., som frigøres ved aftaler i henhold til dette  

 cirkulære, indgår ikke i stillingsopslag, men læses ved vikar.
§ 7 Aftalen kan opsiges med virkning fra den 1. august med 3 måneders varsel  

 til den 1. april, dog tidligst fra den 1. april 1983.
§ 8 Aftalen har virkning fra den 1. februar 1982.
 København, den 22. april 1982.
For UNDERVISNINGSMINISTERIET P.m.v.
 e.b.
for GYMNASIESKOLERNES LÆRERFORENING Bilag 2.
A F T A L E om kombinationsbeskæftigelse for overenskomstansatte adjunkter og lektorer  

 ansat ved gymnasieskoler, studenterkurser og kurser til HF, herunder kurser  

 til prøveforberedende enkeltfagsundervisning for voksne med samtidig tjeneste  

 som pædagogisk medarbejder ved amtscentraler for undervisningsmidler.
 Mellem undervisningsministeriet, Amtsrådsforeningen i Danmark og  

 Gymnasieskolernes Lærerforening er der indgået følgende aftale:
§ 1 For adjunkter/lektorer i normerede heltidsstillinger ved gymnasieskoler  

 m.v. kan der i den normale arbejdstid indregnes beskæftigelse ved en  

 amtscentral for undervisningsmidler som pædagogisk medarbejder.
 Stk. 2.  For beskæftigelsen gælder de regler, der er  

 fastsat i §§ 3 og 4-a bortset fra sidste pkt. i § 4-a, stk. 5, i rammeaftale  

 af 5. april 1978 mellem finansministeriet og AC og i rammeaftale af 19.  

 december 1978 mellem Amtsrådsforeningen i Danmark med flere og AC om  

 kombinationsbeskæftigelser og kombinerede ansættelser for overenskomstansatte  

 akademikere.
§ 2 Kombinationsbeskæftigelse ved en amtscentral fastlægges efter drøftelse  

 mellem vedkommende amtskommune, den myndighed, ved hvilken adjunkten/lektoren  

 er ansat, og adjunkten/lektoren.
 Stk. 2.  Ved aftale om kombinationsbeskæftigelse i  

 henhold til stk. 1 fastsættes det antal timer, i hvilket adjunkten/lektoren  

 skal være til rådighed for amtscentralen efter de for denne institution  

 gældende tjenestetidsregler, idet løntimetallet ved amtscentralen ikke kan  

 udgøre mere end halvdelen af den pågældendes fulde løntimetal.
 Stk. 3.  Efter omregning i forhold til det pligtige  

 årlige undervisningstimetal i gymnasieskolen eller kurset indregnes  

 timetallet efter stk. 2 i adjunktens/lektorens løntimetal i  

 hovedbeskæftigelsen.
§ 3 Opnår en adjunkt/lektor efter det fyldte 60. år timereduktion (timetillæg  

 for lærere ved enkeltfagskurser til HF) på grundlag af timer ved en  

 amtscentral, kan den samlede timereduktion (det samlede timetillæg) ikke  

 overstige 4 timer ugentlig (eller 160 timer årlig). Timereduktionen fordeles  

 efter forholdet mellem løntimetallene ved de forskellige tjenestesteder.
§ 4 Ved transport på samme dag mellem to tjenestesteder ydes der  

 adjunkten/lektoren befordringsgodtgørelse efter de for statens tjenestemænd  

 gældende regler.
 Stk. 2.  Udgifterne efter stk. 1 fordeles efter  

 forholdet mellem løntimetallene ved de forskellige tjenestesteder.
§ 5 Løntimer ved gymnasier m.v., som frigøres ved aftaler i henhold til dette  

 cirkulære, indgår ikke i stillingsopslag, men læses ved vikar.
§ 6 Adjunkter/lektorer, der har kombinationsbeskæftigelse i henhold til denne  

 aftale, er med den i stk. 2, nævnte undtagelse omfattet af hovedaftale af 27.  

 februar 1979 mellem finansministeriet, Amtsrådsforeningen i Danmark,  

 Kommunernes Landsforening, Københavns kommune, Frederiksberg kommune,  

 Foreningen af kommuner i Københavns amt og Gymnasieskolernes Lærerforening.
 Stk. 2.  Adjunkter/lektorer, der har supplerende  

 beskæftigelse på en amtscentral, hvor der for tilsvarende ansatte gælder en  

 anden hovedaftale end den i stk. 1 nævnte, er dog kun omfattet af en lovlig  

 varslet konflikt på amtscentralen, såfremt konflikten er varslet i henhold  

 til den for de tilsvarende ansatte ved amtscentralen gældende hovedaftale.
§ 7 Aftalen kan opsiges med virkning fra den 1. august med 3 måneders varsel  

 til den 1. april, dog tidligst fra den 1. april 1983.
§ 8 Aftalen har virkning fra den 1. februar 1982.
 København, den 22. april 1982.
For UNDERVISNINGSMINISTERIET P.m.v.
 e.b.
