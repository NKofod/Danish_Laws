Indledning 1. Italien og Danmark har den 26. oktober 1984 indgået  

 en samarbejdsaftale om udveksling af skattemæssige oplysninger.
Aftalen er  

 optrykt som bilag til dette cirkulære.
Samarbejdsaftalen er indgået med hjemmel i artikel 27 om udveksling af  

 oplysninger i overenskomsten af 26. februar 1980 med Italien til undgåelse af  

 dobbeltbeskatning af indkomst og formue.
Bestemmelsen bygger på OECD's  

 modelkonvention, artikel 26. I henhold til kommentarerne til denne  

 bestemmelse kan de to lande bistå hinanden med oplysninger på tre forskellige  

 måder, dels automatisk udveksling af oplysninger, dels spontan meddelelse af  

 oplysninger og dels udveksling af oplysninger efter anmodning.
Formålet med den indgåede aftale er at sikre gensidig udveksling af  

 spontane oplysninger med henblik på at forhindre en skatteunddragelse på de  

 områder, som er omfattet af dobbeltbeskatningsoverenskomsten.
Ved spontan  

 udveksling af oplysninger forstås en selektiv informationsformidling på  

 afsenderlandets eget initiativ.
Aftalen vil ikke berøre  

 EF-bistandsdirektivet.
Bistandsformer 2. I henhold til litra a) i aftalen skal den  

 kompetente myndighed fremsende oplysninger, som er fremkommet ved ligningen i  

 det ene land og som skønnes at være af interesse for skatteansættelsen af  

 personer, der er hjemmehørende i det andet land.
De fremsendte oplysninger  

 skal vedrøre personer, der i henhold til dobbeltbeskatningsoverenskomsten er  

 hjemmehørende i Italien eller Danmark.
I aftalens litra b) nævnes som oplysninger af særlig interesse en række  

 former for betalinger fra personer bosat i det ene land til personer bosat i  

 det andet land (renter, royalties, provisioner m.m.). Fremhævelsen af disse  

 betalingsformer er ikke udtømmende.
Det vil bero på den kompetente myndigheds  

 skøn, om andre former kan have interesse ved skatteansættelsen.
Kompetente myndigheder 3. Statsskattedirektoratet, Meldahlsgade 5, 1613  

 København V., er bemyndiget til at varetage ekspeditionen af sager om  

 gensidig udveksling af oplysninger.
I Italien varetages udvekslingen af disse  

 oplysninger af det italienske finansministeriums internationale kontor.
Ikrafttrædelse 4. Aftalen har virkning fra den 1. januar 1985.
Skattedepartementet, den 31. januar 1985 Jens Rosman / J.
Gjetting Bilag Oversættelse.
Samarbejdsaftale om spontan udveksling af skattemæssige oplysninger mellem  

 Italien og Danmark Samarbejdsaftale mellem Den italienske Republiks Finansministerium og  

 Kongeriget Danmarks Ministerium for Skatter og Afgifter i henhold til  

 bestemmelserne om udveksling af skattemæssige oplysninger i overenskomsten  

 til undgåelse af dobbeltbeskatning for så vidt angår indkomst- og  

 formueskatter og forhindring af skatteunddragelse, som blev undertegnet i  

 Københvn den 26. februar 1980.
 Den italiensk-danske overenskomst af 26. februar 1980 til undgåelse af  

 dobbeltbeskatning for så vidt angår indkomst- og formueskatter og forhindring  

 af skatteunddragelse bestemmer i Artikel 27, at "de kontraherende  

 staters kompetente myndigheder skal udveksle sådanne oplysninger, som er  

 nødvendige for gennemførelsen af denne overenskomst eller den interne  

 lovgivning i de kontraherende stater vedrørende skatter, der omfattes af  

 denne overenskomst, i det omfang den stedfindende beskatning ikke strider mod  

 denne overenskomst, og for at forhindre skatteunddragelse".
 For at opnå større effektivitet i udvekslingen af oplysninger og for at  

 opnå formålet med forhindring af skatteunddragelse på de skatteområder, som  

 er omfattet af den nævnte overenskomst har de kompetente myndigheder i de to  

 kontraherende stater besluttet at indlede en spontan udveksling af  

 oplysninger i overensstemmelse med følgnde bestemmelser:
 Udfærdiget i Rom den 26. oktober 1984 i to eksemplarer på engelsk.
 For det italienske finansministerium:
Michele del Giudice For det danske ministerium for skatter og afgifter:
