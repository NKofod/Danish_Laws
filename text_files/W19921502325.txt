En kvinde, som af egen læge forgæves var søgt behandlet for byld ved  

 endetarmen, indlagdes akut pga. stærke smerter.
Man finder ved flere  

 undersøgelser ikke tegn på byld, og efter udskrivelsen kontakter patienten  

 atter egen læge, da tilstanden er uændret.
Denne henviser herefter til speciallæge, som finder at det drejer sig  

 om en byld og indlægger patienten akut.
Først efter nærmere undersøgelse  

 konstateres der en byld, som udtømmes.
 Patientklagenævnet fandt ikke, at lægeloven var overtrådt, men anså  

 det for mest korrekt, om patienten ikke var blevet afsluttet i forbindelse  

 med den første indlæggelse.
 5.3.6. Manglende diagnosticering af byld, der er påvist af  

 speciallæge.
En 27-årig kvinde, der i 1984 blev opereret for en cyste i en hårsæk  

 henvender sig i 1988 til egen læge med begyndende byld få cm. bag  

 endetarmsåbningen.
Den forsøgtes behandlet, men der er tilbagefald og hun  

 indlægges akut på sygehus på grund af stærke smerter.
 Her foretages flere undersøgelser, hvor der ikke findes tegn på byld, men  

 ømhed svarende til halebenet.
Efter udskrivelsen henvender hun sig atter til egen læge, idet tilstanden  

 er uændret.
Hun behandles med Ibuprofen.
Da tilstanden forværredes henvises hun til speciallæge.
Han finder ved sin  

 undersøgelse et byldeømt, fortykket parti i endetarmsåbningen svarende til  

 halebenet, og mener, at det drejer sig om en byld, der har været der i  

 længere tid.
Speciallægen udtalte desuden, at patienten er et godt eksempel  

 på, at man kan have en byld i endetarmsåbningen uden rødme eller hævelse af  

 huden.
Hun indlægges akut på sygehus.
Ved undersøgelsen på sygehuset, finder man ingen tegn på byld eller  

 fortykkede partier.
Først dagen efter finder man et fortykket parti ud for  

 halebenet samt ømhed, som man mener kan være en byld.
Hun opereres den  

 efterfølgende dag og der udtømmes en 3 X 3 cm. stor byld.
Patientklagenævnet udtalte ligesom Sundhedsstyrelsen , at  

 lægeloven ikke var blevet overtrådt i forbindelse med behandlingen på  

 sygehuset, men at det havde været mest korrekt, om patienten ikke var blevet  

 afsluttet fra kirurgisk ambulatorium i forbindelse med den første indlæggelse  

 og undersøgelse der.
Herudover fandt Patientklagenævnet , at det havde  

 været mest korrekt, om man havde lagt større vægt på speciallægens og egen  

 læges diagnose.
