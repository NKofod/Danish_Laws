 I medfør af § 8, stk. 1, litra a og f, i Indenrigsministeriets  

 bekendtgørelse nr. 414 af 21. august 1969 om dybfrosne levnedsmidler og § 20,  

 stk. 1, 4. afsnit i Miljøministeriets bekendtgørelse nr. 66 og 20. februar  

 1981 om mærkning af færdigpakkede levnedsmidler bestemt til den endelige  

 forbruger samt § 4, stk. 3, i Miljøministeriets bekendtgørelse nr. 8 af 7.  

 januar 1986 om henlæggelse af opgaver til Levnedsmiddelstyrelsen og  

 Veterinærdirektoratet fastsættes følgende:
 § 1.  Angivelse uden på detailpakningen af måned og år  

 for dybfrosne levnedsmidlers emballering i de for forbrugerne bestemte  

 pakninger kan angives i en kode, der består af et bogstav og et tocifret tal  

 med følgende betydning:
Stk. 2.  Koden kan suppleres med datoangivelse, der  

 angives med to tal foran koden.
Varer, som emballeres f.eks. den 7. oktober  

 1988, og som ønskes kodet efter reglerne i stk. 1, skal kodes L 20 eller  

 kodes 07L20.
 § 2.  For så vidt producentens henholdsvis importørens  

 navn og hjemsted ikke er angivet på emballagen, men denne i stedet i  

 overensstemmelse med reglerne i Indenrigsministeriets bekendtgørelse om  

 dybfrosne levnedsmidler er mærket med et registreringsnummer, kan de  

 tilsynsførende myndigheder indhente oplysning om producentens eller  

 importørens navn ved henvendelse til Veterinærdirektoratet.
 § 3.  Følgende cirkulære ophæves:
 Indenrigsministeriets cirkulære af 29. april 1970.
 Veterinærdirektoratets cirkulære af 30. marts 1981.
 Veterinærdirektoratets cirkulære af 8. december 1983.
 Veterinærdirektoratets cirkulære af 17. oktober 1986.
 P.v.v.
