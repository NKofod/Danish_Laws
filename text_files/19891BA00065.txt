Nr BSF 65 Forslag til folketingsbeslutning om børns og unges arbejde ved oplæring i  

 landbruget Fremsat af Ernst B.
Schmidt (FP) Aage Brusgaard (FP) Køpke Christensen  

 (FP) Glistrup (FP) Annette Just (FP) Tove Niemann (FP) den 13. marts 1990 Folketinget opfordrer arbejdsministeren til at fremsætte lovforslag om børns og unges arbejde inden for landbruget, sådan at forslaget tillader en m/k landbrugers børn og unge, som tilhører husstanden, bl.a. at kunne oplæres i lettere, almindelig traktorkørsel på landbrugsejendommen, og sådan at reglerne herfor også tager højde for arealmæssige og andre relevante forhold, der er en følge af, at naboer har arbejdsfællesskab.
Bemærkninger til forslaget Forslaget er fremsat for, at landbruget og især familiebruget som et led i  

 oplæringen af dets unge også må have lovgivningsmæssig mulighed for at oplære  

 dem i brugen af bl.a. en traktor.
 Det praktiske landbrug føler, at lovgivningen, der skal sikre børn og unge  

 i omgang eller arbejde med farlige maskiner m.v., er udformet efter en  

 bureaukratisk model, der ikke har taget de særlige forhold i betragtning, som  

 er forbundet med landbrugserhvervet.
Inden for landbruget har børn og unge altid måttet lære, f.eks. hvordan  

 man malker en ko og undgår at blive sparket ihjel eller også måske stanget af  

 en tyr.
Benyttelse af forskellige redskaber hører også med til en naturlig  

 oplæring med henblik på at forebygge tilskadekomst ved ulykke.
 Men samtidig med at maskiner og traktorer år efter år er blevet mere og  

 mere sikre og er blevet lettere at betjene, er det også blevet vanskeligere  

 og vanskeligere for landbruget at give dets unge et naturligt  

 oplæringsforhold uden at overtræde lovgivningsbestemmelserne.
Beslutningsforslaget er bl.a. af den grund ment som en opfølgning af  

 Fremskridtspartiets beslutningsforslag nr.
B 57, fremsat i folketingsåret  

 1978-79 (jf.
Folketingstidende, tillæg A, sp. 2187). Dette forslag drejede  

 sig særligt om nabofællesskab og børns og unges arbejde i den forbindelse,  

 ligesom det også omfattede det forhold, at et familiefællesskab eller en  

 husstand kunne være en landmand m/k, der har en samlever m/k, hvor den ene  

 eller begge har børn.
 Mange henvendelser fra landbrugsside bekræfter også, at en lovændring er  

 relevant, og derfor forventer forslagsstillerne, at Folketinget vil give  

 beslutningsforslaget en positiv behandling, således at landbruget kan oplære  

 og opøve sine børn og unge inden for naturlige rammer samtidig med, at  

 arbejdsindsatsen derved betragtes som en selvfølgelig del af et  

 landbrugsfællesskab.
