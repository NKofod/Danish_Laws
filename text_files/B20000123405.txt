Bekendtgørelse om uddannelsen til  

 sikkerhedsvagt I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 sikkerhedsvagt.
Uddannelsens mål § 2. Den uddannede sikkerhedsvagt skal i  

 overensstemmelse med forskrifter og anvisninger have kompetence til at  

 varetage de arbejdsopgaver, der er i vagtbranchen.
Arbejdsopgaverne skal  

 kunne udføres i såvel private som i offentlige virksomheder.  

 Endvidere skal eleven have kendskab til de arbejdsopgaver, som udføres  

 af specialiserede vagt- og sikkerhedsmedarbejdere.
 Stk. 2. Eleven skal gennem uddannelsen udvikle både  

 sproglige, problemløsningsmæssige, lærings-, sociale og  

 personlige kompetencer til udøvelsen af  

 sikkerhedsvagtfunktionen.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Service, jf. § 14, stk. 2,  

 i lov om erhvervsuddannelser.
 Stk. 2. Det faglige udvalg for uddannelsen er Fagligt Udvalg  

 for Vagt- og Sikkerhedservice.
 § 4. Uddannelsen varer 2 år og 6  

 måneder, jf. dog §§ 6-7.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 25 ugers obligatorisk skoleundervisning.
Eleven kan indlede uddannelsen  

 på skole med et grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af skoleperioder på henholdsvis 10, 10  

 og 5 uger, der omfatter grundfag, områdefag, bundne specialefag og  

 valgfag samt valgfri specialefag, der eventuelt kan etableres som  

 særlige skoleperioder.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. § 6.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i det områdefag i  

 grundforløbet, der er særligt for hovedforløbet, jf.  

 § 8, herunder have opnået kvalifikationer svarende til  

 AMU-uddannelsen "Grundlæggende vagt", jf. § 9 i  

 bekendtgørelse nr. 963 af 23. december 1986 som senest ændret  

 ved bekendtgørelse nr. 611 af 22. juni 2000 om vagtvirksomhed.
Voksenuddannelsesforløb § 6. Personer, der er fyldt 25  

 år, kan gennemføre uddannelsen på 1 år, jf.  

 stk. 3, hvis de har haft mindst 3 års relevant fuldtidsarbejde  

 inden for branchen eller tilsvarende deltidsarbejde.
 Stk. 2. Personer, der er fyldt 25 år, kan  

 gennemføre uddannelsen på 2 år, jf. stk. 4, hvis de  

 har haft mindst 4 års fuldtidsarbejde eller tilsvarende  

 deltidsarbejde.
Stk. 3. Skoleundervisningen, jf. stk. 1, er på 30  

 uger.
Den samlede uddannelse gennemføres i moduler som anført  

 nedenfor:
 1)	Modul 1, ca. 17 uger, heraf 2 x 5 ugers skoleundervisning og ca. 7  

 ugers praktik.
 2)	Modul 2, ca. 17 uger, heraf 2 x 5 ugers skoleundervisning og ca. 7  

 ugers praktik.
 3)	Modul 3, ca. 16 uger, heraf 2 x 5 ugers skoleundervisning og ca. 6  

 ugers praktik.
Stk. 4. Skoleundervisningen, jf. stk. 2, er på 30  

 uger.
Den samlede uddannelse gennemføres i moduler som anført  

 nedenfor:
 1)	Modul 1, ca. 40 uger, heraf 2 x 5 ugers skoleundervisning og ca. 30  

 ugers praktik.
 2)	Modul 2, ca. 40 uger, heraf 2 x 5 ugers skoleundervisning og ca. 30  

 ugers praktik.
 3)	Modul 3, ca. 20 uger, heraf 2 x 5 ugers skoleundervisning og ca. 10  

 ugers praktik.
 Stk. 5. Praktikken, jf. stk. 3 og 4, kan i alle tre  

 moduler ligge før, imellem eller efter de enkelte skoleperioder.
Stk. 6. Undervisningen tilrettelægges efter elevernes  

 forudsætninger og behov, idet eleverne skal opnå de fastsatte  

 mål i grundforløbet og hovedforløbet i grundfag,  

 områdefag, specialefag og valgfag.
Undervisningen omfatter valgfag i et  

 omfang på mindst 3 uger.
Stk. 7. Skoleundervisningen i begyndelsen af uddannelsen kan  

 tilrettelægges som et eller to sammenlagte skoleophold på i alt  

 10-12 uger, der samtidig udgør et supplerende kursus, jf.  

 erhvervsuddannelseslovens § 16, der har til formål, at eleven  

 på grundlag af forudgående uddannelse og erhvervserfaring  

 opnår kvalifikationer mindst svarende til grundforløbet og  

 træder i stedet for dette.
Skolen kan herunder foretage afklaring af  

 elevens praktiske og teoretiske kvalifikationer med henblik på  

 afgørelse om merit i uddannelsesforløbet i et forløb  

 på indtil 2 uger.
Suppleringskurset kan gennemføres uden  

 uddannelsesaftale, hvis det er tilrettelagt som ét sammenlagt  

 kursus.
 Stk. 8. Skolen kan i samarbejde med det lokale  

 uddannelsesudvalg dispensere fra alders- eller  

 beskæftigelseskravet efter stk. 1 og 2, hvis skolen ud fra en  

 samlet vurdering og efter samråd med eleven og den eventuelle  

 praktikvirksomhed vurderer, at eleven har de fornødne  

 forudsætninger for at gennemføre uddannelsesforløbet.
Fritagelse for dele af uddannelsen § 7. Elever kan i øvrigt fritages for dele  

 af uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 8. Grundforløbet omfatter følgende  

 områdefag, der er særligt for hovedforløbet:
1) Grundlæggende vagt Niveau: begynder Målet er, at eleven skal kunne udføre almindeligt  

 forekommende vagtopgaver fagligt og sikkerhedsmæssigt korrekt med  

 baggrund i gældende lovgivning.
 Stk. 2. Det områdefag, der er nævnt i stk. 1,  

 varer 5 uger.
 § 9. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Engelsk (niveau F).
 2)	Idræt (niveau D) .
 3)	Matematik (niveau F).
 4)	Psykologi (1,0 uge).
 5)	Samfundsfag (niveau E).
 § 10. Undervisningen i hovedforløbet  

 omfatter følgende områdefag:
1) Kommunikation og konflikthåndtering Niveau: rutine Målet er, at eleven skal kunne analysere konflikter og udvise evner  

 til løsning af disse.
2) Personlig sikkerhed og miljø Niveau: rutine Målet er, at eleven skal kende til de sikkerheds- og  

 miljøfaktorer, som er herskende i vagt-og sikkerhedsbranchen.
3) Rappportering Niveau: rutine Målet er, at eleven skal kunne anvende forskellige typer af melde-,  

 kontrol- og kvitteringssystemer korrekt med den tilhørende  

 datateknologi og kender til udstyrets opbygning og virkemåde.
4) Retsregler Niveau: rutine Målet er, at eleven skal kende til de love og regler, der er  

 aktuelle for vagt- og sikkerhedsbranchen.
5) Sikringsformer Niveau: rutine Målet er, at eleven skal kende til og kunne vurdere anvendelsen af  

 forskellige typer af mekanisk og elektronisk sikringsudstyr.
 Stk. 2. Undervisningen i områdefag i  

 hovedforløbet varer i alt 4 uger.
 § 11. Til uddannelsen er knyttet følgende  

 bundne specialefag:
1) Ronderende vagt og alarmpatruljetjeneste Niveau: avanceret Målet er, at eleven selvstændigt skal kunne varetage opgaverne  

 som ronderende vagt samt selvstændigt kunne udføre  

 alarmpatruljekørsel.
2) Stationær vagt Niveau: avanceret Målet er, at eleven skal være fortrolig med og skal kunne  

 udføre de for en stationær vagt almindeligt forekommende  

 opgaver.
3) Servicevagt Niveau: avanceret Målet er, at eleven skal være fortrolig med og skal kunne  

 udføre de for en servicevagt almindeligt forekommende  

 opgaver.
 Stk. 2. Undervisningen i de i stk. 1 nævnte  

 specialefag varer i alt 6 uger.
§ 12. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer: Der skal gives eleven mulighed for at udbygge sit  

 kendskab til vagt- og sikkerhedsbranchen.
De valgfri specialefag varer i alt  

 2 uger.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
 Stk. 3. Skolen fastsætter en frist for valg og omvalg af  

 specialefag, jf. hovedbekendtgørelsen.
§ 13. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4,5 uger.
Praktikuddannelsen § 14. Praktikuddannelsen omfatter følgende  

 arbejdsområder og funktioner: Ronderende  

 vagt og alarmpatrulje, stationærvagt, servicevagtopgaver og det valgte  

 specialefag.
Eleven skal lære at anvende relevant kommunikationsudstyr,  

 betjene alarmsystemer, betjene alarmovervågningssystemer, kende  

 sikringsmetoder og planlægning af evakuering af større  

 menneskemængder.
Desuden skal eleven lære at deltage i  

 planlægning af større arrangementer og skal lære  

 kundebetjening/service og retsregler.
Ydermere skal eleven lære at  

 foretage observationer og rapportering, at arbejde med melde-, kontrol- og  

 kvitteringssystemer, kunne varetage egen sikkerhed både fysisk og  

 psykisk samt kunne samarbejde med myndigheder.
 § 15. Eleven skal i praktikperioden modtage en  

 alsidig oplæring i de enkelte arbejdsområder og funktioner.  

 Praktikuddannelsen skal medvirke til en fortsat udvikling af elevens faglige  

 og personlige kompetencer samt udvikle elevens læringskompetence.
 Stk. 2. Praktikuddannelsen skal gennemføres, så  

 den sammen med skoleundervisningen fører frem til, at eleven kan  

 nå uddannelsens mål og niveauer, jf. §§ 10-12.
 § 16. I praktikuddannelsen i  

 voksenuddannelsesforløbet tages udgangspunkt i elevens  

 forudgående erhvervserfaring, idet praktikuddannelsen især tager  

 sigte på at træne eleven i manglende praktikfærdigheder,  

 jf. § 14.
 Uddannelsesbog mv.
 § 17. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 18. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 19. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
§ 20. I sidste skoleperiode afholdes en  

 afsluttende prøve.
Prøven består af et projekt, en  

 praktisk/mundtlig prøve og en skriftlig prøve.
 Stk. 2. Opgaverne stilles af skolen.
Stk. 3. Projektet består af en opgave, eventuelt flere  

 delopgaver, der dækker alle specialefag.
Opgaven kan eventuelt  

 løses som en gruppeopgave, men skal kunne bedømmes individuelt.  

 Til løsning af opgaven gives 2 dage.
Alle hjælpemidler må  

 anvendes ved projektet.
Stk. 4. Projektet danner udgangspunkt for den  

 praktiske/mundtlige prøve, der afholdes tidligst 2 hverdage efter  

 afleveringen af projektet.
Den praktiske/mundtlige prøve foregår  

 individuelt eller som gruppeprøve og har en varighed på ca. 30  

 minutter pr. elev.
Hvis prøven aflægges som en  

 gruppeprøve, skal den kunne bedømmes individuelt.
Stk. 5. Den skriftlige prøve varer 2 timer og  

 består af spørgsmål, der dækker alle  

 områdefag.
Alt undervisningsmateriale, manualer og egne notater  

 må anvendes ved prøven.
 § 21. Der gives én samlet karakter for  

 projektet og den praktiske/mundtlige prøve og én karakter for  

 den skriftlige prøve.
Sygeeksamen og ny eksamen § 22. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Skolebevis og afsluttende praktikerklæring § 23. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2. Følgende betingelser skal være opfyldt  

 for at udstede skolebevis:
 1)	Eleven skal som gennemsnit af de afsluttende karakterer i grundfag  

 og valgfag tilsammen opnå mindst karakteren 6 og som gennemsnit af de  

 afsluttende standpunktskarakterer, jf. § 19, stk. 3, i  

 områdefag og specialefag tilsammen opnå mindst karakteren 6.
 2)	Den afsluttende prøve, jf. § 20, skal være  

 bestået med mindst karaktererne 6 i både projektet med den  

 tilknyttede praktiske/mundtlige prøve og i den skriftlige  

 prøve.
 § 24. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 25. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1. Det  

 skal fremgå af uddannelsesbeviset, at eleven har kvalifikationer, der  

 mindst svarer til grundkursus for vagtfunktionærer, jf. § 5.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 23, og afsluttende praktikerklæring  

 for praktikuddannelsen er udstedt, jf. § 24.
Kapitel 5 Ikrafttrædelses- og overgangsbestemmelser § 26. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 673  

 af 19. august 1999 om uddannelsen til sikkerhedsvagt.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
