INDHOLDSFORTEGNELSE Side 0. Ordforklaringer Abonneret privatledning (apl) Ved en abonneret privatledning forstås i dette cirkulære en elektrisk  

 transmissionsvej, som er fast etableret mellem to terminalpunkter via  

 teleadministrationernes anlæg og udlejet af en af teleadministrationerne.
Terminaludstyr Ved et terminaludstyr forstås i dette cirkulære et udstyr, som på de af  

 teleadministrationerne fastsatte vilkår tilsluttes en apl.
Linieklemmer Ved linieklemmerne i et terminaludstyr forstås i dette cirkulære  

 terminaludstyrets tilslutningspunkter for direkte elektrisk forbindelse med  

 en abonneret privatledning.
Abonnent Ved en abonnent forstås i dette cirkulære en fysisk eller juridisk person,  

 som lejer en apl.
Teleadministrationerne Teleadministrationerne er i dette cirkulære en sammenfattende betegnelse  

 for:
Kjøbenhavns Telefon Aktieselskab (KTAS) Jydsk Telefon-Aktieselskab (JTAS) Fyns kommunale telefonselskab (FkT) Post- og Telegrafvæset (P og T).
1. Almindelige krav 1.1. Gyldighedsområde De tekniske krav i dette cirkulære skal til ethvert tidspunkt - uanset  

 omgivelsernes klimaforhold og uanset eventuelle strømforsyningsvariationer -  

 være opfyldt af terminaludstyr, som ved hjælp af elektriske forbindelser er  

 tilsluttet en abonneret privatledning (apl).
1.2. Sikkerhed over for stærkstrøm 1.2.1. Terminaludstyr skal være udført i overensstemmelse med  

 stærkstrømsreglementets forskrifter og skal D-mærkes eller godkendes af  

 DEMKO, for så vidt dette kræves ifølge danske love og bestemmelser.
 1.2.2. Der må ikke gennem et terminaludstyr være jævnstrømsforbindelse fra  

 stærkstrømsnettet til en apl.
 Enhver komponent, gennem hvilken der ved fejl vil kunne opstå en sådan  

 forbindelse, skal være afprøvet med en 50 Hz vekselspænding på mindst 2000 V  

 (effektivværdi) i mindst 1 minut.
Det sidstnævnte krav betragtes som opfyldt for terminaludstyr, som fra strækstrømsnettet udelukkende strømforsynes via en nettransformator  

 (sikkerhedstransformer) med højst 50 V på sekundærsiden, hvis der mellem de  

 elektriske kredsløb, som er i forbindelse med henholdsvis primærsiden og  

 sekundærsiden af nettransformatoren, ikke forekommer gennemslag ved en  

 prøvespænding på mindst 2000 V (effektivværdi) ved 50 Hz.
1.2.3. For terminaludstyr, som skal anvendes inden for et  

 højspændingsanlægs sikkerhedsafstand, jf.
Telefontilsynets cirkulære nr. 14,  

 »Sikring af teleanlæg mod overspændinger«, skal der i hvert enkelt  

 tilfælde træffes aftale med teleadministrationen om eventuelle særlige  

 sikkerhedsforanstaltninger.
1.3. Radiostøj Terminaludstyr er underkastet bestemmelserne i den danske lovgivning  

 vedrørende radiostøjdæmpning.
1.4. Mekanisk udførelse Terminaludstyr skal være af en pålidelig og robust udførelse og en  

 fabrikationsmæssig god kvalitet.
1.5. Tilslutning Terminaludstyr må kun tilsluttes en apl i de af teleadministrationerne anviste tilslutningspunkter - sædvanligvis ved  

 hjælp af skrueforbindelser.
2. Krav til terminaludstyr tilsluttet abonnerede  

 privatledninger uden jævnstrømsforbindelse 2.1. Almindeligt 2.1.1. I en abonneret privatledning (apl) uden jævnstrømsforbindelse  

 indgår tids- eller frekvensmultipleksanlæg, i hvilke de to  

 transmissionsretninger er fremført hver for sig i enkeltrettede PMC- eller  

 bærefrekvenskanaler.
 I hver kanal er det effektivt overførte frekvensområde 300-3400 Hz, og kun  

 dette frekvensområde kan og må udnyttes.
 Dersom anvendelsen af en apl kræver et større frekvensområde, må  

 mulighederne herfor undersøges og særlige transmissionsmæssige krav aftales  

 med teleadministrationen i hvert enkelt tilfælde.
 2.1.2. Er en apl i hele sin længde fremført med adskilte  

 transmissionsretninger, dvs. som en ren firtråds forbindelse, skal kravene i  

 pkt. 2.2. til 2.6. være opfyldt ved terminaludstyrenes linieklemmer for hver  

 af de to transmissionsretninger.
 2.1.3. Terminaludstyr, som opfylder de anførte krav for tilslutning til  

 apl'er uden jævnstrømsforbindelse, opfylder også kravene for tilslutning til  

 apl'er med jævnstrømsforbindelse (jf. afsnit 3).
2.2. Isolation mod jord Terminaludstyr skal mellem de kortsluttede linieklemmer og jord/stel have  

 en isolationsmodstand på mindst 100 Mohm ved jævnspændinger op til 500 V.
 Dersom terminaludstyret er sikret mod overspændinger ved hjælp af  

 overspændingsafledere mellem linieklemmerne og jord/stel, skal kravet til  

 isolationsmodstand dog kun være opfyldt, når overspændingsaflederne er  

 slukket.
2.3. Impedans mod jord Terminaludstyr skal mellem de kortsluttede linieklemmer og jord/stel have  

 en impedans med en numerisk værdi på mindst 1 Mohm ved vekselspændinger med  

 effektivværdi og til 120 V og frekvenser op til 55 Hz.
2.4. Balance mod jord 2.4.1. Mellem terminaludstyr, som er tilsluttet hver sin ende af en apl,  

 må dennes halvfirerkredsløb ikke udnyttes til transmission af jævn- eller  

 vekselstrømme, og jord må ikke udnyttes som returforbindelse hverken for  

 jævn- eller vekselstrømme.
 2.4.2. Terminaludstyr skal impedansmæssigt være balanceret mod jord/stel  

 med en jordbalancedæmpning på mindst 40 dB ved frekvenser fra 50 til 600 Hz  

 og på mindst 46 dB ved frekvenser fra 600 til 3400 Hz.
Ved kontrol af jordbalancedæmpningen anvendes den i fig. 2.4.2. viste  

 måleopstilling, Jordbalancedæmpningen er her bestemt af: 20 log10 (7,75/u)  

 dB.
Maling af u V foretages med afbryderen S såvel åben som lukket og med  

 omkobleren K i begge stillinger.
2.5. Maksimale spændinger 2.5.1. Mellem linieklemmerne i et terminaludstyr må der ikke forekomme  

 jævnspændinger.
 2.5.2. Mellem linieklemmerne i et terminaludstyr må der ikke forekomme  

 vekselspændinger med øjebliksværdier, som overstiger 3,5 V.
 Ud over kravet til vekselspændingernes øjebliksværdier skal kravene i pkt.  

 2.6. til de maksimale sendeniveauer også være opfyldt.
 2.5.3. Dersom en abonneret privatledning uden jævnstrømsforbindelse efter  

 særlig aftale er leveret med udstyr for overdragning af ringesignaler, må  

 terminaludstyrene - uanset bestemmelserne i pkt. 2.5.2. og 2.6. - afgive  

 kalde- og slutsignaler af højst 3 s varighed fra godkendte magnetoapparater  

 eller fra en ringegenerator med en ringefrekvens på 25 Hz +/- 10%, en  

 klirfaktor på højst 10%, en tomgangsspænding på højst 100 V (effektivværdi)  

 og en kortslutningsstrøm på højst 100 mA.
2.6. Maksimale sendeniveauer 2.6.1. Fra et terminaludstyr må der ved sending af vekselstrømme  

 hidrørende fra tale og musik ikke afgives effekter, som i middel i noget  

 tidsrum af 3 s varighed overstiger 100 micro W (-10 dBm), når  

 terminaludstyrets linieklemmer er belastet med en modstand på 600 ohm.
 Kravet svarer til, at spændingen over en modstand på 600 ohm mellem  

 linieklemmerne ikke på noget tidspunkt må overstige 245 mV, når måling  

 foretages med et instrument, som med en integrationstid på højst 3 s måler  

 effektivværdien af vekselspændinger.
 Ud over kravet til middeleffekten skal kravet i pkt. 2.5.2. til  

 vekselspændingernes maksimale øjebliksværdier også være opfyldt.
2.6.2. Fra et terminaludstyr må der ved sending af kodesignaler i form af  

 vekselstrømme ikke afgives effekter, som i middel i noget tidsrum af 0,2 s  

 varighed overstiger 100 micro W (-10 dBm) for frekvenskomponenter under 3400  

 Hz og 0,1 micro W (-40 dBm) for eventuelt forekommende frekvenskomponenter  

 over 3400 Hz, når terminaludstyrets linieklemmer er belastet med en modstand  

 på 600 ohm.
Kravet til middeleffekten skal være opfyldt, hvad enten et  

 kodesignal indeholder en eller flere frekvenser, og hvad enten det sendes  

 vedvarende eller intermitterende med konstant eller varierende amplitude  

 og/eller frekvens.
 Kravet svarer til, at spændingen over en modstand på 600 ohm mellem  

 linieklemmerne ikke på noget tidspunkt må overstige 245 mV henholdsvis 7,75  

 mV, når måling foretages med et instrument, som med en integrationstid på  

 højst 0,2 s måler effektivværdien af vekselspændinger i frekvensområdet under  

 henholdsvis over 3400 Hz.
 Hvid der eksempelvis i et kodesignal samtidigt i frekvensområdet under  

 3400 Hz forekommer n forskellige frekvenskomponenter med samme  

 middeleffektniveau, må dette ikke for hver enkel frekvenskomponent overstige  

 (-10-10 log10 n) dBm, dvs. at effektivværdien af spændingen af hver enkel  

 frekvenskomponent højst må være (245/Vn) m V ved en integrationstid på højst  

 0,2 s.
 Ud over kravene til middeleffekten skal kravet i pkt. 2.5.2. til  

 vekselspændingernes maksimale øjebliksværdier også være opfyldt.
 2.6.3. Såfremt der fra et terminaludstyr samtidigt sendes vekselstrømme  

 hidrørende fra tale og musik og fra kodesignaler, må de afgivne  

 middeleffekter ikke sammenlagt overstige 100 micro W (-10 dBm), når  

 terminaludstyrets linieklemmer er belastet med en modstand på 600 ohm.  

 Middeleffekterne bestemmes herved som anført henholdsvis i pkt. 2.6.1. og  

 2.6.2.
2.7. Stabilitetsmæssige krav 2.7.1. Et terminaludstyr må ikke mellem linieklemmerne udvise en impedans,  

 der ved nogen frekvens har en reel komposant (ækvivalent seriemodstand), som  

 er negativ.
 2.7.2. Terminaludstyr, som er tilsluttet en ren firtråds forbindelse, jf.  

 pkt. 2.1.2., skal ved begge ender og under alle forhold opretholde en  

 dæmpning på mindst 6,5 dB mellem de to transmissionsretninger.
3. Krav til terminaludstyr tilsluttet abonnerede  

 privatledninger med jævnstrømsforbindelse 3.1. Almindeligt En abonneret privatledning (apl) med jævnstrømsforbindelse er fremført som  

 to metaltrådsledere i kabelanlæg.
 Mellem adresser inden for samme centralområde vil en apl som regel kunne  

 etableres udelukkende via almindelige ledninger uden nogen egentlig øvre  

 grænse for det overførte frekvensområde.
 Mellem adreser i forskellige centralområder vil der i en apl normalt indgå  

 pupiniserede ledninger med en øvre grænse for det effektivt overførte  

 frekvensområde på ca. 3400 Hz - undtagelsesvis dog ned til ca. 2400 Hz.
 Dersom anvendelsen af en apl kræver transmission af frekvenser ud over det  

 anførte frekvensområde for pupiniserede ledninger eller over 15 kHz for  

 almindelige ledninger, må mulighederne herfor undersøges og særlige  

 transmissionsmæssige krav aftales med teleadministrationen i hvert enkelt  

 tilfælde.
3.2. Isolation mod jord 3.2.1. Terminaludstyr, som ikke kan afgive jævnstrøm til en apl, skal  

 mellem de kortsluttede linieklemmer og jord/stel have en isolationsmodstand  

 på mindst 100 Mohm ved jævnspændinger op til 500 V.
 Dersom terminaludstyret er sikret mod overspændinger ved hjælp af  

 overspændingsafledere mellem linieklemmerne og jord/stel skal kravet til  

 isolationsmodstand dog kun være opfyldt, når overspændingsaflederne er  

 slukket.
 3.2.2. I terminaludstyr, som kan afgive jævnstrøm til en apl, skal  

 jævnstrømskildens pluspol være forbundet til jord på en sådan måde, at  

 vedvarende spænding på enhver af linieklemmerne aldrig er positiv i forhold  

 til jord, selv om den anden linieklemmer har afledning til eller er  

 kortsluttet til jord.
 Dersom jævnstrømskildens tomgangsspænding ikke overstiger 15 V, kan det  

 dog tillades, at jævnstrømskildens poler og terminaludstyrets linieklemmer er  

 isoleret fra jord/stel med en isolationsmodstand, som opfylder kravene i pkt.  

 3.2.1.
3.3. Impedans mod jord Terminaludstyr skal mellem de kortsluttede linieklemmer og jord/stel have  

 en impedans med en numerisk værdi på mindst 1 Mohm ved vekselspændinger med  

 effektivværdi og til 120 V og frekvenser op til 55 Hz, hvis linieklemmerne i  

 henhold til pkt. 3.2. er isoleret fra jord/stel.
3.4. Balance mod jord 3.4.1. Mellem terminaludstyr, som er tilsluttet hver sin ende af en apl,  

 må dennes halvfirerkredsløb ikke udnyttes til transmission af jævn- eller  

 vekselstrømme, og jord må ikke udnyttes som returforbindelse hverken for  

 jævn- eller vekselstrømme.
 Sidstnævnte krav medfører, at kun det ene af terminaludstyrene må have  

 jævnstrømsforbindelse mellem linieklemmerne og jord/stel, jf. pkt. 3.2.2.
 3.4.2. Terminaludstyr skal impedansmæssigt være balanceret mod jord/stel  

 med en jordbalancedæmpning på mindst 40 dB ved frekvenser fra 50 til 600 Hz  

 og på mindst 46 dB ved frekvenser fra 600 Hz til den højeste frekvens - dog  

 mindst 3400 hz - som terminaludstyret er beretnet til at sende eller modtage  

 via apl'en.
Ved kontrol af jordbalancedæmpningen anvendes den i fig. 3.4.2. viste  

 måleopstilling, Jordbalancedæmpningen er her bestemt af: 20 log10 (7,75)/u)  

 dB.
Måling af u V foretages med afbryderen S såvel åben som lukket og med  

 omkobleren K i begge stillinger.
3.5. Maksimale strømme Til en apl må der ikke fra terminaludstyrene kunne afgives jævn- og  

 vekselstrømme med en resulterende effektivværdi, som overstiger 100 mA.
3.6. Maksimale spændinger 3.6.1. Mellem linieklemmerne og mellem hver af disse og jord/stel må der  

 ikke i et terminaludstyr forekomme jævnspændinger, som overstiger 65 V.
 For kortvarige spændingsspidser - forårsaget af afbrydelser af en eventuel  

 jævnstrømsforbindelse via en apl - kan dog tillades spidsspændinger op til  

 150 V.
 3.6.2. Mellem linieklemmerne og mellem hver af disse og jord/stel må der  

 ikke i et terminaludstyr forekomme vekselspændinger med en effektivværdi, som  

 overstiger 50 V.
 For kalde- og slutsignaler med en frekvens under 55 Hz og en varighed af  

 højst 3 s kan dog tillades en effektivværdi op til 100 V.
 Ud over kravene til vekselspændingernes effektivværdier skal kravene i  

 pkt. 3.6.4. til de maksimale øjebliksværdier og i pkt. 3.7. til de maksimale  

 sendeniveauer også være opfyldt.
 3.6.3. Mellem linieklemmerne og mellem hver af disse og jord/stel må der  

 ikke i et terminaludstyr forekomme jævn- og vekselspændinger med en  

 resulterende effektivværdi, som overstiger 65 V.
 For kalde- og slutsignaler, jf. pkt. 3.6.2., tillades dog en resulterende  

 effektivværdi op til 100 V.
 3.6.4. Mellem linieklemmerne i et terminaludstyr må der ikke forekomme  

 øjebliksværdier, som overstiger 3,5 V for vekselspændinger hidrørende fra  

 tale og musik og fra frekvenskomponenter over 300 Hz i kodesignaler.
 Ud over kravene til vekselspændingernes øjebliksværdier skal kravene i  

 pkt. 3.7. til de maksimale sendeniveauer også være opfyldt.
3.7. Maksimale sendeniveauer 3.7.1. Fra et terminaludstyr må der ved sending af vekselstrømme  

 hidrørende fra tale og musik ikke afgives effekter, som i middel i noget  

 tidsrum af 3 s varighed overstiger 1 mW (0 dBm), når terminaludstyrets  

 linieklemmer er belastet med en modstand på 600 ohm.
 Kravet svarer til, at spændingen over en modstand på 600 ohm mellem  

 linieklemmerne ikke på noget tidspunkt må overstige 775 mV, når måling  

 foretages med et instrument, som med en integrationstid på højst 3 s måler  

 effektivværdien af vekselspændinger.
 Ud over kravet til middeleffekten skal kravet i pkt. 3.6.4. til  

 vekselspændingernes maksimale øjebliksværdier også være opfyldt.
 3.7.2. Fra et terminaludstyr må der ved sending af kodesignaler i form af  

 vekselstrømme eller jævnstrømsimpulser ikke afgives en vejet effekt, som i  

 middel i noget tidsrum af 0,2 s varighed overstiger 1 mW (0 dBm), når  

 terminaludstyrets linieklemmer er belastet med en modstand på 600 ohm.
 Kravet til den vejede middeleffekt skal være opfyldt, hvad enten et  

 kodesignal indeholder een eller flere frekvenser, og hvad enten det sendes  

 vedvarende eller intermitterende med konstant eller varierende amplitude  

 og/eller frekvens.
 Ved bestemmelse af den vejede middeleffekt multipliceres spændingen uf V  

 af den enkelte frekvenskomponent med en vægtfaktor vf, som ved frekvensen f  

 Hz er (f/300) Exp 3 for f < 300 og 1 for f større/= 300. Den vejede  

 middeleffekt beregnes herefter af bidraget fra hver enkel frekvenskomponent  

 f1 til fn af:
 ( (uf1 . vf1)exp2 + (uf2 . vf2)exp2 + .....
 + (ufn . vfn9exp2) . 1000/600 (mW).
 Kravet til den vejede middeleffekt regnes for opfyldt, hvis spændingen  

 over en modstand på 600 ohm mellem linieklemmerne ikke på noget tidspunkt  

 overstiger 775 mV, når måling foretages med et instrument, som med en  

 integrationstid på højst 0,2 s måler effektivværdien af vekselspændinger  

 gennem et højpasfilter med en 3 dB grænsefrekvens på højst 300 Hz og en  

 filterstejlhed på højst 18 dB/oktav.
 Hvis der eksempelvis i et kodesignal samtidigt forekommer n forskellige  

 frekvenskomponenter med samme vejede middeleffektniveau, må dette ikke for  

 hver enkel frekvenskomponent overstige (-10 log10n) dBm, dvs., at  

 effektivværdien af spændingen af hver enkel frekvenskomponent højst må være  

 (775/(vf.n)) mV ved en integrationstid på højst 0,2 s.
 Ud over kravet til den vejede middeleffekt skal kravene i pkt. 3.6.2. og  

 3.6.4. til vekselspændingernes maksimale effektivværdi og øjebliksværdier  

 også være opfyldt.
3.7.3. Såfremt der fra et terminaludstyr samtidigt sendes vekselstrømme  

 hidrørende fra tale og musik og fra kodesignaler, må den afgivne middeleffekt  

 hidrørende fra tale og musik og den vejede middeleffekt fra kodesignaler ikke  

 sammenlagt overstige i mW (O dBm), når terminaludstyrets linieklemmer er  

 belastet med en modstand på 600 ohm.
Middeleffekterne bestemmes herved som  

 anført henholdsvis i pkt. 3.7.1. og 3.7.2.
3.8. Stabilitetsmæssige krav Et terminaludstyr må ikke mellem linieklemmerne udvise en impedans, der  

 ved nogen frekvens har en reel komposant (ækvivalent seriemodstand), som er  

 negativ.
