Nr BTL 137 Betænkning over Forslag til lov om ændring af lov om social bistand og lov  

 om social pension (Ret til plejehjemsophold m.v. i en anden kommune og  

 udvidelse af forsøgsreglerne)   

 Nr L 137 1991-92, 1. samling Afgivet af Socialudvalget Afgivet: 19920220 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
Endvidere har udvalget modtaget skriftlige henvendelser fra:
Den selvejende institution Bernadottegården i Roskilde, Folkepensionistforeningernes og Invalideorganisationernes Kontaktudvalg, Jensen, Willy Mørk, Thisted, Sydfalster Kommune og Ældre Sagen.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de af socialministeren stillede ændringsforslag.
Ændringsforslag Af socialministeren , tiltrådt af udvalget :
Til titlen 1) Titlen affattes således:
» Forslag til lov om ændring af lov om social bistand (Udvidelse af forsøgsreglerne)».
Til § 1 2) I indledningen ændres »nr. 406 af 6. juni 1991« til:  

 »nr. 947 af 27. december 1991«.
 3) Nr. 1-3 udgår.
Til § 2 4) Paragraffen udgår.
Til § 3 5) Paragraffen affattes således:
» § 3 Loven træder i kraft dagen efter bekendtgørelsen i Lovtidende.« Bemærkninger Til nr. 1-5 På baggrund af forhandlinger mellem regeringen og alle partier i  

 Folketinget om lovforslagene L 137, L 144 og L 151 vedrørende ret til  

 plejehjemsophold m.v. i en anden kommune og udvidelse af forsøgsreglerne på  

 ældreområdet er der opnået enighed om at fremme L 144 med nærmere aftalte  

 ændringer, og at den del af L 137, der vedrører forslaget om udvidelse af  

 forsøgsreglerne, fremmes med følgende bemærkninger:
 Formålet med forslagets forsøgsbestemmelse er at udvide kommunernes  

 muligheder på ældreområdet, således at også serviceydelserne kan gøres mere  

 fleksible og individuelle i relation til den enkelte bruger.
 Forsøgsbestemmelsen forudsætter, at det er kommunerne, eventuelt via  

 opfordring fra de ældre selv, der nærmere overvejer, hvilke ideer der  

 afhængigt af lokale forhold ønskes afprøvet.
Efter bistandsloven er der nøje fastlagte rammer for, hvilken type af  

 hjælp der kan ydes til den enkelte, som kommunen skønner har behov for  

 støtte.
Der er tale om hjemmehjælp, dagcentervirksomhed under forskellige  

 former, døgnpleje og forskellige boformer i form af ældreboliger, beskyttede  

 boliger og plejehjem, som alle kan være tilknyttet forskellig service.
 Ønsker en borger servicetilbud, der falder uden for disse områder, har  

 kommunerne efter de gældende regler ikke mulighed for eksempelvis at give  

 økonomisk tilskud til alternative løsninger.
 Som eksempel på alternative løsninger, der ville kunne iværksættes efter  

 forsøgsbestemmelsen, kan nævnes:
 Eksempel 1.
 En ældre ønsker i stedet for hjemmehjælp/dagcenter hjælp fra pårørende.
 Der er mange pårørende, der yder hjælp i det daglige uden at få penge  

 herfor, men såfremt der er tale om et større plejebehov, kan der være behov  

 for, at pårørende får nedsat arbejdstid med lønkompensation.
 Eksempel 2.
Den ældre kan være bange for at sove alene om natten.
For at undgå at  

 komme på plejehjem eller få døgnpleje via tilkaldemulighed vil den ældre ved  

 at få udbetalt et kontantbeløb kunne ansætte f.eks. nogle studerende til på  

 skift at sove hos den ældre, så det giver trygge rammer om natten.
 Eksempel 3.
 Flere ældre, f.eks. søskende eller nære venner, flytter sammen i fælles  

 bolig (bofællesskaber/ollekoller).
Som de gældende regler er i dag, vil der ved tildeling af hjælp efter  

 bistandsloven blive set på husstandens muligheder som helhed.
En svag ældre,  

 der flytter sammen med mere friske venner og mere økonomisk velstillede, vil  

 kunne komme i den situation, at tidligere tildelt hjælp fratages ved  

 flytningen.
Her vil man gennem forsøgsbestemmelsen fortsat kunne betragte den  

 ældre som »enlig« ved tildeling af hjælp efter bistandsloven.
 Eksempel 4.
 Hvis flere ældre i et bofællesskab har behov for støtte, vil det være  

 muligt at udbetale beløb til den enkelte, sådan at beboerne for det samlede  

 beløb kan købe den nødvendige hjælp til bofællesskabet under et.
 I forbindelse med socialministerens godkendelse forudsættes det, at der  

 bl.a. vil blive stillet krav om følgende:
 Ansøgningen skal fremsendes gennem kommunalbestyrelsen/amtsrådet og kan  

 kun godkendes, hvis kommunalbestyrelsen/amtsrådet anbefaler forsøget.
 Forsøget skal være tidsbegrænset.
 Der kan kun gives tilladelse til konkrete, nærmere afgrænsede forsøg.
 Forsøgene må ikke medføre statslige merudgifter.
Ethvert forsøg vil kunne bringes til ophør, hvis de vilkår, der er stillet  

 for forsøget, ikke overholdes.
Forsøget vil tillige ophøre, hvis der sker  

 lovændringer på det område, forsøget vedrører.
 Dispensationer fra bistandslovens bestemmelser i forbindelse med forsøg  

 skal godkendes af socialministeren, og der kan kun gives tilladelse til at  

 dispensere fra bistandslovens bestemmelser.
 Der stilles krav om, at kommunen ved forsøgets afslutning i en rapport  

 eller lignende orienterer om forløbet af forsøget.
 Der udsendes en bekendtgørelse om hvert forsøg, der godkendes.
Der kan ikke tillades fravigelse af kommunernes overordnede ansvar for den  

 sociale service i kommunerne.
Kommunerne kan heller ikke fritages for ansvar  

 for gennemførelsen af forsøgene (tilsyn m.v.).
 Der kan ikke tillades forsøg, der foregår i udlandet.
 Der kan ikke tillades forsøg, hvorefter der til enkeltpersoner skal  

 udbetales beløb svarende til, hvad en institutionsplads koster.
 Ved godkendelse af forsøg skal der lægges afgørende vægt på hensynet til  

 borgernes sundhed, retssikkerhed og velfærd.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Grethe Fenger Møller (KF) Eva Kjer Hansen (V) Hanne  

 Severinsen (V) Tom Behnke (FP) Lone Dybkjær (RV) Kofod-Svendsen (KRF)  

 fmd.
