Nr BTL 170 Betænkning over Forslag til lov om ændring af lov om  

 arbejdsskadeforsikring (Erstatning for fosterskader)   

 Nr L 170 1987-88, 1. samling Afgivet af Socialudvalget Afgivet: 19880414 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
Der er af socialministeren og af et mindretal stillet ændringsforslag, hvorom henvises til de ledsagende bemærkninger.
Nogle af udvalgets spørgsmål er optrykt som bilag til betænkningen tillige med socialministerens svar herpå.
Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til vedtagelse med det af socialministeren og det af mindretallet stillede ændringsforslag.
Et andet mindretal (Det Konservative Folkepartis, Venstres og Centrum-Demokraternes medlemmer af udvalget) indstiller lovforslaget til vedtagelse med det af ministeren stillede ændringsforslag.
Et tredje mindretal (Det Radikale Venstres medlem af udvalget) kan tiltræde ministerens ændringsforslag og vil i øvrigt nærmere redegøre for sin stilling til lovforslaget og til det af et mindretal stillede ændringsforslag ved lovforslagets 2.
 behandling.
Et fjerde mindretal (Fremskridtspartiets medlem af udvalget) indstiller lovforslaget til forkastelse ved 3. behandling.
Ændringsforslag Til § 2 Af socialministeren, tiltrådt af udvalget:
 1) »1. april 1988« ændres til: »1. maj 1988«.
 Af et mindretal (S og SF):
 2) Ordene »dette tidspunkt« erstattes med ordene: »1. april  

 1973«.
Bemærkninger Til nr. 1 Ikrafttrædelsesdatoen ændres fra den 1. april 1988 til den 1. maj 1988, da det ikke har været muligt at færdigbehandle forslaget inden den 1. april 1988.
Til nr. 2 Af hensyn til de personer, der har givet anledning til dette lovforslag, er det rimeligt, at lovforslaget får virkning fra et tidspunkt, der også tilgodeser dem.
Jytte Andersen (S) Graversen (S) Sonja Mikkelsen (S) Jytte Hilden (S) Erik B.
Smith (S) nfmd.
Taanquist (S) Agerschou (SF) Birthe Hansen (SF) Karen Højte Jensen (KF) Lizzie Lichtenberg (KF) Merete Aarup (KF) Helge Adam Møller (KF) Britta Schall Holberg (V) Henrik Toft (V) Yvonne Herløv Andersen (CD) Jane Oksen (FP) Aase Olesen (RV) fmd.
 Partierne KRF og FK havde ikke medlemmer i udvalget.
