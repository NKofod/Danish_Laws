Afgiftsgodtgørelse for benzin I henhold til lov nr 834 af 19. december 1989 om ændring af lov om afgift  

 af benzin nedsættes benzinafgiften fra 1. juli 1990.
Godtgørelsesberettigede lagervarer Virksomheder, der søndag den 1. juli 1990 ved døgnets begyndelse har lager  

 af benzin, kan få godtgjort forskellen mellem den betalte (debiterede) afgift  

 og den nedsatte afgift af lagerbeholdningen.
 Til lagerbeholdningen medregnes også benzin, der den 1. juli 1990 ved  

 døgnets begyndelse var under transport til virksomheden.
 Lagerbeholdningen skal opgøres i liter ved dagtemperatur.
Godtgørelsesordningen omfatter alene benzinafgiften.
Momsbeløb, som ikke  

 allerede er angivet som købsmoms (indgående moms), angives som købsmoms i  

 virksomhedens momsangivelse.
Beregning af afgiftsgodtgørelse Afgiftsgodtgørelse udgør for:
1. Blyholdig benzin (over 0,013 g bly pr liter) 36 øre  

 pr liter 2. Blyfri benzin (højst 0,013 g bly pr liter) 45 øre  

 pr liter For blandinger af blyholdig og blyfri benzin (blylet) benzin), der er  

 afgiftsberigtiget med satserne for henholdsvis blyholdig og blyfri benzin,  

 beregnes godtgørelsen ud fra blandingsforholdet for den blylette benzin.
 Hvis den blylette benzin fx består af 50% blyholdig og 50% blyfri benzin,  

 beregnes godtgørelsen ved at gange den ene halvdel af beholdningen af blylet  

 benzin med 36 øre pr liter og den anden halvdel med 45 øre pr liter.
Ansøgning om afgiftsgørelse For at få afgiftsgodtgørelse skal virksomheden sende vedlagte  

 ansøgningsblanket i udfyldt stand til den lokale told- og skatteregion.  

 Ansøgningen skal underskrives af virksomhedens ansvarlige ledelse, og den  

 skal være regionen i hænde senest den 1. august 1990.
Dokumentation Virksomheden skal udfærdige specificerede opgørelser for hver vareart.
Opgørelserne skal for lagervarer indkøbt her i landet indeholde oplysning  

 om - antal liter for hver vareart, - købsfakturaernes nummer og dato, og - afgiftsbeløb.
For lagervarer, som virksomheden har indført fra udlandet, skal  

 opgørelserne for hver vareart indeholde oplysning om - antal liter for hver vareart, - fortoldningsangivelsernes nummer og dato, og - afgiftsbeløb.
 De specificerede opgørelser med tilhørende indkøbsfakturaer respektive  

 fortoldningsangivelser skal ikke indsendes til told- og skatteregionen, men  

 opbevares i virksomheden i mindst 5 år.
Kontrol Virksomheden skal give told- og skattevæsenet adgang til at kontrollere  

 lageropgørelsen ved eftersyn af lagre, forretningsbøger mv.
Virksomhedens  

 indehaver og de i virksomheden beskæftigede personer skal yde told- og  

 skattevæsenet al fornøden vejledning og hjælp.
Godtgørelsens udbetaling Godtgørelsesbeløbet udbetales til virksomheden kontant.
Der foretages dog  

 modregning efter statens almindelige modregningsregler.
Straffebestemmelser Den, der forsætligt eller groft uagtsomt afgiver urigtige eller  

 vildledende oplysninger eller fortier oplysninger til brug ved beregning af  

 afgiftsgodtgørelse, kan straffes efter bestemmelserne i loven.
Yderligere oplysninger Yderligere oplysninger kan fås ved henvendelse til den lokale told og  

 skatteregion.
