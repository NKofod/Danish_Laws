 Ved noteveksling af 6. april og 6. juni 1967 mellem den danske ambassade i  

 Warszawa og det polske udenrigsministerium er der indgået følgende aftale om  

 ændring af bilaget til den dansk-polske luftfartsoverenskomst af 17. januar  

 1961, jfr. udenrigsministeriets bekendtgørelse nr. 30 af 6. juli 1961,  

 Lovtidende C:
KONGELIG DANSK AMBASSADE Warszawa Verbalnote.
 Den kongelige danske ambassade bevidner udenrigsministeriet sin højagtelse  

 og har den ære at gøre den bekendt med følgende:
 Ved en brevveksling, som afsluttedes med skrivelse af 9. marts fra det  

 polske trafikministerium til det danske ministerium for offentlige arbejder,  

 er de to landes luftfartsmyndigheder blevet enige om at ændre de luftruter,  

 der er fastlagt i afsnit B i bilaget til overenskomsten af 17. januar 1961  

 mellem Polen og Danmark angående civil luftfart, som følger:
 »Danske luftruter:
 Polske luftruter:
 Ifølge artikel XIV, stk. 3, træder ændringen i kraft, når den er blevet  

 bekræftet ved en noteveksling mellem de kontraherende parter.
Efter instruktion fra sin regering har ambassaden herefter den ære at  

 bekræfte de således foretagne ændringer af afsnit B i bilaget til  

 overenskomsten.
De danske myndigheder ville gerne vide, om den polske  

 regering på sin side er rede til at bekræfte de ovennævnte ændringer.
 Ambassaden benytter denne lejlighed til over for udenrigsministeriet at  

 forny forsikringerne om sin mest udmærkede højagtelse.
 Warszawa, den 6. april 1967.
Udenrigsministeriet, Warszawa.
UDENRIGSMINISTERIET Udenrigsministeriet bevidner den kongelige danske ambassade i Warszawa sin  

 højagtelse og har den ære at anerkende modtagelsen af note nr. 93. D. 1. af  

 6. april d.å., hvis indhold er følgende:
(her følger teksten til foranstående note) Udenrigsministeriet har den ære at meddele, at den polske part giver sit  

 samtykke til ovennævnte ændringer i afsnit B i bilaget til overenskomsten af  

 17. januar 1961 mellem Den polske Folkerepubliks regering og den kongelige  

 danske regering angående civil luftfart.
Ministeriet bemærker, at den  

 citerede note og nærværende svar i overensstemmelse med artikel XIV, stk. 3,  

 i ovennævnte overenskomst udgør en aftale, som træder i kraft på dagen for  

 nærværende notifikation.
 Udenrigsministeriet benytter denne lejlighed til over for den kongelige  

 danske ambassade at forny forsikringerne om sin mest udmærkede højagtelse.
 Warszawa, den 6. juni 1967.
 Den kongelige danske ambassade i  

 Warszawa.
 Udenrigsministeriet, den 15. september  

 1967.
 Hans Sølvhøj.
