Bekendtgørelse om adgang og optagelse  

 mv. ved Danmarks Biblioteksskoles bachelor- og kandidatuddannelse i  

 biblioteks- og informationsvidenskab I medfør af § 3 i lov nr. 319 af 16. maj 1990 om  

 adgangsregulering ved videregående uddannelser og § 3 i lov nr. 17  

 af 14. januar 1998 om Danmarks Biblioteksskole fastsættes:
 § 1. Ved bacheloruddannelsen i biblioteks- og  

 informationsvidenskab på Danmarks Biblioteksskole er adgangskravet en  

 af følgende eksaminer:
 1)	Studentereksamen (herunder færøsk studentereksamen  

 eller eksamen fra Duborg Skolen).
 2)	Højere forberedelseseksamen (herunder færøsk  

 højere forberedelseseksamen og den grønlandske gymnasiale  

 uddannelse).
 3)	Højere handelseksamen (herunder færøsk  

 højere handelseksamen).
 4)	Højere teknisk eksamen (herunder færøsk  

 højere teknisk eksamen).
 5)	Særligt hf-forløb for fremmedsprogede.
 6)	Udenlandsk eksamen mv., som enten Danmark har anerkendt som  

 ligestillet med en dansk adgangsgivende eksamen, eller som Danmarks  

 Biblioteksskole har vurderet som sammenlignelig med en dansk adgangsgivende  

 eksamen.
 7)	Dansk/Fransk Baccalaureat (DFB), Europæisk Baccalaureat (EB),  

 International Baccalaureat (IB) eller Option International du Baccalaureat  

 (OIB).
 Stk. 2. Danmarks Biblioteksskole kan forlange, at udenlandske  

 ansøgere eller ansøgere med udenlandsk adgangsgrundlag inden  

 studiestart skal dokumentere kundskaber i dansk på et niveau fastsat af  

 skolen.
 § 2. Hvis ansøgeren har bestået flere  

 gymnasiale adgangsgivende eksaminer, kan kun den først beståede  

 eksamen benyttes som grundlag for optagelse, når eksamensgennemsnittet  

 enten stilles som en del af adgangskravet eller anvendes som  

 udvælgelseskriterium.
 Stk. 2. Ansøgere, der senest den 31. december 1995 har  

 bestået en ny adgangsgivende eksamen, kan dog vælge, hvilken af  

 disse eksaminer de ønsker benyttet som adgangsgrundlag.
 Stk. 3. Danmarks Biblioteksskole kan i særlige  

 tilfælde dispensere fra stk. 1.
 § 3. Omregning og vejledende bedømmelse af  

 udenlandske eksaminer, jf. § 1, stk. 1, nr. 6, kan foretages af  

 Fællesnævnet til vurdering af udenlandske  

 eksaminer.
 § 4. Danmarks Biblioteksskole kan give  

 ansøgere tilladelse til at søge en uddannelse på et andet  

 grundlag end de fastsatte adgangskrav, hvis ansøgeren har  

 kvalifikationer, der kan sidestilles hermed, og skolen skønner, at  

 ansøgeren vil kunne gennemføre uddannelsen.
 Stk. 2. Tilladelse efter stk.1 kan betinges af, at  

 ansøgeren består en kvalifikationsprøve eller anden form  

 for individuel bedømmelse, der dokumenterer nødvendige  

 kvalifikationer.
§ 5. Ansøgere, der skal til sygeeksamen,  

 eller ansøgere, der af anden grund ikke har modtaget deres endelige  

 eksamensbevis ved ansøgningsfristens udløb, skal søge om  

 optagelse inden den ordinære ansøgningsfrists udløb og  

 snarest muligt efter sygeeksamen mv. indsende eksamensbeviset til Danmarks  

 Biblioteksskole.
Disse ansøgere får normalt svar senere end  

 øvrige ansøgere.
Optagelse og optagelseskapacitet § 6. Kulturministeriet fastsætter hvert  

 år antallet af optagelsespladser på bacheloruddannelsen i  

 biblioteks- og informationsvidenskab ved Danmarks Biblioteksskole.
§ 7. Hvis kapacitetsforhold begrunder det, kan  

 Danmarks Biblioteksskole fastsætte regler om begrænset optagelse  

 på skolens kandidatuddannelser.
En eventuel begrænsning skal  

 offentliggøres.
 Stk. 2. Regler herom må ikke udelukke, at studerende med  

 en bacheloruddannelse fra andre institutioner kan optages på en  

 kandidatuddannelse, hvis de i øvrigt opfylder adgangskravene til den  

 pågældende kandidatuddannelse.
 § 8. Ministeriet meddeler i forbindelse med den  

 årlige optagelse, om antallet af udenlandske statsborgere skal  

 begrænses til en bestemt procentdel af den samlede optagelseskapacitet.  

 Begrænsningen gælder dog ikke for statsborgere fra Den  

 Europæiske Union eller ansøgere, som er omfattet af §§ 7 og  

 8 i udlændingeloven (flygtninge) eller ansøgere fra lande, med  

 hvem Danmark har indgået anden aftale.
 Stk. 2. Begrænsningen gælder heller ikke  

 statsborgere fra EFTA-lande, som er omfattet af EØS-aftalens  

 bestemmelser om arbejdskraftens frie bevægelighed.
§ 9. Optagelsespladserne, jf. § 6, opdeles normalt  

 i 2 kvoter: Kvote I og kvote II.
Optagelsespladserne i kvote II opdeles i to  

 kategorier, jf. § 11, stk. 1. Ministeriet fastsætter hvert år  

 efter indstilling fra biblioteksskolen, om der skal være kvoter,  

 kvoternes størrelse og opdeling af pladserne inden for kvote II.
 Stk. 2. Overskydende pladser fra en kategori inden for kvote II,  

 jf. § 11, stk. 1, nr. 1 og 2, overføres til kvote I.
§ 10. Optagelsespladserne i kvote I tildeles efter  

 faldende optagelseskvotient ansøgere med adgangsgivende eksaminer, jf.  

 § 1, stk. 1, bortset fra ansøgere med udenlandske adgangsgivende  

 eksaminer, der ikke kan omregnes til en optagelseskvotient.
Hvis det ikke er  

 muligt at optage alle ansøgere med samme optagelseskvotient,  

 udvælger skolen efter objektive kriterier, hvem der skal optages.
Dette  

 gælder dog ikke tilfælde, hvor skolen på forhånd har  

 garanteret optagelse med en bestemt kvotient eller givet tilsagn om senere  

 optagelse med en bestemt kvotient.
 Stk. 2. Optagelseskvotienten er eksamensgennemsnittet  

 ifølge beviset for den adgangsgivende eksamen.
 Stk. 3. Skolen kan, hvor der foreligger usædvanlige  

 forhold, herunder sygdom, handicap mv. fravige reglerne i stk. 1.
 § 11. Optagelsespladserne i kvote II  

 tildeles:
 1)	Ansøgere, der opfylder betingelserne for optagelse i kvote I,  

 jf. § 10, stk. 1, men som ikke har kunnet optages i denne kvote.
2)	a.
Ansøgere, der ikke har en adgangsgivende eksamen, jf. § 1,  

 men som opfylder alternative adgangskrav til den pågældende  

 uddannelse  

 b. ansøgere, der ikke har en adgangsgivende eksamen, jf. § 4, og   

 c. ansøgere med udenlandsk adgangsgivende eksamen, der ikke kan  

 omregnes til en optagelseskvotient i kvote I.
Stk. 2. Skolen offentliggør, om alle  

 ansøgere i kvote II optages efter individuel vurdering, eller hvilke  

 generelle kvalifikationskriterier, der vil blive lagt vægt på ved  

 optagelse af ansøgere, jf. stk. 1, nr. 1. Skolen må ikke anvende  

 alder eller lodtrækning som udvælgelseskriterier.
Alder kan dog  

 anvendes ved karakterlighed og ved fordeling på flere  

 studiestarttidspunkter.
Hvis skolen lader aktiviteter indgå i  

 vurderingen, må der højst indgå aktiviteter for en periode  

 på sammenlagt i alt 30 måneder.
Hvis krav om erhvervserfaring  

 indgår i adgangsgrundlaget, trækkes denne periode fra i de 30  

 måneder.
 Stk. 3. Væsentlige ændringer i  

 udvælgelseskriterierne, jf. stk. 2, kan kun foretages med mindst to  

 års varsel.
 § 12. Danmarks Biblioteksskole fastsætter  

 samtidig med den ordinære optagelse et ekstra antal pladser  

 (ventelistepladser), som kan søges samtidig med ansøgning om  

 optagelse, jf. §§ 14 og 15.  Ansøgerne til disse pladser  

 opføres på en prioriteret venteliste efter samme kriterier som  

 ved optagelse.
 § 13. Ansøgere, der i forvejen har  

 afsluttet en kandidatuddannelse, kan kun optages, hvis der er ledige  

 pladser.
 Stk. 2. Danmarks Biblioteksskole kan i særlige  

 tilfælde dispensere herfra.
 § 14. Biblioteksskolen optager herefter de  

 ansøgere, den finder bedst egnet til optagelse ved anvendelse af de  

 fastsatte kvalifikationskriterier.
Stk. 2. Hvis en ansøger, der står på  

 venteliste, jf. § 12, ikke inden for en frist fastsat af Danmarks  

 Biblioteksskole tager imod tilbud om optagelsesplads, bortfalder retten til  

 optagelsespladsen.
Hvis ansøgeren ikke har fået tilbud om  

 optagelse ved fristens udløb, ændres ventelistepladsen til et  

 tilsagn om optagelse senest det følgende år.
Uanset at der er  

 opnået tilsagn om optagelse, skal ansøgeren på ny indsende  

 ansøgning året efter, hvis vedkommende ønsker at  

 gøre brug af tilsagnet.
Den koordinerede tilmelding § 15. Optagelse på bacheloruddannelsen i  

 biblioteks- og informationsvidenskab er tilsluttet den samlede koordinering  

 af tilmeldings- og optagelsesproceduren ved de videregående uddannelser  

 og følger de regler, der fastsættes af Undervisningsministeriet  

 herfor.
 Klager mv.
 § 16. Klager over Danmarks Biblioteksskoles  

 afgørelser efter denne bekendtgørelse indsendes til skolen.  

 Biblioteksskolens afgørelse kan, når klagen vedrører  

 retlige spørgsmål, indbringes for Kulturministeriet.
 Stk. 2. Fristen for at indgive klager er 4 uger fra den dag,  

 afgørelsen er meddelt den pågældende.
 Ikrafttræden mv.
 § 17. Bekendtgørelsen træder i kraft  

 d. 16. juni 1999 og har virkning fra optagelsen i 1999.
 Stk. 2. Følgende bekendtgørelser  

 ophæves:
 1)	Bekendtgørelse nr. 895 af 21. december 1990 om optagelse ved  

 uddannelsen på Danmarks Biblioteksskole som ændret ved  

 bekendtgørelse nr. 66 af 4. februar 1991.
 2)	Bekendtgørelse nr. 231 af 10. april 1990 om studie- og  

 eksamensordning for overbygningsuddannelsen i biblioteks- og  

 informationsvidenskab på Danmarks Biblioteksskole.
