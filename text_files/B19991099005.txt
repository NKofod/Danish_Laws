Ansøgning om akkreditering til  

 certificeirng, inspektion eller miljøverifikation I medfør af § 10, stk. 2 og 3, samt § 16, stk. 4, i  

 lov om erhvervsfremme, jf. lovbekendtgørelse nr. 323 af 25. april 1996  

 med senere ændringer, samt i tilslutning til Erhvervsfremme Styrelsens  

 bekendtgørelser, om akkreditering af virksomheder til certificering af  

 personer, produkter og systemer samt til inspektion, og om akkreditering til  

 certificering af miljøstyringssystemer og til  

 miljøverifikation, fastsættes:
Kapitel 1 Afgrænsning og formål § 1. Forskriften fastlægger, hvilke  

 oplysninger og dokumentation en ansøgning om akkreditering til og  

 fornyelse af:
1) Certificering af personer 2) Certificering af produkter 3) Certificering af kvalitetsstyringssystemer 4) Certificering af miljøstyringssystemer 5) Inspektion 6) Miljøverifikation skal indeholde for at igangsætte behandlingen.
§ 2. Ansøgningsblanket med nødvendig  

 tilhørende dokumentationsmateriale indsendes til Erhvervsfremme  

 Styrelsen, DANAK.
Yderligere dokumentationsmateriale vil blive rekvireret  

 efter behov.
 Stk. 2. Ansøgningsblanketter rekvireres hos DANAK.
 § 3. Det samlede ansøgningsmateriale skal  

 dokumentere, at ansøgeren opfylder de relevante krav i den for  

 området gældende bekendtgørelse og de relevante Tekniske  

 Forskrifter.
Kapitel 2 Akkrediteringsområde § 4. Akkrediteringsområdet skal afgrænses  

 entydigt jf.  relevant bekendtgørelse og Teknisk Forskrift.
 Stk. 2. Hvis den akkrediterede aktivitet er foranlediget  

 af eller primært skal benyttes til opfyldelse af bestemmelser i  

 medfør af lov eller bekendtgørelse, anføres disse  

 bestemmelser i ansøgningen.
 Stk. 3. Skal akkrediteringen omfatte tredje parts  

 aktiviteter i EF-direktiver om industriprodukter, skal ansøgningen  

 anføre direktiv, aktuelle bilag i direktiv og afgrænsning af  

 produktområde tilligemed eventuelle relevante harmoniserede standarder  

 med tilknytning til direktiv og bilag.
Kapitel 3 Øvrige oplysninger i ansøgning § 5. Ansøgningsmaterialet skal omfatte en  

 kvalitetshåndbog incl. procedurer og instruktioner.
 Stk. 2. For ansøgning om akkreditering til  

 miljøverifikation kræves kun dokumentation for systemer til  

 kvalitetskontrol.
 § 6. Redegør ansøgningsmaterialet  

 ikke klart for følgende, skal ansøgningen suppleres med  

 dette:
 1) 	Ansøgerens navn, adresse, legale/selskabsretlige status,  

 interne organisation incl. organisationsdiagram, personalemæssige og  

 andre ressourcer.
2)	Oplysning om økonomisk/organisatorisk tilhørsforhold  

 til anden organisation/selskab/interessegruppe.
Er dette tilfældet  

 redegøres for denne organisations formål, selskabsretlige  

 status, vedtægter og aktiviteter tilligemed dokumentation for  

 ansøgerens uafhængighed og uvildighed i relation hertil, samt  

 personalets integritet.
 3) 	Oplysning om ansøgerens eventuelle andre aktiviteter end de,  

 der skal akkrediteres.
 4) 	Redegørelse for økonomiske forhold for såvel de  

 aktiviteter, der skal akkrediteres, som ansøgerens eventuelle  

 øvrige aktiviteter.
 5)	Dokumentation for uafhængighed, uvildighed og integritet for  

 alt personale, herunder eksterne eksperter og underleverandører ved  

 udførelse af akkrediterede aktiviteter.
6)	Oplysning om personalets incl. lederens faglige og organisatoriske  

 kompetence.
Dokumentationen skal være specificeret på  

 akkrediteringsområdets delelementer.
Anvendes eksperter eller  

 underleverandører skal der ligeledes foreligge dokumentation for deres  

 faglige kompetence.
 7)	Dokumenterede metoder og procedurer for aktiviteternes  

 udførelse.
 8)	Dokumentation for sikring af fortrolighed og tavshedspligt.
 9)	Procedurer for behandling af klager over akkrediterede  

 ydelser.
 § 7. Ansøgningen skal indeholde en  

 redegørelse for hidtidige aktiviteter inden for det ansøgte  

 område eller anden aktivitet, der kan dokumentere rutine ved  

 udførelse af de ansøgte aktiviteter.
 Stk. 2. I ansøgningen oplyses om ansøgte,  

 nuværende eller tidligere godkendelser og akkrediteringer.
Kapitel 4 Fornyelse af akkreditering § 8. Ved ansøgning om fornyelse af  

 akkreditering, hvor der samtidigt ansøges om ændring af  

 akkreditering, anføres ansøgt nyt akkrediteringsområde  

 samt redegørelse og dokumentation for ændring.
 Stk. 2 Ansøgning om fornyelse skal være  

 DANAK i hænde 7 måneder før akkrediteringens  

 udløb.
Kapitel 5 Ikrafttræden § 9. Forskriften træder i kraft den 1.  

 november 1999, og samtidig ophæves Teknisk Forskrift nr. 13 af 13. juni  

 1997.
 BILAG:
 Ingen.
