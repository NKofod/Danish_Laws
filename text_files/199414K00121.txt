Nr BTL 121 Betænkning over Forslag til lov om ændring af søloven   

 Nr L 121 1994-95, 1. samling Afgivet af Erhvervsudvalget Afgivet: 19950309 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlem) lovforslaget til vedtagelse uændret.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse med det stillede  

 ændringsforslag.
 ÆndringsforslagAf et mindretal (SF):
 Til § 1 1) I den under nr. 8 foreslåede affattelse af §  

 449 indsættes efter stk. 6 som nyt stykke:
»Stk. 7. Det særlige vederlag som bjærgeren måtte være  

 berettiget til efter denne paragraf fordeles efter bestemmelserne i § 451 om  

 fordeling af bjærgeløn på det bjærgende fartøj.« Bemærkninger Til nr. 1 Den foreslåede ændring medfører, at det særlige vederlag skal  

 fordeles efter samme bestemmelser som bjærgelønnen, da det særlige vederlag  

 på samme måde som bjærgelønnen bør tilfalde besætningen også.
