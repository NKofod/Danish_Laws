 »»Der kan til en tjenestemandsstilling knyttes forpligtelse til  

 at bebo tjenestebolig, såfremt dette skønnes nødvendigt af hensyn til  

 udførelsen af tjenestepligterne, jfr. tjenestemandslovens § 14. Det anses i  

 almindelighed for nødvendigt for varetagelse af en sognepræsts forpligtelser,  

 at sognepræsten har bopæl i det pastorat, i hvilket præsten er ansat.  

 Anmodning fra menighedsråd om oprettelse af tjenestebolig for pastoratets  

 præster imødekommes derfor i almindelighed.
Anderledes stiller det sig imidlertid for præstestillinger,der er oprettet  

 helt eller i overvejende grad med henblik på betjening af sygehuse, fængsler  

 m.v. eller befolkningsgrupper (f.eks. studenter og hørehæmmede). De hensyn,  

 der for de øvrige præstestillinger begrunder tjenesteboligpligt, og at  

 udgifterne ved tjenesteboligen afholdes over pastoratets kirkelige kasser, er  

 ikke til stede i disse tilfælde.
Det vil derfor ikke kunne forventes, at der  

 af ministeriet fremtidig vil blive knyttet forpligtelse til at bebo  

 tjenestebolig til sådanne præstestillinger.
I tilfælde, hvor man har  

 godkendt, at tjenesteboligpligt er knyttet til disse stillinger, vil man ikke  

 nu foretage ændring af dette forhold, men tage sagen op ved indtrædende  

 ledighed i stillingen.
Man beder stiftsøvrigheden orientere provstiudvalgene om  

 foranstående.« Hvilket herved meddeles biskopperne til underretning, idet man anmoder  

 biskopperne om i forbindelse med indstilling om genopslag af  

 præstestillinger, der helt eller i overvejende grad er oprettet med henblik  

 på betjening af institutioner eller særlige befolkningsgrupper, at ville  

 oplyse, om der til stillingen har været knyttet tjenestebolig.
 P.M.V.
 E.B.
