Formålet med registeret er at indsamle og opbevare oplysninger til brug ved udarbejdelse af statistik vedrørende kræftsygdommenes forekomst, udforskning af kræftsygdommenes årsager og forløb bl.a. med henblik på forebyggelse af kræftsygdommene samt en nærmere analyse af kræftmønstret bl.a.
med henblik på behandlingsstrategi og sygehusvæsenets planlægningsfunktioner.
Personkreds: Registeret må kun indeholde oplysninger om personer, om hvem der er modtaget indberetninger om kræft, forstadier til kræft eller andre med kræft ligestillede - ikke ondartede sygdomme.
 Ikrafttrædelsesdato: 01/10/1995. Erstatter tidligere forskrifter.
