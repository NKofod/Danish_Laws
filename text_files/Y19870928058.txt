Udtalt angående uddeling, ophængning og fremlæggelse af politisk  

 progaganderende materiale i kommunale institutioner og kontorer, at  

 kommunalbestyrelsen inden for de rammer, som er fastlagt i lovgivningen,  

 fastsætter de nærmere regler for indretning og brug af kommunale  

 institutioner, kontorer og lokaler i øvrigt.
I forbindelse hermed skal  

 kommunen iagttage den almindelige retsgrundsætning, hvorefter en kommune som  

 udgangspunkt ikke uden hjemmel i lovgivningen kan yde støtte til politiske  

 formål.
 Det vil således være ulovligt, hvis en kommunalbestyrelse tillader  

 uddeling af politisk agiterende materiale på en måde, så børn og forældre  

 pånødes dette materieale fx i en børnehave/vuggestue.
Endvidere udtalt angående spørgsmålet om det er tilladt for offentligt  

 ansatte at lave progaganderende politisk arbejde i arbejdstiden og på  

 arbejdspladsen, at det er det ikke.
Fx er det ikke tilladt at progagandere  

 for politiske synspunkter over for en institutions klienter eller besøgende.  

 Kommunalbestyrelsen må som arbejdsgiver tage stilling til, om der er tale om  

 en tjenesteforseelse i tilfælde, hvor en kommunalt ansat udøver politisk  

 agitationsvirksomhed på arbejdspladsen.
Carsten  Lund Bramdrupvej  10 Bramrupdam 6000  Kolding Kære  Carsten  Lund Tak for dit brev af 6. oktober 1987 om politisk agitation i offentlige  

 institutioner og kontorer.
 Du rejser i brevet 3 spørgsmål i anledning af en konkret sag fra Kolding  

 og beder mig oplyse, om der findes generelle retningslinier for udddeling,  

 ophængning og fremlæggelse af politisk propaganderende materiale i kommunale  

 institutioner og kontorer.
Dit første spørgsmål går på, om det er tilladt at uddele politisk  

 agiterende materiale i en børnehave/vuggestue.
Hertil kan jeg oplyse, at det  

 er kommunalbestyrelsen, der inden for de rammer, som er fastlagt i  

 lovgivningen, fastsætter de nærmere regler for indretning og brug af  

 kommunale institutioner, kontorer og lokaler i øvrigt.
I forbindelse hermed  

 skal kommunen iagttage den almindelige retsgrundsætning, hvorefter en kommune  

 som udgangspunkt ikke uden hjemmel i lovgivningen kan yde støtte til  

 politiske formål.
En kommune vil dog lovligt kunne stille lokaler til rådighed for borgernes  

 mødevirksomhed, herunder også til politiske møder.
Endvidere må en kommune  

 lovligt kunne etablere rammer, der imødekommer befolkningens behov for at  

 meddele synspunkter - også af politisk art - til hinanden.
Sådanne rammer  

 kunne fx have form af centralt placerede opslagstavler eller lignende, der  

 naturligt kunne forekomme på biblioteker eller i forhallen på rådhuset.
 Det vil imidlertidig være ulovligt, hvis en kommunalbestyrelse tillader  

 uddeling af politisk agiterende materiale på en måde, så børn og forældre  

 pånødes dette materiale i en børnehave/vuggestue.
Dernæst spørger du, om det generelt er tilladt for offentligt ansatte at  

 lave propaganderende politisk arbejde i arbejdstiden og på arbejdspladsen.  

 Hertil må jeg svare, at det er det ikke.
Fx er det ikke tilladt at  

 propagandere for politiske synspunkter over for en institutions klienter  

 eller besøgende.
Kommunalbestyrelsen må som arbejdsgiver tager stilling til,  

 om der er tale om en tjenesteforseelse i tilfælde, hvor en kommunalt ansat  

 udøver politisk agitationsvirksomhed på arbejdspladsen.
Endelig har du spurgt, om Pædagogisk Medhjælper Forbund (PMF) har ret i,  

 at et eventuelt forbud mod politisk agitation i arbejdstiden vil være en  

 krænkelse af de offentligt af de offentligt ansatte ytringsfrihed.
Hertil kan  

 jeg oplyse, at spørgsmålet omm ytringsfrihed er forskelligt fra spørgsmålet  

 om retten til at udtale sig på arbejdsstedet.
På arbejdsstedet gælder der  

 særlige begrænsninger og regler som følge af den ansattes tjenestepligter.
 Som det fremgår, findes der ikke udtrykkelige skrevne regler på dette  

 felt, men jeg håber med dette at have besvaret dine spørgsmål.
Med venlig hilsen Thor Pedersen Indenrigsministeriets udtalelser og afgørelser om kommunale forhold 1987  

 8.3.
