 Fastsættelse af menprocent og stationærtidspunkt ved  

 piskesmældslæsioner.
 EMNE:
Piskesmældslæsion - whip-lash - mengrad - stationærtidspunkt SAGEN:
En sygeplejerske kom til skade i 1993 ved en bilulykke, da hun med stor  

 fart blev påkørt bagfra af en bus.
Hun var ikke bevidstløs efter påkørslen.  

 Der var smerter i nakken og i lænden, men hovedet kunne bevæges rimeligt  

 frit.
I løbet af et par dage tog generne til.
Hun fik udtalte smerter i begge  

 sider af nakken strålende op i baghovedet og med udstråling ud i begge  

 skuldre.
Efter godt 2 måneders sygemelding genoptog hun arbejdet på fuld tid.
Der har efterfølgende været en del smerter i nakken.
Derimod er  

 lændesmerterne forsvundet.
 Arbejdsskadestyrelsen har fastsat mengraden til 8 procent og  

 stationærtidspunktet til skønsmæssigt 3 måneder efter ulykkestilfældet.
 KOMMENTAR:
 En piskesmældslæsion adskiller sig fra mange andre skader ved, at der ofte  

 ikke er objektive fund.
 I henhold til den gældende mentabel kan der for følgerne efter en  

 piskesmældslæsion gives op til 10 procent i men.
 Tabellen kan imidlertid fraviges i såvel opad- som nedadgående retning, og  

 tendensen har i de seneste år været, at der ofte gives en højere menprocent  

 end 10. Hvis der f. eks. er symptomer på intellektuel reduktion, vil  

 mengraden kunne komme op på 15-18 procent.
 Stationærtidspunktet, dvs. det tidspunkt, hvor det må antages, at  

 skadelidtes tilstand ikke vil blive forbedret, kan variere en del efter en  

 piskesmældslæsion.
 Hvis skaden kun medfører lokale smerter, dvs. smerter i nakke/  

 skulderregionen, evt. armene og ingen psykiske/personlighedsmæssige  

 ændringer, anvender Arbejdsskadestyrelsen ofte 3 eller 6 måneder som  

 stationærtidspunkt i lighed med det, som anvendes i sager med lændetraumer.  

 Der er i disse sager tale om en ophelingsproces af den lokale læsion i  

 rygsøjlen.
Hvis der derimod er tale om psykiske- eller personlighedsforandringer  

 eller gener, som kan tolkes som følger efter slag mod hjernestammen eller  

 undersiden af hjernen, har Arbejdsskadestyrelsen ofte fastsat  

 stationærtidspunktet til 1 år eller i sjældnere tilfælde til mere end 1 år  

 efter ulykkestidspunktet.
Dette skyldes, at vi praktisk talt aldrig ser  

 bedring af tilstanden efter 1 år, uanset at skadelidte fortsat går til  

 behandling. - - - Yderligere oplysninger kan fås hos konsulent Elin Dahl  

 Michelsen.
 (* 1) Offentliggjort af Arbejdsskadestyrelsen i Nyt om arbejdsskader nr.  

 6, juni 1995.
