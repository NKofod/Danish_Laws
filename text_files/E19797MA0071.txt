 Forsikringsselskaber, der er etableret her i landet, og som har  

 forsikringsvirksomhed uden for EF, kan, indtil videre efter lovens § 39, stk.  

 3, opnå godtgørelse af afgiften på indkøb af varer og afgiftspligtige ydelser  

 her i landet efter følgende regler:
Som godtgørelsesberettiget afgift anses en andel af den samlede afgift i  

 et år på indkøbte varer og ydelser, svarende til forholdet i det pågældende  

 år mellem et selskabs samlede ikke-reserveregulerede bruttopræmier og - præmieindtægter for direkte forsikringer med forsikringstagere, der er  

 etableret uden for Fællesskabet.
Indtægter fra selskabernes agenturer, der er  

 oprettet i lande uden for Fællesskabet, kan dog kun medregnes med 25 pct., - præmieindtægter for genforsikringskontrakter, der indgås med selskaber  

 (cedenter), der er etableret uden for Fællesskabet, og - præmieindtægter fra forsikring af varer, der transporteres til steder  

 uden for Fællesskabet.
Selskaberne kan vælge at opgøre denne indtægt som 25  

 pct. af de samlede præmieindtægter fra vareforsikring.
Forsikringsselskaber, der ønsker godtgørelse af afgift, skal registreres  

 hos toldvæsenet.
For sådanne selskaber finder lovens almindelige kontrol- og  

 regnskabsbestemmelser mv. anvendelse.
 Ved afsætning mv. af driftsmidler, for hvilke der er ydet delvis  

 godtgørelse af afgiften, skal der ske afgiftsberigtigelse, jf. bestemmelserne  

 i bekendtgørelsen om delvis fradragsret for merværdiafgift og bekendtgørelsen  

 om regulering af indgående afgift af investeringsgoder.
