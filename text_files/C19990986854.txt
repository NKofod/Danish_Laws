Ændringer i Socialministeriets  

 bekendtgørelser om regnskabsaflæggelse og revision (Til kommuner, amtskommuner og de (amts)kommunale  

 revisorer) I begyndelsen af det nye år vil Socialministeriet  

 udsende en ny regnskabs- og en ny revisionsbekendtgørelse til  

 erstatning for:
 ·  

 	Nr. 98 af 16. februar 1998 om kommunernes, amtskommunernes samt  

 Københavns og Frederiksberg Kommuners regnskabsaflæggelse og  

 statsrefusion mv.
 ·  

 	Nr. 105 af 16. februar 1998 om revision af kommunernes og amtskommunernes  

 samt Københavns og Frederiksberg Kommuners regnskaber.
 Af hensyn til (amts)kommunernes planlægning,  

 administration mv. skal der her orienteres om indholdet i de  

 væsentligste ændringer.
 Forsøg med forenkling af de regnskabs- og  

 revisionsmæssige krav til den kommunale sagsbehandling.
 Ved Socialministeriets bekendtgørelse  

 fra den 5. marts 1998 blev der mulighed for at iværksætte  

 forsøg i kommunerne om en lempelse af dokumentationen både ved  

 beregning/udmåling af de sociale ydelser (behovs-vurderingen) og  

 dokumentation for det bevilgede (kvittering) ved visse ydelser.  

 Forsøgsperioden løber fra den 1. juli 1998 til den 31. december  

 1999.
 Forsøget blev til i et samarbejde mellem  

 Socialministeriet, Kommunernes Landsforening, Københavns Kommune,  

 Socialchefforeningen og Rigsrevisionen.
Forsøget er nu blevet evalueret, og det er  

 besluttet at indføje forsøgsreglerne i  

 regnskabsbekendtgørelsen, dog således at reglerne ikke bliver  

 obligatoriske for kommunerne, men en valgmulighed.
Det forudsættes, at  

 den kommunale revision tages med på råd i det omfang kommunerne  

 vil benytte reglerne.
Der kan i øvrigt henvises til den vejledning,  

 der blev sendt til kommunerne den 1. april 1998.
 Bestemmelserne forventes at få følgende  

 ordlyd:
» § NN.
I sager, jf. stk. 3 og 4, om hjælp til  

 enkeltydelser og løbende udgifter  kan kommunalbestyrelsen beslutte,  

 at det ikke nødvendigt, at der i sagen er dokumentation (kvittering)  

 for, hvorledes hjælpen er anvendt.
Stk. 2. Det lempeligere krav i stk. 1 gælder inden  

 for en beløbsgrænse, som kommunalbestyrelsen fastsætter.  

 Beløbet kan dog højst være på 3.000 kr. pr.  

 udbetaling ved enkeltudgifter og højst på 1.000 kr. pr.  

 måned ved løbende ydelser.
Sagerne skal i øvrigt  

 være dokumenteret på sædvanlig vis, herunder med  

 journalnotater.
 Stk. 3. Stk. 1 gælder for sager efter  

 følgende paragraffer i lov om aktiv socialpolitik:
 1)	§ 81 om hjælp til enkeltudgifter.
 2)	§ 82 om hjælp til sygebehandling, medicin, tandbehandling  

 mv.
 3)	§ 83 om hjælp til dækning af udgifter ved  

 samværsret med børn under 18 år.
 4)	§ 84 om hjælp til dækning af udgifter ved et barns  

 forsørgelse, når forældremyndigheden ved  

 forældremyndighedsindehaverens død er tillagt en anden eller  

 andre, der ikke har forsørgelsespligt over for barnet.
 5)	§ 85 om hjælp til flytning.
 Stk. 4. Stk. 1 gælder endvidere for:
 1)	Sager efter § 17, stk. 1 og 3, i lov om social pension om  

 hjælp til udgifter for pensionister, hvis økonomiske forhold er  

 særlig vanskelige (personlige tillæg).
 2)	Sager om hjælp til merudgifter ved forsørgelsen af  

 personer med betydelig og varigt nedsat funktionsevne efter § 84 i lov  

 om social service.
§ NN.
Kommunalbestyrelsen kan efter en konkret vurdering  

 bestemme, at der i sager for enkeltpersoner uanset § 3 skal være  

 sædvanlig dokumentation.« Det forslås i den forbindelse, at § 33 stk. 1,  

 tilføjes: »jf. dog §§ NN« Godkendelse af lejevilkårene på  

 § 94-området i serviceloven (forsorgshjem mv.) Da refusionen på området er nedsat fra 75 %  

 til 50 % er der længere samme behov for, at Socialministeriet godkender  

 amtskommunernes lejemål.
Det er derfor besluttet, at § 19 i  

 regnskabsbekendtgørelsen kan udgå.
Som en konsekvens vil der i  

 revisionsbekendtgørelsen blive indsat en bestemmelse om, at revisor  

 skal kontrollere om en eventuel husleje er på et rimeligt niveau.
 Tilbagebetalingspligtig hjælp.
Bestemmelsen i revisionsbekendtgørelsen § 12,  

 stk. 5, er udgået.
Det betyder, at revisor ikke længere skal  

 redegøre for til- og afgang af hjælp med tilbagebetalingspligt.  

 Denne ændring har virkning fra og med regnskabsåret 1998.
Temarevision Det er planlagt at indføje en bestemmelse i  

 revisionsbekendtgørelsen, efter hvilken Socialministeriet kan  

 forlange, at revisor foretager en særlig nøje gennemgang  

 (temarevision) af et sagsområde fx sygedagpengeområdet, samt at  

 der redegøres for resultaterne af gennemgangen i  

 revisionsberetningen.
