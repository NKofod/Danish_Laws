Betænkning afgivet af Skatteudvalget den 6. december 2006 Betænkning over Forslag til lov om ændring af lov om afgift af  

 mineralvand m.v. samt  

  

 emballageafgiftsloven (Nedsættelse af mineralvandsafgiften samt  

 emballageafgiften for kildevandsflasker) [af skatteministeren (Kristian Jensen)] 1. Ændringsforslag Skatteministeren har stillet 11 ændringsforslag til  

 lovforslaget, herunder om deling af lovforslaget.
2. Udvalgsarbejdet Lovforslaget blev fremsat den 15. november 2006 og var til 1.  

 behandling den 23. november 2006. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 3 møder.
Høring Et udkast til lovforslaget blev sendt i høring samtidig med  

 fremsættelsen.
Den 21. november 2006 sendte skatteministeren de indkomne  

 høringssvar samt et notat herom til udvalget.
Spørgsmål Udvalget har stillet 7 spørgsmål til skatteministeren og 1  

 spørgsmål til indenrigs- og sundhedsministeren til skriftlig besvarelse, som  

 ministrene  

 har besvaret.
Nogle af udvalgets spørgsmål og skatteministerens svar herpå er  

 optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i udvalget (S, RV og SF) vil stemme for ændringsforslaget  

 om deling af lovforslaget og indstiller det under B nævnte lovforslag til  

  

 vedtagelse  

  

 med de stillede  

 ændringsforslag.
Mindretallet indstiller det under A nævnte lovforslag til  

  

 forkastelse  

  

 ved 3. behandling og vil stemme  

 imod de stillede ændringsforslag.
Socialdemokratiets, Det Radikale  

 Venstres og Socialistisk Folkepartis medlemmer af udvalget finder det lodret  

 tåbeligt at lempe mineralvandsafgiften.
Det skyldes først og fremmest, at  

 Danmark har et stort og hastigt voksende problem med overvægt og fedme, ikke  

 mindst blandt børn.
Forslaget er i den sammenhæng et helt forkert signal at  

 sende, og eksperter forudser da også et stigende forbrug af sukkerholdigt  

 sodavand  

 i Danmark som følge af afgiftsnedsættelsen.
Forslaget gør ondt værre, og  

 man må forudse, at det bliver endnu sværere at bekæmpe overvægts- og  

 fedmeepidemien.
Hertil kommer, at det også af hensyn til tandsundheden virker  

 helt absurd at sænke sodavandsafgiften.
Samtidig vil forslaget  

 efter alt at dømme være virkningsløst imod den grænsehandel, det skulle  

 formodes at bekæmpe.
Dels er lempelsen alt for lille til at skulle gøre nogen  

 nævneværdig forskel, hvis det altså var den vej, man skulle forsøge at  

 modvirke  

 problemet, og dels tyder alt på, at det ikke er afgiften, men derimod  

 forskellen i priser før afgifter, der er en væsentlig årsag til  

 prisforskellene  

 på mineralvand i f.eks.
Danmark og Tyskland.
Endelig er det helt  

 uansvarligt at bruge et stort millionbeløb  i lovforslaget skønnet til  

 netto  

 80 mio. kr. pr. år  på dette område, når en række velfærdsområder  

 halter  

 alvorligt.
Områder lige fra daginstitutioner og skoler over kollektiv trafik  

 til kræftbehandling og ældre har voldsomt brug for flere penge.
De 80 mio.  

 kr.  

 kunne alternativt være anvendt til bekæmpelse af overvægt og fedme blandt  

 børn  

 og unge, f.eks. til medfinansiering af billig eller gratis sund mad i  

 institutionerne og vores folkeskoler.
På den baggrund vil S, RV og SF stemme  

 imod forslaget om at nedsætte afgiften på mineralvand.
Et  

  

 andet mindretal  

  

 i udvalget (EL) vil stemme for ændringsforslaget om  

 deling af lovforslaget og indstiller det under B nævnte lovforslag til  

  

 vedtagelse  

  

 med de stillede  

 ændringsforslag.
Mindretallet indstiller det under A nævnte lovforslag til  

  

 forkastelse  

  

 ved 3. behandling.  

 Mindretallet vil stemme hverken for eller imod de under A stillede  

 ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 skatteministeren,  

  

 tiltrådt af  

  

 udvalget:
a Ændringsforslag om deling af lovforslaget 1)  

  

 Lovforslaget deles i to lovforslag  

 med følgende titler og indhold:
 A.  

  

 »Forslag til lov om ændring af lov om afgift  

 af mineralvand m.v. (Nedsættelse af mineralvandsafgiften)« omfattende § 1, §  

 3,  

 stk. 1, 3 og 4, samt § 4, stk. 1, 3-5 og 7.
 B.  

  

 »Forslag til lov om ændring af  

 emballageafgiftsloven. (Ændring af emballageafgiften for kildevandsflasker)«  

 omfattende § 2, § 3, stk. 2, samt § 4, stk. 2-4, 6 og 8, og bilag 1 og 2.
[Forslag om deling af lovforslaget] Af  

 	  

  

 skatteministeren,  

  

 tiltrådt af et  

  

 flertal  

  

 (V, DF og KF):
b Ændringsforslag til det under A nævnte lovforslag Til § 3 2)  


  

 Stk. 1  

  

 affattes således:
»Stk. 1.  

  

 Loven træder i kraft den 1. januar 2007.« [Teknisk ændring grundet opdelingen af lovforslaget] 3)  

  

 I  

  

 s  

 tk. 3  

  

 ændres »Lovens  

 § 1« til: »Loven«.
[Teknisk ændring grundet opdelingen af lovforslaget] Til § 4 4)  


  

 Stk. 4  

  

 affattes således:
»Stk. 4.  

  

 Det er en betingelse for at opnå afgiftsgodtgørelse,  

 at virksomheden overholder regnskabsbestemmelserne i § 12 i lov om afgift af  

 mineralvand m.v.« [Teknisk ændring grundet opdelingen af lovforslaget] Af  

 	  

  

 skatteministeren,  

  

 tiltrådt af  

  

 udvalget:
c Ændringsforslag til det under B nævnte lovforslag Til § 2 5)  

  

 Efter nr. 4 indsættes som nyt nummer:
 »01.  

  

 I  

  

 § 2  

  

 indsættes efter  

 stk. 6 som nyt stykke:
»Stk. 7.  

  

 En virksomhed  

 kan dog vælge at beregne afgift efter stk. 8, jf. stk. 9-11, når emballagen  

 er  

 lavet af sekundært plastmateriale (undtagen eps og pvc) og beholderen er  

 beregnet til at blive påfyldt varer omfattet af § 1, nr. 2, litra e, eller er  

 påfyldt varer omfattet af § 1, nr. 2, litra e, og indgår i pant- og  

 retursystemet.« Stk. 7-11 bliver herefter til stk. 8-12.« [Fortsat mulighed for at vælge at beregne emballageafgift efter  

 den vægtbaserede afgiftssats] 6)  

  

 Efter nr. 6 indsættes som nye numre:
 »02.  

  

 I  

  

 § 2, stk. 8,  

  

 der bliver stk. 9,  

 ændres »stk. 7« til: »stk. 8«.
 03.  

  

 I  

  

 § 2, stk. 9,  

  

 der bliver stk. 10,  

 ændres »stk. 8, 3. pkt.« til: »stk. 9, 3.  

 pkt.«.
 04.  

  

 I  

  

 § 2, stk. 10,  

  

 der bliver stk.  

 11,  

 ændres »stk. 7, nr. 2 og 4« til: »stk. 8, nr. 2 og 4«, og »stk. 7,  

 nr. 1 eller 3« ændres til: »stk. 8, nr. 1 eller 3«.
 05.  

  

 I  

  

 § 2, stk. 11,  

  

 der bliver stk.  

 12,  

 ændres »stk. 7, nr. 5« til: »stk. 8, nr. 5«, og »stk. 7, nr. 3« ændres  

 til: »stk. 8, nr. 3«.
 06.  

  

 I  

  

 § 3, stk. 1,  

  

 ændres »§ 1, nr. 1-4« til: »§  

 1, nr. 1-3«.
 07.  

  

 I  

  

 § 3, stk. 2,  

  

 ændres »§ 1, nr. 5-17« til: »§  

 1, nr. 4-16«.
 08.  

  

 I  

  

 § 3, stk. 3,  

  

 ændres »§ 1, nr. 1-4« til: »§  

 1, nr. 1-3«.
 09.  

  

 I  

  

 § 3, stk. 4,  

  

 ændres »§ 1, nr. 5-17« til: »§  

 1, nr. 4-16«.
 010.  

  

 I  

  

 §  

 3 a,  

 stk. 1,  

  

 ændres »§ 1, nr. 1-4« til: »§ 1, nr. 1-3« og »§ 1, nr. 5-17« ændres  

 til: »§ 1, nr. 4-16«.
011.  

  

 I  

  

 § 6, stk. 6,  

  

 ændres »§ 1, nr. 17« til: »§  

 1, nr. 16«.« [Virksomheder, som i dag betaler vægtbaseret afgift, kan vælge  

 at fortsætte med at betale denne afgift frem for at betale den  

 volumenbaserede  

 afgift og konsekvensrettelser som følge af lovforslagets § 2, nr. 3.] Til § 3 7)  


  

 Stk. 2  

  

 affattes således:
»Stk. 2.  

  

 Skatteministeren fastsætter tidspunktet for lovens ikrafttrædelse.« [Teknisk ændring grundet opdelingen af lovforslaget] Til § 4 8)  

  

 I  

  

 stk. 2  

  

 ændres  

 »ikrafttrædelse af § 2« til: »lovens ikrafttrædelse«.
 9)  


  

 Stk. 4  

  

 affattes således:
»Stk. 4.  

  

 Det er en betingelse for at opnå afgiftsgodtgørelse,  

 at virksomheden overholder regnskabsbestemmelserne i emballageafgiftslovens §  

 9.« [Teknisk ændring grundet opdelingen af lovforslaget] 10)  

  

 I  

  

 stk. 6  

  

 ændres to steder »ikrafttrædelse  

 af § 2« til: »lovens ikrafttrædelse«.
[Teknisk ændring grundet opdelingen af lovforslaget] Til bilag 2 11)  

  

 I  

  

 bilag 2, § 1, nr. 2, litra e,  

  

 affattes beskrivelsen af, hvad varegruppen  

 omfatter, således:
»Vand, herunder naturligt mineralvand eller kildevand uden  

 naturligt eller tilsat indhold af kulsyre, ikke tilsat sukker eller andre  

 sødemidler og ikke aromatiseret, samt is og sne.« Bemærkninger Til nr. 1 Forslaget er en del af finanslovaftalen for 2007 mellem  

 regeringen (Venstre og Det Konservative Folkeparti) og Dansk Folkeparti.  

 Under  

 1. behandlingen blev der ytret ønske om en opdeling af lovforslaget.
Der er  

 enighed blandt finanslovpartierne om at imødekomme ønsket, således at  

 lovforslaget  

 deles op i to selvstændige lovforslag, der kan vedtages hver for sig.
Til nr. 2 Teknisk ændring grundet opdelingen af lovforslaget.
Henvisningen  

 i stk. 1 til stk. 2 slettes, idet denne vedrører lovforslag B.
Til nr. 3 Teknisk ændring grundet opdelingen af lovforslaget.
Henvisningen  

 til § 1 slettes, idet der efter opdelingen kun er én paragraf i del A ud over  

 ikrafttrædelses- og godtgørelsesbestemmelsen.
Til nr. 4 Teknisk ændring grundet opdelingen af lovforslaget.
Stk. 4 i  

 godtgørelsesbestemmelsen omhandlede både mineralvandsafgiftsloven og  

 emballageafgiftsloven.
Nu henviser stykket kun til mineralvandsafgiftsloven.
Til nr. 5 Det foreslås, at der indsættes et nyt stykke efter stk. 6, som  

 giver virksomheder, der i dag beregner emballageafgift efter den vægtbaserede  

 afgiftssats, mulighed for at vælge at fortsætte hermed.
Emballageafgiften opererer med to afgiftssatser: en  

 volumenbaseret afgift og en vægtbaseret afgift.
Den volumenbaserede afgift  

 omfatter bl.a. emballager til øl og sodavand.
Emballager med disse varer er  

 omfattet af det obligatoriske pant- og retursystem.
Den vægtbaserede afgift  

 omfatter bl.a. kildevand, sæbe, maling og parfume.
Med lovforslaget foreslås, at der for emballager med kildevand, som  

 inddrages i pant- og retursystemet, ikke længere skal betales den  

 vægtbaserede  

 afgift, men den volumenbaserede afgift.
Overførslen til den volumenbaserede  

 afgift medfører, at emballager af plast (som typisk bruges til  

 kildevandsflasker)  

 vil opleve en nedsættelse af afgiften.
Eksempelvis nedsættes afgiften af en  

 50  

 cl. plastflaske med 10 øre (fra 26 øre til 16 øre).
Det har imidlertid vist sig under høringen af lovforslaget, at  

 nogle kildevandsproducenter anvender genvundet plast (sekundært materiale)  

 til  

 kildevandsflaskerne.
Den vægtbaserede afgift på emballager af genvundet plast  

 er i dag lavere end afgiften efter den volumenbaserede afgiftssats.
 Med dette ændringsforslag foreslås derfor, at virksomheder, som  

 anvender genvundet plast til kildevandsflasker, som omfattes af pant- og  

 retursystemet, kan fortsætte med at betale den vægtbaseret afgift frem for  

 den  

 volumenbaserede afgift.
Til nr. 6 De foreslåede nye numre 02-05 er konsekvenser af ændringsforslag  

 nr. 5, mens de nye numre 06-011 er konsekvenser af lovforslagets § 2, nr. 3.
Til nr. 7 Teknisk ændring grundet opdelingen af lovforslaget.
Henvisningen  

 til § 2 slettes, idet der efter opdelingen kun er én paragraf i lovforslag B  

 ud  

 over ikrafttrædelses- og godtgørelsesbestemmelsen.
Til nr. 8 Teknisk ændring grundet opdelingen af lovforslaget.
I stykket  

 henvises til § 2, men efter opdelingen af lovforslaget er der kun én paragraf  

 i  

 lovforslag B ud over ikrafttrædelses- og godtgørelsesbestemmelsen.
Til nr. 9 Teknisk ændring grundet opdelingen af lovforslaget.
Stk. 4 i  

 godtgørelsesbestemmelsen omhandlede både mineralvandsafgiftsloven og  

 emballageafgiftsloven.
Nu henviser stykket kun til emballageafgiftsloven.
Til nr. 10 Teknisk ændring grundet opdelingen af lovforslaget.
I stykket  

 henvises to gange til § 2, men efter opdelingen af lovforslaget er der kun én  

 paragraf i lovforslag B ud over ikrafttrædelses- og godtgørelsesbestemmelsen.
Til nr. 11 Efter at høringen var afsluttet, har en høringspart gjort  

 opmærksom på, at definitionen af vand som affattet i lovforslagets bilag 2  

 ikke  

 svarede til den definition, der anvendes for mineralvand med brus.
Bilaget  

 ændres derfor i overensstemmelse hermed.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Klaus Hækkerup (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 82 Bilagsnr.
Titel 1 Udkast til tidsplan for udvalgets behandling af  

 lovforslaget 2 Svar på spm.
S 409 vedr. bekæmpelse af fedme ved  

 nedsættelse af afgiften for læskedrikke, fra skatteministeren 3 Høringssvar og høringsnotat, fra skatteministeren 4 1. udkast til betænkning 5 Ændringsforslag fra skatteministeren 6 2. udkast til betænking Oversigt over spørgsmål og svar vedrørende L 82 Spm.nr.
Titel 1 Spm. om at oversende kopi af den WHO-rapport over børn og  

 unges forbrug af læskedrikke, som ministeren omtalte ved 1. behandlingen, til  

 skatteministeren, og ministerens svar herpå 2 Spm. om ministeren mener, at det er rigtigt  

 sundhedsmæssigt at sænke afgiften på mineralvand, til skatteministeren, og  

 ministerens svar herpå 3 Spm., om det ikke ville være naturligt, om man i  

 forbindelse med høringsproceduren ved et lovforslag med så kort høringsfrist,  

 hvor man ikke kan forvente, at organisationer af egen kraft indsender  

 høringssvar,  

 havde sendt forslaget direkte til en stor række af de sundhedsfremmende  

 organisationer, til skatteministeren, og ministerens svar herpå 4 Spm. om, hvad priselasticiteten på sodavand er, fordelt  

 på forskellige aldersgrupper og indkomstgrupper, til skatteministeren, og  

 ministerens svar herpå 5 Spm. om at redegøre for, hvorledes ministeren på den ene  

 side i svaret på udvalgets spm. 2 kan fastholde, at der ikke findes  

 »dokumentation  

 for sammenhæng mellem priser og forbrug på dette område«, og samtidig i  

 svaret på spørgsmål 4 oplyse, at der forventes et nettomerforbrug af sodavand  

 på 7½ mio. l årligt, til skatteministeren, og ministerens svar herpå 6 Spm. om, på hvilket grundlag de i svaret på spm. 4  

 angivne elasticiteter er fremkommet, til skatteministeren, og ministerens  

 svar herpå 7 Spm., om det er lige så veldokumenteret, at forslaget vil  

 betyde et forøget samlet forbrug af sodavand, som at det vil mindske  

 grænsehandelen,  

 jf. besvarelser af udvalgets spørgsmål 2 og 4, til skatteministeren, og  

 ministerens svar herpå 8 Spm. om udtalelser til Folketingets Sundhedsudvalg  

 23/11-2006 om, at »Nedsættelsen af afgiften betyder, at der bliver drukket  

 lige så meget sodavand, som der plejer at blive at drukket« (jf.
Ritzaus  

 Bureau 23/11-2006), til indenrigs- og sundhedsministeren, kopi til  

 skatteministeren,  

 og ministerens svar herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministerens svar herpå er optrykt  

 efter ønske fra SF.
 Spørgsmål 2:
Mener ministeren, at det er rigtigt sundhedsmæssigt at sænke  

 afgiften på mineralvand? Hvis ministeren ikke mener det, hvordan kan det så  

 forsvares - ud fra et sundhedsmæssigt perspektiv - at der sker en sænkning af  

 mineralvandsafgiften? Svar:
Regeringen har valgt at nedsætte afgiften for at reducere  

 grænsehandlen og den ulovlige handel med sodavand.
Regeringen mener ikke, at  

 det er sundhedsmæssigt betænkeligt at nedsætte afgiften på sodavand.
 Der er rigtig nok en veldokumenteret sammenhæng mellem fedme og  

 et stort forbrug af sukkerholdige læskedrikke, slik, chips m.v.
Derimod er der ingen dokumentation for sammenhæng mellem priser  

 og forbrug på dette område.
Undersøgelser har vist, at der er en meget stor  

 købekraft blandt en væsentlig målgruppe for sukkerholdige læskedrikke   

 nemlig  

 teenagegruppen.
Samtidig kan man konstatere, at der for sodavand er  

 betydelige  

 prisforskelle på det danske marked mellem sammenlignelige produkter.
F.eks.  

 er  

 der stor forskel på en ½ liters mærkevaresodavand og en discountsodavand, og  

 dette forhold har ikke presset de dyrere mærkevaresodavand ud af markedet.
De  

 har som bekendt en meget betydelig markedsandel.
Med andre ord køber de unge mennesker  og for den sags skyld  

 også alle os andre  en sodavand, når vi har lyst til det.
Det er ikke  

 noget vi  

 sparer op til.
Det er lysten og ikke pengepungen, der styrer vores køb af  

 sodavand.
Der hvor ændringer i prisen slår igennem er i indkøbsmønstret   

 dvs. i grænsehandlen.
Al erfaring viser, at sættes afgiften på sodavand op,  

 øges grænsehandlen og det ulovlige salg af sodavand.
Modsat - sættes afgiften  

 ned, trækker det grænsehandlen hjem til den danske detailhandel og reducerer  

 den ulovlige handel.
 Jeg mener, at fedme bekæmpes via ændrede holdninger til  til  

 hvad vi spiser og drikker og hvor meget vi motionerer.
 Spørgsmål 4:
Hvad er priselasticiteten på sodavand, fordelt på forskellige  

 aldersgrupper og indkomstgrupper? Svar:
 Ved forslaget om nedsættelse af mineralvandsafgiften falder  

 prisen med 30 øre pr. liter med 4-5 pct. i gennemsnit.
Der regnes med, at det vil føre til en vækst i salget af sodavand  

 med dansk afgift på 16,3 mio. liter.
Det svarer til ca. 3,7 pct.
 Elasticiteten i salget af sodavand med dansk afgift er således  

 omkring 0,8.
Elasticitet er et udtryk for prisfølsomheden.
At elasticiteten  

 er 0,8 betyder, at hvis prisen f.eks. reduceres med 1 procent øges  

 salget med  

 0,8 procent.
 Af væksten i salget på 16,3 mio. liter kan 7,5 mio. liter  

 henregnes til øget forbrug, mens resten er mindre grænsehandel og ulovlige  

 indførsler.
 De 7,5 mio. liter udgør hen ved 1,4 pct. af det samlede forbrug.
 Der er således regnet med en elasticitet i forbruget af sodavand  

 på ca. 0,3.
Der er ikke gjort forsøg på at beregne priselasticiteten for  

 aldersgrupper eller indkomstgrupper.
Det hænger blandt andet sammen med, at  

 sodavand ofte købes samlet af husholdningerne.
Formentlig vil det ofte være  

 yngre medlemmer af husholdningen, der har det største forbrug.
Med hensyn til hvem, der køber sodavand fremgår det af en  

 forbrugsundersøgelse (fra »Rapport om grænsehandel 2004«, side 175), at  

 forbruget stiger stort set proportionalt med husholdningernes samlede  

 forbrug.  

 Det gælder dog, at husholdningerne med det samlet mindste forbrug bruger  

 forholdsvis  

 lidt på sodavand.
Det samme gælder for de husholdninger, der har den højeste  

 indkomst.
