Cirkulære  

 om  

 bedømmelsesråd inden for  

 Hjemmeværnskommandoens område I tilslutning til Forsvarsministeriets cirkulære af 11. august 1994  

 om kriterier for udnævnelse af militært personel i det  

 militære forsvar og om midlertidig tillæggelse af grader samt  

 efter forhandling med den berørte personelorganisation  

 fastsættes:
Kapitel 1 Formål § 1. Med det formål at bedømme  

 egnetheden til udnævnelse til højere grader for officerspersonel  

 ansat i hjemmeværnet af graden  

 oberstløjtnant/kommandørkaptajn og lavere grader oprettes et  

 bedømmelsesråd.
 Bedømmelsesrådet henhører direkte  

 under hjemmeværnsledelsen, der fastsætter supplerende  

 retningslinier for rådets virke.
Kapitel 2 Bedømmelsesrådets opgaver § 2. Rådet afgiver udtalelse til  

 hjemmeværnsledelsen til brug ved indstilling til Forsvarsministeriet om  

 udnævnelser og ved udnævnelser, der foretages af  

 hjemmeværnsledelsen, samt til brug ved optagelse på  

 videreuddannelser, der kvalificerer til tjeneste på højere og  

 højeste funktionsniveau.
 Stk. 2. Bedømmelsesrådet afgiver endvidere  

 udtalelser i sager vedrørende lønstop i henhold til lov nr. 13  

 af 18. juni 1969 om tjenestemandslønninger og klassificering af  

 tjenestemandsstillinger, § 12, stk. 22, og § 30, stk. 2.
 Stk. 3. Rådet afgiver endvidere udtalelser i  

 tilfælde, hvor officerspersonel af værnene i graderne  

 major/orlogskaptajn og oberstløjtnant/kommandørkaptajn skal  

 varigt ansættes i hjemmeværnet.
 § 3. Rådet skal   uafhængigt af  

 forfremmelseskonjunkturerne   alene vurdere personellets egnethed til  

 udnævnelse til højere grad under iagttagelse af overordnede  

 principper anført i lov om forsvarets personel samt de heraf afledte  

 bestemmelser for udnævnelse.
 Stk. 2. Rådet må ved behandling af de  

 foreliggende personelbedømmelser ikke være bekendt med  

 hjemmeværnsledelsens stilling til disse.
Kapitel 3 Bedømmelsesrådets sammensætning § 4. Bedømmelsesrådet består af  

 4 medlemmer.
Formanden og dennes suppleant udpeges af forsvarsministeren,  

 sædvanligvis blandt oberster/kommandører.
Herudover udpeger  

 hjemmeværnsledelsen 2  

 oberster/kommandører/oberstløjtnanter/kommand&oslash  

 ;rkaptajner.
Endvidere indgår næstformand/hjemmeværnet fra  

 Hovedorganisationen af officerer i Danmark.
 Stk. 2. Der udpeges en suppleant for hvert medlem.
 Stk. 3. Udpegning gælder normalt for en periode  

 på 4 år.
Stk. 4. Suppleanten indtræder i de tilfælde,  

 hvor det egentlige medlem har udfærdiget eller påtegnet den  

 senest foreliggende bedømmelse for den, der skal bedømmes, samt  

 ved undtagelsesvise forfald.
Suppleanten indtræder ligeledes,  

 såfremt den bedømte henhører under rådsmedlemmets  

 personelforvaltende myndighed.
 Endvidere indtræder suppleanten i de i § 5  

 nævnte tilfælde.
 § 5. Intet medlem af rådet kan deltage i  

 rådets forhandlinger, når den pågældende er gift,  

 samlever, beslægtet eller besvogret med den, hvis bedømmelser  

 behandles i op- eller nedstigende linie eller sidelinie så nær  

 som søskendebørn eller er vedkommendes værge, adoptiv-  

 eller plejefar/-mor.
Kapitel 4 Bedømmelsesrådets virke § 6. Rådet sammentræder efter  

 hjemmeværnsledelsens nærmere bestemmelse og vurderer det  

 personel, der af hjemmeværnsledelsen ønskes behandlet i  

 rådet.
 Rådet kan endvidere sammenkaldes efter anmodning fra  

 Forsvarsministeriet.
 Stk. 2. Hjemmeværnsledelsen fastsætter  

 forretningsorden for bedømmelsesrådets virksomhed efter  

 drøftelse med Hovedorganisationen af officerer i Danmark.
 § 7. Efternævnte personel behandles normalt  

 ikke i rådet:
Elever på skoler, der afsluttes med en  

 tjenestemandsansættelse, og officerer, der er fyldt 58 år.
 § 8. Egnetheden udtrykkes ved en af  

 følgende betegnelser:
 I særlig grad egnet.
 Meget egnet.
 Egnet.
 Ikke egnet.
Såfremt den bedømtes egnethed ikke er  

 således afklaret, at en af de anførte egnethedsbetegnelser kan  

 anvendes, anføres »Uafklaret«, idet den nærmere begrundelse  

 herfor skal anføres i karakteristikken.
Betegnelsen »Uafklaret«  

 bør normalt ikke anvendes ved vurdering af personel, der har forrettet  

 tjeneste i graden i 4 år eller længere.
Stk. 2. Majorer/orlogskaptajner på højeste  

 funktionsniveau vurderes sædvanligvis to grader frem.
Egnethed hertil  

 udtrykkes ved brug af ovennævnte betegnelser samt tillige i  

 tvivlstilfælde ved brug af betegnelserne:
 Muligvis meget egnet.
Muligvis egnet, idet brugen af betegnelsen »Uafklaret« kun undtagelsesvis bør  

 anvendes ved vurdering to grader frem.
§ 9. Der foretages ikke afstemninger i  

 rådet.
I tilfælde af dissens mellem medlemmerne anføres  

 enkeltstandpunkter særskilt i den afgivne udtalelse.
§ 10. Bedømmelsesrådets medlemmer har  

 tavshedspligt for så vidt angår rådets forhandlinger og  

 disses resultater.
Tavshedspligten ophører ikke ved udtræden af  

 rådet.
Kapitel 5 Ikrafttræden § 11. Dette cirkulære træder i kraft  

 den 1. oktober 2001.
 Stk. 2. Kundgørelse for Forsvaret B. 4-30 af 23/10 1990  

 ophæves.
