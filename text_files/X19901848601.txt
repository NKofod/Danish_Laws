 Stempellovens § 57, stk. 4, hvorefter et pantebrev kan stemples på  

 grundlag af pantets værdi, finder også anvendelse i de tilfælde, hvor pantet  

 er uden værdi.
Ifølge bestemmelsen i stempellovens § 57, stk. 1, stemples dokumenter,  

 hvorved der stiftes pant i fast ejendom med 1,5 pct. af det pantsikrede  

 beløb.
Ved det pantsikrede beløb forstås ifølge § 57, stk. 4, det beløb, for  

 hvilket der er stillet pant, bortset fra renter og omkostninger.
Udgør  

 værdien af det pantsatte et lavere beløb, og fremgår dette af dokumentet,  

 beregnes stemplet af pantets værdi.
I tilfælde, hvor pantebreve stemples  

 efter bestemmelsen i stempellovens § 57, stk. 4, på grundlag af pantets  

 værdi, svares tillige efter praksis stempelafgift efter bestemmelsen i lovens  

 § 56 med 3 promille af forskellen mellem pantets værdi og pantebrevets  

 pålydende, såfremt pantebrevet stiftes pant med personligt gældsansvar.
 I tilfælde, hvor pantet ikke eksisterer eller er helt uden værdi på det  

 tidspunkt, da pantebrevet oprettes og stempelpligten derved indtræder, fører  

 bestemmelsen i stempellovens § 57, stk. 4, om stempling på grundlag af  

 pantets værdi umiddelbart til, at der ikke skal svares stempelafgift efter  

 bestemmelsen i stempellovens § 57.
 Efter hidtidig praksis har det ved anvendelse af bestemmelsen i § 57, stk.  

 4, været en betingelse for at stemple pantebreve på grundlag af pantets  

 værdi, at pantebrevene angav, at pantet havde nogen værdi.
 Told- og Skattestyrelsen har overvejet denne praksis og har herefter  

 fundet, at bestemmelsen i stempellovens § 57, stk. 4, om stempling på  

 grundlag af pantets værdi også finder anvendelse i tilfælde, hvor pantet  

 angives til ikke at have nogen værdi.
