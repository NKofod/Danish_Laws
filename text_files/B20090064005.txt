Bilag 1 Bekendtgørelse om ændring af bekendtgørelse om markfrø1) (Bevaringssorter) § 1 I bekendtgørelse nr. 723 af 22. juni 2007 om markfrø, som ændret ved bekendtgørelse nr. 1184 af 9. december 2008 foretages følgende ændringer:
 1. I fodnoten til bekendtgørelsens titel, indsættes efter »Kommissionens beslutning 2007/66/EF af 6. februar 2007 (EFT 2007, L 32, s. 161)« som ny pind:
 2. Indledningen til bekendtgørelsen affattes således:
 3. I § 4 indsættes efter stk. 2, som nyt stykke:
 4. Efter § 33 og før Administrative bestemmelser indsættes:
»Produktion og handel med bevaringssorter § 33a.
Produktion og handel med sorter der er optaget på sortslisten som bevaringssort må kun finde sted i oprindelsesregionen.
 Stk. 2. Bestemmelserne i §§ 1-2, § 24 stk. 1 og 2, samt § 25 finder tilsvarende anvendelse for bevaringssorter.
 Stk. 3 Hvis produktion af en bevaringssort som følge af et specifikt dyrkningsmæssigt problem, ikke kan finde sted her i landet, kan Plantedirektoratet godkende supplerende regioner til produktion af frø. Bevaringssorter produceret i sådanne supplerende regioner kan dog udelukkende anvendes i oprindelsesregionen.
§ 33b.
Virksomheder der producerer bevaringssorter, skal inden begyndelsen af hver produktionssæson indberette oplysninger om størrelsen og beliggenheden af produktionsarealet, samt den mængde frø, der forventes at kunne blive bragt i handel, til Plantedirektoratet.
Indberetningen skal indgives senest 1. januar for vårafgrøder og senest 1. juli for vinterafgrøder.
Stk. 2. Plantedirektoratet meddeler på grundlag af de i stk. 1 anførte indberetninger, den mængde frø af bevaringssorten virksomheden må bringe i handel i den efterfølgende sæson.
Den samlede mængde der bringes i handel må ikke overstige det i bilag 9, I, anførte.
§ 33c.
Et parti af en bevaringssort må sælges som bevaringssort uden forudgående officiel kontrol.
Stk. 2. Partiet skal overholde EF-kvalitetsnormerne til certificering af certificeret frø som nævnt i bilag 5 med undtagelse af afsnit I, litra A, nr. 1, afsnit I, litra B og C, samt afsnit III, litra A, nr. 1 og litra B.
Partiet skal ligeledes overholde normerne vedrørende flyvehavre.
 Stk. 3. Partiet skal være tilstrækkeligt sortsægte og sortsrent.
§ 33d.
Bevaringssorter må kun bringes i handlen i lukkede pakninger eller beholdere og være forseglet således, at forseglingen ødelægges ved åbning, og ikke kan anvendes igen.
Pakningen skal være mærket efter bestemmelserne i bilag 9, II.
§ 33e.
Virksomheden skal foranledige, at der udtages en prøve af partiet til undersøgelse af, om partiet overholder kvalitetsnormerne jf. bilag 5. Prøven kan udtages og undersøges af virksomheden eller efter anmodning af Plantedirektoratet.
Prøven skal udtages efter bestemmelserne i direktoratets instruks i prøvetagning af frø og skal undersøges i overensstemmelse med gældende internationale metoder og direktoratets anvisninger.
Prøven skal opbevares i mindst to år, og skal efter anmodning indsendes til direktoratet.
Virksomheden skal efter anmodning fremsende kopi af analysebeviset.
§ 33f.
Virksomhederne skal senest 14 dage efter lukning af et parti af en bevaringssort anmelde det til Plantedirektoratet med oplysning om art, sort, mængde, referencenummer og datoen for lukning af partiet.
§ 33g.
Virksomhederne skal senest den 30. juni indberette hvilken mængde frø af hver bevaringssort der er bragt i handel i den afsluttede produktionssæson.« 5. I § 37 indsættes efter » § 30« : »§§33-33g« 6. Som bilag 9 indsættes bilag 1 til denne bekendtgørelse.
§ 2 Bekendtgørelsen træder i kraft den 30. juni 2009.
