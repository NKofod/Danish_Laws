Sale and lease back-arrangement Reference:
AL § 1 A A/S klagede til Landsskatteretten over, at de stedlige skattemyndigheder  

 ikke havde tillagt selskabets deltagelse i et sale and lease back arrangement  

 skattemæssig betydning.
 Det fremgik af sagens oplysninger, at selskabet blev etableret i 1969 og  

 ejet af B Bank og C Inc., USA, med hver 50%. Selskabet var en  

 factoringvirksomhed, der ifølge vedtægterne bl.a. lånte  

 penge ud mod sikkerhed i finansieringskontrakter.
 Selskabet indgik i 1992 i et sale and lease back arrangement med A/S D,  

 der var et helejet datterselskab af B Bank.
 Af faktura af 18. december 1992 fremgik bl.a.:
Telefonanlæg 34.715.755 kr.
13 stk. lejekraner 8.495.849 kr.
1 vertikalcenter 2.394.517 kr.
1 stk.
Laserskærer 2.977.391 kr.
Total excl.
Moms 48.583.512 kr.
Købesummen blev finansieret ved et egenkapitalindskud på ca.  

 5 mio kr., svarende til ca. 10,3% af købesummen, og ved et lån  

 fra A/S D på 43.500.000 kr.
Selskabet anmodede ved skrivelse af 21.  

 december 1992 A/S D om et aftaleudlån på 43.500.000 kr.
 Af skrivelsen fremgik at selskabet accepterede:
31.12.92 110.527 kr.
31.12.93 8.856.221 kr.
31.12.94 8.856.221 kr.
31.12.95 8.856.221 kr.
(...) Vi erklærer at være bekendt med og tiltræder  

 finansieringsselskabets almindelige forretnings- og lånebetingelser,  

 som de fremgår af låneaftale (gældsbrev), hvilke  

 betingelser vi har fået udleveret og læst.
Samtidig hermed bemyndiger vi D til at få ovennævnte ydelser  

 udbetalt på de anførte datoer fra vor ovennævnte konto i B  

 Bank.
Nærværende anmodning er samtidig gyldig instruktion til  

 banken om at foretage udbetalingerne." Af A/S D's lånebestemmelser fremgik bl.a., at låntager kunne  

 indfri lånet uden varsel, at A/S D kunne opsige lånet til  

 indfrielse med 3 måneders varsel, at A/S D uden forudgående  

 meddelelse kunne modregne ethvert forfaldent tilgodehavende hos  

 låntager i ethvert tilgodehavende, som låntager måtte have  

 eller fik hos A/S D, B Bank, herunder bankens udenlandske filialer samt  

 bankens datterselskaber.
 Af udskrift af 22. december 1992, fremgik at lånets oprettelsesdato  

 var 22. december 1992.
Heraf Afdrag Ydelser Renter 31.12.92 110.527 kr.
 13.866 kr.
 96.660,91 kr.
31.12.93 8.856.221 kr.
 4.288.361 kr.
 4.567.859,32 kr.
31.12.94 8.856.221 kr.
 4.738.819 kr.
 4.117.402,33 kr.
31.12.95 8.856.221 kr.
 5.236.592 kr.
 3.619.628,56 kr.
02.01.96 29.249.404 kr 29.233.184 kr.
 27.043,24 kr.
Sammenlagt 55.928.594 kr.
 43.510.822 kr.
 12.428.594,36 kr.
 Dette gav følgende afvikling af lånet:
Hovedstol 43.500.000 kr.
Afdrag 14.277.638 kr.
Restgæld efter afdrag 29.222.362 kr.
 Den 22. december 1992 havde parterne indgået en leasingaftale,  

 hvoraf bl.a. fremgik:
(...) særlige vilkår:
 Leasinggiver er ikke berettiget til at få oplyst navne eller  

 vilkår fra leasingaftaler under leasinggenstandenes videreudleasing,  

 idet bruger indestår for leasinggenstandens tilstedeværelse og  

 erhvervsmæssige benyttelse.
(...) Bruger har ved aftaleperiodens udløb ret og pligt til at anvise en  

 køber til leasinggenstandene til restværdi kr. 34.000.000,- Moms  

 af købesummen erlægges den 31.03.1996.
 I tilfælde af ophør som følge af leasinggivers konkurs  

 er det ligeledes aftalt, at bruger har ret og pligt til at anvise  

 køber, der overtager de leasede genstande til et beløb, der  

 udgør nutidsværdien tilbagediskonteret med aftalens  

 finansieringsrente med tillæg af 1,40% af dels ovennævnte  

 restværdi og dels alle uforfaldne leasingafgifter.
(...) Leasingperiode:
 21.12 1992 til 02.01.1996.
 Finansieringsrente:
 9,10% p.a.
 Leasingafgifter:
 Leasingafgiften betales årligt bagud med kr. 110.527 den 31.12.92 og  

 kr. 8.856.221 den 31.12.93, 31.12.1994 og 31.12.95 samt kr. 47.837 den  

 02.01.1996.
 Forsikring:
 Bruger bærer enhver risiko for leasinggenstandenes fornødne  

 forsikring.
 Almindelige bestemmelser:
§ 1 Ejendomsret Leasinggiver har ejendomsretten til den/de leasede genstand/e.
 Bruger er ikke berettiget til at sælge pantsætte eller  

 på anden måde råde over de leasede genstande, så  

 leasinggivers ejendomsret vil kunne anfægtes.
 Den/de leasede genstand/e må ikke bearbejdes, sammenføjes  

 eller sammenblandes med brugerens eller tredjemands ejendom på en  

 sådan måde, at leasinggivers muligheder for at få den  

 leasede genstand tilbageleveret forringes.
(...) § 3 Uopsigelighed Leasingaftalen er fra leasinggivers og brugers side uopsigelig i hele  

 leasingperioden.
(...) § 8 Mangler Bruger bærer den fulde risiko for, at de leasede genstande med  

 hensyn til konstruktion, holdbarhed og øvrige egenskaber svarer til  

 brugers formål, og er i besiddelse af den forudsatte brugbarhed.
 Bruger bærer risikoen for eventuelle farlige egenskaber ved de  

 leasede genstande, uanset om et sådant krav bliver gjort gældende  

 direkte overfor leasinggiver.
 Bruger kan ikke overfor leasinggiver påberåbe sig mangler ved  

 de leasede genstande og ej heller gøre indsigelser mod leasingaftalen  

 i anledning af de pågældende genstandes egenskaber.
(...) Bruger kan ikke overfor Leasinggiver påberåbe sig mangler ved  

 de leasede genstande, så brugers forpligtelser over leasegiver i  

 henhold til leasingaftalen på nogle måder begrænses.
§ 9 Ødelæggelse Bruger bærer risikoen for det leasede fra det tidspunkt, da det  

 stilles til brugers disposition.
Bruger hæfter også for  

 genstandenes hændelige undergang og eventuelle  

 ødelæggelse.
 Det påhviler bruger for egen regning straks at udbedre enhver skade,  

 der opstår i leasingperioden.
 Bruger er forpligtet til at betale leasingafgiften i den tid, der  

 går til udbedring af mangler og udbedring i forbindelse med  

 ødelæggelse.
 Leasingafgifterne skal betales som følger:
31.12.92 100.527 kr.
31.12.93 8.856.221 kr.
31.12.94 8.856.221 kr.
31.12.95 8.856.221 kr.
02.01.96 47.837 kr.
Heraf Rente Afdrag 31/12 1993 4.421.099,92 kr.
 4.435.121,00 kr.
 8.856.221 kr.
31/12 1994 4.017.506,00 kr.
 4.838.715,00 kr.
 8.856.221 kr.
31/12 1995 3.577.180,00 kr.
 5.279.041,00 kr.
 8.856.221 kr.
31/12 1996 17.202,00 kr.
 30.635,00 kr.
 47.837 kr.
I al 12.032.987,92 kr.
14.583.512,00 kr." Det var oplyst, at driftsmidlerne allerede på aftaletidspunktet var  

 videreudlejet.
Selskabet havde over for Landsskatteretten fremlagt en  

 erklæring fra A/S D af 9. marts 1998, hvoraf fremgik, at  

 telefonanlægget var udlejet til X Kommune, at lejekranerne var udlejet  

 til kranfirmaet, at vertikalcenter udlejet til E A/S, samt at  

 laserskærer var udlejet til F A/S.
Endvidere bekræftede D, at  

 samtlige aktiver i hele leasingperioden havde været anvendt  

 erhvervsmæssigt.
 Selskabet havde over for Landsskatteretten oplyst, at leasingaktiverne ved  

 leasingperiodens udløb var solgt til D til en pris af 34 mio. kr.
 Skatteankenævnet havde ved afgørelsen ikke tillagt selskabets  

 deltagelse i sale and lease back arrangementet skattemæssig betydning.  

 Nævnet havde derfor fundet, at selskabet ikke var berettiget til at  

 foretage afskrivninger på leasingaktiverne, ligesom indtægter og  

 udgifter ved arrangementet ikke skulle indgå i selskabets  

 skattepligtige indkomst.
Skatteankenævnet havde til støtte herfor anført, at  

 der alene var etableret en formel ejendomsret til leasingaktiverne,  

 således at leasingarrangementet havde været uden realitet.  

 Nævnet havde anført, at leasingtager/långiver efter  

 leasingkontrakten havde været forpligtet til ved leasingperiodens  

 udløb at anvise en køber til en forud bestemt pris, og at der  

 ligeledes havde været en købepligt ved ophør af  

 leasingaftalen som følge af leasinggivers konkurs eller af andre  

 årsager.
Selskabet havde endvidere i henhold til kontraktsmaterialet  

 ikke sædvanlige ejerbeføjelser over leasingaktiverne og afkastet  

 herfra.
Det var tillagt betydning, at selskabet kontraktsretligt havde  

 afskrevet sig fra oplysninger om navne og vilkår på de egentlige  

 brugere ved leasingtagerens videreudlejning, at selskabet ikke kunne  

 overdrage aktiverne uden leasingtagerens godkendelse, at selskabet  

 ingen rådighed havde over indkomne leasingydelser, idet långiver  

 havde modregningsret, at med undtagelse af det beskedne kontante indskud ved  

 oprettelsen gik alle pengestrømme i praksis uden om selskabet da  

 låne- og leasingydelser var med samme beløb, at  

 leasingydelserne fra de egentlige brugere ikke tilfaldt selskabet og  

at selskabet var afskåret fra at øve indflydelse under  

 leasingarrangementet vedrørende såvel den løbende drift  

 som ved ophør.
 Nævnet havde henvist til de offentliggjorte kendelser fra  

 Landsskatteretten vedrørende 10-mands-projekterne, TfS 1996.430, TfS  

 1996.459, TfS 1996.484, TfS 1996.458, TfS 1996.474 og TfS 1996.485.
 Selskabets repræsentant havde over for Landsskatteretten nedlagt  

 påstand om, at selskabets skatteansættelser for de omhandlede  

 skatteår blev ændret til det selvangivne.
Repræsentanten havde til støtte herfor anført, at  

 sagen ikke kunne sammenlignes med de såkaldte 10-mands-projekter.
Dette  

 leasingarrangement var således opbygget på en helt anderledes  

 måde.
Leasingkontrakten og låneaftalen var indgået på  

 markedsmæssige vilkår og indebar en væsentlig  

 erhvervsmæssig risiko for selskabet.
Endvidere var selskabets  

 investering i leasingaktiver ikke væsentlig forskellig fra selskabets  

 primære virksomhedsområde, der var at finansiere fordringer.
Repræsentanten havde videre anført, at det lån selskabet havde optaget var et helt  

 sædvanligt lån med normal forpligtelse for selskabet til at  

 tilbagebetale det.
Långiver havde ikke sikkerhed i leasingaktiverne.  

 Der var således ikke tale om et non-recourse lån.
at Selskabet havde erhvervet aktiverne for et beløb svarende  

 til værdien i handel og vandel.
Dette fremgik at, at A/S D havde  

 anskaffet aktiverne som helt nye inden for de seneste 2 år før  

 selskabet købte dem.
Den pris, som selskabet anskaffede aktiverne for,  

 svarede til A/S D's anskaffelsessum med fradrag af driftsmæssige  

 afskrivninger på ca. 6% p.a.
Der var således ikke grundlag for at  

 antage, at værdiansættelsen ikke havde svaret til  

 markedsværdien.
at selskabet løbende havde betalt ydelser på lånet til  

 A/S D's bankkonto, ligesom A/S D uafhængigt heraf løbende havde  

 betalt leasingydelser til selskabets bankkonto.
Beløbene var  

 således ikke udlignet ved modregning.
at selskabet ikke havde haft afdækket sin risiko ved en  

 modregningsret.
Såfremt A/S D ikke betalte leasingydelserne, havde  

 selskabet alligevel pligt til at tilbagebetale lånet.
Selskabet havde  

 ikke mulighed for at modregne ydelserne på lånet i den manglende  

 leasingafgift.
Såfremt A/S D fik betalingsproblemer, havde selskabet en  

 reel risiko for ikke at få betalt leasingydelserne, idet selskabet i  

 sidste ende måtte rejse et simpelt krav mod A/S D's konkursbo.
En  

 tilsvarende risiko fandtes ikke i 10-mands-projekterne.
at A/S D alene havde påtaget sig at sælge aktiverne til  

 en forud fastsat pris svarende til markedsværdien.
En sådan  

 forpligtelse var imidlertid ikke andet end et tilbud om at anvise en  

 køber eller med andre ord et købstilbud.
Selskabet havde  

 således ikke forpligtet sig til at sælge udstyret på  

 forhånd.
I praksis var det fast antaget, at et købstilbud ikke  

 kunne betragtes som en overdragelse.
Først når et tilbud blev  

 udnyttet, forelå der en overdragelse.
A/S D havde kun en  

 anvisningspligt, hvis selskabet ønskede at sælge til den  

 pågældende pris.
Selskabet havde modsvarende en salgsret.
En  

 salgsret var en aftale om, at salgsrettens indehaver havde en ret, men ikke  

 en pligt til at afstå et aktiv eller passiv til en på  

 forhånd fastsat pris på eller inden en bestemt dato.
Udstederen  

 af salgsretten var forpligtet til at købe, hvis salgsretten blev  

 udnyttet, jf. cirkulære nr. 134 af 29. juli 1992, pkt. 125 og  

 Søren Jesper Hansen i TfS 97.409.
Repræsentanten havde i denne forbindelse henvist til  

 Højesterets dom, TfS 1996.469, hvor en skatteyder, der i 1979  

 købte en virksomhed og samtidig indgik en lejekontrakt med  

 sælgeren om leje af den ejendom, hvori virksomheden havde været  

 drevet.
Lejekontrakten løb uopsigeligt i 7 år og indeholdt en  

 ret for skatteyderen til at købe ejendommen til denne pris.  

 Køber havde således både ret og pligt for ham til, senest  

 ved lejekontraktens udløb, at købe ejendommen til denne pris.  

 Køber havde således både ret og pligt til at købe,  

 og dermed havde sælger ret og pligt til at sælge.
Skatteyderen  

 købte ejendommen i 1984. Såvel Landsretten som Højesteret  

 fandt, at ejendommen først var købt i 1984. Skatteyderen havde  

 haft en lejers almindelige rettigheder og pligter, herunder ret til at  

 afstå lejemålet m.v., og udlejers ejerråden havde kun  

 været begrænset af lejerens køberet.
Højesteret  

 bemærkede desuden, at uanset køberetten var kombineret med en  

 købepligt, var der i 1979 en sådan usikkerhed om det videre  

 kontraktsforløb, at skatteyderen først kunne anses for at have  

 erhvervet ejendommen i 1984. Repræsentanten havde endvidere henvist til  

 TfS 1994.343, UfR 1983.334, TfS 1985.755 samt Landsskatterettens kendelse af  

 13/4 1994, hvor Landsskatteretten fandt, at klageren havde erhvervet reel  

 ejendomsret, uanset det af leasingkontrakten fremgik, at leasingtageren havde  

 en købsoption, hvor udstyret kunne købes for 1 kr.
I denne sag havde selskabet en ret til at sælge, mens D havde en  

 modsvarende anvisningspligt.
I henhold til nævnte dom kunne  

 ejendomsretten således først anses for overgået fra  

 selskabet på det tidspunkt, hvor salgsretten blev udnyttet.
Der var  

 på tidspunktet for aftalens indgåelse betydelig usikkerhed for  

 det videre kontraktsforløb.
En lang række omstændigheder,  

 herunder misligholdelse, konkurs m.v. hos A/S D kunne bevirke, at selskabet  

 sad tilbage med aktiverne og måtte søge at sælge dem bedst  

 muligt på markedet, jf. leasingkontraktens §§ 12 og 13.
Der var endvidere ikke knyttet sanktioner til en manglende opfyldelse af  

 A/S D's forpligtelse til at anvise en køber til aktiverne til en forud  

 fastsat pris.
I TfS 1996.430 skulle lejeren, såfremt han ikke anviste  

 en køber, acceptere en forlængelse af leasingperioden med 3  

 år mod at betale en voldsomt forhøjet leasingydelse svarende til  

 købsprisen for aktiverne uden derved at blive ejer.
I denne sag skulle  

 A/S D derimod ved misligholdelse alene betale en erstatning.
En erstatning,  

 som selskabet ikke havde sikkerhed for at få betalt i en  

 misligholdelsessituation.
Leasingkontrakten forudsatte i øvrigt ikke,  

 at udstyret skulle sælges til en køber som A/S D anviste.
Efter  

 kontraktens § 7 skulle udstyret leveres tilbage til selskabet ved aftalens  

 ophør.
Ved misligholdelse, konkurs o.lign. var selskabet berettiget  

 til at ophæve leasingaftalen.
I praksis ville der herefter ske det, at  

 selskabet søgte at sælge udstyret bedst muligt på markedet  

 og herefter rettede et erstatningskrav mod A/S D svarende til de manglende  

 leasingydelser.
Repræsentanten sammenfattede, at leasingkontrakten og  

 låneaftalen var indgået på markedsmæssige  

 vilkår og indebar en væsentlig erhvervsmæssig risiko for  

 selskabet.
Der var således ikke grundlag for at betragte selskabets  

 ejendomsret som en formel ejendomsret uden realitet.
Repræsentanten havde vedrørende Østre Landsrets dom af  

 10. april 1997, TfS 97.400, anført, at den pågældende dom  

 måtte anses at bygge på en forkert fortolkning af praksis.
Det  

 fremgik af dommens præmisser, at sagen havde fået dette udfald  

 som følge af, at det ikke over for landsretten blev godtgjort, at der  

 havde eksisteret en praksis, der hidtil havde godkendt leasingkontrakter,  

 hvor lånerenten havde været større end leasingrenten.  

 Repræsentanten stod undrende overfor, at Skatteministeriet i TfS  

 1997.400 gjorde gældende, at sagsøgeren ikke havde bevist, at  

 der forelå en fast administrativ praksis for at tillade afskrivninger i  

 det omhandlede tilfælde, idet ministeriet på daværende  

 tidspunkt var bekendt med L293 og notatet fra Retssikkerhedskontoret, jf.  

 nedenfor.
Repræsentanten havde anført, at der i hvert fald indtil 1993  

 havde været helt fast praksis for at anerkende afskrivningsretten  

 vedrørende finansiel leasing, selv om det havde været  

 uomtvistet, at udlejningsvirksomheden gav underskud før skat.
Denne  

 praksis havde fundet udtryk i en lang række bindende  

 forhåndsbeskeder.
Ved finansiel leasing var det sædvanligt, at leasingrenten var  

 lavere end den tilsvarende lånerente.
Dette gjaldt, uanset om der var  

 tale om sale and lease back eller ej.
Den lave leasingrente skulle ses  

 på baggrund af konkurrencen i branchen og den omstændighed, at  

 brugerens alternativ til leasing var selv at erhverve aktiverne for  

 lånte midler (til lånerenten) og selv udnytte fordelen ved  

 afskrivningen.
Ved finansiel leasing afgav leasingselskabet ud fra rent  

 forretningsmæssige motiver en del af skattefordelen i form af en lavere  

 leasingrente. "Rabatten" afhang af størrelsen af den skatteudskydelse,  

 som leasingselskabet kunne opnå i relation til den  

 pågældende aftale.
Dette var velkendt i branchen.
Det forhold, at leasingselskabet afgav en del af skattefordelen til  

 leasingtageren, var i øvrigt også et velkendt fænomen for  

 skatteministeren, der i en udtalelse til Folketingets Skatteudvalg den 5.  

 august 1998, TfS 1999.26, anførte følgende om den fordel, der  

 for leasingselskabet var knyttet til skatteudskydelsen i form af de  

 skattemæssige afskrivninger: "Det må antages, at denne fordel  

 helt eller delvist overføres til lejeren gennem en lavere leje".  

 Repræsentanten havde i denne forbindelse henvist til  

 Ligningsrådets bindende forhåndsbesked, TfS 1994.342, samt til  

 Landsskatterettens kendelse af 27. januar 1993, TfS 1993.134. I bindende  

 forhåndsbesked af 11/10 1988 godkendte Ligningsrådet  

 afskrivninger på hotel-kæde, uanset der var tale om underskud  

 gennem hele forløbet.
Tilsvarende fremgik det af en bindende  

 forhåndsbesked af 2/4 1992, at der var underskud i projektet.  

 Repræsentanten havde videre anført, at denne praksis havde  

 fundet udtryk ved forskellige lovændringer, herunder det lovindgreb mod  

 personers driftsmiddeludlejning, der blev gennemført den 19. maj 1993.  

 Hidtidig praksis, som altså var gældende, da  

 nærværende leasingkontrakt blev indgået i 1992, fremgik  

 klart af skatteministerens bemærkninger til lovforslaget.
Tilsvarende  

 fremgik af side 11 i Skatteministeriet, Retssikkerhedskontorets notat af 19.  

 april 1993 vedrørende lovtiltag i relation til overskudsselskaber,  

 hvor den i notatet nævnte landsskatteretskendelse var TfS 1993.134.
Repræsentanten havde endvidere henvist til en ikke offentliggjort  

 bindende forhåndsbesked fra Ligningsrådet af 18. juni 1991, J.nr.  

 370-4325-184. Repræsentanten havde anført, at A/S D fik  

 Ligningsrådets godkendelse af en leasingkontrakt med præcis samme  

 indhold vedrørende et rensningsanlæg.
A/S D blev som  

 leasinggiver anset for ejer af rensningsanlægget og kunne foretage  

 skattemæssige afskrivninger efter afskrivningsloven i henhold til en  

 leasingkontrakt, der indeholdt den samme bestemmelse om, at bruger ved  

 leasingperiodens ophør var berettiget og forpligtet til at anvise en  

 køber til rensningsanlægget inklusive inventar og driftsmidler  

 til en restværdi på 15.750.000 kr.
Repræsentanten havde anført, at selskabet og A/S D som  

 følge heraf havde en berettiget forventning om, at den praksis, som  

 den bindende forhåndsbesked var udtryk for, også ville blive  

 fulgt i denne sag.
Udfra ligheds- og forventningsprincipper måtte det  

 være rimeligt for parterne at antage, at en leasingkontrakt der var  

 indgået i 1992, skulle behandles på samme måde som en  

 leasingkontrakt, som A/S D havde fået bindende forhåndsbesked om  

 i 1991.
 Told- og Skattestyrelsen havde under sagens behandling i Landsskatteretten  

 kommenteret Ligningsrådets bindende forhåndsbesked af 18. juni  

 1991. Told- og Skattestyrelsen havde anført, at forhåndsbeskeden  

 ikke havde været offentliggjort, og at den kun havde retsvirkning for  

 de pågældende parter og den pågældende disposition,  

 der var anmodet om forhåndsbesked om.
Told- og Skattestyrelsen havde videre anført, at selskabet ikke  

 havde erhvervet en reel men alene en formel ejendomsret til aktiverne.
Videre  

 var arrangementet underskudsgivende, og dermed ikke erhvervsmæssig, jf.  

 TfS 1997.400, der måtte anses at have underkendt TfS 1993.134.
 Landsskatteretten udtalte:
Bevisbyrden for berettigelsen af et fradrag påhvilede efter praksis  

 skatteyderen, hvorfor selskabet på betryggende vis måtte  

 dokumentere aktivernes eksistens.
Efter de af repræsentanten over for  

 Landsskatteretten fremlagte oplysninger om slutbrugerne af leasingaktiverne  

 m.m., fandt retten ikke grundlag for at anfægte leasingaktivernes  

 eksistens.
 Efter det fremlagte kontraktsmateriale havde selskabet købt  

 leasingaktiverne af A/S D og herefter leaset udstyret ud til dette selskab.  

 En sådan konstruktion var anerkendt i såvel civil- som i  

 skatteretlig henseende, forudsat at der var sket en reel overdragelse af  

 aktiverne, samt at den indgåede leasingaftale ikke indeholdt en  

 tilbagekøbspligt.
Det fremgik af leasingaftalen, at A/S D ved aftaleperiodens udløb  

 havde ret og pligt til at anvise en køber til leasingaktiverne til  

 restværdien på 34.000.000 kr.
Retten fandt, at anvisningsretten  

 og -pligten måtte sidestilles med en køberet og -pligt.
Retten  

 fandt således, på trods af det af selskabets repræsentanter  

 anførte vedrørende fortolkningen af aftalevilkåret, at  

 man måtte henholde sig til ordlyden af kontrakten, der alene kunne  

 forstås således at selskabet var pligtig at sælge til den  

 af A/S D anviste køber.
 Henset hertil og henset til, at selskabet i henhold til  

 kontraktsgrundlaget ikke havde haft sædvanlige ejerbeføjelser og  

 -forpligtelser over leasingaktiverne, fandt Landsskatteretten, at  

 ejendomsretten til leasingaktiverne ikke var overgået til selskabet.  

 Selskabet havde således alene erhvervet en formel ejendomsret, der ikke  

 berettigede til fradrag for afskrivning på leasingaktiverne.
 Retten bemærkede videre, at det var en betingelse for at anerkende  

 en virksomhed som erhvervsmæssig, at der for egen regning og risiko  

 blev udøvet en økonomisk virksomhed med det formål at  

 opnå overskud.
Det fremgik af leasingaftalen, at finansieringsrenten var på 9,1%  

 p.a., mens det af låneanmodningen fremgik, at lånerenten var  

 på 10,5% p.a.
Det havde således allerede været klart for  

 selskabet på aftaletidspunktet, at der ikke kunne opnås et  

 driftsmæssig økonomisk overskud på sale and lease back  

 arrangementet, når der bortsås fra de skattemæssig forhold.  

 Selskabets virksomhed med sale and lease back arrangementet blev derfor ikke  

 anses at være drevet med henblik på indtægtserhvervelse.  

 Der henvistes til princippet i Østre Landsrets dom af 10. april 1997,  

 TfS 1997.400. Retten fandt ikke, at resultatet stred mod domstolenes eller  

 Landsskatterettens praksis, ligesom retten ikke fandt det dokumenteret, at  

 der havde foreligget en fast administrativ praksis for at tillade afskrivning  

 i tilfælde som det i nærværende sag foreliggende.
 Den påklagede afgørelse, hvorved selskabets deltagelse i sale  

 and lease back arrangementet ikke var tillagt skattemæssig betydning,  

 blev stadfæstet.
