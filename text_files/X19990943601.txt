Vielse.
Kompetence til at forrette vielse.  

 Efterfølgende godkendt En vielse, som ikke var gyldigt foretaget, blev  

 efterfølgende godkendt som gyldig.
 Ægteskabslovens § 21, stk. 1.
 Civilretsdirektoratets afgørelse af 25. september  

 1998, j.nr. 1998-510-30:
 "X Kommune har forelagt Jeres vielse af 25. juli 1998  

 for Civilretsdirektoratet.
 Efter vores opfattelse er vielsen ikke gyldig.
 Ægteskabslovens §§ 16-17, § 18, jf. § 13 samt § 22,  

 stk. 4, indeholder efter Civilretsdirektoratets opfattelse en  

 udtømmende opregning af de personer og myndigheder, der efter dansk  

 ret har kompetence til at forrette vielser i Danmark.
Ifølge § 18, jf. § 13, kan vielser bl.a. foretages  

 af kommunalbestyrelsens formand eller af et magistratsmedlem.
De  

 pågældende kan bemyndige en eller flere personer til - på  

 deres ansvar - at foretage vielser.
 Med støtte i forarbejderne til § 18 har man altid  

 fortolket denne bemyndigelse således, at man kun kan bemyndige en  

 person til at foretage vielser, hvis den pågældende har  

 særlig tilknytning til kommunen, f.eks. som ansat i kommunens centrale  

 administration eller som medlem af kommunalbestyrelsen.
 Det følger af ægteskabslovens § 21, stk. 1,  

 at en vielse kun er gyldig, hvis den er foretaget af en af ovennævnte  

 personer og myndigheder.
 Jeres vielse blev foretaget af 1. viceborgmester A fra Y  

 Kommune, på rådhuset i X Kommune.
 Da A ikke er knyttet til X Kommune, havde hun ikke  

 kompetence til at foretage vielsen, der derfor ikke er gyldig.
 Ifølge ægteskabslovens § 21, stk. 2, er der  

 mulighed for under særlige omstændigheder at godkende en ugyldig  

 vielse.
 I har anmodet Civilretsdirektoratet om en sådan  

 godkendelse.
 Vi godkender hermed vielsen.".
