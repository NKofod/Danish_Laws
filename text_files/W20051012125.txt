Klage  

 over glemt serviet i bughulen Nævnet fandt grundlag for at kritisere både  

 sygeplejerske A og sygeplejerske B, idet både sygeplejerske A og  

 sygeplejerske  

 B handlede under normen for almindelig anerkendt faglig standard ved deres  

 optælling af servietter i forbindelse med operationen den 25. juni 2003, idet  

 der blev glemt en serviet, og de havde begge ifølge instruksen på afdelingen  

 ansvaret herfor.
 Nævnet fandt ikke grundlag for at kritisere de læger  

 fra kirurgisk afdeling, der var involveret i behandlingen af patienten i  

 perioden fra den 25. juni til den 3. juli 2003.
Nævnet lagde blandt andet vægt på, at symptomerne på  

 svigtende blodforsyning til et tarmstykke kan være beskedne, og specielt i  

 perioden  

 efter en større operation i bughulen, kan det vare dage før en sådan  

 komplikation erkendes.
Ifølge det oplyste i journalen, fandt nævnet ikke  

 grundlag for at kritisere, at de involverede læger ikke på et tidligere  

 tidspunkt mistænkte denne komplikation.
