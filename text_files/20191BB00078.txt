Fremsat den 24. januar 2020 af Peter Skaarup (DF), Sofie Carsten Nielsen (RV), Karsten Hønge (SF), Jakob Sølvhøj (EL), Mai Mercado (KF), Rasmus Nordqvist (ALT), Pernille Vermund (NB), Ole Birk Olesen (LA) og Aaja Chemnitz Larsen (IA) Forslag til folketingsbeslutning om ændring af ferieloven (borgerforslag) Vi skal have vores indefrosne feriepenge udbetalt.
Vi kan så betale for de dage, som vi vil mangle i det nye ferieår, så vi ikke igen skal optjene fra nul.
Det er vores penge, og vi er nu sat under administration, da man mener, at vi ikke selv kan forvalte en merudbetaling.
Bemærkninger til forslaget Udbetalingen skal finde sted senest den 1. september 2020. Vi, som har arbejdet og optjent ferie, mister, som loven er nu, 9 feriedage.
Om fremtsættelsen i Folketinget Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet i Folketinget.
 Borgerforslaget er oprindelig indgivet af Henrik Jensen, Vesthimmerland som hovedstiller med Nick Jensen, Vesthimmerland, Rune Jensen, Rebild, og Luka Jensen, Vesthimmerland, som medstillere.
 Forslagsstillernes fremsættelse af forslaget for Folketinget er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overenstemmelse med intentionerne bag ordningen for borgerforslag.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
Skriftlig fremsættelse Peter Skaarup (DF), Sofie Carsten Nielsen (RV), Karsten Hønge (SF), Jakob Sølvhøj (EL), Mai Mercado (KF), Rasmus Nordqvist (ALT), Pernille Vermund (NB), Ole Birk Olesen (LA) og Aaja Chemnitz Larsen (IA):
 Hermed tillader vi os for Folketinget at fremsætte:
 Forslag til folketingsbeslutning om ændring af ferieloven.
(Beslutningsforslag nr.
B 78) Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
Der henvises til folketingsbeslutning af 2. juni 2016 om mulighed for at få borgerdrevne beslutningsforslag behandlet i Folketinget, lov om etablering af en ordning for borgerforslag med henblik på behandling i Folketinget og bekendtgørelse om en ordning for borgerforslag med henblik på behandling i Folketinget.
 Borgerforslaget er oprindelig indgivet af Henrik Jensen, Vesthimmerland som hovedstiller med Nick Jensen, Vesthimmerland, Rune Jensen, Rebild, og Luka Jensen, Vesthimmerland, som medstillere.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.
