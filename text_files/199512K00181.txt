Nr LSF 181 Forslag til Lov om forbud mod forskelsbehandling på arbejdsmarkedet m.v.
Fremsat af arbejdsministeren (Jytte Andersen) den 17. januar 1996 Vedtaget ved tredjebehandling den 24. maj 1996 Lov nr. 459 af 12/06/1996 Kapitel 1 Lovens anvendelsesområde § 1. Ved forskelsbehandling forstås i denne lov enhver direkte  

 eller indirekte forskelsbehandling på grund af race, hudfarve, religion,  

 politisk anskuelse, seksuel orientering eller national, social eller etnisk  

 oprindelse.
 Stk. 2. Loven finder ikke anvendelse, i det omfang en tilsvarende  

 beskyttelse mod forskelsbehandling følger af en kollektiv overenskomst.
Kapitel 2 Forbud mod forskelsbehandling § 2. En arbejdsgiver må ikke forskelsbehandle lønmodtagere eller  

 ansøgere til ledige stillinger ved ansættelse, afskedigelse, forflyttelse,  

 forfremmelse eller med hensyn til løn- og arbejdsvilkår.
 Stk. 2. Forskelsbehandling med hensyn til lønvilkår foreligger,  

 hvis der ikke ydes lige løn for samme arbejde eller for arbejde, der  

 tillægges samme værdi.
 Stk. 3. En lønmodtager, hvis løn i strid med stk. 1 er lavere end  

 andres, har krav på forskellen.
 Stk. 4. Hvis der sker lønmæssig forskelsbehandling, påhviler det  

 arbejdsgiveren at godtgøre, at det pågældende arbejde ikke er af samme værdi.
 § 3. En arbejdsgiver må ikke forskelsbehandle ansatte, for så vidt  

 angår adgang til erhvervsvejledning, erhvervsuddannelse, erhvervsmæssig  

 videreuddannelse og omskoling.
 Stk. 2. Forbudet mod forskelsbehandling gælder tillige enhver, der  

 driver vejlednings- og uddannelsesvirksomhed som nævnt i stk. 1, og enhver,  

 der anviser beskæftigelse.
 Stk. 3. Forbudet mod forskelsbehandling gælder tillige enhver, der  

 fastsætter bestemmelser og træffer afgørelse om adgang til at udøve  

 selvstændigt erhverv.
 § 4. En arbejdsgiver må ikke i forbindelse med eller under  

 ansættelsen af en lønmodtager anmode om, indhente eller modtage og gøre brug  

 af oplysninger om dennes race, hudfarve, religion, politiske anskuelse,  

 seksuelle orientering eller nationale, sociale eller etniske oprindelse.
§ 5. Det må ikke ved annoncering angives, at der til ansættelse  

 eller erhvervsuddannelse søges eller foretrækkes en person af en bestemt  

 race, hudfarve, religion, politisk anskuelse, seksuel orientering eller  

 national, social eller etnisk oprindelse.
Det må heller ikke angives, at der  

 ikke ønskes en person med de i 1. pkt. nævnte kendetegn.
Kapitel 3 Undtagelser § 6. §§ 2-5 gælder ikke for arbejdsgivere, hvis virksomhed som sit  

 udtrykte formål har at fremme et bestemt politisk eller religiøst standpunkt,  

 medmindre dette er uforeneligt med EU-retten.
 Stk. 2. Såfremt det ved visse former for erhvervsudøvelse og  

 uddannelser er af afgørende betydning, at udøveren er af en bestemt race,  

 politisk anskuelse, seksuel orientering, national, social eller etnisk  

 oprindelse eller har en bestemt hudfarve eller tilhører en bestemt religion,  

 kan vedkommende minister efter indhentet udtalelse fra arbejdsministeren  

 fravige bestemmelserne i §§ 2-5. Dette gælder dog ikke, hvis det er  

 uforeneligt med EU-retten.
Kapitel 4 Godtgørelse m.v.
 § 7. Personer, hvis rettigheder er krænket ved overtrædelse af §§  

 2-4, kan tilkendes en godtgørelse.
 § 8. Overtrædelse af § 5 straffes med bøde.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, der er omfattet af § 60 i lov om  

 kommunernes styrelse, kan der pålægges staten, kommunen eller det kommunale  

 fællesskab bødeansvar.
Kapitel 5 Ikrafttræden og forhold til anden lovgivning m.v.
 § 9. § 4 finder ikke anvendelse, i det omfang andet følger af  

 særlig lovgivning.
 Stk. 2. Loven er ikke til hinder for, at der i medfør af anden  

 lov, i medfør af bestemmelser med hjemmel i anden lov eller i øvrigt ved  

 offentlig foranstaltning iværksættes foranstaltninger, som har til formål at  

 forbedre beskæftigelsesmulighederne for personer af en bestemt race,  

 hudfarve, religion, politisk anskuelse, seksuel orientering eller national,  

 social eller etnisk oprindelse.
 § 10. Loven træder i kraft den 1. juli 1996.
 § 11. Loven gælder ikke for Færøerne og Grønland.
Oprindeligt fremsat forslag Kapitel 1 Lovens anvendelsesområde § 1. Ved forskelsbehandling forstås i denne lov enhver direkte  

 eller indirekte forskelsbehandling på grund af race, hudfarve, religion,  

 politisk anskuelse, seksuel orientering eller national, social eller etnisk  

 oprindelse.
 Stk. 2. Loven finder ikke anvendelse i det omfang, en tilsvarende  

 beskyttelse mod forskelsbehandling følger af en kollektiv overenskomst.
Kapitel 2 Forbud mod forskelsbehandling § 2. En arbejdsgiver må ikke forskelsbehandle lønmodtagere eller  

 ansøgere til ledige stillinger ved ansættelse, afskedigelse, forflyttelse,  

 forfremmelse eller med hensyn til løn- og arbejdsvilkår.
 Stk. 2. Forskelsbehandling med hensyn til lønvilkår foreligger,  

 hvis der ikke ydes lige løn for samme arbejde eller for arbejde, der  

 tillægges samme værdi.
 Stk. 3. En lønmodtager, hvis løn i strid med stk. 1 er lavere end  

 andres, har krav på forskellen.
 Stk. 4. Hvis der sker lønmæssig forskelsbehandling, påhviler det  

 arbejdsgiveren at godtgøre, at det pågældende arbejde ikke er af samme værdi.
 § 3. En arbejdsgiver må ikke forskelsbehandle ansatte for så vidt  

 angår adgang til erhvervsvejledning, erhvervsuddannelse, erhvervsmæssig  

 videreuddannelse og omskoling.
 Stk. 2. Forbudet mod forskelsbehandling gælder tillige enhver, der  

 driver vejlednings- og uddannelsesvirksomhed som nævnt i stk. 1, og enhver  

 der anviser beskæftigelse.
 Stk. 3. Forbudet mod forskelsbehandling gælder tillige enhver, der  

 fastsætter bestemmelser og træffer afgørelse om adgang til at udøve  

 selvstændigt erhverv.
 § 4. En arbejdsgiver må ikke i forbindelse med eller under  

 ansættelsen af en lønmodtager anmode om, indhente eller modtage og gøre brug  

 af oplysninger om dennes race, hudfarve, religion, politiske anskuelse,  

 seksuelle orientering eller nationale, sociale eller etniske oprindelse.
§ 5. Det må ikke ved annoncering angives, at der til ansættelse  

 eller erhvervsuddannelse søges eller foretrækkes en person af en bestemt  

 race, hudfarve, religion, politisk anskuelse, seksuel orientering eller  

 national, social eller etnisk oprindelse.
Det må heller ikke angives, at der  

 ikke ønskes en person med de i 1. pkt. nævnte kendetegn.
Kapitel 3 Undtagelser § 6. §§ 2-5 gælder ikke for arbejdsgivere, hvis virksomhed som sit  

 udtrykte formål har at fremme et bestemt politisk eller religiøst standpunkt,  

 medmindre dette er uforeneligt med EU-retten.
 Stk. 2. Såfremt det ved visse former for erhvervsudøvelse og  

 uddannelser er af afgørende betydning, at udøveren er af en bestemt race,  

 politisk anskuelse, seksuel orientering, national, social eller etnisk  

 oprindelse eller har en bestemt hudfarve eller tilhører en bestemt religion,  

 kan vedkommende minister efter indhentet udtalelse fra arbejdsministeren  

 fravige bestemmelserne i §§ 2-5. Dette gælder dog ikke, hvis det er  

 uforeneligt med EU-retten.
Kapitel 4 Godtgørelse m.v.
 § 7. Personer, hvis rettigheder er krænket ved overtrædelse af §§  

 2-4, kan tilkendes en godtgørelse.
 § 8. Overtrædelse af § 5 straffes med bøde.
Stk. 2. Er overtrædelsen begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, der er omfattet af § 60 i lov om  

 kommunernes styrelse, kan der pålægges staten, kommunen eller det kommunale  

 fællesskab bødeansvar.
Kapitel 5 Ikrafttræden og forhold til anden lovgivning m.v.
 § 9. § 4 finder ikke anvendelse i det omfang andet følger af  

 særlig lovgivning.
 Stk. 2. Loven er ikke til hinder for, at der i medfør af anden  

 lov, i medfør af bestemmelser med hjemmel i anden lov eller i øvrigt ved  

 offentlig foranstaltning iværksættes foranstaltninger, som har til formål at  

 forbedre beskæftigelsesmulighederne for personer af en bestemt race,  

 hudfarve, religion, politisk anskuelse, seksuel orientering eller national,  

 social eller etnisk oprindelse.
 § 10. Loven træder i kraft den 1. juli 1996.
 § 11. Loven gælder ikke for Færøerne og Grønland.
Bemærkninger til lovforslaget Almindelige bemærkninger Bekæmpelse af forskelsbehandling på grund af race, hudfarve, religion,  

 politisk anskuelse, seksuel orientering eller national, social eller etnisk  

 oprindelse står højt på dagsordenen i alle civiliserede lande.
Også i Danmark  

 er bekæmpelse af spirende tendenser til forskelsbehandling på grund af f.eks.  

 race og etnisk oprindelse højt prioriteret.
I den forbindelse må det give  

 anledning til særlig bekymring, at indvandrere og flygtninge har en markant  

 højere ledighed end danskere, og at de er ledige i længere tid.
Forslaget fremsættes tillige i erkendelse af, at Danmark ikke i  

 tilstrækkelig grad lever op til de internationale forpligtelser, som Danmark  

 har påtaget sig ved at ratificere ILO-konvention nr. 111 om  

 forskelsbehandling med hensyn til beskæftigelse og erhverv og FN's konvention  

 om racediskrimination.
De nævnte konventioner er optrykt som bilag 1 og 2.
Ved ratifikationen af ILO-konvention nr. 111 om forskelsbehandling med  

 hensyn til beskæftigelse og erhverv har Danmark forpligtet sig til at udforme  

 og følge en politik, der tager sigte på at fremme ligestilling i henseende  

 til muligheder og ligebehandling for så vidt angår beskæftigelse og erhverv i  

 det øjemed at fjerne enhver forskelsbehandling på dette område.
Danmark har  

 endvidere forpligtet sig til at gennemføre lovgivning, der skønnes egnet til  

 at sikre en effektiv gennemførelse af en sådan politik.
 Begreberne beskæftigelse og erhverv er i ILO-konvention nr. 111 defineret  

 som adgang til faglig oplæring, adgang til beskæftigelse og til bestemte  

 erhverv såvel som arbejdsvilkårene.
 Begrebet forskelsbehandling er i konventionen defineret som enhver  

 adskillelse, udelukkelse eller fortrinsbehandling på grund af race, farve,  

 køn, religion, politisk anskuelse, national eller social oprindelse, som  

 medfører en ophævelse eller forringelse af ligestillingen i henseende til  

 muligheder eller behandling i beskæftigelse eller erhverv.
 Ved ratifikationen af FN's konvention om racediskrimination har Danmark  

 forpligtet sig til at forbyde og afskaffe alle former for racediskrimination  

 og sikre ethvert menneskes ret til lighed for loven, uanset race, hudfarve  

 eller national eller etnisk oprindelse.
 FN's konvention sikrer borgerne i deltagerstaterne retten til arbejde, til  

 frit valg af beskæftigelse, til rimelige og gunstige arbejdsvilkår, til  

 beskyttelse mod arbejdsløshed, til lige løn for lige arbejde samt til en  

 rimelig og gunstig aflønning.
 Danmark har i henhold til denne konvention forpligtet sig til ved alle  

 egnede midler, herunder lovgivning, at føre en politik, der tager sigte på at  

 afskaffe racediskrimination af enhver art.
Forslaget tager bl.a. sigte på effektivt at gennemføre ovennævnte  

 konventioner på arbejdsmarkedet.
Af samme grund er forslaget stort set  

 begrænset til at omfatte de kriterier, der er nævnt i disse to konventioner,  

 nemlig forskelsbehandling på grund af race, hudfarve, religion, politisk  

 anskuelse eller national, social eller etnisk oprindelse.
Forslaget omfatter endvidere forbud mod forskelsbehandling på grund af  

seksuel orientering.
Dette kriterium er medtaget, fordi lovgivningen  

 på en række andre væsentlige områder yder beskyttelse mod det offentliges og  

 privates forskelsbehandling på grund af seksuel orientering, jf.  

 straffelovens § 266 b, forvaltningslovens § 28, stk. 1, § 3, stk. 2, i lov om  

 private registre samt § 1 i lov om forskelsbehandling på grund af race m.v.
 Forslaget er et af flere initiativer, som regeringen har iværksat og  

 fortsat vil iværksætte med henblik på at bekæmpe forskelsbehandling på  

 arbejdsmarkedet, jf. bl.a. arbejdsministerens redegørelse fra maj 1995 om  

 status for arbejdet med at modvirke etnisk diskrimination på arbejdsmarkedet.
Forslaget indeholder et generelt forbud mod forskelsbehandling af de  

 ovennævnte grunde.
Forbudet gælder i forbindelse med ansættelsen, under  

 ansættelsen og i forbindelse med afslutningen af et ansættelsesforhold og  

 omfatter både den direkte og den indirekte forskelsbehandling.
 Forbudet mod forskelsbehandling gælder dog ikke arbejdsgivere, hvis  

 virksomhed som sit udtrykte formål har at fremme et bestemt politisk eller  

 religiøst standpunkt.
 Forslaget indeholder en hjemmel til administrativt at gøre undtagelse for  

 virksomheder, hvor det er af afgørende betydning for disse f.eks. at kunne  

 ansætte personer med en bestemt etnisk oprindelse.
 Ved overtrædelse af reglerne kan lønmodtageren tilkendes en godtgørelse.
Økonomiske og administrative konsekvenser Forslaget skønnes ikke at have økonomiske og administrative konsekvenser.
Erhvervsøkonomiske konsekvenser Forslaget har ingen erhvervsøkonomiske konsekvenser.
Miljømæssige konsekvenser Forslaget har ingen miljømæssige konsekvenser.
Ligestillingsmæssige konsekvenser Forslaget har ingen ligestillingsmæssige konsekvenser, idet  

 forskelsbehandling p.g.a. køn er reguleret i anden lovgivning.
Forholdet til EU-retten På Rådsmødet den 5. oktober 1995 blev der vedtaget en resolution  

 vedrørende racisme og fremmedhad.
I denne resolution opfordres  

 medlemsstaterne til at sikre mod enhver form for diskrimination på grund af  

 race, farve, religion, national eller etnisk baggrund i særdeleshed på  

 arbejdsmarkedet.
 Medlemsstaterne opfordres til at fremme beskæftigelse og  

 erhvervsuddannelse som væsentlige midler til integrering af personer, der  

 opholder sig lovligt i den pågældende medlemsstat under hensyntagen til  

 samfundets forskelligartede karakter.
 Medlemsstaterne opfordres til at træffe de nødvendige foranstaltninger til  

 at ratificere de internationale instrumenter vedrørende bekæmpelse af  

 racediskrimination.
 Medlemsstaterne opfordres endvidere til at træffe foranstaltninger til en  

 styrkelse af respekten for menneskets mangfoldighed og ligeværd samt fremme  

 af tolerant tankegang i undervisningssystemerne, i institutionerne for  

 erhvervsuddannelse og uddannelse af erhvervslærere og i programmer for  

 uddannelse af embedsmænd og overordnet personale i virksomheder.
 Medlemsstaterne opfordres til at træffe foranstaltninger til at støtte  

 græsrodsbevægelser og organisationer, der på demokratisk vis bekæmper racisme  

 og fremmedhad.
 Arbejdsmarkedets parter opfordres til, uden at deres selvstændighed herved  

 tilsidesættes, at bidrage til aktivt at nå målene i denne resolution og  

 gennem deres aktioner at støtte de foranstaltninger til bekæmpelse af racisme  

 og fremmedhad, som medlemsstaterne har vedtaget.
Kriteriet »national oprindelse« må ikke forveksles med begrebet  

 »statsborgerskab«.
Forskelsbehandling på grund af statsborgerskab  

 er ikke omfattet af loven.
Det vil dog efter omstændighederne kunne være  

 omfattet af forbudet mod indirekte diskrimination, hvis en arbejdsgiver  

 stiller krav om f.eks. dansk statsborgerskab i tilfælde, hvor dette ikke er  

 begrundet i hensynet til arbejdets udførelse eller har hjemmel i lov.
Det vil  

 f.eks. stride mod loven at kræve, at rengøringsassistenter, der gør rent på  

 hærens område, skal være danske statsborgere.
 Både direkte og indirekte diskrimination på grundlag af nationalitet,  

 herunder statsborgerskab, er uforeneligt med EF-traktatens artikel 6. Det  

 gælder dog ikke, hvis forskelsbehandlingen er sagligt begrundet f.eks. i form  

 af krav til sproglige kvalifikationer.
Bemærkninger til de enkelte bestemmelser Til § 1 Til stk. 1 Bestemmelsen afgrænser lovens anvendelsesområde og definerer begrebet  

 forskelsbehandling, som det skal forstås i denne lov.
 Begrebet forskelsbehandling er foretrukket i denne lov fremfor  

 diskrimination, fordi det er et kendt begreb fra ligestillingslovene.  

 Begrebet skal derfor i denne lov fortolkes, ligesom det er blevet fortolket i  

 ligestillingslovene.
Loven indeholder forbud mod både direkte og indirekte forskelsbehandling.  

 Forbudet mod indirekte forskelsbehandling er foreslået medtaget for at  

 forhindre, at der opstilles formelt set neutrale kriterier, der imidlertid  

 fører til forskelsbehandling af f.eks. en bestemt etnisk gruppe.
Et  

 tilsvarende forbud findes i ILO-konvention nr. 111 om forskelsbehandling med  

 hensyn til beskæftigelse og erhverv og i lov om ligebehandling af mænd og  

 kvinder.
 Direkte forskelsbehandling foreligger f.eks. i de tilfælde, hvor  

 arbejdsgiveren undlader at ansætte en lønmodtager eller afskediger denne med  

 den udtalte begrundelse, at den pågældende er af en bestemte race, politisk  

 anskuelse m.v.
Indirekte forskelsbehandling foreligger, når en formelt set neutral  

 bestemmelse eller betingelse i praksis får en uforholdsmæssig stor virkning  

 for f.eks. visse etniske grupper, medmindre dette er objektivt begrundet i  

 hensyn til arbejdets udførelse.
Et eksempel på et sådant formelt set neutralt  

 krav, der vil få uforholdsmæssig stor virkning for udenlandske lønmodtagere i  

 forhold til danske lønmodtagere, er sprogkrav.
Det vil således være udtryk for indirekte forskelsbehandling, hvis en  

 arbejdsgiver stiller uforholdsmæssigt høje krav til sprogkundskaber eller  

 andre kvalifikationer, eksempelvis afviser en udenlandsk ansøger til et  

 rengøringsjob med den begrundelse, at den pågældende taler med accent.
Det er  

 klart, at det i visse situationer er nødvendigt, at den pågældende  

 lønmodtager taler flydende og fejlfrit dansk, f.eks. hvis det drejer sig om  

 personer, der har ansvar for den danske befolknings sprogforståelse og  

 -udvikling.
Udelukkelse eller fortrinsbehandling, der har sin begrundelse i  

 de for en bestemt erhvervsudøvelse krævede kvalifikationer anses ikke som  

 forskelsbehandling efter denne lov.
Sådanne høje krav må dog kun stilles,  

 hvis det er en nødvendig forudsætning for at kunne udføre et givent arbejde  

 på tilfredsstillende måde.
 Det vil ligeledes være indirekte diskrimination, hvis en arbejdsgiver  

 stiller krav til påklædning, fremtoning m.v., som kun rammer visse grupper.  

 Det vil fortsat være tilladt at kræve, at de ansatte bærer uniform eller en  

 bestemt beklædning, hvis dette er en del af virksomhedens præsentation  

 udadtil, og hvis det er et konsekvent krav, der stilles til alle ansatte i  

 samme stillinger.
SAS og DSB er eksempler på virksomheder, der stiller krav om, at de  

 ansatte bærer uniform, og sådanne virksomheder vil lovligt kunne afvise en  

 ansøger, der nægter at bære virksomhedens uniform, uanset begrundelsen  

 derfor.
Andre eksempler er forretninger, der kræver at de ansatte skal bære  

 forretningens tøj og franchisevirksomheder, hvor det er en del af deres  

 præsentation udadtil, at de ansatte er klædt på en bestemt måde.
Det vil derimod stride mod loven, hvis en virksomhed udarbejder et  

 reglement, som alene forbyder de ansatte at bære tørklæde eller turban, men  

 som i øvrigt stiller de ansatte frit med hensyn til beklædning.
Et sådant  

 reglement vil udelukke enkelte grupper og dermed være udtryk for indirekte  

 diskrimination.
Til stk. 2 Bestemmelsen svarer til bestemmelsen i § 1, stk. 3, i lov om  

 ligebehandling af mænd og kvinder med hensyn til beskæftigelse og  

 barselsorlov m.v.
Bestemmelsen indebærer, at loven træder tilbage, hvis der  

 findes kollektive overenskomster, der regulerer området.
Dette betyder bl.a.,  

 at sager om tilsidesættelse af forbudet mod forskelsbehandling i sådanne  

 tilfælde skal rejses ved de fagretlige instanser, medens der i øvrigt rejses  

 krav efter loven ved de almindelige domstole.
Bestemmelsen skal i øvrigt  

 fortolkes i overensstemmelse med § 1, stk. 3, i lov om ligebehandling af mænd  

 og kvinder.
Til § 2 Til stk. 1 § 2, stk. 1, er lovens hovedbestemmelse.
Bestemmelsen svarer til  

 bestemmelserne i §§ 2 og 4 i lov om ligebehandling af mænd og kvinder.
 Bestemmelsen er efter sit indhold bred, idet den omfatter alle  

 arbejdsvilkår, både dem der er fastlagt ved aftale, og dem arbejdsgiveren  

 ensidigt har fastlagt.
Det er uden betydning for vurderingen af, om der finder forskelsbehandling  

 sted, om dette sker i henhold til generelle regler, eller om arbejdsgiveren  

 træffer konkrete afgørelser ud fra de i § 1 nævnte kriterier.
Hvis en  

 arbejdsgiver gennem en længere periode konsekvent undlader at ansætte  

 personer f.eks. af en bestemt etnisk oprindelse på trods af, at der har været  

 kvalificerede ansøgere fra den pågældende gruppe, vil det være et indicium  

 for, at arbejdsgiveren praktiserer forskelsbehandling i strid med denne lov.
 I situationer, hvor sådanne indicier ikke findes, kan det ofte være svært  

 for lønmodtageren at bevise, at arbejdsgiverens valg af en anden ansøger  

 eller lignende, er udtryk for forskelsbehandling i denne lovs forstand.  

 Lønmodtageren bør derfor, i det omfang det er muligt, sikre sig bevis i de  

 situationer, hvor denne mener at blive udsat for forskelsbehandling i strid  

 med denne lov.
Til stk. 2 Bestemmelsen svarer til bestemmelsen i § 1, stk. 2, i lov om lige løn til  

 mænd og kvinder og skal fortolkes i overensstemmelse med denne bestemmelse.
 Bestemmelsen omfatter således kun ansættelsesforhold hos samme  

 arbejdsgiver.
Til stk. 3 Bestemmelsen svarer til bestemmelsen i § 2 i lov om lige løn til mænd og  

 kvinder.
Bestemmelser i en aftale, der strider mod ligelønsprincippet, er  

 ugyldige, idet en lønmodtager uanset sådanne bestemmelser har krav på den  

 løn, som den gruppe, der sammenlignes med, oppebærer.
Til stk. 4 Forslaget pålægger arbejdsgiveren bevisbyrden i sager vedrørende ligeløn.  

 Bestemmelsen svarer til bestemmelsen i § 6, stk. 2, i lov om lige løn til  

 mænd og kvinder.
 Ved lønmæssig forskelsbehandling f.eks. af en person af en bestemt etnisk  

 oprindelse påhviler det således arbejdsgiveren at godtgøre, at denne er  

 berettiget, og at der ikke er tale om forskelsbehandling på grund af de i § 1  

 nævnte kriterier.
Til § 3 Til stk. 1 Bestemmelsen svarer til bestemmelserne i §§ 3 og 5 i lov om ligebehandling  

 af mænd og kvinder.
 Ved forslaget sikres der adgang for alle til at søge og få enhver  

 erhvervsuddannelse m.v. på lige fod, uanset race, hudfarve, religion m.v.
 Bestemmelsen i stk. 1 omhandler den erhvervsuddannelse m.v., som  

 arbejdsgiveren har bestemmelsesretten over, d.v.s. såvel den uddannelse, som  

 foregår i virksomhedens regi, som den uddannelse, som arbejdsgiveren i øvrigt  

 tilbyder sine ansatte (interne erhvervsuddannelser).
 Selvom bestemmelsen angår adgang til erhvervsuddannelser m.v. uanset race,  

 hudfarve eller lignende, er det ikke herved givet, at alle ansatte i en  

 virksomhed skal have samme uddannelse, idet den uddannelse, den enkelte skal  

 have, må afhænge af den pågældendes stilling og funktion i virksomheden.
Til stk. 2 Bestemmelsen omhandler alle andre erhvervsmæssige uddannelser m.v.  

 (eksterne erhvervsuddannelser), som foregår udenfor virksomhedens regi.  

 Enhver uddannelse, der tager sigte på lønnet beskæftigelse, vil være omfattet  

 af bestemmelsen.
 For at sikre den lige adgang til uddannelserne m.v. foreslås, at forbud  

 mod forskelsbehandling med hensyn til annoncering også skal gælde for så vidt  

 angår uddannelse.
Til stk. 3 Bestemmelsen forbyder, at der på grund af race, hudfarve eller lignende  

 lægges hindringer i vejen for en persons mulighed for at etablere sig som  

 selvstændig og for at udøve det selvstændige erhverv efter etableringen.  

 Forskelsbehandling under henvisning til de i § 1 nævnte kriterier må f.eks.  

 ikke finde sted, hvis der søges om optagelse i en organisation, såfremt  

 optagelse er af afgørende betydning for pågældendes udøvelse af erhvervet.
Forslaget forpligter organisationer, laug, foreninger og andre, der  

 fastsætter bestemmelser og træffer afgørelser om de i §§ 2 og 3 nævnte  

 forhold, til at gøre dette uden hensyntagen til de i § 1 nævnte kriterier.  

 Bestemmelsen vil primært rette sig mod organisationer m.v. for selvstændige  

 erhverv.
Den omfatter derimod ikke den situation, hvor en erhvervsvirksomhed  

 søger en fast forretningsforbindelse, eller hvor en selvstændig  

 erhvervsdrivende ønsker optagelse af en kompagnon i virksomheden.
Til § 4 Bestemmelsen har til hensigt at sikre, at arbejdsgiveren, der jo ikke må  

 lægge vægt på de kriterier, der er nævnt i § 1, ikke i forbindelse med  

 ansættelse eller under ansættelsesforholdets beståen anmoder om, indhenter  

 eller modtager og gør brug af oplysninger om i de § 1 nævnte kriterier.
 Det indebærer bl.a., at arbejdsgiveren ikke må spørge ansøgere til ledige  

 stillinger eller ansatte om deres religiøse baggrund, etniske oprindelse  

 eller lignende.
Hvis arbejdsgiveren allerede er vidende herom, må han ikke tillægge dette  

 betydning i forbindelse med ansættelse eller under ansættelsesforholdets  

 beståen.
Arbejdsgiveren må med andre ord ikke stille en ansøger til en ledig  

 stilling eller en ansat bedre eller dårligere ud fra en viden om dennes  

 religion, etniske tilhørsforhold eller lignende, uanset hvornår eller på  

 hvilken måde han har erhvervet denne viden.
Til § 5 Bestemmelsens første led svarer til bestemmelsen i § 6 i lov om  

 ligebehandling af mænd og kvinder.
Bestemmelsen medfører, at annoncering  

 efter arbejdskraft skal være neutral i forhold til kriterierne i § 1 og er  

 foreslået som en nødvendig forudsætning for, at §§ 2 og 3 skal kunne fungere  

 i praksis.
Disse bestemmelser mister deres betydning, hvis det er tilladt ved  

 annoncering at angive, at der f.eks. kun søges europæere eller asiater.
Det  

 kan næppe forventes, at f.eks. asiater vil søge en stilling, der er averteret  

 under »europæere søges«, uanset at de i medfør af bestemmelserne i  

 §§ 2 og 3 ville have samme mulighed for at få den nævnte stilling eller  

 erhvervsuddannelse m.v., hvis de søgte den.
Bestemmelsen gælder alene for annoncering efter arbejdskraft eller i  

 forbindelse med erhvervsuddannelse m.v.
Der henvises til medieansvarslovens  

 regler om henholdsvis annoncørers og redaktørers ansvar for annoncer.
 Bestemmelsen indeholder også et forbud mod at angive, at der ikke søges  

 eller ønskes personer af en bestemt race, religion m.v.
Til § 6 Til stk. 1 Det kan i visse ansættelsesforhold være relevant at stille krav om, at  

 lønmodtageren har en bestemt politisk overbevisning eller tilhører en bestemt  

 religion.
Det vil f.eks. være relevant at stille krav om, at en ansøger til en  

 stilling som præst i en katolsk kirke er katolik.
Ligeledes bør politiske  

 partier kunne stille krav om, at deres ansatte er medlemmer af det pågældende  

 parti, og at de ikke er medlem af noget andet parti.
Det vil ligeledes være relevant at stille krav om, at en ansøger, der  

 søger en lærerstilling på en uddannelsesinstitution, der i henhold til sine  

 vedtægter, idegrundlag eller formålsbestemmelse f.eks. bygger på en bestemt  

 religiøs anskuelse, har den samme religiøse anskuelse.
Det må dog  

 forudsættes, at læreren i sin undervisning skal give udtryk for sit religiøse  

 livssyn.
 Afgørelsen af, om et forhold falder ind under undtagelsen i § 6, stk. 1,  

 må bero på en konkret vurdering i det enkelte tilfælde.
Til stk. 2 Bestemmelsen svarer til bestemmelsen i § 13, stk. 1, i lov om  

 ligebehandling af mænd og kvinder.
Bestemmelsen giver adgang til  

 administrativt at meddele undtagelser fra lovens bestemmelser i tilfælde,  

 hvor det på grund af beskæftigelsens eller uddannelsens karakter er af  

 afgørende betydning for den pågældende virksomhed, at de ansatte f.eks. har  

 et bestemt etnisk tilhørsforhold.
Dette krav vil ikke være opfyldt, fordi  

 arbejdsgiveren af personlige årsager foretrækker personer af en bestemt  

 etnisk oprindelse, religiøs baggrund eller lignende.
Det må kræves, at der er  

 tale om et objektivt, sagligt og relevant krav, der relaterer sig til  

 erhvervsudøvelsens art eller de forhold, under hvilke den udføres.
En sådan  

 undtagelse kunne f.eks. komme på tale, hvis man ønskede, at der blandt de  

 ansatte i social- og sundhedsforvaltningen eller i politiet også var personer  

 med en særlig etnisk baggrund.
 Kompetencen til at meddele undtagelser bør henlægges til de ministerier,  

 der varetager forholdene for de pågældende erhverv eller den pågældende  

 uddannelse, og som derfor har adgang til den sagkundskab, som er nødvendig  

 for at afgøre, om en undtagelse er påkrævet.
Inden undtagelse gives skal den pågældende minister indhente en udtalelse  

 fra arbejdsministeren.
Derved sikres en ensartet undtagelsespraksis.
Til § 7 Bestemmelsen svarer til bestemmelsen i § 14 i lov om ligebehandling af  

 mænd og kvinder.
 Bestemmelsen indeholder sanktioner for overtrædelse af §§ 2-4. Hvorvidt en  

 godtgørelse skal tilkendes eller ej, må afgøres ved de almindelige domstole  

 og vil naturligvis først og fremmest afhænge af grovheden af overtrædelsen af  

 loven.
Den tilkendte godtgørelse skal dække den ikke-økonomiske skade, pågældende  

 har lidt.
Der er derved naturligvis intet til hinder for, at der ved siden af  

 godtgørelsen eller alene ydes erstatning efter de almindelige  

 erstatningsretlige regler.
Dette kan f.eks. tænkes, hvor den pågældende har  

 lidt et egentligt økonomisk tab, hvilket kan være tilfældet, når en ansøger  

 har undladt at søge andre stillinger eller uddannelser i tillid til, at loven  

 overholdes, men hvor vedkommende ikke har fået stillingen eller adgang til  

 uddannelsen, fordi der er lagt vægt på et af de i § 1 nævnte kriterier.
Til § 8 Bestemmelsen svarer til bestemmelsen i § 19 i lov om ligebehandling af  

 mænd og kvinder.
Ved overtrædelse af lovens § 5 krænkes en meget bred kreds af  

 lønmodtagere, nemlig hele den gruppe, der i en retsstridig annonce udelukkes  

 fra at søge den pågældende stilling.
Da det ikke er muligt at tilkende en  

 bred udefineret kreds af lønmodtagere en godtgørelse, er overtrædelse af § 5  

 i stedet sanktioneret med bødeansvar.
Til § 9 Til stk. 1 Bestemmelsen i § 9, stk 1, har til formål at sikre, at der ikke opstår  

 regelkonflikt mellem lovens § 4 og udlændingelovens § 16, stk. 2.
Til stk. 2 Bestemmelsen har til formål at forhindre, at der opstår konflikt mellem  

 denne lov og allerede planlagte og fremtidige projekter til fremme af  

 ligebehandling, der iværksættes af en offentlig myndighed eller i øvrigt med  

 hjemmel i anden lov.
Der eksisterer i dag en række af den slags projekter, og  

 det er ikke hensigten med lovforslaget at bremse disse projekter.
Der tænkes især på ministerielle projekter til opkvalificering og  

 integration af indvandrere.
Som eksempel kan nævnes foranstaltninger, som  

 Indenrigsministeriet iværksætter som led i ministeriets integrationspolitik  

 samt Arbejdsministeriets Barrierehandlingsplan.
Barrierehandlingsplanen består af 18 initiativer, der inden for  

 arbejdsmarkeds- og uddannelsessystemet har til formål at nedbryde barrierer  

 for beskæftigelse af indvandrere og flygtninge.
Dette projekt er et vigtigt  

 led i regeringens arbejde med at modvirke etnisk diskrimination på  

 arbejdsmarkedet, og det er derfor vigtigt at lovforslaget ikke er til hinder  

 for gennemførelsen af dette og lignende projekter.
Til § 11 Ved rafitikationen af ILO-konvention nr. 111 blev det tilkendegivet, at  

 der senere ville blive taget stilling til, om konventionen skal have  

 gyldighed for Grønland, samt at spørgsmålet om konventionens gyldighed for  

 Færøerne vil blive forelagt Færøernes landsstyre.
FN's Racediskriminationskonvention har derimod gyldighed for både Grønland  

 og Færøerne.
Da spørgsmål om racediskrimination hører under  

 hjemmestyrekompetencen, vil det være op til Grønlands og Færøernes  

 myndigheder at afgøre, hvordan konventionen skal gennemføres.
Bilag 1 Udenrigsmin.
P.J.
IV. j. nr. 85-B-70-0 Bekendtgørelse af konvention om forskelsbehandling med hensyn til beskæftigelse og erhverv Ved kgl. resolution af 10. juni 1960, og efter at folketinget den 26.  

 april 1960 dertil har meddelt sit samtykke, har Danmark ratificeret den af  

 Den internationale Arbejdskonference i Geneve i året 1958 vedtagne konvention  

 nr. 111 om forskelsbehandling med hensyn til beskæftigelse og erhverv.  

 Konventionens ordlyd er som følger:
Konvention (nr. 111) vedrørende forskelsbehandling med hensyn til  

 beskæftigelse og erhverv Den internationale Arbejdsorganisations  

 generalkonference, der er blevet sammenkaldt i Geneve af Det internationale Arbejdsbureaus  

 styrelsesråd, og som er trådt sammen til sit 42. møde den 4. juni 1958, og som har besluttet at vedtage visse forslag med hensyn til  

 forskelsbehandling i beskæftigelse og erhverv, der er opført som 4. punkt på  

 mødets dagsorden, og som har besluttet, at disse forslag skal tage form af en international  

 konvention, og som tager i betragtning, at det i Philadelphia-deklaraitonen er udtalt, at  

 alle mennesker uanset race, tro eller køn har ret til at stræbe efter  

 materiel fremgang og åndelig udvikling under frie og værdige forhold med  

 økonomisk tryghed og lige muligheder for alle, og som endvidere betænker, at forskelsbehandling er en krænkelse af de  

 rettigheder, der er kommet til udtryk i verdenserklæringen vedrørende  

 menneskerettigheder, vedtager i dag den 25. juni 1958 følgende konvention, der benævnes  

 konventionen af 1958 vedrørende forskelsbehandling (beskæftigelse og  

 erhverv).
Artikel 1 1. For nærværende konventions vedkommende omfatter udtrykket  

 »forskelsbehandling«:
a) emhver adskillelse, udelukkelse eller fortrinsbehandling på grund af  

 race, farve, køn, religion, politisk anskuelse, national eller social  

 oprindelse, som medfører en ophævelse eller forringelse af ligestillingen i  

 henseende til muligheder eller behandling i beskæftigelse eller erhverv; b) enhver anden adskillelse, udelukkelse eller fortrinsbehandling, som  

 medfører en ophævelse eller forringelse af ligestillingen i henseende til  

 muligheder eller behandling i beskæftigelse eller erhverv, som nærmere  

 angivet af vedkommende medlem efter forhandling med repræsentative  

 arbejdsgiver- og arbejderorganisationer, hvor sådanne findes, og med andre  

 dertil egnede organer.
 2. Enhver adskillelse, udelukkelse eller fortrinsbehandling, der har sin  

 begrundelse i de for en bestemt beskæftigelse udkrævede kvalifikationer,  

 anses ikke som forskelsbehandling.
 3. For nærværende konventions vedkommende omfatter udtrykkene  

 »beskæftigelse« og »erhverv« adgang til faglig oplæring,  

 adgang til beskæftigelse og til bestemte erhverv såvel som arbejdsvilkårene.
Artikel 2 Ethvert medlem, som er bundet af nærværende konvention, forpligter sig til  

 at udforme og følge en politik, der tager sigte på, med de efter de nationale  

 forhold og sædvaner afpassede midler, at fremme ligestilling i henseende til  

 muligheder og behandling for så vidt angår beskæftigelse og erhverv i det  

 øjemed at fjerne enhver forskelsbehandling på dette område.
Artikel 3 Ethvert medlem, der er bundet af nærværende konvention, forpligter sig,  

 med de efter de nationale forhold og sædvaner afpassede midler, til a) at søge arbejdsgiver- og arbejderorganisationers og andre dertil egnede  

 organers medvirken til fremme af godkendelsen og gennemførelsen af denne  

 politik; b) at gennemføre en sådan lovgivning og fremme en sådan  

 oplysningsvirksomhed, som kan påregnes at være egnet til at sikre  

 godkendelsen og gennemførelsen af denne politik; c) at ophæve enhver lovbestemmelse og ændre enhver administrativ forskrift  

 eller sædvane, som er uforenelig med denne politik; d) at følge denne politik for så vidt angår beskæftigelse, der er  

 underkastet direkte tilsyn af en national myndighed; e) at sikre gennemførelsen af denne politik i virksomhed, som udøves af  

 institutioner, der er undergivet tilsyn af en national myndighed, i form af  

 erhvervsvejledning, faglig oplæring og anvisning af beskæftigelse; f) i sine årlige beretninger om konventionens gennemførelse at angive de  

 foranstaltninger, der er truffet i overensstemmelse med denne politik, samt  

 de derved opnåede resultater.
Artikel 4 Forantaltninger, der berører en person, som med føje mistænkes for  

 virksomhed, der kan bringe statens sikkerhed i fare, eller for hvis  

 vedkommende det er godtgjort, at han udøver en sådan virksomhed, anses ikke  

 som forskelsbehandling, forudsat at den pågældende har adgang til at indanke  

 sagen for en i overensstemmelse med national praksis oprettet kompetent  

 instans.
Artikel 5 1. De særlige beskyttelses- eller hjælpeforanstaltninger, der er  

 foreskrevet ved andre af den internationale arbejskonference vedtagne  

 konventioner eller rekommandationer, anses ikke som forskelsbehandling.
 2. Ethvert medlem kan efter forhandling med repræsentative arbejdsgiver-  

 og arbejderorganisationer, hvor sådanne findes, bestemme, at andre særlige  

 foranstaltninger, der tager sigte på at imødekomme særlige behov hos  

 personer, for hvis vedkommende særlig beskyttelse eller hjælp efter  

 almindelig opfattelse er fornøden, eksempelvis på grund af køn, alder,  

 invaliditet, pligter af familiemæssig karakter, eller social eller kulturel  

 stilling, ikke skal betragtes som forskelsbehandling.
Artikel 6 Ethvert medlem, som ratificerer nærværende konvention, forpligter sig til  

 at bringe den i anvendelse på landområder uden for moderlandet i  

 overensstemmelse med bestemmelserne i Den internationale Arbejdsorganisations  

 statut.
Artikl 7 De officielle ratifikationer af nærværende konvention skal fremsendes til  

 Det internationale Arbejdsbureaus generaldirektør til indregistrering.
Artikel 8 1. Nærværende konvention er kun bindende for de medlemmer af Den  

 internationale Arbejdsorganisation, hvis ratifikationer er blevet  

 indregistreret hos generaldirektøren.
 2. Den træder i kraft et år efter det tidspunkt, da to medlemmers  

 ratifikationer er blevet indregistreret hos generaldirektøren.
 3. Derefter træder nærværende konvention i kraft for ethvert medlem et år  

 efter, at dets ratifikation er blevet indregistreret.
Artikel 9 1. Et medlem, som har ratificeret nærværende konvention, kan opsige den  

 efter ti års forløb fra dagen for konventionens første ikrafttræden at regne  

 ved en erklæring, der fremsendes til Det internationale Arbejdsbureaus  

 generaldirektør til indregistrering.
En sådan opsigelse træder først i kraft  

 et år efter dagen for dens indregistrering.
 2. Ethvert medlem, som har ratificeret nærværende konvention, og som ikke  

 inden for et år efter udløbet af den i foregående stykke omhandlede 10-års  

 periode benytter sig af den i nærværende artikel hjemlede opsigelsesret, er  

 forpligtet i yderligere ti år og kan derefter opsige konventionen ved udløbet  

 af hver 10-års periode på de i nævrværende artikel foreskrevne betingelser.
Artikel 10 1. Det internationale Arbejdsbureaus generaldirektør skal underrette alle  

 medlemmer af Den internationale Arbejdsorganisation om indregistreringen af  

 alle de ratifikationer og opsigelser, han modtager fra organisations  

 medlemmer.
 2. Samtidig med at underrettre organisationens medlemmer om  

 indregistreringen af ratifikation nr. 2 skal generaldirektøren henlede deres  

 opmærksomhed på konventionens ikrafttrædelsesdato.
Artikel 11 Det internationale Arbejdsbureaus generaldirektør skal i overensstemmelse  

 med arbtikel 102 i De forenede Nationers pagt fremsende fuldstændige  

 oplysninger om alle de ratifikationer og opsigelser, som han har  

 indregistreret i henhold til bestemmelserne i de foregående artikler, til de  

 forenede Nationers generalsekretær til registrering.
Artikel 12 Når Det internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en beretning om  

 gennemførelsen af nærværende konvention og overveje ønskeligheden af at sætte  

 spørgsmålet om en hel eller delvis revision af den på konferencens dagsorden.
Artikel 13 1. Såfremt konferencen vedtager en ny konvention, der helt eller delvis  

 ændrer nærværende konvention, skal, medmindre andet måtte være bestemt i den  

 nye konvention, a) et medlems ratifikation af den nye ændrede konvention ipso jure medføre  

 omgående opsigelse af nærværende konvention uanset bestemmelserne i artikel 9  

 ovenfor, såfremt og så snart den nye ændrede konvention træder i kraft; b) nærværende konvention ikke længer kunne retificeres af medlemmerne fra  

 den dag at regne, da den nye ændrede konvention træder i kraft.
 2. Nærværende konvention skal under alle omstændigeder forblive i kraft,  

 som den foreligger i henseende til form og indhold, for de medlemmer, der har  

 ratificeret den, men som ikke har ratificeret den nye ændrede konvention.
Artikel 14 0cent De engelske og franske gengivelser af nærværende konventions tekst  

 har samme gyldighed.
 Ovenstående er konventionens autentiske tekst, behørigt vedtaget af Den  

 internationale Arbejdsorganisations generalkonference under dens 42. møde,  

 der blev afholdt i Geneve og erklæret afsluttet den 26. juni 1958.
 TIL BEKRÆFTELSE HERAF har vi undertegnet denne konvention i dag den 5.  

 juli 1958.
Konferencens præsident B.
J.
Das Det internationale Arbejdsbureaus generaldirektør David A.
Morse Bilag 2 De forenede Nationers konvention af 21. december 1965 INTERNATIONAL KONVENTION OM AFSKAFFELSE AF ENHVER FORM FOR  

 RACEDISKRIMINATION De i denne konvention deltagende stater er, i betragtning af, at De forenede Nationers pagt hviler på principperne om  

 alle menneskers naturlige værdighed og lige ret, og at samtlige medlemsstater  

 har forpligtet sig til i fællesskab og hver for sig i samarbejde med  

 organisationen at virke for opfyldelsen af det af De forenede Nationers  

 formål, som går ud på at fremme og styrke den almindelige respekt for og  

 overholdelse af menneskerettigheder og grundlæggende frihedsrettigheder for  

 alle uden forskel med hensyn til race, køn, sprog eller religion, i betragtning af, at det i Verdenserklæringen om  

 Menneskerettighederne fastslås, at alle mennesker er født til fri og lige  

 værdighed og ret, og at enhver har krav på samtlige de deri angivne  

 rettigheder og frihedsrettigheder uden forskel af nogen art, i særdeleshed  

 med hensyn til race, hudfarve eller national oprindelse, i betragtning af, at alle mennesker er lige for loven og har lige  

 ret til lovens beskyttelse mod enhver diskrimination og enhver tilskyndelse  

 hertil, i betragtning af, at De forenede Nationer har fordømt kolonialisme  

 og enhver deraf følgende adskillelse og diskrimination, uanset hvor og under  

 hvilken form disse måtte forekomme, og at erklæringen af 14. december 1960 om  

 indrømmelse af uafhængighed til kolonier og kolonibefolkninger  

 (generalforsamlingsresolution 1514 (XV) har bekræftet og højtideligt  

 fastslået nødvendigheden af snarligt og ubetinget at bringe dem til ophør, i betragtning af, at De forenede Nationers erklæring af 20.  

 november 1963 om afskaffelse af enhver form for racediskrimination  

 (generalforsamlingsresolution 1904 (XVIII) højtideligt bekræfter  

 nødvendigheden af overalt i verden snarligt at afskaffe racediskrimination i  

 alle dens former og udslag og af at sikre forståelse af respekt for  

 menneskets vædighed, i forvisning om, at enhver doktrin om overlegenhed og på grundlag  

 af raceforskelle er videnskabeligt urigtig, moralsk forkastelig, socialt  

 uretfærdig og farlig, og at intet hverken i teori eller praksis retfærdiggør  

 racediskrimination nogetsteds, idet de påny fastslår, at diskrimination på grund af race,  

 hudfarve eller etnisk oprindelse hindrer venskabelige og fredelige  

 forbindelser mellem nationerne og kan forstyrre freden og sikkerheden mellem  

 folk og harmonien mellem mennesker, der lever side om side selv inden for en  

 og samme stat, i forvisning om, at raceskranker er i modstrid med ethvert  

 menneskeligt samfunds idealer, foruroliget over, at racediskrimination stadig optræder visse  

 steder i verden, og at regeringer fører en politik, der hviler på  

 raceoverlegenhed eller racehad, såsom apartheid, adskillelse eller  

 afsondring, fast besluttet på at træffe alle nødvendige foranstaltninger til  

 snarlig afskaffelse af racediskrimination i alle dens former og udslag og at  

 forhindre og bekæmpe racefanatiske doktriner og fremgangsmåder for at fremme  

 forståelsen mellem racerne og opbygge et internationalt samfund fri for alle  

 former for raceadskillelse og racediskrimination, ihukommende den af Den internationale Arbejdsorganisation i 1958  

 vedtagne konvention om forskelsbehandling med hensyn til beskæftigelse og  

 erhverv samt den af De forenede Nationers Organisation for Uddannelse,  

 Videnskab og Kultur i 1960 vedtagne konvention mod forskelsbehandling med  

 hensyn til uddannelse, i ønsket om at gennemføre de i De forenede Nationers erklæring om  

 afskaffelse af enhver form for racediskrimination indeholdte principper og  

 snarest muligt sikre gennemførelsen af praktiske foranstaltninger med henblik  

 herpå, blevet enige om følgende:
AFSNIT I Artikel 1 1. I denne konvention betyder udtrykket »racediskrimination«  

 enhver forskel, udelukkelse, begrænsning eller fortrinsstilling på grundlag  

 af race, hudfarve, afstamning eller national eller etnisk oprindelse, hvis  

 formål eller virkning er at ophæve eller svække den ligelige anerkendelse,  

 nydelse eller udøvelse af menneskerettigheder og grundlæggende  

 frihedsrettigheder på det politiske, økonomiske, sociale, kulturelle eller et  

 hvilket som helst andet område af samfundslivet.
 2. Denne konvention finder ikke anvendelse på sådan forskelsbehandling,  

 udelukkelse, begrænsning eller fortrinsstilling, som en i denne konvention  

 deltagende stat foretager mellem sine egne statsborgere og udlændinge.
 3. Intet i denne konvention må fortolkes således, at det på nogen måde  

 berører deltagerstaternes lovgivning vedrørende nationalitet, statsborgerskab  

 eller naturalisation, forudsat at denne lovgivning ikke diskriminerer mod  

 nogen bestemt nationalitet.
 4. Særlige foranstaltninger, der træffes med det ene formål at sikre  

 tilfredsstillende fremgang for visse racemæssige eller etniske grupper eller  

 enkeltpersoner, der har behov for den beskyttelse, som måtte være nødvendig  

 for at sikre sådanne grupper eller enkeltpersoner lige ret til at nyde eller  

 udøve menneskerettigheder og grundlæggende frihedsrettigheder, skal ikke  

 anses for racediskrimination, forudsat at disse foranstaltninger ikke  

 medfører opretholdelse af særskilte rettigheder for forskellige racegrupper,  

 og forudsat at de kun opretholdes, indtil formålet med dem er opfyldt.
Artikel 2 1. Deltagerstaterne fordømmer racediskrimination og forpligter sig til ved  

 alle egnede midler og uopholdeligt at føre en politik, der tager sigte på at  

 afskaffe racediskrimination af enhver art og fremme forståelsen mellem alle  

 racer, og enhver deltagerstat a) forpligter sig derfor til aldrig ved nogen handling at indlade sig på  

 racediskrimination mod personer, persongrupper eller institutioner og til at  

 sikre, at alle statslige og kommunale myndigheder og institutioner handler i  

 overensstemmelse med denne forpligtelse; b) forpligter sig derfor til ikke at tage initiativ til, forsvare eller  

 støtte racediskrimination fra nogen enkeltpersons eller organisations side; c) skal derfor træffe effektive foranstaltninger til kritisk at gennemgå  

 statslige og kommunale myndigheders politik og til at ændre eller ophæve alle  

 love og bestemmelser, som bevirker, at racediskrimination opstår eller  

 opretholdes, hvor den måtte forekomme; d) skal derfor ved alle egnede midler, herunder sådan lovgivning som  

 forholdene måtte kræve, forbyde og standse racediskrimination foretaget af  

 nogen enkeltperson, gruppe eller organisation; e) forpligter sig derfor til, hvor det er hensigtsmæssigt, at opmuntre  

 organisationer og bevægelser, der omfatter flere racer og virker for  

 ophævelse af diskrimination, at fremme andre midler til fjernelse af skranker  

 mellem racerne og at modvirke alt, hvor der tager sigte på at styrke  

 raceadskillelse.
 2. Deltagerstaterne skal, hvor forholdene taler herfor, træffe konkrete  

 foranstaltninger på det sociale, økonmiske, kulturelle og andre områrder til  

 at sikre en passende udvikling og beskyttelse af visse racegrupper eller  

 enkeltpersoner inden for disse med henblik på at tilsikre dem den fulde og  

 ligelige nydelse af menneskerettigheder og grundlæggende frihedsrettigheder.  

 Sådanne foranstaltninger må i intet tilfælde have til følge, at der  

 opretholdes ulige eller særskilte rettigheder for forskelleige racegrupper,  

 efter at formålet med foranstaltningerne er opfyldt.
Artikel 3 Deltagerstaterne fordømmer i særdeleshed raceadskillelse og  

apartheid og forpligter sig til at forhindre, forbyde og udrydde  

 enhver sådan adfærd inden for områder under deres jurisdiktion.
Artikel 4 Deltagerstaterne fordømmer al propaganda og alle organisationer, som  

 bygger på ideer eller teorier om overlegenhed hos en enkelt race eller en  

 persongruppe af en bestemt hudfarve eller etnisk oprindelse, eller som søger  

 at forsvare eller fremme nogen form for racehad og racediskrimination, og  

 forpligter sig til at træffe øjeblikkelige og positive foranstaltninger, der  

 tager sigte på at bekæmpe enhver tilskyndelse til eller udøvelse af sådan  

 diskrimination, og skal med dette formål for øje, under skyldig hensyntagen  

 til de i Verdenserklæringen om Menneskerettighederne indeholdte principper og  

 til de i artikel 5 i denne konvenntion udtrykkeligt nævnte rettigheder, bl.a.
a) kriminalisere al udbredelse af ideer, der hviler på racemæssig  

 overlegenhed eller racehad, tilskyndelse til racediskrimination og alle  

 voldshandlinger eller tilskyndelse til sådanne handlinger imod enhver race  

 eller persongruppe af anden hudfarve eller etnisk oprindelse samt ydelse af  

 enhver bistand til raceforfølgelser, herunder deres finansiering; b) erklære ulovlige og forbyde organasationer samt organiseret og al anden  

 propagandavirksomhed, som fremmer og tilskynder til racediskrimination, samt  

 kriminalisere deltagelse i sådanne organisationer eller sådan virksomhed; c) ikke tillade offfentlige myndigheder eller institutioner under stat og  

 kommune at fremme eller tilskynde til racediskrimination.
Artikel 5 Til opfyldelse af de i artikel 2 i denne konvention fastsatte  

 grundlæggende forpligtelser påtager deltagerstaterne sig at forbyde og  

 afskaffe alle former for racediskrimination og at sikre ethvert menneskes ret  

 til lighed for loven, uanset race, hudfarve eller national eller etnisk  

 oprindelse, især med hensyn til nydelsen af følgende rettigheder:
a) retten til ligelig behandling for domstole og andre retsudøvende  

 organer; b) retten til personlig sikkerhed og til statens beskyttelse mod vold  

 eller legemsbeskadigelse, uanset om den tilføjes at personer, der virker i  

 offentlig tjeneste eller hverv, eller af nogen enkeltperson, gruppe eller  

 institution; c) politiske rettigheder, i særdeleshed retten til at deltage i valg - at  

 stemme og lade sig opstille til valg - på grundlag af almindelig og lige  

 stemmeret, til at deltage i landets styre samt i varetagelsen af offentlige  

 anliggender på ethvert plan og til lige adgang til offentlige hverv; d) andre borgerlige rettigheder, i særdeleshed:
i) retten til frit at færdes og bosætte sig inden for statens grænser; ii) retten til at forlade ethvert land, herunder sit hjemland, og til at  

 vende tilbage til sit hjemland; iii) statsborgerret; iv) retten til at indgå ægteskab og til valg af ægtefælle; v) retten til at besidde ejendom, såvel alene som i fællesskab med andre; vi) arveret; vii) tanke-, samvittigheds- og religionsfrihed; viii) forsamlings- og foreningsfrihed med fredelige formål; e) økonomiske, sociale og kulturelle rettigheder, i særdeleshed:
i retten til arbejde, til frit valg af beskæftigelse, til rimelige og  

 gunstige arbejdsvilkår, til beskyttelse mod arbejdsløshed, til lige løn for  

 lige arbejde samt til en rimelig og gunstig aflønning; ii) retten til at oprette og indmelde sig i fagforeninger; iii) retten til bolig; iv) retten til offentlige sundhedsforanstaltninger, lægebehandling, social  

 tryghed og sociale ydelser; v) retten til uddannelse og oplæring; vi) retten til ligelig deltagelse i kulturel virksomhed; f) adgang til alle for offentligheden bestemte steder og indretninger  

 såsom transportmidler, hoteller, restauranter, cafeeer, teatre og parker.
Artikel 6 Deltagerstaterne skal gennem deres kompetente domstole og andre  

 statsinstitutioner, sikre enhver person inden for deres jurisdiktion effektiv  

 beskyttelse og effektive retsmidler imod enhver racediskriminerende handling,  

 som i modstrid med denne konvention krænker hans menneskerettigheder og  

 grundlæggende frihedsrettigheder, samt ret til gennem sådanne domstole at  

 søge retfærdig og passende erstaning eller oprejsning for enhver skade, han  

 har lidt som følge af en sådan diskrimination.
Artikel 7 Deltagerstaterne forpligter sig til at gennemføre øjeblikkelige og  

 effektive foranstaltninger, i særdeleshed inden for undervisning, uddannelse,  

 kultur og oplysning, med henblik på bekæmpelse af fordomme, der fører til  

 racediskrimination, og til at fremme forståelse, fordragelighed og  

 venskabelige forhold mellem nationer og racegrupper eller etniske grupper  

 samt til at udbrede de formål og principper, der er indeholdt i De forenede  

 Nationers pagt, Verdenserklæringen om Menneskerettighederne, De forenede  

 Nationers erklæring om afskaffelse af enhver form for racediskrimination og  

 denne konvention.
AFSNIT II Artikel 8 1. Der oprettes en komite vedrørende afskaffelse af racediskrimination  

 (herefter benævnt komiteen), bestående af 18 sagkyndige af højt moralsk  

 omdømme og anerkendt upartiskhed, der vælges af deltagerstaterne blandt deres  

 egne statsborgere og virker i deres personlige egenskab; ved valget tages  

 hensyn til en rimelig geografisk fordeling og til repræsentation af de  

 forskellige kulturformer og de vigtigste retssystemer.
2. Komiteens medlemmer vælges ved hemmelig afstemning på grundlag af en  

 fortegnelse over personer, der er indstillet af deltagerstaterne.
Enhver  

 deltagerstat kan indstille een person blandt sine egne statsborgere.
3. Det første valg finder sted seks måneder efter denne konventions  

 ikrafttrædelsesdato.
Mindst tre måneder før tidspunktet for hvert valg  

 anmoder De forenede Naitoners generalsekretær skriftligt deltagerstaterne om  

 inden to måneder at foreslå kandidater.
Generalsekretæren udarbejder en  

 alfabetisk fortegnelse over samtlige således foreslåede personer med  

 angivelse af de deltagerstater, der har indstillet dem, og fremsender  

 fortegnelsen til deltagerstaterne.
 4. Valg af komiteens medlemmer finder sted ved De forenede Nationers  

 hovedsæde på et af generalsekretæren indkaldt møde mellem deltagerstaterne.  

 Ved dette møde, der er beslutningsdygtigt, såfremt to tredjedele af de  

 deltagende stater er repræsenteret, indvælges i komiteen de kandidater, der  

 opnår flest stemmer og et absolut flertal af de stemmer, der afgives af de  

 tilstedeværende og stemmeafgivende repræsentater for deltagerstaterne.
 5. a) Komiteens medlemmer vælges for et tidsrum af fire år, dog således at  

 ni af de ved det første valg indvalgte medlemmer kun skal fungere i to år;  

 umiddelbart efter det første valg udpeger komiteens formand ved lodtrækning  

 disse ni medlemmer.
 b) Hvis en plads bliver ledig, udpeger den deltagerstat, hvis sagkyndige  

 ikke længere virker som medlem af komiteen, med komiteens godkendelse en  

 anden sagkyndig blandt sine egne statsborgere.
 6. Deltagerstaterne afholder de udgifter, der er forbundet med  

 medlemmernes deltagelse i komitearbejdet.
Artikel 9 1. Deltagerstaterne forpligter sig til a) inden et år, efter at  

 konventionen er trådt i kraft for den pågældende stat, og b) derefter hvert  

 andet år, og når som helst komiteen anmoder derom, at fremsende til  

 generalsekretæren for De forenede Nationer, med henblik på behandling i  

 komiteen, en beretning om de lovgivningsmæssige, retslige, administrative  

 eller andre foranstaltninger, som de har gennemført, og som sætter denne  

 konventions bestemmelser i kraft.
Komiteen kan anmode om yderligere  

 oplysninger fra deltagerstaterne.
2. Komiteen aflægger gennem generalsekretæren en årlig beretning til De  

 forenede Nationers generalforsamling om sin virksomhed og kan fremsætte  

 forslag og almindelige henstillinger på grundlag af en undersøgelse af de fra  

 deltagerstaterne modtagne beretninger og oplysninger.
Sådanne forslag og  

 almindelige henstillinger skal meddeles generalforsamlingen med  

 deltagerstaternes eventuelle bemærkninger.
Artikel 10 1. Komiteen vedtager selv sin forretningsorden.
 2. Komiteen vælger sit formandskab for et tidsrum af to år.
 3. Komiteens sekretariat stilles til rådighed af De forenede Nationers  

 generalsekretær.
 4. Komiteens møder afholdes som regel ved De forende Nationers hovesæde.
Artikel 11 1. Hvis en deltagerstat mener, at en anden deltagerstat ikke gennemfører  

 denne konventions bestemmelse, kan den gøre komiteen opmærksom herpå.  

 Komiteen videresender derpå meddelelsen til den pågældende stat.
Den  

 modtagende stat tilsender inden tre måneder komiteen en skriftlig redegørelse  

 eller udtalelse til belysning af sagen, angivende eventuelle retsmidler, som  

 den pågældende stat har taget i anvendelse.
 2. Såfremt sagen ikke inden seks måneder, efter at den modtagende stat har  

 fået den første meddelelse, er bilagt til begge parters tilfredshed, enten  

 gennem tosidede forhandlinger eller ved andre fremgangsmåder, der står til  

 deres rådighed, er hver af de to stater berettiget til på ny at indbringe  

 sagen for komiteen ved fremsendelse af en meddelelse, såvel til komiteen som  

 til den anden stat.
3. Komiteen behandler først en sag, der indbringes for den i henhold til  

 pkt. 2 i denne artikel, når den i overensstemmelse med de i folkretten  

 almindeligt anerkendte principper har konstateret, at alle til rådighed  

 stående retsmidler i den pågældnede stat er anvendt og udtømt i sagen.
Dette  

 gælder dog ikke, hvor anvendelsen af retsmidlerne trækker urimeligt i  

 langdrag.
 4. I enhver sag, der indbringes for komiteen, kan denne anmode de  

 pågældende deltagerstater om yderligere oplysninger af betydning for sagen.
 5. Under komiteens behandling af sager af den i denne artikel omhandlede  

 art er de pågældende deltagerstater berettiget til at lade en repræsentant  

 deltage i komiteens forhandlinger uden stemmeret, medens behandlingen af  

 sagen står på.
Artikel 12 1. a) Når komiteen har indhentet og sammenholdt alle de oplysninger, den  

 anser for nødvendige, nedsætter formanden en ad hoc mæglingskommission  

 (herefter benævnt kommissionen) omfattende fem personer, som kan, men ikke  

 behøver være medlemmer af komiteen.
Kommissionens medlemmer udnævnes med de  

 stridende parters enstemmige samtykke, og dens bistand stilles til rådighed  

 for de pågældende stater med henblik på en mindelig afgørelse af sagen på  

 grundlag af respekt for denne konvention.
 b) Såfremt de stridende parter ikke inden tre måneder når til fuld enighed  

 om kommissionens sammensætning, vælges de af kommissionens medlemer, som de  

 stridende parter ikke er nået til enighed om, med to tredjedels flertal ved  

 hemmelig afstemning i komiteen blandt dens egen medlemmer.
2. Kommissionens medlemmer virker i deres personlige egenskab.
De må ikke  

 være statsborgere i de i striden deltagende stater eller i en stat, som ikke  

 er deltager i denne konvention.
 3. Kommissionen vælger selv sin formand og vedtager selv sin  

 forretningsorden.
 4. Kommissionens møder afholdes som regel ved De forenede Nationers  

 hovedsæde eller et andet egnet sted efter kommissionens bestemmelse.
 5. Det sekretariat, som stilles til rådighed i overensstemmelse med denne  

 konventions artikel 10, pkt. 3, skal også betjene kommissionen, når som helst  

 en tvist mellem deltagerstater giver anledning til, at kommissionen træder i  

 virksomhed.
 6. De stridende parter deler ligeligt alle kommissionsmedlemmernes  

 udgifter i overensstemmelse med beregninger, der tilvejebringes af De  

 forenede Nationers generalsekretær.
 7. Generalsekretæren er bemyndiget til om fornødent at betale  

 kommissionensmedlemmernes udgifter, før disse refunderes af de stridende  

 parter i overensstemmelse med stk. 6 i denne artikel.
 8. De af komiteen indhentede og sammenholdte oplysninger stilles til  

 rådighed for kommissionen, og kommissionen kan anmode de pågældende stater om  

 at fremkomme med yderligere oplysniger af betydning i sagen.
Artikel 13 1. Når kommissionen har færdigbehandlet sagen, udarbejder og afgiver den  

 til komiteens formand en beretning, indeholdende en redegørelse for  

 resultaterne af dens undersøgelse af alle faktiske omstændigheder af  

 betydning for parternes mellemværende samt en redegørelse for sådanne  

 henstillinger, som den måtte anse for egnede til en mindelig afgørelse af  

 tvisten.
2. Komiteens formand fremsender kommissionens beretning til hver af de  

 stridende parter.
Disse meddeleler inden tre måneder komiteens formand,  

 hvorvidt de godtager de i kommissionens beretning indeholdte henstillinger  

 eller ej.
 3. Efter udløbet af den i pkt. 2 i denne artikel foreskrevne frist  

 fremsender komiteens formand kommissionens beretning og de pågældende  

 deltagerstaters erklæringer til de øvrige i denne konvention deltagende  

 stater.
Artikel 14 1. En deltagerstat kan når som helst erklære, at den anerkender komiteens  

 kompetence til at modtage og behandle meddelelser fra enkeltpersoner eller  

 grupper af enkeltpersoner inden for dens jurisdiktion, som hævder at være  

 ofre for en krænkelse fra den pågældende deltagerstats side af nogen af de i  

 denne konvention omhandlede rettigheder.
En meddelelse, der vedrører en  

 deltagerstat, som ikke har afgivet en sådan erkæring, modtages ikke af  

 komiteen.
 2. Enhver deltagerstat, som afgiver en erklæring som omhandlet i pkt. 1 i  

 denne aritkel, kan inden for sit retssystem oprette eller angive et organ som  

 kompetent til at modtage og behandle andragender fra pesoner og persongrupper  

 inden for dens jurisdiktion, som hævder at være ofre for krænkelse af nogen  

 af de i denne komvention omhandlede rettigheder, og som har udtømt andre på  

 stedet tilgængelige retsmidler.
3. Enhver erklæring, der afgives i henhold til pkt. 1 i denne artikel, og  

 navnet på ethvert organ, der oprettes eller angives i henhold til pkt. 2 i  

 denne artikel, deponeres af den pågældende deltagerstat hos De forenede  

 Nationers generalsekretær, som fremsender genpart deraf til de øvrige  

 deltagerstater.
En erkæring kan når som helst trækkes tilbage ved anmeldelse  

 til generalsekretæren; en sådan tilbagetrækning har dog ikke virkning for  

 sager, der verserer i komiteen.
 4. En fortegnelse over andragender opbevares af det i henhold til pkt. 2 i  

 denne artikel oprettede eller angivne organ, og bekræftede genparter af  

 fortegnelsen indgives hvert år gennem passende kanaler til generalsekretæren  

 under den forudsætning, at indholdet ikke offentliggøres.
 5. Såfremt ansøgeren ikke opnår oprejning ved det i henhold til pkt. 2 i  

 denne artikel oprettede eller angivne organ, har den ret til inden for seks  

 måneder at give komiteen meddelelse om sagen.
6. a) Komiteen gør i fortrolighed den deltagerstat, som hævdes at krænke  

 nogen af konventionens bestemmelser, bekendt med enhver henvendelse, den har  

 modtaget, men den omhandlede persons eller persongruppes identitet må ikke  

 røbes uden den eller på gældendes udtrykkelige samtykke.
Komiteen modtager  

 ikke anonyme henvendelser.
 b) Den modtagende stat fremsender inden tre måneder til komiteen en  

 skriftlig redegørelse eller udtalelse til belysning af sagen med angivelse af  

 det eventuelle retsmiddel, der måtte være bragt i anvendelse af den  

 pågældende stat.
 7. a) Komiteen behandler henvendelser på grundlag af alle de oplysninger,  

 den pågældende deltagerstat og ansøgeren har stillet til rådighed for den.  

 Komiteen må ikke behandle nogen henvendelse fra en ansøger, før den har  

 konstateret, at ansøgeren har udtømt alle i hjemlandet mulige retsmidler.  

 Dette gælder dog ikke, hvor anvendelsen af disse retsmidler trækker urimeligt  

 i langdrag.
 b) Komiteen fremsender sine eventuelel forslag og henstillinger til den  

 pågældende deltagerstat og til ansøgeren.
 8. Komiteen optager i sin årsberetning et resume af sådanne henvendelser  

 og, hvor det er hensigtsmæssigt, et resume af de pågældende deltagerstaters  

 redegørelser og udtalelser samt af sine egne forslag og henstillinger.
 9. Komiteen er kun kompetent til at udøve de i denne artikel omhandlede  

 funktioner, når mindst ti i denne konvention deltagende stater er bundet af  

 erklæringer i overensstemmelse med pkt. 1 i denne artikel.
Artikel 15 1. Så læænge de mål, der er opstillet i den i generalforsamlingsresolution  

 1514 (XV) af december 1960 indeholdte erklæring om indrømmelse af  

 uafhængighed til kolonier og kolonibefolkninger, ikke er opfyldt, skal denne  

 konventions bestemmelser på ingen måde begrænse den klageadgang, der er givet  

 disse befolkninger ved andre internationale vedtagelser eller af De forenede  

 Nationer og dens særorganisationer.
 2. a) Den i henhold til artikel 8, pkt. 1, i denne konvention oprettede  

 komite modtager genparter af andragenderne fra - og fremsender  

 meningstilskendegivelser og henstillinger vedrørende disse andragender til -  

 de FN-organer, der ved deres behandling af andragender fra befolkningen i  

 formynderskabsområder, ikke-selvstyrende områder og ethvert andet område som  

 generalforsamlingsresolution 1514 (XV) finder anvendelse på beskæftiger sig  

 med spørgsmål, som direkte vedrører denne konventions principper og mål, for  

 så vidt angår spørgsmål, der falder ind under denne konvention og er til  

 behandling i disse organer.
 b) Komiteen modtager fra de kompetente FN-organer genparter af de  

 beretninger om lovgivningsmæssige, judicielle, administrative eller ander  

 foranstaltninger, der direkte vedrører denne konventions principper og  

 formål, og som gennemføres af administrationen i de i pkt. 2 (a) i denne  

 artikel omhandlede områder, og tilkendegiver sine meninger og henstillinger  

 over for disse organer.
 3. Komiteen optager i sin beretning til generalforsamlingen et resume af  

 de andragender og beretninger, den har modtaget fra FN-organer, samt  

 komiteens synspunkter og henstillinger vedrørende disse andragender og  

 beretninger.
 4. Komiteen anmoder De forenede Nationers generalsekretær om at få alle  

 oplysninger, som angår denne konventions formål og som han er i besiddelse af  

 vedrørende de i pkt. 2 (a) i denne artikel omhandlede områder.
Artikel 16 Denne konventions bestemmelser vedrørende afgørelse af tvister eller  

 klager anvendes uden udelukkelse af andre i statutter for eller i  

 konventioner vedtaget af De forenede Nationer og dens særorganisationer  

 fastsatte fremgangsmåder til afgørelse af tvister eller klager vedrørende  

 diskrimination, og forhindrer ikke deltagerstaterne i at benytte andre  

 fremgangsmåder til bilæggelse af tvister i overensstemmelse med almindelige  

 eller særlige mellem dem gældende internationale overenskomster.
AFSNIT III Artikel 17 1. Denne konvention kan undertegnes af enhver medlemsstat i De forenede  

 Nationer eller ethvert medlem af en af særorganisationerne, af enhver stat,  

 der har tilsluttet sig den mellemfolkelige domstols statut, samt enhver anden  

 stat, som af De forenede Nationers generalforsamling er blevet opfordret til  

 at deltage i konventionen.
2. Denne konvention skal ratificeres.
Ratifikationsdokumenter skal  

 deponeres hos De forenede Nationers generalsekretær.
Artikel 18 1. Denne konvention kan tiltrædes af enhver af de i artikel 17, pkt. 1, i  

 konventionen omhandlede stater.
 2. Tiltrædelse sker ved deponering af et tiltrædelsesdokument hos De  

 forenede Nationers generalsekretær.
Artikel 19 1. Denne konvention træder i kraft på den 30. dag efter datoen for  

 deponeringen af det 27. ratifikations- eller tiltrædelsesdokument hos De  

 forenede Nationers generalsekretær.
 2. For enhver stat, der ratificerer eller tiltræder denne konvention efter  

 deponeringen af det 27. ratifikations- eller tiltrædelsesdokument, træder  

 konventionen i kraft på den 30. dag efter datoen for deponeringen af dens  

 eget ratifikations- eller tiltrædelsesdokument.
Artikel 20 1. De forenede Nationers generalsekretær modtagerr de forbehold, der måtte  

 være tagat af stater på ratifikations- eller tiltrædelsestidspunktet og  

 fremsender dem til alle stater, som er eller bliver deltagere i denne  

 konvention.
Enhver stat, som har noget at indvende mod forbeholdet,  

 underretter inden for et tidsrum af 90 dage fra datoen for den nævnte  

 meddelelse generalsekretæren om, at den ikke kan godkende det.
2. Et forbehold, der er uforeneligt med denne konventions hensigt og  

 formål, kan ikke tillades; det samme gælder et forbehold, hvorved noget af de  

 i henhold til denne konvention oprettede organer hæmmes i sit arbejde.
Et  

 forbehold skal anses for uforeneligt eller hæmmende, såfremt mindst to  

 tredjedele af de i denne konvention deltagende stater har indvendinger imod  

 det.
3. Forbehold kan når som helst trækkes tilbage ved anmeldelse herom til  

 generalsekretæren.
En sådan anmeldelse gælder fra den dag, den modtages.
Artikel 21 En deltagerstat kan opsige denne konvention ved skriftlig anmeldelse til  

 De forenede Nationers generalsekretær.
Opsigelsen træder i kraft et år efter  

 datoen for generalsekretærens modtagelse af anmeldelsen.
Artikel 22 Enhver tvist mellem to eller flere deltagerstater om fortolkningen eller  

 gennemførelsen af denne konvention, som ikke bilægges gennem forhandling  

 eller ved de i denne konvention udtrykkeligt hjemlede fremgangsmåder, skal  

 efter anmodning af en eller flere af de stridende parter henvises til Den  

 mellemfolkelige Domstol til afgørelse, medmindre de stridende parter bliver  

 enige om en anden fremgangsmåde til bilæggelse.
Artikel 32 1. Anmodning om ændring af denne konvention kan fremsættes når som helst  

 af enhver deltagerstat ved en til generalsekretæren for De forenede Nationer  

 stilet skriftlig meddelelse.
 2. De forenede Nationers generalforsamling træffer afgørelse om, hvilke  

 skridt der eventuelt skal tages i anledning af en sådan anmodning.
Artikel 24 De forenede Nationers generalsekretær skal underrette alle de i artiekl  

 17, pkt. 1, i denne konvention omhandlede stater om a) undertegnelser, ratifikationer og tiltrædelser i henhold til artiklerne  

 17 og 18; b) datoen for denne konventions ikrafttræden i henhold til artikel 19; c) henvendelser og erklæringer, der modtages i henhold til artiklerne 14,  

 20 og 23; d) opsigelser i henhold til artikel 21.
Artikel 25 1. Denne konvention, hvis engelske, franske, kinesiske, russiske og  

 spanske tekst her samme gyldighed, skal deponeres i De forenede Nationers  

 arkiv.
 2. De forenede Nationers generalsekretær skal fremsende bekræftende  

 genparter af denne konvention til samtlige stater, der falder ind under de i  

 denne konventions artikel 17, pkt. 1, omhandlede kategorier.
