 I medfør af § 15, stk. 7, i Teaterloven, jf. lovbekendtgørelse nr. 217 af  

 22. marts 1996 og efter forhandling med Kommunernes Landsforening og  

 Amtsrådsforeningen i Danmark fastsættes:
 § 1.  Staten refunderer 50 pct. af kommunernes og  

 amtskommunernes driftstilskud til egnsteatre uden for Københavns,  

 Frederiksberg, Odense, Århus og Aalborg Kommuner, jf. dog §§ 3-6.
 § 2.  Ved et egnsteater forstås i denne bekendtgørelse  

 et teater, der udøver professionel teatervirksomhed med hjemsted uden for de  

 i § 1 nævnte kommuner, og hvis drift helt eller delvist finansieres af  

 kommuner og amtskommuner.
 Stk. 2.  Et egnsteater kan varetage nedenstående primære  

 opgaver:
 Egnsteatret kan desuden som sekundære opgaver samarbejde med amatører,  

 arrangere gæstespil, afholde festivaler, arrangere egnsspil, undervise og  

 udøve dramapædagogisk virksomhed.
 Stk. 3.  En del af teatrets virksomhed bør være  

 stationær.
 Stk. 4.  Teaterrådet afgør, om et teaters virksomhed kan  

 karakteriseres som professionel.
 § 3.  Statsrefusion af kommunernes og amtskommunernes  

 tilskud til det enkelte egnsteater ydes kun, såfremt kommunen og amtskommunen  

 har indgået en minimum 3-årig skriftlig aftale om driftstilskud med det  

 enkelte teater.
 Stk. 2.  Egnsteateraftalen efter stk. 1 skal indeholde  

 oplysninger om egnsteatrets huslejeudgifter og om finansieringen af disse  

 udgifter.
 Stk. 3.  Det refusionsberettigede driftstilskud fastsat  

 i egnsteateraftalen efter stk. 1 kan i aftaleperioden reguleres svarende til  

 den årlige opregning af finanslovsbevillingen til egnsteatre.
 § 4.  Tilskud til husleje kan kun udgøre indtil 15  

 pct. af det refusionsberettigede kommunale og amtskommunale driftstilskud til  

 det enkelte egnsteater.
Stk. 2.  Ved husleje forstås i denne bekendtgørelse  

 lejeudgifter eller tilsvarende udgifter til lokaler og bygninger, som teatret  

 disponerer over.
Udgifter til lokale- og bygningsdrift som f.eks. udgifter  

 til lys, vand, varme og rengøring betragtes ikke som husleje.
 Stk. 3.  Teaterrådet afgør, om et tilskud skal betragtes  

 som tilskud til husleje.
 § 5.  Det årlige kommunale og amtskommunale  

 refusionsberettigede driftstilskud til det enkelte egnsteater skal udgøre et  

 minimum, der angives på de årlige finanslove.
 Stk. 2.  Regulering af minimum, jf. stk. 1, svarende til  

 den årlige pris- og lønopregning af finanslovsbevillingen til egnsteatre skal  

 i aftaleperioden om nødvendigt modsvares af en tilsvarende regulering af det  

 årlige kommunale og amtskommunale refusionsberettigede driftstilskud til det  

 enkelte egnsteater.
 Stk. 3.  Ved oprettelse af nye egnsteatre kan  

 bestemmelsen i stk. 1. fraviges i den første aftaleperiode, således at  

 minimum i aftalens første år fastsættes til 50 pct. og i aftalens andet år  

 til 75 pct. af det beløb, der angives på de årlige finanslove.
 § 6.  Statsrefusion af kommunernes og amtskommunernes  

 årlige driftstilskud til det enkelte egnsteater ydes inden for et maksimum,  

 der angives på de årlige finanslove.
 Stk. 2.  En regulering af maksimum, jf. stk. 1, kan i  

 aftaleperioden modsvares af en tilsvarende regulering af det årlige kommunale  

 og amtskommunale refusionsberettigede driftstilskud til det enkelte  

 egnsteater.
 § 7.  Teaterrådet varetager administrationen af  

 statens bevilling til egnsteatre og følger udviklingen blandt egnsteatrene.
 Stk. 2.  Teaterrådet kan bistå kommuner, amtskommuner og  

 teatre ved udarbejdelse af egnsteateraftalerne.
 Stk. 3.  Teaterrådet skal have mulighed for at  

 kommentere udkastet til egnsteateraftalerne.
 Stk. 4.  Teaterrådet kan udarbejde vejledende  

 retningslinjer for indholdet af egnsteateraftalerne.
 § 8.  Kommunernes og amtskommunernes  

 refusionsberettigede tilskud til det enkelte egnsteater i henhold til § 1  

 beregnes på grundlag af oplysninger om kommunens tilskud til egnsteatrets  

 drift og husleje fastlagt i egnsteateraftalen, jf. § 3.
 Stk. 2.  Senest 1. april forud for det finansår, hvor en  

 egnsteateraftale træder i kraft, fremsender kommunerne og amtskommunerne et  

 aftaleudkast til Teaterrådet.
 Stk. 3.  På baggrund af det fremsendte aftaleudkast  

 opgør Teaterrådet størrelsen af statens refusion, der herefter udmeldes til  

 kommunerne og amtskommunerne.
 Stk. 4.  Når egnsteateraftalen er underskrevet af  

 aftaleparterne fremsendes den underskrevne aftale til Teaterrådet til  

 orientering.
 Stk. 5.  Statens refusion udbetales kvartalsvis forud.
 § 9.  Endelig beregning af statens refusion i henhold  

 til § 8 finder sted på grundlag af et revideret regnskab for det enkelte  

 egnsteater, der er godkendt af de tilskudsydende kommuner og amtskommuner.  

 Det godkendte regnskab fremsendes til Teaterrådet senest 4 måneder efter  

 udløbet af teatrets regnskabsår.
 Stk. 2.  Den endelige refusion kan ikke overstige den  

 forskudsvis udbetalte refusion.
 Stk. 3.  Teaterrådet fører tilsyn med, at statens  

 refusion af kommunernes og amtskommunernes driftstilskud til egnsteatre er  

 anvendt i overensstemmelse med reglerne i denne bekendtgørelse.
 § 10.  Bekendtgørelsen træder i kraft den 15. juli  

 1996.
 Stk. 2.  Indtil 1. januar 1997 ydes statsrefusion af  

 kommunernes og amtskommunernes udgifter til driften af egnsteatre efter de  

 hidtil gældende egnsteaterbestemmelser.
 Stk. 3.  For egnsteateraftaler, der indgås med virkning  

 fra finansåret 1997, fremsender kommunerne og amtskommunerne senest 1.  

 september 1996 et aftaleudkast til Teaterrådet.
 Stk. 4.  På baggrund af det fremsendte aftaleudkast  

 opgør Teaterrådet størrelsen af statens refusion, der herefter udmeldes til  

 kommunerne og amtskommunerne senest 1. december 1996.
 Stk. 5.  Minimum for det årlige kommunale og  

 amtskommunale refusionsberettigede driftstilskud til det enkelte egnsteater  

 fastsættes som en overgangsordning i 1997 til 50 pct. og i 1998 til 75 pct.  

 af det beløb, der angives på de årlige finanslove.
 Stk. 6.  Kulturministeriets bekendtgørelse nr. 326 af  

 27. maj 1991 ophæves.
Kulturministeriet, den 28. juni 1996 P.M.V.
 E.B.
