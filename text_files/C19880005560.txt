 Til samtlige ministerier m.v.
 1. § 13, stk. 3, 1. afsnit i  

 kontorfunktionæroverenskomsten med HK af 6. april 1987 er sålydende:
 »»Ved ledighed i stillinger som overassistent og højere eller i  

 stillinger, hvortil der er knyttet et kvalifikationstillæg i henhold til §  

 II, genbesættes stillingen eller tillægget med en overenskomstlønnet  

 kontorfunktionær«».
 2. Med henvisning hertil har HK gjort gældende, at  

 omdannelse af sådanne stillinger til tjenestemandsstillinger ikke kan finde  

 sted, fordi det er i strid med overenskomsten.
 3. For at få fastslaet dette synspunkt har HK indbragt  

 en konkret sag, hvor en stilling som kontorfuldmægtig (HK) blev omdannet til  

 en tjenestemandsstilling, for en voldgiftsret.
 4. I sagen blev den ledige stilling, der den 1. april  

 1985 var blevet omklassificeret i henhold til pulje, søgt både af en  

 tjenestemand og af kontorfunktionærer (HK). Tjenestemanden blev anset som den  

 bedst kvalificerede, og stillingen omdannedes til en tjenestemandsstilling.
 5. Under voldgiftsbehandlingen blev det oplyst, at  

 konvertering af ledige HK-avancementsstillinger hidtil ikke er sket mod HK's  

 protest.
 Endvidere var det ubestridt, at der var kvalificerede overenskomstansatte  

 ansøgere til den ubesatte stilling.
 6. Ved voldgiftsrettens kendelse af 2. april 1987  

 tilpligtedes Finansministeriet at anerkende, at omdannelsen af den ledige  

 kontorfuldmægtigstilling til tjenestemandsstilling var i strid med den  

 gældende overenskomst.
 7. Som følge herafanmodes ansættelsesmyndighederne om  

 at være opmærksom pa kendelsen, når avancementsstillinger på HK-området, der  

 er blevet omklassificeret i henhold til pulje, skal genbesættes.
 8. Det bemærkes, at kendelsen ikke hindrer  

 konvertering af ledige kontorassistent- eller assistentstillinger eller  

 ledige avancementsstillinger, som ikke kan henføres til en omklassificering i  

 henhold til pulje.
 9. Det skal endelig bemærkes, at Finansministeriet ved  

 de kommende overenskomstforhandlinger agter at søge  

 kontorfunktionæroverenskomstens § 13, stk. 3 ændret.
 P.M.V.
 E.B.
Niels Paludan (* 1) Udsendt som LP. nr. 50/88.
 (* 2) Henvisning til LP. nr. 32/87.
