 Bekendtgørelse om ændring af bekendtgørelse om danskuddannelse til voksne udlændinge m.fl.
§ 1 I bekendtgørelse nr. 65 af 22. januar 2014 om danskuddannelse til voksne udlændinge m.fl. foretages følgende ændringer:
 1. § 4, stk. 3, affattes således:
»Stk. 3. Er en udlænding blevet henvist til et undervisningsforløb på 50 timer, erstattes dette ikke, hvis kursisten udebliver fra timerne eller en del af dem, jf. dog stk. 4.« 2. I § 4 indsættes som stk. 4:
»Stk. 4. Kommunalbestyrelsen skal tilbyde et ekstra undervisningsforløb på 50 timer og forlænge uddannelsesperioden, jf. § 3, stk. 2, 2. pkt., svarende til den periode, hvor en udlænding har været afskåret fra at deltage i arbejdsmarkedsrettet danskundervisning som følge af 1) graviditet, barsel og adoption, i det omfang der efter bestemmelserne i § 6, stk. 1 og 2, § 7, § 8, stk. 1-6 og 8, § 9, § 13 og § 14, stk. 1 og 2, i lov om ret til orlov og dagpenge ved barsel, er eller har været ret til fravær ved graviditet, barsel og adoption, eller 2) dokumenteret sygdom af en sådan varighed, at fraværet skønnes at have haft betydning for den pågældendes samlede udbytte af det tilbudte forløb.« § 2 Bekendtgørelsen træder i kraft den 15. marts 2014.
