(Til overpræsidenten i København,  

 samtlige amtmænd og rigsombudsmanden på Færøerne) I.
 I medfør af § 36 i lov nr. 56 af 18. marts 1925 om ægteskabets  

 retsvirkninger bemyndiger justitsministeriet herved overøvrigheden til at  

 træffe afgørelse i sager om godkendelse af ægtepagter.
Sagerne bør dog forelægges for justitsministeriet i tilfælde, hvor  

 overøvrigheden har grund til at antage, at hustruens interesser ved  

 ægtepagtens oprettelse ikke er blevet varetaget på betryggende måde.
Det kan  

 navnlig være tilfældet, hvor ægtepagten går ud på at indføre særeje for  

 manden eller at overføre værdier til hans i forvejen bestående særeje, uden  

 at der samtidig foretages tilsvarende dispositioner til fordel for hustruen.
 Også i andre tilfælde, hvor der for overøvrigheden opstår tvivl om,  

 hvorvidt ægtepagten bør godkendes, bør sagen forelægges for  

 justitsministeriet.
 II.
Forinden en ægtepagt godkendes, skal det påses, at ægtefællerne er  

 myndige, eller, for så vidt nogen af dem er umyndig eller under lavværgemål,  

 at værgens eller lavværgens samtykke er påført ægtepagten, jfr. lovens § 35.  

 Overøvrigheden er berettiget til at kræve sig ægtefællernes fødselsattester  

 (dåbsattester) og vielsesattest forelagt.
Det skal endvidere påses, at de  

 ejendele, som ægtepagten angår, er behørigt specificeret, bankbøger med litra  

 og nummer samt det indestående beløbs størrelse og værdipapirer med serie,  

 litra, nummer og pålydende.
Sker specifikationen på en særlig fortegnelse, må  

 denne være underskrevet af ægtefællerne, eventuelt tillige af værge eller  

 lavværgen.
Redskaber, inventar og lignende, der hører til den ene ægtefælles  

 erhvervsvirksomhed, bør ikke overføres til den anden ægtefælle.
Pantsat  

 løsøre og genstande solgt på afbetaling med ejendomsforbehold, der er  

 undergivet den ene ægtefælles rådighed, bør ikke overføres til den anden  

 ægtefælle, medmindre panthaveren eller sælgeren meddeler samtykke hertil.  

 Særeje, der beror på bestemmelse truffet i testamente eller i forbindelse med  

 en af trediemand ydet gave, kan ikke ophæves ved ægtepagt uden den  

 pågældendes samtykke.
Andragender om godkendelse af ægtepagt skal være vedlagt en bekræftet  

 genpart af ægtepagten, som skal forblive i sagen.
Har ægtefællerne tidligere  

 oprettet ægtepagt, må denne ligeledes være vedlagt.
Overøvrighedens godkendelse af en ægtepagt sker ved påtegning på  

 ægtepagten.
Godkendelsespåtegningen anbringes efter ægtefællernes underskrift  

 eller, hvis ægtepagten er oprettet for notarius publicus, efter  

 notarialattesten og afgives i følgende form:
Foranstående ægtepagt (ægtepagtstillæg) af (dato) (med Er andragendet om godkendelse ikke indsendt gennem sagfører, bør  

 ægtefællernes opmærksomhed henledes på, at ægtepagten ikke er gyldig,  

 forinden den er tinglyst.
 Såfremt ægtefællerne har oprettet ægtepagt i medfør af § 56 i loven af 18.  

 marts 1925, vil en ny ægtepagt imellem dem som hidtil være at indsende til  

 justitsministeriet til erhvervelse af den fornødne kongelige konfirmation.
 III.
 De overøvrigheden ved nærværende cirkulære tillagte beføjelser tilkommer  

 overøvrigheden på det sted, hvor mandens personlige værneting er beliggende.
 Dette cirkulære træder i stedet for justitsministeriets cirkulære nr. 49  

 af 18. februar 1946.
 Justitsministeriet, den 23. januar 1958.
 Hans Hækkerup.
 /Gaarden.
