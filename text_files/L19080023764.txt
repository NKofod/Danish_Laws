Under 20de Marts 1907 er der mellem den danske og den portugisiske  

 Regering blevet afsluttet følgende Konvention angaaende obligatorisk  

 Voldgift: Oversættelse Hans Majestæt Kongen af Danmark og Hans Majestæt Kongen af Portugal og  

 Algarve, ledede af Grundsætningerne i Konventionen angaaende fredelig  

 Bilæggelse af internationale Stridigheder, afsluttet i Haag den 29de Juli  

 1899, og som ønske navnlig at fastslaa Grundsætningen om obligatorisk  

 Voldgift i deres gensidige Forhold ved en almindelig Overenskomst af den i  

 nævnte Konventions artikel 19 angivne art, have bestemt i dette Øjemed at  

 afslutte en Konvention og have udnævnt til deres befuldmægtigede:
Hans Majestæt Kongen af Danmark: Hr.
Greve Frederik Christopher Otto  

 Raben-Levetzau, Hans Majestæts Kammerherre og Udenrigsminister, Storkors af  

 Dannebrog og Dannebrogsmand o. s. v.
Hans Majestæt Kongen af Portugal og Algarve: Hr.
Antonio de Castro Feijo,  

 Hans Majestæts overordentlige Gesandt og befuldmægtigede Minister i  

 Kjøbenhavn, Kommandør af Dannebrog o. s. v., hvilke, efter at have meddelt  

 hinanden deres Fuldmagter, der befandtes i god og rigtig Form, ere komne  

 overens om følgende Bestemmelser:
 Artikel 1.
De høje kontraherende Parter forpligte sig til at henvise til Voldgift  

 alle Tvistigheder, ligegyldig af hvilken Art, som maatte opstaa mellem dem,  

 og som ikke have kunnet afgøres ad diplomatisk Vej.
De ville i det Øjemed  

 henvende sig til den ved Konventionen af 29de Juli 1899 i Haag oprettede  

 permanente Voldgiftsdomstol, medmindre de maatte være komne overens om en  

 anden Voldgiftsdomstol.
 Artikel 2.
 I hvert enkelt Tilfælde skulle de høje kontraherende Parter, før de  

 henvende sig til den permanente Voldgiftsdomstol, undertegne en særlig  

 Voldgiftsantagelse, der klart bestemmer Stridens Genstand, Omfanget af  

 Voldgiftsmændenes Myndighed og de Frister, der ville være at iagttage med  

 Hensyn til Voldgiftsrettens Sammentræden og Proceduren.
 Foreligger ingen særlig Voldgiftsantagelse, skulle Voldgiftsmændene afgive  

 Kendelse paa Grundlag af de af de to Parter formulerede Paastande.
 I Fald der ikke findes voldgiftsmæssige Bestemmelser i modsat Retning,  

 skal Voldgiftsproceduren ordnes i Overensstemmelse med de Regler, der ere  

 fastslaaede ved den i Haag den 29de Juli 1899 undertegnede Konvention  

 angaaende fredelig Bilæggelse af internationale Stridigheder med Tillæg af de  

 suplerende Bestemmelser, der angives i efterfølgende Artikel.
 Artikel 3.
 Ingen af Voldgiftsmændene maa være Undersaat af de Stater, der have  

 undertegnet nærværende Konvention, eller have Bopæl paa deres Territorium,  

 eller være interesseret i de Spørgsmaal, som ere Genstand for Voldgiften.
Den i foranstaaende Artikel forudsatte Voldgiftsantagelse skal fastsætte  

 en Frist, inden hvis Udløb Udvekslingen af de Indlæg og Dokumenter, der have  

 Hensyn til Stridens Genstand, skal finde Sted mellem de to Parter.
Denne  

 Udveksling skal i hvert Tilfælde være endt før Begyndelsen af  

 Voldgiftsrettens Møder.
 Voldgiftskendelsen skal indeholde Angivelse af de Frister, inden hvilke  

 den skal efterkommes.
 Artikel 4.
 Man er enig om, at medmindre Tvisten angaar Anvendelsen af en Overenskomst  

 mellem de to Stater, eller det drejer sig om et Tilfælde af Rettens  

 Fornægtelse, skal artikel 1 ikke være anvendelig paa Tvistigheder, der maatte  

 opstaa mellem en Undersaat af en af Parterne og den anden kontraherende Stat,  

 naar Domstolene i Følge denne Stats Lovgivning ere kompetente til at paadømme  

 Stridsspørgsmaalet.
 Artikel 5.
Nærværende Konvention skal forblive i Kraft i ti Aar fra Udvekslingen af  

 Ratifikationerne at regne.
I Tilfælde af, at ingen af de høje kontraherende  

 Parter seks Maaneder før nævnte Tidsrums Udløb, har tilkendegivet sin Hensigt  

 at lade Virkningerne af den ophøre, forbliver Konventionen bindende indtil  

 Forløbet af seks Maaneder fra den Dag at regne, paa hvilken den ene eller den  

 anden af de høje kontraherende Parter maatte have opsagt den.
 Artikel 6.
 Nærværende Konvention skal ratificeres snarest muligt, og Ratifikationerne  

 skulle udveksles i Kjøbenhavn.
 Til Bekræftelse heraf have de respektive befuldmægtigede undertegnet  

 nærværende konvention og forsynet den med deres Segl.
 Sket i København, i dobbelt Udfærdigelse, den 20de Marts 1907.
 Raben-Leventzau.
(L.
S.) A. de Castro Feijo.
(L.
S.) Hvilket herved bringes til almindelig Kundskab med Tilføjende, at  

 Ratifikationerne under 26de Oktober d.
A. ere blevne udvekslede i Kjøbenhavn.
 Udenrigsministeriet, den 29de Oktober  

 1908.
C.
W Ahlefeldt-Laurvig.
 Nr. 237. Bek. af 29. Oktbr. om en mellem Danmark og Portugal afsluttet  

 Konvention.
