 Ligningsrådet har vedtaget følgende:
 Danske virksomheder, der foretager leverancer til aktieselskaber i  

 udviklingslande, hvor leverancerne er betinget af, at en del af vederlaget  

 herfor erlægges i form af aktier i vedkommende selskab, kan ved opgørelsen af  

 den skattepligtige indkomst nedskrive aktiernes værdi til handelsværdien på  

 modtagelsestidspunktet.
 Det er en betingelse for fradragsretten ved nedskrivningen, at fortjeneste  

 ved senere afståelse af aktierne, herunder ved opløsning af det udenlandske  

 selskab, medregnes til den danske virksomheds skattepligtige almindelige  

 indkomst, og at fortjenesten opgøres som forskellen mellem afståelsessummen  

 og aktiernes nedskrevne værdi.
 Det skal fremgå af regnskabet eller af et særligt bilag til  

 selvangivelsen, at aktierne er omfattet af denne ordning.
