Resumé En offentligt beskikket censor (A) klagede over, at Undervisningsministeriet  

 havde truffet afgørelse i en sag uden at afvente kommentarer fra ham til  

 nogle  

 udtalelser, som ministeriet havde indhentet i anledning af en klage fra en  

 elev  

 over afviklingen af den mundtlige eksamen på en teknisk skole.
Eleven angav  

 især at være utilfreds med A's adfærd under eksaminationen Ombudsmanden udtalte, at offentligt ansatte som udgangspunkt ikke  

 har partsstatus ved behandlingen af klagesager, der er rejst af borgere,  

 medmindre klagen giver anledning til selvstændigt at søge fastslået, om der  

 er  

 grundlag for at træffe foranstaltninger af disciplinær karakter, herunder  

 visse  

 reaktioner, der indebærer personlig kritik af den ansatte.
Ombudsmanden  

 fandt,  

 at direktoratet under klagesagens behandling burde have anset A for part i  

 relation til forvaltningslovens partsbeføjelser.
Ombudsmanden henviste herved  

 til,  

  

 at  

  

 klagen fra eksaminanden  

 indeholdt væsentlig kritik af A's adfærd som censor,  

  

 at  

  

 de indhentede udtalelser fra vejlederen og A's medcensor  

 indeholdt detaljerede kommentarer til denne kritik, og  

  

 at  

  

 direktoratet i sin afgørelse utvetydigt udtalte kritik af A's  

 adfærd.
Ombudsmanden fandt derfor, at det var en fejl, at direktoratet ikke  

 havde udsat sagens afgørelse, indtil A havde haft lejlighed til at afgive sin  

 udtalelse. (J. nr. 1989-1374-70).
 Censors partsstatus ved klage over eksamensafvikling.
 A klagede over, at  

 Undervisningsministeriet, Direktoratet for Erhvervsuddannelserne (nu  

 Erhvervsskoleafdelingen),  

 havde  

 afgjort en eksamensklagesag uden at afvente en udtalelse fra ham, der havde  

 fungeret som censor ved den pågældende eksamination.
 Sagens faktiske forløb var i  

 alt væsentligt som følger:
I juni 1988 fungerede A som  

 censor ved en teknisk skoles mundtlige eksamen for elektronikteknikere.
Under  

 eksaminationen var foruden eksaminanden og dennes projektvejleder 2 censorer  

 tilstede.
En af eksaminanderne fra den  

 pågældende eksamen klagede den 13. juni 1988 til Direktoratet for  

 Erhvervsuddannelserne, idet han især var utilfreds med A's indsats som  

 censor.  

 Eksaminanden anførte bl.a. i sin klage, at det ikke virkede, som om A havde  

 sat  

 sig ind i projektet, at A afbrød censuren for, at drøfte hjemrejseplaner med  

 en anden censor, og at de "hakkede" på ubetydelige detaljer under  

 censurforløbet.
Eksaminanden afsluttede sit klagebrev således:
 "Mit ønske med denne  

 klage er at få opgaven vurderet af en mere objektiv og mindre stresset  

 censor.
Jeg ved godt, at det er  

 vanskeligt at komme som den "forurettede" elev med et sådant ønske,  

 men håber alligevel, at det kan lade sig gøre.
Det er ikke karakteren som  

 sådan, jeg er utilfreds med, men den måde som den er givet på, det er trods  

 alt  

 et projekt, som jeg har arbejdet seriøst med i mange måneder.
Lader en re-vurdering sig  

 ikke gøre, vil jeg håbe for efterfølgende elever, at dette kan medvirke til,  

 at de kan blive skånet for en lignende behandling." I anledning af klagen bad  

 Direktoratet for Erhvervsuddannelserne den tekniske skole om at indhente en  

 censorudtalelse.
Skolen bad i den anledning såvel projektvejlederen som A og  

 A's medcensor om udtalelser.
I den anledning bad A skolen  

 sende sig forskellige oplysninger og dokumenter, bl.a. eksaminandens  

 projektrapport.
Herefter modtog han en del af disse oplysninger.
Med en udtalelse af 24.  

 august 1988 sendte den tekniske skole  

 2  

 udtalelser fra A's medcensor og fra projektvejlederen.
Især  

 projektvejlederens, men også censorudtalelsen, indeholdt kritiske  

 bemærkninger  

 om A's adfærd under eksaminationen.
Skolen havde ikke på dette tidspunkt  

 modtaget  

 en udtalelse fra A.
Uden at afvente en udtalelse  

 fra A meddelte Undervisningsministeriet, Direktoratet for  

 Erhvervsuddannelserne, ved brev af 5. september 1988 eksaminanden en  

 afgørelse  

 på hans klage.
Afgørelsen havde bl.a. følgende indhold:
"Det fremgår (af en  

 udtalelse fra en teknisk skole, min bemærkning) at selv om der forekom en del  

 diskussion, og forstyrrelser som ikke vedkom eksaminationen, var der enighed  

 om den afgivne karakter.
På denne baggrund kan direktoratet ikke godkende en  

 revurdering af Deres projekt.
 Direktoratet er enig i, at  

 den ene censors adfærd ikke lever op til det, man kan forvente af en censor.  

 Direktoratet har derfor anmodet den tekniske skole, om at orientere  

 censorerne om deres ansvar i forbindelse med en eksamen.
 Direktoratets afgørelse blev  

 ikke meddelt A.
Forinden havde A i et brev,  

 dateret den 31. august 1988, afgivet sin udtalelse om eksamensforløbet til  

 den  

 tekniske skole.
A's beskrivelse af eksamensforløbet afveg i nogen grad fra  

 projektvejlederens og den anden censors redegørelser.
Skolen bekræftede i et  

 brev af 22. september 1988 modtagelsen af udtalelsen og oplyste, at  

 udtalelsen  

 var videresendt til Direktoratet for Erhvervsuddannelserne Da A i november 1988, efter  

 anmodning, fik aktindsigt i sagen, blev A bekendt med, at ministeriet havde  

 afgjort klagesagen.
A sendte herefter et brev til ministeriet.
I brevet gav A  

 udtryk for stor undren over, at ministeriet havde afgjort sagen uden at  

 afvente  

 en udtalelse fra A "som den anklagede part." Som svar på A's henvendelse  

 anførte Undervisningsministeriet, Direktoratet for  

 Erhvervsuddannelserne,  

 at der ikke under  

 eksaminationen havde været tale om procedurefejl, og at klageren ikke havde  

 fået  

 ret i sin klage over karakterfastsættelsen.
 I klagen til mig anførte A  

 bl.a., at Direktoratet for Erhvervsuddannelserne havde tilsidesat  

 forvaltningslovens bestemmelser ved at afgøre sagen uden at afvente A's  

 udtalelse  

 i sagen.
 I et brev til mig i anledning  

 af klagen udtalte Undervisningsministeriet, Direktoratet for  

 Erhvervsuddannelserne, bl.a. følgende:
 "Ministeriet har derfor  

 på baggrund af den konkrete sag henstillet til skolen, at man fremmer  

 eksaminandernes tryghed bl.a. ved at orientere censorerne om deres ansvar.  

 Herved kan skolen medvirke til, at eksamen m.v. finder sted på en værdig  

 måde,  

 der kan give eksaminanderne den fornødne oplevelse af, at eksamen tages  

 alvorligt,  

 også af skole og censorer.
 Derimod er der ikke taget  

 skridt til nogen form for irettesættelse af A, i den konkrete sag.  

 Ministeriet  

 har med andre ord ikke truffet nogen afgørelse overfor klageren som "den  

 anklagede part". Ministeriet finder det derfor forsvarligt, at  

 eksaminandens klagesag blev afsluttet uden, at man fortsat afventede A's  

 indlæg, der ikke kunne medføre ændret retsafgørelse.
Ministeriet fandt det  

 hensigtsmæssigt at få afsluttet eksamensklagesagen af hensyn til  

 eksaminanden.  

 A's status som beskikket og lønnet af ministeriet ville gøre det uheldigt for  

 ministeriet fortsat at udsætte sagens afgørelse for eksamininden for at  

 afvente et indlæg." A betegnede det som  

 "letkøbt", at direktoratet nu efterfølgende udtalte, at hans  

 udtalelse ikke kunne medføre en ændret retsafgørelse.
Endvidere mente A, at  

 direktoratets afgørelse i sagen - omend den ikke formelt er formuleret som en  

 irettesættelse - alligevel kan opfattes som en kritik af hans optræden under  

 eksaminationen.
 I et brev til A udtalte jeg  

 følgende:
 "Deres klage vedrører  

 navnlig bestemmelsen i forvaltningslovens § 19, stk. 1, som har følgende  

 ordlyd:
"Kan en part i en sag  

 ikke antages at være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder, må der ikke træffes  

 afgørelse, før myndigheden har gjort parten bekendt med oplysningerne og  

 givet denne lejlighed til at fremkomme med en udtalelse.
Det gælder dog kun,  

 hvis oplysningerne er til ugunst for den pågældende part og er af væsentlig  

 betydning for sagens afgørelse.
Myndigheden kan fastsætte en frist for  

 afgivelse af den nævnte udtalelse." Forvaltningslovens § 19  

 gælder kun for parter, hvorfor min stillingtagen til det centrale spørgsmål i  

 Deres klage -om Direktoratet for Erhvervsuddannelsernes afgørelse i  

 eksamensklagen burde have afventet Deres udtalelse - beror på en vurdering  

 af,  

 om De kan anses som part i eksamensklagesagen.
Den tidligere ombudsmand  

 udtalte sig i en sag fra tiden før forvaltningslovens ikrafttræden om  

 offentligt ansattes partsstatus ved behandlingen af klagesager, som angår en  

 afgørelse eller ydelse fra en offentlig myndighed, og som tillige direkte  

 eller  

 indirekte vedrører tjenstlige forhold for den eller de ansatte, som har  

 truffet afgørelsen eller i øvrigt medvirket ved behandlingen af den  

 pågældende  

 sag, jf.
Folketingets Ombudsmands Beretning 1984, s. 151.  

 Offentligt beskikkede censorer indtager i den  

 henseende ingen særstilling i forhold til andre offentligt ansatte.
I  

 udtalelsen er bl.a. anført følgende:
"Det sædvanlige  

 udgangspunkt ved behandlingen af klager over afgørelser, truffet af en  

 offentlig myndighed, er, at klagesagsbehandlingen tilrettelægges med henblik  

 på at afklare, om klagen giver anledning til at ophæve eller ændre den trufne  

 afgørelse, eller - hvis afgørelsen af særlige grunde ikke kan ændres - om der  

 dog er grundlag for at kritisere den trufne afgørelse.
De medarbejdere, som  

 har  

 deltaget i sagsbehandlingen forud for den påklagede afgørelse, vil i  

 almindelighed ikke kunne anses som parter i den efterfølgende  

 klagesagsbehandling og vil ikke have krav på iagttagelse af heraf følgende  

 processuelle rettigheder m.v.
Dette gælder, selv om myndighedernes  

 stillingtagen til klagen indirekte kan indebære kritik af de medarbejdere,  

 som  

 har deltaget i sagsbehandlingen.
Udgangspunktet fraviges i det  

 omfang, en klage giver anledning til selvstændigt at søge fastslået, om der  

 er  

 grundlag for at træffe foranstaltninger af diciplinær karakter over for  

 bestemte medarbejdere.
Det er dog fast antaget, at klagesagsbehandlingen i  

 forhold til den pågældende medarbejder må tilrettelægges under  

 iagttagelse  

 af de almindelige  

 rettigheder, der gælder til fordel for parter i en forvaltningssag, herunder  

 navnlig ret til at medvirke til sagens oplysning og adgang til at udtale sig  

 om  

 grundlaget for den påtænkte afgørelse i forhold til ham." Udtrykket  

 "foranstaltninger af disciplinær karakter" omfatter efter min  

 opfattelse ikke alene reaktioner af den art, der er nævnt i  

 tjenestemandslovens  

 § 24, men også visse mildere reaktioner over for den ansatte, som indebærer  

 personlig kritik.
Forvaltningsloven indeholder  

 ikke en definition af lovens partsbegreb, men ifølge lovens forarbejder skal  

 udtrykket forstås i overensstemmelse med det almindelige forvaltningsretlige  

 partsbegreb, jf.
Folketingstidende 1985/86, tillæg A, spalte 133. Det  

 almindelige forvaltningsretlige partsbegreb var grundlaget for ombudsmandens  

 omtalte udtalelse.
Som det nærmere fremgår af  

 sagsfremstillingen, gav klagen fra eksaminanden anledning til, at  

 direktoratet  

 som led i klagesagsbehandlingen nærmere undersøgte og tog stilling til,  

 hvorvidt der var grundlag for, at udtale kritik af Dem for Deres medvirken  

 som  

 censor.
Jeg henviser til,  

  

 at  

 klagen fra eksaminanden indeholdt væsentlig  

 kritik af Deres adfærd som censor,  

  

 at  

 de indhentede udtalelser fra vejlederen  

 og Deres medcensor indeholdt detaljerede kommentarer til denne kritik, og  

  

 at  

 direktoratet i sin afgørelse af 5. september 1988 utvetydigt udtalte kritik  

 af  

 Deres adfærd, jf. sætningen: "Direktoratet er enig i, at den ene censors  

 adfærd ikke lever op til det, man kan forvente af en censor." Det  

 forhold,  

 at direktoratets konklusion alene er formuleret unavngivent som en kritik af  

 "den ene censor" eller det forhold, at direktoratet ikke meddelte  

 Dem  

 kritikken direkte, men bad skolen videregive den, ændrer ikke min opfattelse  

 af, at direktoratets afgørelse indeholdt en utvetydig kritik af Dem.
 På denne baggrund mener jeg,  

 at direktoratet under klagesagens behandling burde have anset Dem for part i  

 relation til forvaltningslovens partsbeføjelser.
Jeg må herefter anse det for  

 en fejl, at direktoratet ikke udsatte sagens afgørelse, til De havde afgivet  

 Deres udtalelse.
I denne forbindelse bemærker jeg, at det ville have været  

 muligt at tilgodese hensynet til eksaminanden ved at fastsætte en frist for  

 afgivelsen af udtalelsen, jf. forvaltningslovens § 19, stk. 1.
