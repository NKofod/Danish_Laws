Arbejdsformidlingskontorerne Ved skrivelse af 9. maj 1985 bestemte arbejdsministeriet, at al udbetaling  

 af kursusgodtgørelse m.v. til arbejdsløshedsforsikrede skulle ske gennem de  

 arbejdsløshedskasser, som kursisterne er medlemmer af.
 Denne omlægning af udbetalingsprodeduren m.v., der trådte i kraft pr. 1.  

 januar 1986, har bl.a. betydet, at specialarbejderskolerne ikke længere  

 udbetaler kursusgodtgørelse m.v. til arbejdsløshedsforsikrede kursister.
 I ovennævnte skrivelse har arbejdsministeriet endvidere givet udtryk for,  

 at der for så vidt angår de ikke-forsikrede kursister bør arbejdes henimod en  

 ordning, hvorefter det er arbejdsformidlingskontorerne, der administrerer og  

 udbetaler kursusgodtgørelse og befordringstilskud m.v.
 I tilslutning hertil skal det bemærkes, at arbejdsdirektoratet p.t.  

 overvejer, hvorledes AF-kontorernes udbetaling m.v. af kursusgodtgørelse og  

 befordringstilskud til ikke-forsikrede kursister kan tilrettelægges.
 Det kan på nuværende tidspunkt oplyses, at direktoratet har fået tilsagn  

 fra Statens Regnskabsdirektoratet om, at kursusgodtgørelse fortsat kun  

 indrapporteres til SCL med henblik på kildeskatteafregning.
 Hvad angår selve udbetalingen forestiller arbejdsdirektoratet sig en  

 ordning, hvorefter de enkelte kontorer via SCRs kreditorsystem overfører  

 kususgodtgørelse m.v. til kursisternes eller arbejdsgivernes postgirokonto  

 eller konto i pengeinstitut.
 Arbejdsdirektoratet påregner i begyndelsen af august 1986 at udsende  

 nærmere retningslinier om udbetalingsordningen, således at den kan  

 iværksættes omkring 1. september 1986.
 P.D.V.
