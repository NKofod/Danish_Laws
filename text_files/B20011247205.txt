Meddelelser fra Søfartsstyrelsen B.  

 Skibes bygning og udstyr m.v.
Kapitel B X  

 Højhastighedsfartøjer, 1. juli 2001 Højhastighedsfartøjer Regel  

 1	Definitioner 1	Koden for højhastighedsfartøjer (HSC  

 Code) betyder den Internationale Kode for Sikkerhed i  

 Højhastighedsfartøjer vedtaget af Den Maritime Sikkerhedskomite  

 i Organisationen ved resolution MSC.36(63). Denne kan ændres af  

 Organisationen, forudsat at sådanne ændringer er vedtaget,  

 trådt i kraft og virker i overensstemmelse med bestemmelserne i artikel  

 VIII i den nuværende konvention angående  

 ændringsprocedurerne, som falder ind under annexet bortset fra kapitel  

 I.
 2	»Højhastighedsfartøj« er  

 fartøjer med en maximum hastighed i meter pr. sekund (m/s) lig med  

 eller større end:
3,7xÑ
0,1667 hvor Ñ  

  = deplacement svarende til konstruktionsvandlinien (m3) 3	»Fartøj der er bygget« betyder et  

 fartøj, hvis køl er lagt eller som befinder sig på et  

 tilsvarende byggestadium.
 4	»Et tilsvarende byggestadium« betyder et stadium  

 hvorved:
.1	et byggeri, der kan identificeres med et bestemt  

 fartøj, påbegyndes, og .2	samling af dette fartøj er påbegyndt,  

 omfattende mindst 50 tons eller 1% af den anslåede samlede  

 skrogvægt, hvis denne er mindre.
Regel 2 	Anvendelse 1	Dette kapitel finder anvendelse på  

 højhastighedsfartøjer bygget den 1. januar 1996 eller senere,  

 udfra følgende:
.1	passagerfartøjer, som ikke fortsætter  

 på deres sejlads i mere end 4 timer ved driftshastigheden, fra et  

 tilflugtssted, når det er fuldt lastet, og .2	lastfartøjer med en bruttotonnage på  

 500 eller mere, som ikke fortsætter deres sejlads mere end 8 timer ved  

 driftshastigheden fra et tilflugtssted, når det er fuldt lastet.
 .3	lastfartøjer med en bruttotonnage på  

 under 500 køllagt på eller efter 1. januar  2002, som ikke  

 fortsætter deres sejlads mere end 8 timer ved driftshastigheden fra et  

 tilflugtssted, når det er fuldt lastet.
2 	Ethvert fartøj, uanset byggedatoen, som  

 gennemgår reparationer, ombygninger, ændringer og udrustning i  

 forbindelse dermed, skal fortsat som minimum opfylde de krav, som tidligere  

 var gældende for fartøjet.
Et sådant fartøj skal,  

 hvis det er bygget før 1. januar 1996, som en hovedregel opfylde  

 kravene til et fartøj, der er bygget på eller efter denne dato,  

 i mindst samme omfang, som det gjorde før, det gennemgik sådanne  

 reparationer, ombygninger, ændringer eller udrustning.
Reparationer,  

 ombygninger og ændringer af større omfang samt udrustning i  

 forbindelse hermed skal opfylde kravene for fartøjer, der er bygget  

 den 1. januar 1996 eller derefter, i den udstrækning som  

 Administrationen anser dette for rimeligt og praktisk muligt.
Regel 3 	Krav til  

 højhastighedsfartøjer 1	Uanset bestemmelserne i kapitel I-IV og regel V/12  

 skal et højhastighedsfartøj, som opfylder kravene i koden for  

 højhastighedsfartøjer i dens helhed, og som er blevet synet og  

 certificeret som krævet i denne kode, anses for at opfylde kravene i  

 kapitel   

 I-IV og regel V/12. Med dette formål skal kravene i koden betragtes som  

 obligatoriske.
 2 	De certifikater og tilladelser, der udstedes i  

 henhold til koden for højhastighedsfartøjer, skal have den  

 samme bindende virkning og samme anerkendelse som certifikater udstedt i  

 henhold til kapitel I.
 ) Der henvises til: MSC/Circ. 911 samt  

 MSC/Circ. 911/Add.1 med fortolkninger til de brandsikkerhedsmæssige  

 bestemmelser i International Code of Safety for High-Speed Craft (HSC Code).  

  De angivne fortolkninger skal anvendes som vejledning i forbindelse med  

 opfyldelsen af de relevante krav i HSC koden med hensyn til konstruktiv  

 brandsikring samt installationer, arrangementer og udstyr som installeres om  

 bord på højhastighedsfartøjer efter den 21 maj 1999.  

  Vedtaget på MSC 71.
 ) I forbindelse med opfyldelsen af  

 Lasteliniekonventionen, 1966 henvises til: MSC/Circ. 652, Application of the  

 1966 LL Concention to High speed Craft.
