Landsskatteretskendelse vedr. tab ved kapitalnedsættelse ved  

 annullation af egne aktier Klagen vedrører  

 fradrag for tab ved kapitalnedsættelse ved annullation  

 af egne aktier, jf. aktieavancebeskatningslovens § 3.
Landsskatterettens afgørelse Indkomståret 1999 Told- og Skattestyrelsen har ikke  

 godkendt fradrag for tab på 506.025.000 kr. ved kapitalnedsættelse ved  

 annullation af egne aktier, jf. aktieavancebeskatningslovens § 3 Landsskatteretten stadfæster afgørelsen  

 om, at der ikke er fradrag efter aktieavancebeskatningslovens § 3 for det  

 selvangivne  

 tab, men ved opgørelsen af årets fortjeneste og tab på næringsaktier efter  

 aktieavancebeskatningslovens § 3, stk. 4, skal de omhandlede aktier indgå med  

 børskursen på tidspunktet for bestyrelsens beslutning om kapitalnedsættelse,  

 hvor aktierne anses for overgået til anlægsbeholdningen.
Det overlades til  

 Told- og Skattestyrelsen at foretage den talmæssige opgørelse.
Indkomståret 2000 Told- og Skattestyrelsen har ikke  

 godkendt fradrag for tab på 603.262.500 kr. ved kapitalnedsættelse ved  

 annullation af egne aktier, jf. aktieavancebeskatningslovens § 3.
Landsskatteretten stadfæster afgørelsen  

 om, at der ikke er fradrag efter aktieavancebeskatningslovens § 3 for det  

 selvangivne  

 tab, men ved opgørelsen af årets fortjeneste og tab på næringsaktier efter  

 aktieavancebeskatningslovens § 3, stk. 4, skal de omhandlede aktier indgå med  

 børskursen på tidspunktet for bestyrelsens beslutning om kapitalnedsættelse,  

 hvor aktierne anses for overgået til anlægsbeholdningen.
Det overlades til  

 Told- og Skattestyrelsen at foretage den talmæssige opgørelse.
Indkomståret 2001 Told- og Skattestyrelsen har ikke  

 godkendt fradrag for tab på 348.025.000 kr. ved kapitalnedsættelse ved  

 annullation af egne aktier, jf. aktieavancebeskatningslovens § 3.
Landsskatteretten stadfæster afgørelsen  

 om, at der ikke er fradrag efter aktieavancebeskatningslovens § 3 for det  

 selvangivne  

 tab, men ved opgørelsen af årets fortjeneste og tab på næringsaktier efter  

 aktieavancebeskatningslovens § 3, stk. 4, skal de omhandlede aktier indgå med  

 børskursen på tidspunktet for bestyrelsens beslutning om kapitalnedsættelse,  

 hvor aktierne anses for overgået til anlægsbeholdningen.
Det overlades til  

 Told- og Skattestyrelsen at foretage den talmæssige opgørelse.
Indkomståret 2002 Told- og Skattestyrelsen har ikke  

 godkendt fradrag for tab på 362.739.717 kr. ved kapitalnedsættelse ved  

 annullation af egne aktier, jf. aktieavancebeskatningslovens § 3.
Landsskatteretten stadfæster afgørelsen  

 om, at der ikke er fradrag efter aktieavancebeskatningslovens § 3 for det  

 selvangivne  

 tab, men ved opgørelsen af årets fortjeneste og tab på næringsaktier efter  

 aktieavancebeskatningslovens § 3, stk. 4, skal de omhandlede aktier indgå med  

 børskursen på tidspunktet for bestyrelsens beslutning om kapitalnedsættelse,  

 hvor aktierne anses for overgået til anlægsbeholdningen.
Det overlades til  

 Told- og Skattestyrelsen at foretage den talmæssige opgørelse.
Generelle oplysninger Selskabet driver bankvirksomhed med mere  

 end 100 filialer i Danmark, samt filialer og datterselskaber i udlandet.  

 Derudover  

 har selskabet en række datterselskaber i Danmark.
Fradrag for tab ved  

 kapitalnedsættelse ved annullation af egne aktier Sagens oplysninger Selskabet foretog i 1999 en nedsættelse  

 af kapitalen på nom. 75 mio. kr.
Regnskabsmæssigt er nedsættelsen foretaget  

 over egenkapitalen, fordelt med 75 mio. kr. på aktiekapitalen, 178.307.000  

 kr.  

 modregnet i overkurs ved emission og 252.718.000 kr. modregnet i overført  

 resultat.
Skattemæssigt er der foretaget et fradrag på 506.025.000 kr.,  

 svarende til nom. 75 mio. kr. til kurs 674,7, hvilket var kursværdien den  

 19.8.1999.
 Ved den ordinære generalforsamling i  

 1999 blev bestyrelsen bemyndiget til, at banken i tiden indtil næste  

 generalforsamling  

 måtte erhverve egne aktier inden for en grænse af 1/10 af aktiekapitalen mod  

 et  

 vederlag, der ikke måtte afvige mere end 10 % fra den på  

 erhvervelsestidspunktet på Københavns Fondsbørs noterede slutkøberkurs.
 Selskabets bestyrelse traf den 16.6.1999  

 telefonisk beslutning om at nedsætte aktiekapitalen med nom. 50 mio. kr., og  

 der blev samme dag udsendt en fondsbørsmeddelelse om beslutningen, som bl.a.  

 begrundes med følgende:
 Det har været muligt at opkøbe aktierne  

 til en attraktiv pris målt i forhold til prisen på supplerende kapital.  

 Erhvervelsen af egne aktier er meddelt ved fondsbørsmeddelelse 12. februar  

 (2,22 %), 05. marts (4,24 %) samt 25. maj (6,52 %) d.å.
 Regnskabsresultater gennem de senere år  

 har vist en solid basisindtjening, som er fortsat i den forløbne del af 1999.  

 Basisindtjeningen før hensættelser har forrentet egenkapitalen med  

 gennemsnitlig 28 % p.a. de seneste 5 år.
 Banken har og fører fortsat en  

 konservativ afskrivnings- og hensættelsespolitik, som gør den rustet til at  

 modstå en eventuel lavkonjunktur.
Halvårsresultatet før skat forventes ved  

 uændrede kurser på bankens egne positioner at blive niveauet kr. 600 mio. og  

 vil være præget af en solid basisindtjening, fortsat lave tab- og  

 hensættelser  

 samt et højt investeringsniveau.
Det giver en forretning af  

 primoegenkapitalen  

 på ca. 23 % p.a.
 En nedsættelse af egenkapitalen med nom.  

 kr. 50 mio. svarer i princippet til en ekstraordinær udlodning af udbytte på  

 knap kr. 30 mio. ved det nuværende kursniveau på aktien.
Halvårsresultatet efter skat ventes at  

 overstige denne udlodning.
Ved en absolut forøgelse af Tier 2  

 kapitalen er  

 det muligt  selv med et eventuelt fortsat opkøb af egne aktier   

 at sikre en  

 betryggende soliditet i et fortløbende vækstscenarie.
Fremadrettet vil der som hidtil løbende  

 ske en vurdering af hensigtsmæssigheden i den absolutte størrelse af den  

 ansvarlige  

 kapital samt strukturen heri.
En eventuel yderligere tilpasning af Tier 1  

 kapitalen (egenkapital) vil ske via øget udbytte og/eller opkøb af egne  

 aktier. Der blev afholdt et bestyrelsesmøde den  

 22.6.1999, hvor bestyrelsen bekræftede den trufne beslutning, og det fremgår  

 i  

 øvrigt af protokollen bl.a., at fondsbørsmeddelelsen havde givet den  

 forventede  

 positive effekt med kursstigning og positive reaktioner.
Videre gennemgik  

 bestyrelsen tidsplanen, og bestyrelsen gav direktionen beføjelse til at  

 meddele  

 Fondsbørsen forhøjelse af forslaget om nedsættelse af aktiekapitalen fra nom.  

 50 mio. kr. til et højere beløb, der ikke oversteg nom. 90 mio. kr.
 Ved 2 ekstraordinære generalforsamlinger  

 i 1999 blev det vedtaget at nedsætte kapitalen med 75. mio. kr. ved  

 udbetaling  

 til aktionærerne, og der blev herefter indrykket proklama i Statstidende med  

 udløb den 24.11.1999 samt sendt meddelelse til Erhvervs- og  

 Selskabsstyrelsen.  

 Kapitalnedsættelsen blev gennemført pr. 14.12.1999.
Den 1.5.2000 blev der udsendt en  

 fondsbørsmeddelelse, hvor det bl.a. blev meddelt, at bestyrelsen havde  

 besluttet at stille forslag om nedsættelse af aktiekapitalen med nom. 75 mio.  

 kr. ved udbetaling til aktionærerne, jf. aktieselskabslovens § 44 a, stk. 1.  

 i,aj og juni 2000 blev der afholdt ekstraordinære generalforsamlinger, hvor  

 forslaget blev godkendt.
Der blev herefter udstedt proklama med udløb den  

 27.9.2000, og kapitalnedsættelsen blev effektueret den 2.10.2000.
 Af en fondsbørsmeddelelse fra selskabet  

 af 12.12.2000 fremgår bl.a. følgende:
Udbyttepolitik Bankens bestyrelse har besluttet at  

 udbytteprocenten for indeværende regnskabsår bliver 0 %. I stedet indstiller  

 bestyrelsen til bankens ordinære generalforsamling den 13. marts 2001. at der  

 annulleres 1.125.000 stk. aktier, svarende til modværdien af ca. kr. 170 mio.
Annullering af egne aktier svarer til et  

 udbytte på ca. 22 % af aktiekapitalen.
Sidste år var  

 udbytteprocenten 16 %.
I de kommende år vil udbytteprocenten  

 forblive 0 %, medmindre omkostningerne ved tier 1-kapital falder væsentligt.  

 I  

 stedet vil bestyrelsen indstille til kommende ordinære generalforsamlinger,  

 at  

 der annulleres egne aktier for det beløb, der ca. ville have været udbetalt  

 som  

 udbytte. Ved selvangivelsen for 2000 har  

 selskabet foretaget et fradrag for et tab på 603.262.500 kr., svarende til  

 nom.  

 75 mio. kr. til kurs 160,87 (aktiestørrelse 20 kr.), idet tabet er opgjort  

 som  

 kursværdien på de annullerede aktier pr. 7.6.2000.
Den 20.2.2001 blev der indkaldt til  

 ordinær generalforsamling den 13.3.2001, og et af punkterne på dagsordenen  

 var  

 bestyrelsens forslag til overskudsdeling.
Bestyrelsen havde i stedet for  

 udbetaling  

 af udbytte stillet forslag om nedsættelse af aktiekapitalen med nom. 22,5  

 mio.  

 kr., svarende til et udbytte på ca. 24 %. Forslaget blev vedtaget  

 på den ordinære  

 generalforsamling og bekræftet på en ekstraordinær generalforsamling den  

 30.3.2001,  

 og der blev samme dag indrykke proklama i Statstidende.
Den 7.7.2001 udløb  

 proklamafristen, og kapitalnedsættelsen blev effektueret den 21.8.2001.
Den 31.8.2001 blev der udsendt en  

 fondsbørsmeddelelse, idet der blev orienteret om, at der ville blive indkaldt  

 til en ekstraordinær generalforsamling den 28.9.2001 med forslag om  

 nedsættelse  

 af aktiekapitalen.
Den 10.9.2001 blev der indkaldt til denne ekstraordinære  

 generalforsamling, idet der blev stillet forslag om nedsættelse af  

 aktiekapitalen med nom. 16 mio. kr.
Forslaget blev godkendt, og 2.  

 ekstraordinære generalforsamling om samme emne blev afholdt den 23.10.2001,  

 hvor proklama blev indrykket i Statstidende.
Den 6.2.2002 udløb  

 proklamafristen, og kapitalnedsættelsen blev effektueret den 19.2.2002.
 Selskabet foretog ved selvangivelsen for  

 2001 fradrag for et tab på 348.025.000 kr. svarende til nom. 22,5 mio. kr.  

 aktier  

 til kurs 168,84 (aktiestørrelse 20 kr.) og nom. 16 mio. kr. aktier til kurs  

 197,60, svarende til børskurserne henholdsvis den 30.3. og 23.10.2001.
 Den 24.1.2002 blev der udsendt en  

 fondsbørsmeddelelse om koncernens resultat for 2001, hvoraf bl.a. fremgår  

 følgende om kapitalgrundlag og solvens:
Bankens målsætning og politik på  

 området er uændrede.
Målsætningen er at opretholde en solvens, der er minimum  

 10 % samt en kernekapital på minimum 7 %. Banken ønsker løbende at sikre en  

 hensigtsmæssig kapitalstruktur henset til prisforholdet mellem supplerende  

 kapital og egenkapital samt de samfundsøkonomiske forhold.
Aktuelt er  

 konjunkturudsigterne  

 usikre og beholdningen af egne aktier beskeden.
Beslutning om ændring af  

 kapitalforholdene vil derfor først blive taget, når resultatet for 1. kvartal  

 2002 foreligger. Ved en ekstraordinær generalforsamling  

 den 8.4.2002 blev det vedtaget at udvide selskabets aktiekapital med 70,5  

 mio.  

 kr. ved kontant indbetaling til kurs 173,5 eller 782 mio. kr. ved rettet  

 emission  

 som led i en strategisk aftale med et kreditselskab.
Ligeledes i foråret 2002  

 blev der udstedt medarbejderaktier, idet der i denne forbindelse blev udstedt  

 nom. 2.883.240 kr. fondsaktier (gratisaktier) og nom. 1.937.520 kr. aktier  

 til  

 kurs 133 (favørkurs), hvilket gav et samlet tegningsprovenu på 12.84.508 kr.
Den 13.5.2002 blev der indkaldt til en  

 ekstraordinær generalforsamling den 31.5.2002 med forslag om en  

 kapitalnedsættelse på nom. 36.820.760 kr.
Det blev samtidig meddelt, at  

 koncernens solvensprocent ultimo april 2002 efter indregning af resultatet  

 pr.  

 samme tidspunkt udgjorde ca. 11,8, heraf kernekapital ca. 8,5, og at bankens  

 målsætninger og politik på området var uændrede.
Forslaget om  

 kapitalnedsættelse blev vedtaget på de ekstraordinære generalforsamlinger den  

 31.5. og 21.6.2002 og endeligt effektueret den 22.10.2002.
 Selskabet har i de omhandlede år løbende  

 købt egne aktier.
Told- og Skattestyrelsens afgørelse Told- og Skattestyrelsen har nægtet  

 fradrag for de selvangivne tab, idet der ikke er lidt et reelt  

 driftsøkonomisk  

 tab, samt at det i lighed med forholdene i TfS 1999.597 H er selskabets egne  

 organer, der træffer beslutningen, som udløser det skattetekniske tab,  

 hvorfor  

 anskaffelsessummen ikke kan  

 fratrækkes efter aktieavancebeskatningslovens § 3.
I sagen TfS 1999.597 H fandt Højesteret,  

 at tabet var et skatteteknisk tab, som ikke kunne begrunde fradrag  

 under disse  

 omstændigheder.
Det var bankens egen beslutning, som udløste tabet.  

 Selskabet  

 har opkøbt aktierne som et led i bankens almindelige virksomhed.
Ved at  

 træffe  

 beslutning om en kapitalnedsættelse gives der afkald på en indtægt i form af  

 en  

 salgssum for disse aktier.
I lighed med forholdene i TfS 1999.597 H er det  

 selskabets egne organer, der træffer beslutningen, som udløser det  

 skattetekniske tab.
Det tab, der opstår ved annullationen af nom. 75 mio. kr.  

 af bankens beholdning af egne aktier, må således anses for et skatteteknisk  

 tab, der ikke kan henføres til bankens næringsvirksomhed.
Det forhold, at et  

 skatteteknisk tab ikke anses for et tab opstået i næring og derfor ikke kan  

 fratrækkes efter aktieavancebeskatningslovens § 3, har endvidere baggrund i,  

 at  

 der ikke er lidt et reelt driftsøkonomisk/regnskabsmæssigt tab, hvilket må  

 være  

 en forudsætning for, at der kan være tale om et næringstab.
Kammeradvokatens påstand og  

 argumenter Kammeradvokaten, der er indtrådt i sagen  

 på vegne af Told- og Skattestyrelsen, har nedlagt påstand om, at  

 ansættelserne  

 stadfæstes i princippet, dog således at ansættelserne hjemvises til nye  

 talmæssige  

 opgørelser.
Han har til støtte for påstanden bl.a.  

 anført, at som følge af selskabets systematiske opkøb af egne aktier og  

 efterfølgende kapitalnedsættelser må formodningen for næring anses for  

 afkræftet, således at selskabets opkøb af egne aktier, der efterfølgende  

 annulleres som led i kapitalnedsættelse, ikke kan betragtes som en del af  

 næringsbeholdningen af aktier, men i stedet må anses for anlægsaktier.  

 Selskabet har således opkøbt egne aktier og foretaget efterfølgende  

 kapitalnedsættelser i indkomstårene 1999, 2000, 2001 og 2002. Der kan således  

 ikke ske beskatning i medfør af aktieavancebeskatningslovens § 3. Dette  

 bekræftes  

 af, at selskabet i kvartalsrapporter og årsrapporter har udtalt sig således,  

 at  

 det må anses for tydeliggjort, at aktiekøbene skete med henblik på senere  

 annullation som led i selskabets udbyttepolitik.
Der er ikke tale om  

 udlodning  

 af udbytte i gængs forstand, men bankens indkøb af egne aktier og  

 efterfølgende  

 kapitalnedsættelse er en transaktion, der har udbyttelignende karakter.  

 Eftersom banken fra 2000 og frem besluttede ikke at udbetale udbytte, men i  

 stedet at annullere egne aktier for beløb, der svarer til det, der ca. ville  

 have været udbetalt som udbytte, undgår banken herved den dobbeltbeskatning  

 af  

 udbytte, der normalt sker ved denne form for udlodninger.
Et udloddet udbytte  

 udbetales af bankens beskattede overskud.
 Senest på det tidspunkt, hvor beslutningen  

 om kapitalnedsættelse træffes, er aktierne utvivlsomt overgået til  

 anlægsformuen,  

 eftersom videresalgshensigten senest på dette tidspunkt må anses for opgivet.  

 Aktierne er dermed ikke længere en del af næringsaktieporteføljen og udgår af  

 næringsbeholdningen.
Det bestrides, at selskabet har lidt et  

 egentlig tab på aktier, der berettiger til et fradrag ved indkomstopgørelsen.  

 Kapitalnedsættelsen er sket i medfør af aktieselskabslovens § 44 a, stk. 1,  

 nr.  

 2, om udbetaling til aktionærerne.
Selskabet har ikke ved kapitalnedsættelsen  

 konstateret noget tab på aktier.
Der er derimod sket en indfrielse af  

 aktionærer.
Selskabets frigørelse for dets forpligtelse over for aktionærerne  

 indebærer hverken regnskabs- eller skattemæssigt noget tab for selskabet.
Det  

 forhold, at selskabet skattemæssigt anvender lagerprincippet for  

 næringsaktier  

 kan ikke føre til et andet resultat.
Efter lagerprincippet skal årets  

 fortjeneste eller tab opgøres som forskellen mellem aktiernes værdi ved  

 indkomstårets slutning med fradrag af aktiernes værdi ved indkomstårets  

 begyndelse.  

 For aktier, der afstås i løbet af indkomståret, medregnes afståelsessummen i  

 stedet for deres værdi ved indkomstårets slutning.
For selskabets vedkommende  

 indgår de annullerede aktier i primoværdien, men ikke i ultimoværdien, idet  

 de  

 ikke længere er i beholdningen.
Herved fremkommer det tab (skattetekniske  

 fradrag), som selskabet ønsker fradraget.
Under de foreliggende  

 omstændigheder  

 skal aktierne imidlertid udgå af lageropgørelsen på det tidspunkt, hvor de  

 overgår  

 til anlægsformuen til kursværdien på overgangstidspunktet.
Det skattetekniske  

 tab, som selskabet ønsker fradrag for, opstår således ikke.
Det kan desuden tilføjes, at såfremt  

 tabsfradrag godkendes, vil det medføre, at selskaber i realiteten får  

 tabsfradrag  

 for udlodning til aktionærer.
Ved opkøb af egen aktie udbetaler selskabet  

 således kapital til aktionæren, når denne aktie senere annulleres, er  

 resultatet det, at aktionæren har fået en udlodning fra selskabet ved at  

 sælge  

 sin aktie til selskabet, og selskabet ved annullationen af aktien får fradrag  

 for det tab selskabet har ved udbetaling af købesummen for aktien  

 til  

 aktionæren.
Dette svarer til et tabsfradrag for udlodning til aktionæren i  

 forbindelse med en kapitalnedsættelse  dette må betragtes som  

 uacceptabelt.
Klagerens påstand og argumenter Der er nedlagt påstand om ret til  

 fradrag for de omhandlede tab, som er opgjort efter lagerprincippet.
 Det er til støtte herfor bl.a. anført,  

 at selskabets motiver for kapitalnedsættelserne alene har været, at prisen på  

 egenkapital i perioder i tidsrummet 1999  2002 samt de efterfølgende år  

 har  

 ligget væsentligt over prisen på supplerende lånekapital.  

 Kapitalnedsættelserne  

 har således alene været forretningsmæssigt begrundet, og de købte egne aktier  

 ville  

 blive solgt igen til acceptable, højere priser, såfremt aktierne fortsat  

 eksisterede, uanset et fremsat  men endnu ikke endeligt gennemført  

  forslag  

 om kapitalnedsættelse.
At der ikke i forbindelse med  

 beslutninger om kapitalnedsættelse er indgået skattemæssige overvejelser,  

 underbygges endvidere ved, at bestyrelsen ved offentliggørelsen af  

 kvartalsmeddelelsen den 27.4.2004 meddelte, at bestyrelsen havde foreslået at  

 nedsætte aktiekapitalen med 20 mio. kr., og at bestyrelsen ved  

 offentliggørelse  

 af halvårsrapporten den 27.7.2004 meddelte, at bestyrelsen har foreslået  

 yderligere at nedsætte aktiekapitalen med 14 mio. kr.
De foreslåede  

 nedsættelser af aktiekapitalen er således meddelt offentligheden efter, at L  

 173 blev fremsat den 24.2.2004, hvilket forslag implementerede  

 Arbejdsgruppens  

 forslag i betænkning nr. 1392 vedrørende regulering af avanceopgørelsen i  

 forbindelse med kapitalnedsættelse.
Beslutningerne om kapitalnedsættelse har  

 således ikke haft nogen form for skattemæssige motiver.
Uanset om selskabet  

 faktisk havde haft skattemæssige motiver for beslutningerne om  

 kapitalnedsættelser  

  helt eller delvist  ville dette imidlertid være uden  

 skattemæssig relevans i  

 det foreliggende tilfælde.
Allerede ved køb af egne aktier sker der  

 den i aktieselskabslovens § 44 a, stk. 1, nr. 2, nævnte udbetaling til de  

 aktionærer  og kun de aktionærer  der har solgt deres aktier til  

 selskabet.  

 Heroverfor står udbetaling af udbytte, som skal ske forholdsmæssigt til alle  

 aktionærer  

 i selskabet.
En sådan udbytteudbetaling finder ikke sted i forbindelse med  

 købet af egne aktier hos enkelte af selskabets aktionærer eller ved  

 annullation  

 af de købte egne aktier.
Det forhold, at selskabet i årsregnskabet for 1999  

 som  

 en serviceoplysning over for selskabets investorer oplyser  

 kapitalnedsættelsens  

 sammenlignelige effekt for selskabets egenkapital, gør det ikke berettiget at  

 drage den konklusion, at kapitalnedsættelsen af selskabet blev betragtet som  

 et  

 led i selskabets udbyttepolitik.
Meningen med udtalelsen i årsregnskabet har  

 alene været at illustrere den udbyttelignende effekt på selskabets  

 egenkapital.
Der er to faktorer, som har bidraget til  

 reduktion af egenkapitalen ved annullation af egne aktier i den danske  

 banksektor  

 og i selskabet.
Den ene faktor er mindre vækst i branchen, end bankerne har  

 været i stand til at kunne finansiere med den løbende indtjening.
Den anden  

 faktor er øget fokus på at minimere de nominelle kapitalomkostninger.
Den  

 danske banksektor har i de senere år været karakteriseret som værende modnet,  

 og vækstmulighederne har været begrænsede.
Samtidig har bankerne præsteret  

 fornuftig overskud.
Denne kombination har medført, at den løbende drift  

 bidrager mere til egenkapitalen end der har været brug for til at dække  

 væksten  

 i risikotagningen.
Der har derfor været et pres fra aktiemarkedet på bankerne  

 til at nedbringe risikokapaciteten i niveau med væksten i risikotagningen ved  

 at reducere overskydende egenkapital.
Repræsentanten har vedrørende  

 Kammeradvokatens bemærkninger om aktieavancebeskatningslovens § 3 bl.a.  

 henvist  

 til, at det under Told- og Skattestyrelsens behandling af sagen er blevet  

 lagt  

 til grund, at selskabet har opkøbt egne aktier som et led i sin almindelige  

 virksomhed, hvilket selskabet har tilsluttet sig.
Det forekommer på denne  

 baggrund  

 overraskende, at Kammeradvokaten nu på Told- og Skattestyrelsens vegne uden  

 nærmere begrundelse finder anledning til at fastslå, at formodningen for  

 næring  

 må anses for afkræftet, således at køb af egne aktier, der efterfølgende  

 annulleres  

 som led i en kapitalnedsættelse ikke kan betragtes som en del af  

 næringsbeholdningen af aktier, men i stedet må anses for anlægsaktier.  

 Selskabet har siden 1967 efter bemyndigelse fra generalforsamlingen stedse  

 opkøbt egne aktier til handelsbeholdningen i et varieret omfang, der har  

 været  

 styret af finansafdelingen.
Køb og salg af egne aktier er i finansafdelingen  

 foretaget efter samme økonomiske parametre, som er blevet anvendt ved køb og  

 salg af aktier i andre børsnoterede danske pengeinstitutter.
Banken har ikke  

 foretaget  

 særlige systematiske opkøb af egne aktier med henblik på nedsættelse af  

 aktiekapitalen.
Selskabet har kun haft én beholdning af egne aktier, hvorfra  

 der ikke er  eller kan  udskilt en anlægsbeholdning.
Det er en  

 konkret  og  

 ikke en ved købet af egne aktier  truffet beslutning fra bestyrelsens  

 side,  

 dels om der skal ske en kapitalnedsættelse, dels hvor stor nedsættelsen skal  

 være, og hvornår den skal finde sted.
På beslutningstidspunkterne har  

 selskabet  

 haft de fornødne aktier til kapitalnedsættelsen og i øvrigt yderligere egne  

 aktier herudover.
Det bestrides, at udtalelserne i  

 kvartalsrapporten fra 1. kvartal 2000 tydeliggør, at aktiekøbene skete med  

 henblik på senere annullation som led i bankens udbyttepolitik.
Det fremgår  

 alene, at bestyrelsen har besluttet at indkalde til en ekstraordinær  

 generalforsamling med henblik på at få vedtaget en nedsættelse af  

 aktiekapitalen.
Selskabet var på dette tidspunkt i besiddelse af egne aktier,  

 der dækkede forslaget om nedsættelse af aktiekapitalen.
Der blev ikke på en  

 den  

 ekstraordinære generalforsamling søgt om bemyndigelse til at tilbagekøbe  

 yderligere egne aktier, hvorfor udtrykket tilbagekøbet svarer i  

 princippet til  

 en ekstraordinær udlodning af udbytte på ca. kr. 500 mio. i  

 sammenhængen er  

 meningsløs.
Meningen med beskrivelsen har naturligvis været at informere  

 investorerne  

 om det sammenligningsgrundlag, som disse havde behov for at anstille i  

 forbindelse med gennemførelsen af beslutningen om kapitalnedsættelsen, og  

 dette  

 ses ikke på nogen måde at tydeliggøre, at aktiekøbene til handelsbeholdningen  

 skulle være sket med henblik på senere annullation.
Ved køb af egne aktier  

 sker  

 der ingen udlodning til aktionærerne, idet dette i givet fald skulle ske  

 forholdsmæssigt til samtlige aktionærer.
Ved køb af egne aktier sker der  

 alene  

 udbetaling til de aktionærer  og kun de aktionærer  der har solgt  

 deres  

 aktier.
Købesummen for disse aktier udgør den i aktieselskabslovens § 44 a,  

 stk. 1, nr. 2, nævnte udbetaling til disse aktionærer.
Repræsentanten har  

 videre gjort gældende, at disse bemærkninger kun vedrører indkomståret 2000,  

 og  

 der kan derfor ikke på dette grundlag drages de konklusioner, som  

 Kammeradvokaten forsøger at opstille på grundlag af løsrevne citater fra  

 meddelelserne vedrørende år 2000.
Til og med det tidspunkt, hvor endelig  

 beslutning om kapitalnedsættelsen må træffes, udgør beholdningen af egne  

 aktier  

 en del af næringsbeholdningen.
Det forhold, at der er stillet forslag om  

 kapitalnedsættelse ved annullation af en del af selskabets egne aktier i  

 handelsbeholdningen  

 medfører naturligvis ikke, at disse aktier udgår af næringsbeholdningen og  

 overgår til en anlægsformue.
Dette illustreres tydeligst ved, at der i  

 tilfælde  

 af, at det stillede forslag ikke bliver vedtaget, eller lovmæssige  

 betingelser  

 for vedtagelser, der beror på bankens egen beslutning, ikke opfyldes, og den  

 planlagte kapitalnedsættelse derfor ikke gennemføres, naturligvis ikke er  

 tale  

 om, at en del af selskabets næringsbeholdning af aktier pludselig er blevet  

 en  

 del af anlægsformuen.
På den ekstraordinære generalforsamling, hvor endelig  

 beslutning om kapitalnedsættelsen ved annullation af egne aktier træffes,  

 overgår aktierne i næringsbeholdningen ikke til nogen anlægsformue, idet  

 næringsaktierne ved annullationsbeslutningen blot ophører med at eksistere  

 ved  

 proklamafristens udløb.
De af beslutningen omfattede egne aktier indgår  

 således  

 aldrig i nogen særskilt/udskilt beholdning, herunder anlægsbeholdning.
En aktienæringsdrivendes beholdning af  

 næringsaktier kan hverken på grund af lang besiddelsestid eller lignende  

 anses  

 for overgået til en anlægsbeholdning.
Der henvises f.eks. til UfR 1967.897  

 ØLD,  

 hvor en bank i ca. 60 år havde ejet en aktiepost i et selskab, der var kunde  

 i  

 banken.
De nævnte aktier blev fortsat anset for at være næringsaktier. Østre  

 Landsret har i en ikke-offentliggjort dom fra 1997 tilsvarende anset en  

 besiddelsestid på mere en 50 år for utilstrækkelig til, at  

 næringsformodningen  

 blev anset for afkræftet.
Som anført i cirkulære 137 af 19.7.1994, punkt  

 6.1.1,  

 gælder der strenge krav til beviset for, at aktier i næringsbeholdningen  

 anses  

 for overgået til anlægsformuen.
Repræsentanten har gjort gældende, at  

 skattemyndighederne ikke har ført bevis for særlige momenter, der kan  

 underbygge, at egne aktier opkøbt til handelsbeholdningen senere skulle være  

 udskilt  

 til andet formål end videresalg med fortjeneste for øje.
Dette gælder til og  

 med det tidspunkt, hvor de egne aktier ophører med at eksistere på grund af  

 annullationsbeslutningen.
Det er derfor bestridt, at der kan påvises  

 hjemmel til, at de egne aktier, der annulleres i forbindelse med beslutningen  

 om kapitalnedsættelse, på noget tidspunkt skal anses som udgået af  

 lageropgørelsen  

 og overgået til anlægsformuen til kursværdien på overgangstidspunktet.
For  

 det  

 første opstår der ikke nogen anlægsformue i forbindelse med beslutningen om  

 annullation af egne aktier omfattet af handelsbeholdningen.
Aktierne var,  

 indtil de blev annullerede, en del af handelsbeholdningen.
Det bestrides  

 endvidere, at selskabet i forbindelse med annullationsbeslutningen har  

 modtaget  

 nogen modværdi for de annullerede aktier, hvorfor det er udtryk for ren  

 frihåndstegning, at der i forbindelse med opgørelse af det skattepligtige  

 resultat ved anvendelse af lagerprincippet skal anvendes en kursværdi af de  

 annullerede aktier, som selskabet ikke har modtaget.
Ifølge  

 aktieavancebeskatningslovens § 3, stk. 4, skal der for aktier, der er afstået  

 i  

 indkomstårets løb, anvendes afståelsessummen i stedet for aktiernes værdi ved  

 indkomstårets afslutning.
Selskabet har ikke modtaget nogen afståelsessum i  

 forbindelse med annullationen af aktierne.
Konsekvensen af, at man i givet  

 fald  

 anser aktierne for anlægsaktier, skal ikke være et statusskifte, men at  

 aktierne anses oprindeligt forkert kvalificeret som næringsaktier, således at  

 de skal trækkes ud af bankens beholdning af næringsaktier efter et  

 LIFO-princip  

 helt tilbage til de oprindelige anskaffelsestidspunkter.
Kammeradvokatens bemærkninger om de  

 økonomiske konsekvenser bestrides om værende fuldstændig uden forbindelse med  

 de faktiske, økonomiske virkninger af, at selskabet ved anvendelse af  

 lagerprincippet opnår et tabsfradrag for det tab, der lides ved, at  

 næringsaktier opkøbt til handelsværdien annulleres uden, at selskabet  

 modtager  

 vederlag herfor.
For det første gøres det gældende, at selskabet ikke på  

 noget  

 tidspunkt har opgjort noget skatteteknisk tab, som det ønsker fradrag for.  

 Selskabets realøkonomiske  og skattemæssige  tab i forbindelse  

 med  

 annullation af aktier opkøbt til handelspriser opstår som en konsekvens af  

 selskabets pligt til at anvende lagerprincippet opgjort som anvist i  

 aktieavancebeskatningslovens  

 § 3, stk. 4. Ved opkøb af egne aktier udbetaler selskabet en købesum til  

 aktionæren.
Aktionæren beskattes af den avance eller det tab, som herefter  

 kan  

 opgøres.
Der er således ikke tale om, at aktionæren ved at modtage en  

 salgssum  

 svarende til værdien af sine aktier, har modtaget en udlodning fra selskabet.  

 Selskabet har fradragsret for købesummen for næringsaktier som en del af  

 primobeholdningen.
Dette svarer ikke til et tabsfradrag for udlodning til  

 aktionæren i forbindelse med en kapitalnedsættelse.
Repræsentanten har særligt vedrørende  

 betænkning nr. 1392 bl.a. anført, at det forhold, at udvalget har foreslået  

 lovgivet om næringsaktiers overgang til anlæg endvidere understøtter, at den  

 af  

 Kammeradvokaten forfægtede konstruktion om overgang af næringsaktier til en  

 anlægsbeholdning ikke har hjemmel i lovgivningen.
Det kan for det første  

 konstateres, at den foreslåede regel om overgang til anlægsbeholdning efter  

 udvalgets opfattelse ikke overflødiggjorde den særlige værnsregel for  

 annullation af egne næringsaktier, som udvalget i sin betænkning foreslog  

 medtaget i ligningslovens § 16 A.
Udvalgets forslag må endvidere anses for at  

 være udtryk for, at der ikke efter udvalgets opfattelse efter gældende ret  

 var  

  eller er  nogen klar hjemmel til at foretage en avanceopgørelse  

 på et  

 overgangstidspunkt, hvis et sådant i øvrigt kan fastlægges, således som  

 Kammeradvokaten forudsætter.
Det forhold, at Kammeradvokaten finder det  

 uacceptabelt,  

 at selskabet på grundlag af de gældende regler i aktieavancebeskatningsloven  

 har fradrag for sit tab i forbindelse med annullation af egne aktier ved  

 kapitalnedsættelse var i øvrigt udvalgets grundlag for at foreslå  

 lovændringerne.
Landsskatterettens bemærkninger og  

 begrundelse Efter aktieavancebeskatningslovens § 3  

 skal fortjeneste eller tab ved afståelse af aktier, som er erhvervet som led  

 i  

 den skattepligtiges næringsvej medregnes ved opgørelsen af den skattepligtige  

 almindelige  

 indkomst.
Af punkt 6.1.1 i det nu ophævede  

 cirkulære 137 af 19.7.1994 (cirkulæret er siden 1999 indarbejdet i  

 Ligningsvejledningen) fremgik bl.a., at selskaber, der driver bankvirksomhed,  

 naturligt er omfattet af bestemmelsen i aktieavancebeskatningslovens § 3, og  

 der er for disse selskaber en formodning for at selskabernes aktiebesiddelser  

 er næringsaktier.
I visse tilfælde kan aktier dog falde uden for  

 næringsvirksomheden, og bevisbyrden for dette påhviler den skattepligtige.  

 Muligheden for at afkræfte næringsformodningen hænger sammen med, at ud over  

 betingelsen om, at selskabet driver næringsvirksomhed, er det en betingelse,  

 at  

 aktierne skal indgå i denne virksomhed.
Det er derfor en betingelse for at  

 anse  

 aktier som næringsaktier, at disse skal være erhvervet med videresalg for øje  

 og med henblik på at opnå fortjeneste ved et sådant videresalg.
Sådanne  

 aktier  

 kan senere skifte status, således at fortjeneste og tab ved afståelse af  

 aktierne skattemæssigt må behandles efter aktieavancebeskatningslovens øvrige  

 regler.
Aktier kan i visse tilfælde anses for overgået til anlægsformuen, når  

 den oprindelige videresalgshensigt må anses for opgivet.
Afgørelse om dette  

 bygger på objektive momenter, og der gælder i den forbindelse strenge krav  

 til  

 beviset.
 Det må lægges til grund, at  

 næringsformodningen ikke kan anses afkræftet ved selskabets erhvervelse af  

 den  

 omhandlede beholdning af egne aktier, som selskabet derfor i forbindelse med  

 erhvervelsen med rette skattemæssigt har henført til sin næringsbeholdning af  

 aktier.
Selskabets ledelse har ved  

 bestyrelsesbeslutningerne besluttet at anvende en andel af selskabets  

 beholdning  

 af egne aktier til nedsættelse af aktiekapitalen af hensyn til ønsket om en  

 ændret kapitalstruktur i selskabet.
Det må lægges til grund, at formålet i  

 overensstemmelse med det af selskabets repræsentant forklarede primært var at  

 tilpasse selskabets kapitalstruktur på den økonomisk mest hensigtsmæssige  

 måde  

 i forhold til markedet.
Beslutningen om kapitalnedsættelse har dermed ikke  

 forbindelse til selskabets drift, men til dets kapitalforhold.
Beslutningerne  

 er efterfølgende godkendt af generalforsamlingen, jf. aktieselskabslovens §  

 44  

 a.
Det bemærkes supplerende, at det ligeledes må have været selskabets  

 opfattelse, idet beslutningerne om kapitalnedsættelse ifølge selskabets  

 fondsbørsmeddelelse  

 af 12.12.2000 skete som et led i selskabets udbyttepolitik.
 Ved beslutningen om at anvende aktierne  

 til nedskrivning af aktiekapitalen må næringsformodningen således anses for  

 afkræftet, idet der er truffet beslutning om at opgive videresalgshensigten  

 og  

 i stedet besluttet at anvende aktierne til anlægsformål.
 Aktierne må derfor skattemæssigt anses  

 at være udgået fra selskabets næringsbeholdning af aktier på tidspunktet for  

 bestyrelsens beslutning om kapitalnedsættelse og overgået til selskabets  

 beholdning  

 af anlægsaktier.
 Beslutningen er efterfølgende gennemført  

 ved generalforsamlingernes godkendelse af bestyrelsens forslag om  

 kapitalnedsættelserne, og der er herefter i medfør af aktieselskabslovens §  

 44  

 a, stk. 1, nr. 2, sket udlodning til aktionærerne  selskabet selv  

  hvilket er  

 omfattet af ligningslovens § 16 A.
 Under disse omstændigheder kan de tab,  

 som selskabet som følge af kapitalnedsættelserne har opgjort i medfør af  

 aktieavancebeskatningslovens § 3, stk. 4, på sin beholdning af næringsaktier,  

 ikke anses for et tab, der kan begrunde fradrag efter  

 aktieavancebeskatningslovens  

 § 3, stk. 1.
Vedrørende opgørelsen af  

 indkomstansættelserne på dette punkt bemærkes det, at selskabet har valgt at  

 anvende  

 lagerprincippet for sin beholdning af næringsaktier, jf.  

 aktieavancebeskatningslovens § 3, stk. 2, 2. pkt.
Fra tidspunktet for  

 anskaffelsen er værdien af disse aktier dermed indgået ved opgørelsen af  

 selskabets urealiserede fortjenester og tab på næringsaktier, jf.  

 aktieavancebeskatningslovens  

 § 3, stk. 4. Værdien af disse aktier på tidspunktet for overgangen til  

 anlægsbeholdningen skal derfor ligeledes indgå ved opgørelserne af  

 indkomstansættelserne for indkomstårene 1999  2002, jf.  

 aktieavancebeskatningslovens  

 § 3, stk. 4, 3. pkt.
Værdien på overgangstidspunktet opgøres som børskursen  

 på  

 tidspunktet for de bestyrelsesmøder, hvor det blev besluttet at anvende  

 aktierne til kapitalnedsættelser.
 Det overlades til Told- og  

 Skattestyrelsen at foretage de talmæssige opgørelser.
