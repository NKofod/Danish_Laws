E.1 Generelt Reglerne om registrering af virksomheder findes i Reglerne om sikkerhedsstillelse ved registrering findes i E.1.1 Registrering Virksomheder, der udbetaler løn mv., hvori der skal  

 indeholdes A-skat, AM-bidrag og SP-bidrag, har pligt til at anmelde  

 sig til registrering og har samtidig pligt til at anmelde enhver  

 ændring, som sker i virksomhedens ejerforhold mv.
Anmeldelse om nyregistrering, ændring af igangværende  

 registreringer og afmeldelse fra registrering skal ske til Erhvervs- og  

 Selskabsstyrelsen, der træffer afgørelse om registreringen.
Visse  

 anmeldelser, som kræver egentlig skatte- og afgiftsfaglig kompetence, kan  

 udtages til sagsbehandling hos told- og skatteforvaltningen, der  

 herefter træffer afgørelse om registreringen.
Bliver told- og  

 skatteforvaltningen i øvrigt i forbindelse med kontrol-, lignings- og  

 inddrivelsesarbejdet bekendt med forhold, der medfører nyregistrering af,  

 ændringer i eller afmeldelse af en virksomheds registreringsforhold,  

 træffes afgørelse ligeledes af told- og skatteforvaltningen.
Der  

 henvises til § 1-4 i bekg. om virksomhedsregistrering i en række  

 skatte- og afgiftslove.
 Klager over afgørelser om registrering behandles  

 af Landsskatteretten, jf. § 11 i Skatteforvaltningsloven,  

 lov nr. 907 af 28. aug. 2006.
 Afgørelserne registreres i SKAT´s Erhvervssystem, jf. § 6 i bekg. om  

 virksomhedsregistrering.
Tilmelding foregår som en ansøgning om registrering, der  

 under særlige omstændigheder kan gøres betinget eller helt nægtes, jf.  

 afsnit  

 E.2 .  

 Tilmeldingen skal ske inden 8 dage efter indeholdelsespligten er indtrådt  

 (efter den 1. udbetaling), jf.
KSLbek. § 13, stk. 3 og AMFLbek. § 1, stk.  

 2.
Enhver, der er indeholdelsespligtig efter KSL afsnit V og VI, skal  

 tilmelde sig SKAT´s Erhvervssystem, jf.
KSLbek. § 15, stk. 1. Hertil  

 kommer, at personer, dødsboer, selskaber og foreninger mv., der har  

 hjemting her i landet, og som skal foretage indeholdelse af kildeskat til  

 Grønland, ligeledes skal registreres, jf.
KSL § 88.
 Reglerne om registrering af indeholdelsespligtige arbejdsgivere m.fl.  

 fremgår af KSLbek. §§ 15-16, samt § 39 for så vidt angår registrering  

 af indeholdelsespligt for kildeskat til Grønland, mens reglerne om  

 registrering af indeholdelsespligtige arbejdsgivere efter AMFL fremgår af  

 AMFLbek., §§ 1-2.
Anmeldelse og andre dokumenter, der indsendes til Erhvervs- og  

 Selskabsstyrelsen, kan være i såvel papirbaseret som elektronisk form  

 efter Erhvervs- og Selskabsstyrelsens nærmere retningslinier.
På  

 http://www.webreg.dk/  findes de  

 blanketter, som virksomhederne skal bruge.
Anmeldelse af ny virksomhed  

 skal sendes til Erhvervs- og Selskabsstyrelsen, Postboks 600, 0900  

 København C.
Oplysning om ændringer eller ophør sendes til Erhvervs- og  

 Selskabsstyrelsen, Postboks 610, 0900 København C.
 Anmeldelsen skal bl.a. indeholde oplysning om navn, adresse,  

 virksomhedens driftsform (enkeltmandsvirksomhed, interessentskab mv.),  

 CPR-nummer for ansvarlige indehavere mv.
E.1.1.1 Konkursboer Er en skyldner ikke i stand til at opfylde sine forpligtigelser over  

 for kreditorerne, kan konkurslovens regler bringes i anvendelse.
Reglerne  

 tilsigter at give kreditorerne en samtidig og ligelig dækning af deres  

 krav.
Oplysninger om konkursboer udgives dels i Statstidende og dels i  

 Registreringstidende.
 I Statstidende, der udkommer alle hverdage undtagen mandage og dagen  

 efter 2. påskedag, 2. pinsedag og 2. juledag, gives bl.a. meddelelse om  

 afsagt dekret om konkurs, herunder meddelelse om indkaldelse til første  

 skiftesamling.
 I Registreringstidende, der udkommer som tillæg til Statstidende, gives  

 bl.a. meddelelse om afsagt konkursdekret og datoen herfor.
 Told- og skatteforvaltningen registrerer oplysninger om  

 konkursboer ud fra oplysningerne i Statstidende og  

 Registreringstidende.
 Tilbagekaldelse af konkursdekret anføres i Statstidende, men kan også  

 forekomme i Registreringstidende.
 Se i øvrigt afsnit E.2.4.3.2.
E.2 Krav ved registrering af nye  

 virksomheder E.2.1 Sikkerhedsstillelse (tvungen) Reglerne om tvungen sikkerhedsstillelse fremgår af OPKL § 11.
For virksomheder, der anmelder sig til registrering, vil  

 sikkerhedsstillelse efter OPKL § 11, kunne kræves i visse  

 situationer.
Bestemmelserne i § 11 kan anvendes i tilfælde hvor  

 fysiske eller juridiske personer tidligere har haft en væsentlig  

 indflydelse på en anden virksomhed, som har påført SKAT et ikke fuldt  

 sikret tilgodehavende eller tab på skatter og afgifter på over 50.000 kr  

 inden for de seneste 5 år.
 Bestemmelserne i § 11 finder tillige anvendelse, hvis SKAT ved en  

 gældssanering eller en frivillig akkord er blevet påført et tab på mere  

 end 50.000 kr. vedrørende A-skat, AM-bidrag, SP-bidrag eller moms, eller  

 hvis der er indgået en moratorieordning, hvor SKAT har et ikke fuldt  

 sikret tilgodehavende.
 Bestemmelserne tager således først og fremmest sigte på de særlige  

 tilfælde, hvor de personer, der reelt står bag virksomheden, er kendt for  

 tidligere groft at have misbrugt pligten til at opkræve beløb på det  

 offentliges vegne, hvorved det offentlige er blevet påført tab.
Bestemmelsens primære formål er således at hindre konkursryttere og  

 lignende i gang på gang at lukke og starte ny virksomhed, uden at staten  

 forinden sikres mod tab.
Anvendelsen af bestemmelsen afhænger således af  

 en konkret vurdering af sagens omstændigheder.
 Krav om sikkerhedsstillelse vil kunne udelades fx:
En advokat anmelder et selskab til registrering.
Han indtræder selv som  

 bestyrelsesformand.
Advokaten figurerer også som bestyrelsesformand i et  

 tidligere selskab, som er gået konkurs.
Ved en nærmere undersøgelse viser  

 det sig imidlertid, at advokaten er indtrådt i det tidligere selskab  

 udelukkende med det formål at søge selskabet reddet, hvilket er mislykket.  

 Advokaten er udtrådt som formand for det gamle selskab, men vil være  

 registreret i Erhvervs- og Selskabsstyrelsens register som afgået  

 formand.
 I eksemplet har advokaten som udgangspunkt ikke haft væsentlig  

 indflydelse på, at selskabet alligevel er gået konkurs, idet hans  

 indtræden som bestyrelsesformand er sket på et tidspunkt for at redde  

 virksomheden, hvilket må siges at være en del af hans professionelle  

 arbejde.
 Ordningen skal endvidere administreres således, at krav om  

 sikkerhedsstillelse kun vil blive brugt i de situationer, hvor der  

 vurderes at være en betydelig risiko for nye tab, fx fordi der er tale om  

 virksomheder uden personligt gældsansvar og med utilstrækkeligt  

 kapitalgrundlag.
 Man skal endelig være opmærksom på, at der kan stilles krav om en ny  

 sikkerhed, hvis eksempelvis følgende situation skulle forekomme:
En virksomhed anmelder sig pr. 1. jan. 2003 til registrering som  

 indeholdelsespligtig.
Registreringen bliver gjort betinget af en  

 sikkerhedsstillelse på 50.000 kr.
Virksomheden stiller sikkerheden over  

 for told- og skatteforvaltningen og den frigives først, når de  

 under afsnit  

 E.2.1.3  

 nævnte betingelser er opfyldt.
Pr. 1. juli 2003 anmelder virksomheden sig  

 som momspligtig efter momsloven.
Told- og skatteforvaltningen vil  

 også ved denne anmeldelse kunne stille krav om sikkerhed, forudsat at  

 betingelserne fortsat er tilstede.
Der skal dog kun stilles sikkerhed for  

 moms.
E.2.1.1 Tidspunktet for  

 sikkerhedsstillelse Når virksomheden pålægges at stille sikkerhed, kan virksomheden ikke  

 registreres, før dette pålæg er opfyldt.
Pålægget om sikkerhedsstillelse  

 skal meddeles virksomheden senest 14 dage efter, at virksomheden anmeldes  

 til registrering, jf.
OPKL § 11, stk. 7.
De 14 dage regnes fra det tidspunkt, hvor SKAT har modtaget en korrekt  

 registreringsanmeldelse fra virksomheden.
Korrekt registreringsanmeldelse  

 foreligger, når alle relevante oplysninger om virksomhedens ejerforhold  

 mv. er oplyst som foreskrevet i vejledningen på anmeldelsesblanketten.
Sikkerhed skal stilles senest 8 dage efter, at virksomheden har  

 modtaget et anbefalet brev med pålæg om sikkerhedsstillelse, idet fristen  

 i ganske særlige tilfælde dog kan forlænges efter anmodning herom.
Denne  

 kan imødekommes, hvis virksomheden kan godtgøre, at den krævede sikkerhed  

 kan og vil blive stillet indenfor rimelig tid.
E.2.1.2 Sikkerhedsstillelsens  

 størrelse Sikkerhed efter § 11 i opkrævningsloven skal stilles for et beløb, der  

 svarer til virksomhedens restancer med skatter og afgifter mv. samt det  

 forventede gennemsnitlige tilsvar af A-skat, AM-bidrag, SP-bidrag og moms  

 i en 3-måneders periode.
 Formålet med sikkerheden er at sikre, at SKAT ikke bliver påført tab  

 som følge af driften af den nye virksomhed.
Som udgangspunkt vil det derfor være driften af den nye virksomhed, som  

 danner grundlag for sikkerhedens størrelse.
En restance fra den tidligere  

 registrerede virksomhed vil derimod ikke kunne indgå i  

 grundlaget.
E.2.1.3 Sikkerhedsstillelsens  

 varighed Efter opkrævningslovens § 11 frigives en stillet sikkerhed, når der er  

 sket rettidig indbetaling af A-skat, AM-bidrag og SP-bidrag i den seneste  

 12-måneders periode, og hvis virksomheden ikke er i restance på dette  

 tidspunkt med A-skat, AM-bidrag og SP-bidrag eller tilsvar vedrørende  

 andre registreringsforhold inden for skatte- og  

 afgiftsområdet.
E.2.1.4 Sikkerhedsstillelsens form Sikkerhedsstillelse kan alene ske i form af børsnoterede obligationer,  

 bankgaranti, kontante indskud eller anden betryggende sikkerhed efter  

 SKAT's bestemmelse.
E.2.2 Nægtelse af registrering Efter OPKL § 11, stk. 6, skal SKAT meddele pålæg om  

 sikkerhedsstillelse ved anbefalet brev.
Dette brev skal indeholde  

 oplysning om, at undladelse af at stille den krævede sikkerhed inden  

 udløbet af den fastsatte frist, dvs. senest 8 dage efter at virksomheden  

 har modtaget meddelelse herom, indebærer, at virksomheden ikke kan  

 registreres, hvorefter det vil være strafbart at drive virksomhed,  

 jf.
OPKL § 17, stk. 3. Stiller en ny virksomhed ikke sikkerheden  

 rettidigt, skal SKAT påny ved anbefalet brev meddele den pågældende, at  

 registrering er nægtet.
Det skal desuden gentages, at en fortsættelse af  

 virksomheden herefter er strafbart efter ovenanførte bestemmelse.
Der er i begge tilfælde tale om afgørelser, der skal begrundes efter  

 FVL's regler, jf. §§ 22-24, ligesom der i begge tilfælde samtidig skal  

 meddeles klagevejledning, jf.
FVL §§ 25-26. Afgørelserne kan  

 påklages til Landsskatteretten.
 Om afvikling af allerede indgåede ansættelses- og kontraktsforhold, der  

 indebærer indeholdelsespligt, henvises til afsnit  

 G4.
E.2.3 Registreringsbevis Efter registreringen tilsendes der den indeholdelsespligtige et  

 registreringsbevis påført de ved tilmeldingen givne oplysninger samt det  

 tildelte CVR/SE-nummer , jf.
KSLbek. § 16, stk. 1.
 Nummerregistreringen er en vigtig nøgle i SKAT´s administration og  

 bruges altid til at identificere virksomhedens registreringsforhold.
For de fleste virksomheders vedkommende vil registrering ske under  

 CVR-nummeret, som er identisk med virksomhedens SE-nummer, hvis  

 virksomheden kun er tildelt ét SE-nummer.
I nogle tilfælde vil  

 virksomheden få tildelt såvel et CVR-nummer som et eller flere SE-numre.  

 Det vil fx være tilfældet ved del- eller fællesregistrering.
I så fald vil  

 der være henvisning mellem CVR-nummer og SE-nummer.
 Hvis virksomheden efter tilmeldingen meddeler ændringer i  

 registreringsforholdene, tilsendes der et nyt  

 registreringsbevis.
E.2.3.1 Enkeltregistrering Udgangspunktet for registrering af de indeholdelsespligtige er, at en  

 person/virksomhed tildeles ét CVR/SE-nummer, men der er hjemmel i  

 lovgivningen til, at dele af en virksomhed kan registreres hver for sig  

 (delregistrering), eller at flere selvstændige juridiske enheder kan  

 registreres under ét (fællesregistrering).
E.2.3.2 Fællesregistrering Hvis der mellem flere selvstændigt registrerede indeholdelsespligtige  

 består et økonomisk fællesskab med hensyn til ejerforholdet, kan der  

 meddeles tilladelse til, at indbetaling af indeholdt A-skat og indgivelse  

 af angivelse herfor sker under ét, jf.
KSLbek. § 16, stk. 2.
Hvis dette er tilfældet, skal opgørelse, angivelse og indbetaling af  

 AM-bidrag og SP-bidrag også ske under ét, jf.
AMFLbek. § 2, stk. 2.  

 Tilsvarende gælder SP-bidraget.
 Tilladelsen kræver, at samtlige indeholdelsespligtige underskriver en  

 erklæring, der godtgør det økonomiske fællesskab (erklæring om solidarisk  

 hæftelse).
 Fællesregistrering medfører, at afregning af A-skat, AM-bidrag og  

 SP-bidrag fra de underliggende CVR/SE-numre foretages af ét  

 CVR/SE-nummer, dvs. det fællesafregnende CVR/SE-nummer.
 De i fællesregistreringen deltagende registreringsenheder hæfter  

 solidarisk for skyldig A-skat, AM-bidrag og SP-bidrag, ligesom der er  

 mulighed for udvidet adgang til modregning mellem de deltagende  

 registreringsenheder.
Pligten til at føre regnskab, jf.
KSL § 57 og KSLbek. §§ 26-29 samt  

 AMFL § 21 og AMFLbek. §§ 26-28, bortfalder ikke i forbindelse med  

 fællesafregningen, da regnskabspligten også påhviler den  

 indeholdelsespligtige selvom denne lader andre stå for udbetaling og  

 indeholdelse af A-skat, AM-bidrag og SP-bidrag.
E.2.3.3 Delregistrering Der kan tildeles en indeholdelsespligtig flere SE-numre, hvis der føres  

 særskilt regnskab for de enkelte virksomheder, jf.
KSLbek. § 16, stk.  

 1.
Hvis en indeholdelsespligtig med flere virksomheder har fået tildelt  

 flere SE-numre, og som følge heraf indbetaler indeholdt A-skat og indgiver  

 angivelse herfor særskilt for hver virksomhed, skal opgørelse, angivelse  

 og indbetaling af AM-bidrag og SP-bidrag også ske særskilt, jf.
AMFLbek. §  

 2, stk. 1. Ovenstående viser således, at der er nøje sammenhæng mellem den  

 måde, hvorpå virksomheden er registreret som indeholdelsespligtig efter  

 KSL, og den måde, som virksomheden skal registreres på efter AMFL,  

 herunder fællesregistrering og delregistrering.
E.2.4 Ændring og afmeldelse af  

 registrering Ændringer i de efter KSLbek. § 15, stk. 1 nævnte oplysninger  

 (virksomheden mv.) skal meddeles inden 8 dage (efter ændringen),  

 jf.
KSLbek. § 15, stk. 2 og AMFLbek. § 1, stk. 2. Det samme gælder  

 SP-bidraget.
Se  

 E.2.4.3.1  

 vedr. ophør af virksomhed.
 Ændringer indsendes til Erhvervs- og  Selskabsstyrelsen, jf.  

 E.1.1 .
 E.2.4.1 Adresse, ledelse mv.
 Ændringen kan fx vedrøre den adresse, hvorfra virksomheden drives,  

 telefonnummer, regnskabsår mv.
E.2.4.2 Driftsform (juridisk status) Den indeholdelsespligtige har også pligt til at meddele ændringer i  

 virksomhedens driftsform, hvilket ofte kan medføre, at virksomheden skal  

 skifte CVR/SE-nummer (tildeles et nyt CVR/SE-nummer) på grund af ændring i  

 hæftelsesforholdene.
Det skyldes, at det tildelte CVR/SE-nummer knytter  

 sig til den eller de, der hæfter for skyldig A-skat, AM-bidrag  

 mv.
 Ændringer i hæftelses- og ansvarsforholdet medfører, at virksomheden i  

 registreringsmæssig henseende skifter identitet, dvs. at den hidtidige  

 virksomhed ophører, og at den nye virksomhed opstår og skal  

 registreres.
Der skal derfor som hovedregel ske tildeling af et nyt CVR/SE-nummer  

 ved ændring af driftsformen.
Der sker dog fx ikke tildeling af nyt  

 CVR/SE-nummer ved omdannelse fra et aktieselskab til et anpartsselskab  

 eller omvendt.
Med hensyn til fastlæggelsen af driftsformen gælder i øvrigt, at SKAT  

 som anført har pligt til at føre et register over anmeldte virksomheder,  

 og at SKAT i samarbejde med Erhvervs- og Selskabsstyrelsen i forbindelse  

 med registreringen af virksomheden er berettiget til at kontrollere de  

 anmeldte oplysningers rigtighed.
Der ligger heri, at der foretages en  

 klassificering af den anmeldte virksomhed.
 Hvis der foreligger en virksomhedsform, der ikke svarer til de faktiske  

 forhold, jf. begrænsningerne i kontraktsfriheden mv., nægtes registrering  

 i den ønskede form.
Den berørte virksomhed underrettes herefter om, at registrering kan  

 finde sted som en personlig hæftende virksomhed, eller den  

 virksomhedstype, som rettelig må anses for den korrekte.
Dette er en  

 administrativ afgørelse, som kan påklages til Landsskatteretten.
Ved denne klassificering af den enkelte virksomhedstype er det ikke  

 afgørende, hvad selskabsdeltagerne selv har kaldt eller benævnt  

 virksomheden.
Et selskab vil således ikke nødvendigvis være fx et amba  

 (andelsselskab med begrænset ansvar) blot fordi vedtægterne siger, at der  

 er tale om et sådant.
Selskabet er kun et amba, hvis alle væsentlige kendetegn eller dog de  

 væsentligste kendetegn peger henimod den traditionelle opfattelse af et  

 sådant selskab, og hvis selskabet kan registreres hos Erhvervs- og  

 Selskabsstyrelsen efter lovbek. nr. 651 af 15. juni 2006 om  

 erhvervsdrivende virksomheder.
Registrering skal ske for at selskabet kan  

 få retsevne.
Med de væsentligste kendetegn tænkes ikke blot på indholdet  

 af vedtægterne og andre stiftelsesdokumenter, men også på de faktiske  

 forhold i selskabet.
Indtil virksomheden er registreret i Erhvervs- og Selskabsstyrelsen,  

 hæfter deltagerne i virksomheden personligt, uden begrænsning og  

 solidarisk.
Kan virksomheden ikke registreres, kan den ikke erhverve  

 rettigheder og indgå forpligtigelser.
Virksomheden kan heller ikke være  

 part i retssager bortset fra søgsmål om stiftelse.
Virksomheder, der ikke  

 er registreret i Erhvervs- og Selskabsstyrelsen, kan derfor ikke hæfte for  

 skat, moms o.lign. som amba mv., men efter den virksomhedsform,  

 som fastsættes.
 I sidste instans er det domstolene, der i givet fald fastslår hvilken  

 virksomhedstype, der retteligt foreligger.
E.2.4.3 Afmeldelse E.2.4.3.1 Ophør af virksomhed Virksomhederne har pligt til at meddele ophør af indeholdelsespligt  

 vedrørende A-skat, AM-bidrag og SP-bidrag inden 8 dage, jf.
KSLbek. §  

 15, stk. 2 og OPKLbek. § 1, stk. 2.
 Når dette er sket afmeldes virksomhedens registreringsforhold, og  

 virksomheden modtager dokumentation for, at virksomheden er afmeldt.
 Meddelelse om afmeldelse indsendes til Erhvervs- og Selskabsstyrelsen,  

 jf.  

 E.1.1 .
E.2.4.3.2 Konkurs Afmeldelse af en virksomhed kan ligeledes komme på tale i forbindelse  

 med konkurs.
 For samtlige virksomhedstyper gælder, at told- og  

 skatteforvaltningen afmelder disse virksomheders registreringsforhold  

 vedrørende indholdelsespligt af A-skat, AM-bidrag og SP-bidrag pr.  

 dekretdato ud fra oplysningerne i Registreringstidende, jf. afsnit  

 E.1.1.1. Der indsættes desuden en virksomhedsophørsdato afhængig af  

 virksomhedstype.
 For selskaber og fonde registreres først en virksomhedsophørsdato, når  

 selskabet/fonden bliver opløst af Erhvervs- og Selskabsstyrelsen.
 For kommanditselskaber registreres en virksomhedsophørsdato pr.  

 dekretdato, hvis komplementaren(erne) er erklæret konkurs.
 For enkeltmandsvirksomheder registreres en virksomhedsophørsdato pr.  

 dekretdato.
 For foreninger forholder det sig som ved enkeltmandsvirksomhed, dog  

 registreres der ikke en virksomhedsophørsdato, hvis foreningen er  

 selskabsskattepligtig.
 For interessentskaber/partrederier registreres en virksomhedsophørsdato  

 pr. dekretdato, hvis der kun er 1 ejer tilbage.
 Hvis konkursdekretet tilbagekaldes, slettes de registrerede oplysninger  

 om konkurs i systemet, dvs. herunder også afmeldelsen af  

 registreringsforholdene vedrørende indeholdelsespligt af A-skat, AM-bidrag  

 og SP-bidrag, hvis disse registreringsforhold er blevet afmeldt pr.  

 dekretdag.
E.2.4.3.3 Omdannelse I Registreringstidende under punkt B annonceres omdannelser i aktie- og  

 anpartsselskaber samt omdannelser af fonde til erhvervsdrivende fonde.
 I disse tilfælde skal selskabets/fondens driftsform (type) ændres, men  

 der sker ikke skift af CVR/SE-nummer, dvs. selskabet beholder det allerede  

 tildelte CVR/SE-nummer.
 Derudover skal bl.a. selskabets/fondens navn ændres, og en række andre  

 oplysninger ajourføres.
