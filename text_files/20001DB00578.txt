Betænkning afgivet af Miljø- og  

 Planlægningsudvalget den 30. maj 2001 Betænkning over Forslag til folketingsbeslutning om  

 anvendelse af tropisk træ [af Jørn Jespersen (SF) m.fl.] 1. Udvalgsarbejdet Beslutningsforslaget blev fremsat den 27. april 2001 og  

 var til 1. behandling den 21. maj 2001. Beslutningsforslaget blev efter 1.  

 behandling henvist til behandling i Miljø- og  

 Planlægningsudvalget.
Møder Udvalget har behandlet beslutningsforslaget i 2  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra PEFC Danmark og WWF Verdensnaturfonden.
 Miljø- og energiministeren har over for udvalget  

 kommenteret den skriftlige henvendelse fra PEFC Danmark.
Deputationer Endvidere har følgende mundtligt over for udvalget  

 redegjort for deres holdning til beslutningsforslaget:
Nepenthes, PEFC Danmark og WWF Verdensnaturfonden.
Spørgsmål Udvalget har stillet 20 spørgsmål til  

 miljø- og energiministeren til skriftlig besvarelse, som denne har  

 besvaret.
Et af udvalgets spørgsmål og miljø- og  

 energiministerens svar herpå er optrykt som bilag 2 til  

 betænkningen.
2. Udtalelse fra miljø- og energiministeren Miljø- og energiministeren har over for udvalget  

 oplyst følgende:
Gældende aftale om offentlige grønne  

 indkøb Miljø- og energiministeren indgik i 1998 en aftale  

 med Kommunernes Landsforening, Amtsrådsforeningen, Københavns  

 Kommune og Frederiksberg Kommune om miljø- og energihensyn ved  

 indkøb i kommuner og amter.
Med aftalen var der enighed om, at hele  

 den offentlige sektor bør inddrage miljøforhold ved  

 indkøb og forbrug, og at dette bør ske i et nært  

 samarbejde mellem parterne.
De enkelte kommuner og amter fastsætter  

 mål, vælger indsatsområder og udarbejder planer for,  

 hvordan målene nås, og der udvikles indikatorer og rutiner, der  

 kan sikre, at de opnåede resultater kan dokumenteres på en enkel  

 og ubureaukratisk måde.
For at understøtte og fremme gennemførelsen  

 af en miljøbevidst indkøbspolitik i hele den offentlige sektor  

 er der i henhold til aftalen nedsat en koordinationsgruppe med  

 repræsentanter for Kommunernes Landsforening, Amtsrådsforeningen,  

 Københavns Kommune, Frederiksberg Kommune og Miljø- og  

 Energiministeriet.
Miljøstyrelsen er sekretariat for  

 koordinationsgruppen.
Den nye indkøbspolitik, som indføres med  

 beslutningsforslaget, forudsættes i forhold til amter og kommuner at  

 respektere denne aftale om offentlige grønne indkøb fra 1998 og  

 herunder respektere, at udmøntningen og overvågningen af den nye  

 indkøbspolitik henlægges til koordinationsgruppen.
Med hensyn  

 til afrapporteringen af indsatsen for offentligt indkøb af  

 bæredygtigt produceret tropisk træ vil det blive sikret, at  

 koordinationsgruppen med udgangspunkt i beslutningsforslagets forslag til  

 rapportering drøfter, hvordan en sådan kan  

 tilrettelægges.
Styrket formidlingsindsats For så vidt angår bistand til offentlige og  

 halvoffentlige institutioner i deres samarbejde med  

 tømmerleverandører og producenter, kan denne bestå i, at  

 der udarbejdes en særlig vejledning om bæredygtigt skovbrug i  

 Miljøstyrelsens serie af miljøvejledninger til offentlige  

 indkøbere, som kan anvendes til at kvalificere de offentlige  

 indkøberes krav til deres leverandører af tropisk  

 træ.
Med henblik på at styrke indsatsen for, at det  

 offentlige køber bæredygtigt produceret træ, vil  

 Miljø- og Energiministeriet endvidere gennemgå de eksisterende  

 miljøvejledninger, som inddrager problematikken med produktion af  

 træ, og undersøge, hvordan vejledningerne kan forbedres og  

 formidlingsindsatsen styrkes.
Miljø- og Energiministeriet vil i den  

 forbindelse bredt drøfte formidling om bæredygtigt tropisk  

 skovbrug med de kommunale parter i koordinationsgruppen.
 Koordinationsgruppen bør drøfte, hvordan  

 opgaven med at vedtage individuelle målsætninger for de enkelte  

 offentlige og halvoffentlige institutioner kan operationaliseres, og  

 eventuelt gennemføre forsøg inden for udvalgte  

 institutionstyper.
Internationale forpligtelser Kommissionen sendte den 13. juni 2000 et udkast til  

 fortolkningsmeddelelse om udbudsdirektiverne (Interpretive Document on  

 Community Public Procurement Legislation and the Possibilities of  

 Environmental Consideration in Public Procurement CC/OO/59 EN) i  

 høring indtil den 15. december 2000. Kommissionen fortolker i udkastet  

 direktiverne således, at det kun er lovligt at stille krav til selve  

 produktet, ikke til produktionsprocessen, medmindre denne direkte afspejler  

 sig i produktet.
Denne fortolkning vil forhindre, at offentlige  

 indkøbere stiller krav om, at produkter skal bestå af  

 bæredygtigt produceret træ, når indkøbet overstiger  

 tærskelværdierne for udbud.
Samtidig har Kommissionen fremlagt et  

 forslag til ændring af udbudsdirektiverne, som ikke forbedrer  

 mulighederne for at stille miljøkrav ved indkøb.
Regeringen  

 arbejder for, at direktiverne giver mulighed for, at offentlige  

 indkøbere kan stille krav til og lægge vægt på  

 miljøforhold i produktionsprocessen, henvise til eventuelle  

 miljømærker og lægge vægt på  

 miljøledelse hos leverandøren.
Anerkendelse af miljømærker På nuværende tidspunkt er FSC (Forest  

 Stewardship Council), som er den ældste ordning, den eneste, som  

 udbredes globalt.
FSC-certificeringsordningen og eventuelle kommende globale  

 ordninger anerkendes på baggrund af en konkret vurdering, som skal  

 sikre en høj standard for såvel økonomisk som  

 miljømæssig og social bæredygtighed.
Ordningerne vil  

 løbende blive vurderet med henblik på at sikre, at de fortsat er  

 troværdige i forhold til deres målsætning om  

 bæredygtig skovdrift, og at de virker i praksis.
 Målet vil således være, at det træ  

 fra tropiske skove, som offentlige og halvoffentlige institutioner fremover  

 køber, er lovligt og bæredygtigt produceret.
 Socialistisk Folkeparti tilslutter sig ovenstående  

 tilkendegivelser.
3. Indstillinger og politiske bemærkninger Et flertal i udvalget (S, KF, SF, CD, RV, EL og  

 KRF) indstiller beslutningsforslaget til vedtagelse uændret.
Det Konservative Folkepartis medlemmer af udvalget finder  

 det vigtigt, at det træ, der handles, er produceret ansvarligt og  

 bæredygtigt.
Det er utrolig vigtigt at værne om regnskoven, der  

 er levested for mange truede dyrearter.
Og da Det Konservative Folkeparti  

 konstaterer, at regeringen ikke har levet op til den handlingsplan, der blev  

 formuleret forud for Riokonferencen i 1992, hvis formål netop var at  

 bevare og genoprette de tropiske skove ved at indføre  

 bæredygtige driftsformer, støtter Det Konservative Folkeparti  

 dette beslutningsforslag.
 Det Konservative Folkeparti er klar over, at dette ikke  

 løser problemerne med den rovdrift på skovene, der finder sted  

 nogle steder, men vi ser det som et nødvendigt skridt til igen at  

 få gang i handlingsplanens målsætninger.
Det ville være meget uhensigtsmæssigt, hvis  

 træ, der er produceret på fornuftig og bæredygtig vis, ikke  

 ville kunne afsættes, blot fordi det ikke er mærket med FSC s  

 miljømærke.
Derfor finder Det Konservative Folkeparti det  

 vigtigt, at der laves nogle ordninger, så de gode skovbrug, der ikke er  

 certificeret, også kan få afsat deres træ og eventuelt  

 hjælpes til at opnå mærket.
Det Konservative Folkeparti mener, at SF s forslag til  

 udmøntning af den nye offentlige indkøbspolitik  

 vedrørende tropisk træ er for bureaukratisk.
Det er ikke  

 nødvendigt med indrapporteringer, hvor der skal redegøres for  

 mange detaljer.
Det vigtigste for Det Konservative Folkeparti er, at de  

 offentlige og halvoffentlige institutioner er bevidste om, at de skal  

 tilrettelægge deres indkøb, så de køber  

 FSC-mærkede produkter.
 Det er også vigtigt at slå fast, at Det  

 Konservative Folkeparti er indstillet på at acceptere andre  

 troværdige miljømærker.
 Et mindretal i udvalget (V og DF) vil ved 2.  

 behandling stemme hverken for eller imod beslutningsforslaget.
 Venstres medlemmer af udvalget mener som udgangspunkt, at  

 beslutningsforslaget er udformet, så det ikke løser de  

 problemer, der beskrives i beslutningsforslaget med hensyn til opnåelse  

 af bæredygtig skovdrift og bevarelse af tropiske skove.
Venstre finder, at den opgave bedst løses ved at  

 rette indsatsen direkte mod de områder, hvorfra der eksporteres tropisk  

 træ. I regeringens handlingsplan for de tropiske skove fra 1992  

 lægges der op til en indsats for at opnå en bæredygtig  

 skovdrift og bevarelse af tropiske skove.
I handlingsplanen præciseres  

 det indledningsvis, som det fremgår af nedenstående citat, at  

 tømmerhugst, når det gælder skovødelæggelse,  

 relativt set er af mindre betydning:
» De indirekte årsager til skovrydning er  

 underudvikling, fattigdom og befolkningstilvækst.
At pege på  

 fattigdom som et led i en selvforstærkende  

 miljøødelæggelsesproces giver imidlertid kun en del af  

 forklaringen.
Bag fattigdommen ligger sociale, økonomiske og politiske  

 strukturer, der er resultatet af et ofte meget langt  

 udviklingsforløb.« Venstre finder, at den efterfølgende indsats for at  

 bevare skovene og sikre bæredygtig skovdrift   som der var lagt op til  

 efter regeringens handlingsplan i 1992   ikke har stået mål med  

 det oprindelige perspektiv for indsatsen.
Af svaret på spørgsmål 17  

 fremgår, at værdien af tropisk træ indkøbt til den  

 offentlige sektor næppe overstiger 25 mio. kr.
Samtidig er der i  

 beslutningsforslaget lagt op til et omfattende bureaukrati i en  

 detaljeringsgrad, der bedst kan beskrives som uhørt, som når det  

 offentlige f.eks. pålægges »at vedtage  

 individuelle målsætninger for de enkelte offentlige og  

 halvoffentlige institutioner«, når det  

 gælder anvendelse af tropisk træ. Venstre ønsker ikke at  

 medvirke til at belaste den offentlige sektor med så omfattende  

 bureaukrati og mener, at ressourcerne kan anvendes bedre gennem det generelle  

 Agenda 21-arbejde eller ved at opfordre importører af træ til at  

 sikre, at tropetømmer er produceret under bæredygtig skovdrift.  

 Den internationale tropetømmerorganisation, ITTO, er med sit »Year 2000 target« et godt  

 eksempel på, at forhandlere af tropetømmer er opmærksomme  

 på, hvordan skovdriften i troperne foregår.
 Endvidere fremgår det af svaret på  

 spørgsmål 7, at en række større detailvirksomheder,  

 byggemarkeder, møbelkæder m.v. allerede nu stiller krav om  

 certificering af tropisk træ, således at den i  

 beslutningsforslaget ønskede effekt af efterspørgsel på  

 miljømærket træ er opnået på frivillig  

 basis.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Martin Glerup (S)  

  Pernille Blach Hansen (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende B 197 Bilagsnr.
Titel 1 Henvendelse af 17/5-01 fra PEFC Danmark 2 Spm. 1 om kommentar til henvendelse af 17/5-01 fra PEFC Danmark, til  

 miljø- og energiministeren 3 Svar på spm. 1 om kommentar til henvendelse af 17/5-01 fra PEFC  

 Danmark, fra miljø- og energiministeren 4 Spm. 2 om, hvad det koster at blive certificeret og få  

 miljømærket FSC, til miljø- og energiministeren Spm. 3 om, hvilken organisation FSC er, til miljø- og  

 energiministeren Spm. 4 om diskriminering af træ, der ikke er FSC-mærket, til  

 miljø- og energiministeren 5 Spm. 5 om, hvilke initiativer regeringen har taget til opfølgning  

 på »Handlingsplan for de tropiske skove« fra februar 1992, til miljø- og  

 energiministeren 6 Spm. 6, om offentlig indkøbspolitik omfatter offentlige udbud, til  

 miljø- og energiministeren 7 Spm. 7 om beskrivelse af den globale FSC-mærkningsordning med  

 vægt på tropeskovene, til miljø- og energiministeren Spm. 8 om de sociale og økonomiske fordele ved FSC-ordningen, til  

 miljø- og energiministeren Spm. 9 om årsager til reduktion af regnskovsarealet, til  

 miljø- og energiministeren Spm. 10 om globale virkemidler, der er nødvendige for at supplere  

 FSC-ordningen, til miljø- og energiministeren Spm. 11 om, hvordan Danmark gennem bistand vil supplere og  

 understøtte FSC-mærkningsordningen, til miljø- og  

 energiministeren Spm. 12 om beskrivelse af den hollandske anvendelse af FSC-ordningen, til  

 miljø- og energiministeren 8 Materiale udleveret af Nepenthes og WWF Verdensnaturfonden under  

 foretræde 9 Overheads anvendt af PEFC under foretræde 10 Spm. 13 om initiativer taget i forhold til den nationale handlingsplan  

 udarbejdet forud for Riokonferencen i 1992, til miljø- og  

 energiministeren Spm. 14 om, hvilke myndigheder der har ansvaret for FSC-ordningen i  

 relation til svindel, til miljø- og energiministeren Spm. 15, om danske myndigheder har mulighed for at efterforske, om  

 træet kommer fra bæredygtig skovdrift, til miljø- og  

 energiministeren Spm. 16 om certificeret tropisk skov samt arealfordelingen på de  

 enkelte lande, til miljø- og energiministeren Spm. 17 om, hvor meget tropisk træ der anvendes i offentligt byggeri  

 i Danmark, til miljø- og energiministeren Spm. 18 om, hvor stor en del af det tropiske træ, brugt i offentligt  

 byggeri, der er godkendt efter FSC-ordningen, til miljø- og  

 energiministeren Spm. 19 om beskrivelse af en enklere metode til at sikre, at træ,  

 brugt i offentligt byggeri, er godkendt, til miljø- og  

 energiministeren Spm. 20, om efterspørgslen på FSC-certificeret træ  

 flytter indkøbet fra fattige ulande til rigere ulande, til  

 miljø- og energiministeren 11 Svar på spm. 5 om, hvilke initiativer regeringen har taget til  

 opfølgning på »Handlingsplan for de  

 tropiske skove« fra februar 1992, fra  

 miljø- og energiministeren 12 Svar på spm. 2 om, hvad det koster at blive certificeret og få  

 miljømærket FSC, fra miljø- og energiministeren Svar på spm. 3 om, hvilken organisation FSC er, fra miljø- og  

 energiministeren Svar på spm. 4 om diskriminering af træ, der ikke er  

 FSC-mærket, fra miljø- og energiministeren 13 Svar på spm. 6, om offentlig indkøbspolitik omfatter  

 offentlige udbud, fra miljø- og energiministeren 14 Svar på spm. 13 om initiativer taget i forhold til den nationale  

 handlingsplan udarbejdet forud for Riokonferencen i 1992, fra miljø-  

 og energiministeren Svar på spm. 14 om, hvilke myndigheder der har ansvaret for  

 FSC-ordningen i relation til svindel, fra miljø- og energiministeren Svar på spm. 15, om danske myndigheder har mulighed for at  

 efterforske, om træet kommer fra bæredygtig skovdrift, fra  

 miljø- og energiministeren Svar på spm. 16 om certificeret tropisk skov samt arealfordelingen  

 på de enkelte lande, fra miljø- og energiministeren Svar på spm. 17 om, hvor meget tropisk træ der anvendes i  

 offentligt byggeri i Danmark, fra miljø- og energiministeren Svar på spm. 18 om, hvor stor en del af det tropiske træ,  

 brugt i offentligt byggeri, der er godkendt efter FSC-ordningen, fra  

 miljø- og energiministeren Svar på spm. 19 om beskrivelse af en enklere metode til at sikre, at  

 træ, brugt i offentligt byggeri, er godkendt, fra miljø- og  

 energiministeren Svar på spm. 20, om efterspørgslen på FSC-certificeret  

 træ flytter indkøbet fra fattige ulande til rigere ulande, fra  

 miljø- og energiministeren 15 Svar på spm. 7 om beskrivelse af den globale  

 FSC-mærkningsordning med vægt på tropeskovene, fra  

 miljø- og energiministeren Svar på spm. 8 om de sociale og økonomiske fordele ved  

 FSC-ordningen, fra miljø- og energiministeren Svar på spm. 9 om årsager til reduktion af regnskovsarealet,  

 fra miljø- og energiministeren Svar på spm. 10 om globale virkemidler, der er nødvendige for  

 at supplere FSC-ordningen, fra miljø- og energiministeren Svar på spm. 11 om, hvordan Danmark gennem bistand vil supplere og  

 understøtte FSC-mærkningsordningen, fra miljø- og  

 energiministeren Svar på spm. 12 om beskrivelse af den hollandske anvendelse af  

 FSC-ordningen, fra miljø- og energiministeren 16 1. udkast til betænkning 17 Betænkningsbidrag fra miljø- og energiministeren 18 Henvendelse af 29/5-01 fra WWF Verdensnaturfonden Bilag 2 Et af udvalgets spørgsmål til miljø- og  

 energiministeren og dennes svar herpå Spørgsmål 6 og miljø- og energiministerens svar  

 herpå er optrykt efter ønske fra EL.
 Spørgsmål 6:
 Ministeren bedes bekræfte, at en eventuel vedtagelse  

 af forslaget indebærer, at begrebet »offentlig indkøbspolitik« i givet fald også omfatter offentlige udbud,  

 således at der i udbudsmateriale kræves, at der anvendes lovligt  

 og bæredygtigt træ, eventuelt i form af krav om  

 FSC-mærkning.
 Svar:
 Jeg kan bekræfte, at offentlige udbud af  

 tjenesteydelser og bygge- og anlægsopgaver ved en eventuel vedtagelse  

 af forslaget vil være omfattet heraf ligesom offentlige indkøb  

 af varer.
 Af bemærkningerne til forslaget fremgår, at  

 forslaget ikke indebærer krav om, at alt træ, der indkøbes  

 i det offentlige, skal være dokumenteret lovligt og bæredygtigt  

 produceret, idet der ikke er tilstrækkeligt heraf på markedet i  

 dag.
 Endvidere må udmøntningen af forslaget  

 respektere de internationale handelsforpligtelser, herunder EU s  

 udbudsdirektiver.
Der er på nuværende tidspunkt uklarhed om,  

 hvilke miljøkrav det er lovligt at stille i henhold til direktiverne.  

 Kommissionen udsendte i juni 2000 et udkast til fortolkningsmeddelelse om  

 udbudsdirektiverne i høring indtil december 2000. Kommissionen  

 fortolker i udkastet direktiverne således, at det kun er lovligt at  

 stille krav til selve produktet, ikke til produktionsprocessen, medmindre  

 denne direkte afspejler sig i produktet.
Denne fortolkning vil forhindre, at  

 offentlige indkøbere stiller krav om, at produkter skal bestå af  

 bæredygtigt produceret træ, når indkøbet overstiger  

 tærskelværdierne for udbud.
Samtidig har Kommissionen fremlagt et  

 forslag til ændring af udbudsdirektiverne, som ikke forbedrer  

 mulighederne for at stille miljøkrav ved indkøb.
 Regeringen arbejder for, at direktiverne giver mulighed  

 for, at offentlige indkøbere kan stille krav til og lægge  

 vægt på miljøforhold i produktionsprocessen, henvise til  

 eventuelle miljømærker og lægge vægt på  

 miljøledelse hos leverandøren.
