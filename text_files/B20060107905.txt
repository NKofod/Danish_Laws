Bekendtgørelse  

 om tilskud til behandling hos fysioterapeut i praksissektoren I medfør af §§ 67 og 72 i sundhedsloven, lov nr. 546  

 af 24. juni 2005, fastsættes:
 § 1.  

  

 Gruppe 1-sikrede og gruppe 2-sikrede personer har ret til tilskud til  

 behandling hos fysioterapeut efter lægehenvisning.
 § 2.  

  

 Sikrede personer har ret til tilskud til lægeordineret ridefysioterapi på de  

 nærmere vilkår, som fremgår af den gældende overenskomst mellem Regionernes  

 Lønnings- og Takstnævn og Danske Fysioterapeuter.
 § 3.  

  

 Sikrede personer har ikke ret til tilskud til fysioterapeutisk behandling på  

 offentlige sygehuse eller på private sygehuse eller klinikker, der modtager  

 patienter til fysioterapeutisk behandling efter overenskomst med offentlige  

 sygehuse.
 § 4.  

  

 Regionsrådet yder tilskud med samme beløb og til samme ydelser til gruppe  

 1-sikrede og gruppe 2-sikrede personer.
 Stk. 2.  

  

 For gruppe  

 1-sikrede personer er det en betingelse for at modtage tilskud, at  

 behandlingen  

 udføres af en fysioterapeut, der har tilsluttet sig overenskomsten mellem  

 Regionernes Lønnings- og Takstnævn og Danske Fysioterapeuter.
Stk. 3  

  

 Til gruppe  

 2-sikrede, der har fået behandling hos en fysioterapeut, der ikke har  

 tilsluttet sig overenskomsten, udbetaler bopælskommunen tilskuddet på vegne  

 af  

 regionsrådet.
For at få tilskuddet udbetalt skal patienten fremsende en  

 kvitteret og specificeret regning til kommunen.
Tilskuddet kan ikke overstige  

 regningens beløb.
 Stk. 4.  

  

 Både gruppe  

 1 og gruppe 2-sikrede personer betaler deres egen andel af honoraret direkte  

 til fysioterapeuten.
 § 5.  

  

 De  

 nærmere vilkår for tilskud, herunder ydelsesbeskrivelser, til behandling hos  

 fysioterapeut efter lægehenvisning fremgår af den gældende overenskomst  

 mellem  

 Regionernes Lønnings- og Takstnævn og Danske Fysioterapeuter.
§ 6.  

  

 Regionsrådet yder et tilskud på 39,3 % af de i overenskomsten mellem  

 Regionernes Lønnings- og Takstnævn og Danske Fysioterapeuter fastsatte  

 honorarer for konsultationer, herunder holdtræning.
Ved behandling i  

 patientens  

 hjem ydes et tilskud på 40 % af de i samme overenskomst fastsatte  

 afstandstillæg.
Stk. 2.  

  

 Hvis  

 fysioterapeuten ved samme besøg behandler flere familiemedlemmer i samme  

 hjem, yder  

 regionsrådet kun ét tilskud.
Behandler fysioterapeuten ved samme besøg flere  

 patienter på plejehjem eller lignende, beregnes kun ét afstandstillæg, som  

 regionsrådet i dette tilfælde betaler fuldt ud.
 Stk. 3.  

  

 Regionsrådets tilskud til ridefysioterapi, jf. § 2, udgør 4/5 af de  

 honorarer, der er fastsat i overenskomsten mellem Regionernes Lønnings- og  

 Takstnævn og Danske Fysioterapeuter.
 § 7.  

  

 Hvis regionsrådet beslutter at tilbyde forebyggende og opfølgende  

 fysioterapeutisk holdundervisning, yder regionsrådet tilskud til de ydelser,  

 der er omfattet af overenskomstens bestemmelser om holdundervisning.
 Stk. 2.  

  

 Regionsrådets tilskud til forebyggende og opfølgende fysioterapeutisk  

 holdundervisning jf. stk. 1, udgør 2/5 af det honorar, der er fastsat i  

 den rammeaftale, der er indgået mellem Regionernes Lønnings- og Takstnævn og  

 Danske Fysioterapeuter om iværksættelse af forbyggende og opfølgende  

 fysioterapeutisk holdundervisning.
 § 8.  

  

 Handicappede personer med et varigt svært fysisk handicap som følge af en  

 medfødt eller arvelig lidelse, erhvervede neurologiske lidelser, fysiske  

 handicap som følge af ulykke eller nedsættelse af led- eller muskelfunktion  

 som  

 følge af inflammatoriske gigtlidelser har ret til et vederlagsfrit tilbud om  

 fysioterapeutisk behandling fra regionsrådet.
 Stk. 2.  

  

 Sundhedsstyrelsen fastsætter de nærmere retningslinjer for fysisk  

 handicappede  

 personers adgang til vederlagsfri fysioterapi.
 Stk. 3.  

  

 De nærmere  

 vilkår for ydelserne efter stk. 1, fastsættes i overenskomst mellem  

 Regionernes Lønnings- og Takstnævn og Danske Fysioterapeuter.
 § 9.  

  

 Regionsrådet  

 yder ikke tilskud til fysioterapeutens ydelser til sig selv, til ægtefælle  

 eller til hjemmeboende børn, der ikke er selvstændigt sikrede.
 § 10.  

  

 Personer, der har ret til ydelser i  

 praksissektoren i medfør af EF-retten eller internationale aftaler, har under  

 ophold her i landet ret til tilskud til behandling hos fysioterapeut efter  

 lægehenvisning på samme vilkår som gruppe 1-sikrede.
 Stk. 2.  

  

 Ved  

 EF-retten eller internationale aftaler forstås Rådets forordning (EØF) nr.  

 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter inden  

 for  

 Fællesskabet, og den dertil knyttede forordning (EØF) nr. 574/72 om  

 gennemførelse af forordning nr. 1408/71, aftalen om det Europæiske Økonomiske  

 Samarbejde (EØS-aftalen), Nordisk Konvention om Social Sikring og aftalen  

 mellem De Europæiske Fællesskaber, dets medlemsstater og Schweiz om fri  

 bevægelighed for personer.
 § 11.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig  

 ophæves bekendtgørelse nr. 405 af 18. maj 2001 om tilskud efter  

 sygesikringsloven  

 til fysioterapeutisk behandling.
 Stk. 3.  

  

 I de  

 bestemmelser i denne bekendtgørelse, hvor der refereres til overenskomsten  

 imellem Regionernes Lønnings- og Taktsnævn og Danske Fysioterapeuter,  

 henvises, indtil der er indgået en overenskomst imellem disse parter, til  

 overenskomsten imellem Sygesikringens Forhandlingsudvalg og Danske  

 Fysioterapeuter.
