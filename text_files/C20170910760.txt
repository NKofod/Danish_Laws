Vejledning om ansøgning om støtte fra ansøgningspuljen til uddannelsespuljen for frivilligt socialt arbejde (§ 15.13.28.30.) (støtteform A Økonomisk støtte til organisationer og foreningers egne kursusaktiviteter) Ansøgningsfrist den 20. marts 2017 kl. 12 1. Indledning 2. Ansøgningspuljens formål 3. Målgruppe 4. Ansøgerkreds 5. Forventede resultater 6. Støtteegnede uddannelsesaktiviteter 7. Projektperiode 8. Tildelingskriterier for tilskud fra ansøgningspuljen 9. Tilskudsberettigede udgifter 10. Ikke tilskudsberettigede udgifter 11. Takster 12. Udarbejdelse af budget 13. Ansøgningsprocedure 14. Hvis projektet får tilskud 1. Indledning I forbindelse med satspuljeaftalen for 2014 blev det besluttet at afsætte midler til støtte af uddannelsesaktiviteter internt i frivillige sociale organisationer, den såkaldte støtteform A.
Der udmeldes 3,0 mio. kr. i ansøgningspuljen i 2017.
 Ansøgningspuljen fremgår af finanslovens § 15.13.28.30.
 I det følgende er det beskrevet, hvad beskrivelsen af uddannelsesaktiviteterne og budgetterne skal indeholde, samt hvilke betingelser og formalia der skal være opfyldt.
2. Ansøgningspuljens formål Ansøgningspuljens formål er at støtte uddannelsesaktiviteter internt i frivillige sociale organisationer, som opkvalificerer organisationens egne frivillige, og som understøtter organisationskultur med videre i forhold til det brugerrettede arbejde og/eller støttefunktioner i forhold til dette.
 Støttemulighederne omfatter:
 økonomisk støtte til gennemførelse af uddannelsesaktiviteter for frivillige og andre medarbejdere  evt. faglig støtte til planlægning m.m.
 De typiske bevillingsstørrelser lå i 2016 i intervallet 20.000  90.000 kr.
3. Målgruppe Målgruppen for ansøgningspuljen er frivillige og andre medarbejdere i frivillige sociale organisationer og foreninger.
På individniveau er målgrupperne for uddannelsesaktiviteterne, der kan modtage støtte fra ansøgningspuljen:
 Frivillige der har direkte kontakt med brugerne/medlemmerne af foreningen.
I mindre omfang kan ansatte medarbejdere i foreningen deltage i uddannelsesaktiviteterne, såfremt de indgår direkte i den opgave, de frivillige løser i forhold til det brugerrettede arbejde.
 Frivillige med støttefunktioner i forhold til det frivillige brugerrettede arbejde, herunder aktivitetsledere og koordinatorer, der fagligt og organisatorisk støtter og skaber rammerne for den brugerrettede indsats eller bidrager til at løse problemer i frivilliggrupper.
I mindre omfang kan ansatte medarbejdere i foreningen deltage i uddannelsesaktiviteterne, såfremt de indgår direkte i den opgave, de frivillige løser i forhold til støttefunktioner.
 Gruppen af ansatte medarbejdere omfatter også personer i flex- og skånejob, aktivering samt studerende m.fl., der indgår i aktiviteterne sammen med de frivillige.
 Blandt deltagerne i de støttede kompetenceudviklingsaktiviteter skal der være en overvægt af frivillige.
 Følgende grupper er med undtagelser ikke en del af målgruppen:
  Foreningens bestyrelse er som hovedregel ikke en del af målgruppen  medmindre medlemmerne af bestyrelsen ligeledes indgår i aktiviteter, der er direkte relateret til det brugerrettede frivillige arbejde.
  Foreningens medlemmer indgår heller ikke i målgruppen, medmindre de også samtidigt er frivillige, hvilket vil sige, at de yder en aktiv frivillig indsats for andre medlemmer eller brugere.
  Brugere i det frivillige sociale arbejde falder uden for målgruppen, medmindre brugerne også fungerer som frivillige i foreningens aktiviteter.
4. Ansøgerkreds Ansøgningspuljens ansøgerkreds er frivillige sociale organisationer og mere uformelle grupperinger, hvis primære formål er at udføre frivilligt arbejde inden for social- og sundhedsområdet i Danmark.
Hermed menes frivilligt arbejde, der sigter på at give udsatte enkeltindivider eller grupper en øget velfærd eller omsorg.
Såvel landsdækkende, som regionale og lokale grupperinger, foreninger og organisationer, kan søge om støtte fra puljen.
Med grupperinger forstås grupper, som er etableret i en fast struktur, men som endnu ikke har formaliseret foreningen med vedtægter mv., men hvor det vil være et naturligt næste skridt at organisere sig i en forening.
For at kunne defineres som en frivillig social organisation skal det fremgå af organisationens vedtægter, at  den er en non-profit organisation  bestyrelsen som minimum arbejder vederlagsfrit  den er selvstændig, dvs. fri til at oprette og nedlægge sig selv  der i vedtægternes formålsbestemmelse er tydelig angivelse af, at organisationens primære formål er at arbejde for/med en (potentielt) udsat gruppe i Danmark inden for social- og sundhedsområdet.
Hvis der ikke forefindes vedtægter, skal ovenstående vurderes ud fra projektbeskrivelser el. lignende, der angiver organiseringsform og formål.
 Kopi af vedtægterne skal vedlægges ansøgningen.
 Uddannelsesaktiviteter kan gennemføres med deltagere fra en enkelt organisation eller i fællesskab med andre organisationer.
 Der lægges vægt på, at ansøgningspuljen kommer mange forskellige frivillige sociale organisationer til gode.
En frivillig defineres her som en person, der udfører frivilligt arbejde.
Frivilligt arbejde er en aktivitet eller en handling der:
  Er frivillig (uden tvang).
  Ikke er lønnet.
  Udføres over for andre end familie og slægt.
  Er til gavn for andre end én selv og familien.
  Er af formel karakter (til forskel fra almindelig hjælpsomhed).
 Eksempler på organisationer, der falder uden for ansøgningspuljens ansøgerkreds:
  Offentlige instanser, råd samt organisationer, der ikke er en del af civilsamfundet.
  Foreninger/grupperinger, der hører ind under fritids- og kulturområdet  uanset, at disse foreninger også har aktiviteter med et socialt sigte, herunder idrætsforeninger.
5. Forventede resultater Formålet med ansøgningspuljen er at kvalificere det brugerrettede frivillige sociale arbejde og at forbedre støttefunktionerne for det frivillige brugerrettede arbejde.
 De uddannelsesaktiviteter, der støttes af ansøgningspuljen, skal sigte mod et eller flere af følgende temaer:
 Tema 1: Udvikling af deltagernes personlige og faglige forudsætninger for at kunne indgå i mødet med mennesker fra udsatte grupper, f.eks.:
  Udfordringer i den direkte brugerkontakt  f.eks. kan frivillige, der varetager telefonrådgivning, have brug for viden om samtaleteknikker.
  Rollen som frivillig og de etiske fordringer, når man vil hjælpe andre.
  Viden og refleksioner, som er nødvendige forud for en brugerkontakt  f.eks. viden om brugergruppers særlige vilkår og behov samt viden om evt. nye brugergrupper.
  Indblik i jura/regler, formelle rammer, der har betydning for den brugerrettede indsats  f.eks. kan frivillige have brug for viden om underretningspligt.
 Tema 2: Forbedring af organisationernes evne til at klæde de frivillige på og understøtte dem i kontakten med brugerne, f.eks.:
  Forebyggelse af og løsning på problemstillinger i forhold til det brugerrettede arbejde, f.eks. at udvikling af metoder til kollegial støtte i frivilliggruppen.
  Udvikling og forbedring af organisationens evne til selv at styrke og støtte de frivillige, f.eks. gennem uddannelse af interne undervisere eller coaches, der løbende kan støtte og udvikle frivillige og ansatte i organisationen.
 Tema 3: Forbedring af foreningernes evner til at opbygge fællesskab og sammenhold, f.eks.:
  Forbedringer af samspillet mellem støttefunktionerne og de frivillige, f.eks. håndtering af konflikter i grupper af frivillige/ansatte.
Tema 4: Styrkelse af samspillet mellem den frivillige verden og de offentlige tilbud i det brugerrettede arbejde.
Temaet skal bl.a. bidrage til at kvalificere det frivillige sociale arbejdes samspil med de kommunale tilbud, f.eks.:
  Rollefordeling og samarbejdsrelationer, hvor frivillige indgår på en arbejdsplads.
 Etiske og praktiske spilleregler  hvilke og hvordan får man dem i spil?  Kendskab til og kontakt med det offentlige system og de aktører, der kan være omkring et socialt udsat menneske.
  Når fagligheden eller systemet ikke slår til og medmenneskeligheden må træde i stedet  og omvendt.
6. Støtteegnede uddannelsesaktiviteter Støtteegnede uddannelsesaktiviteter er uddannelsesaktiviteter, der har et brugerrettet sigte og deltagerne på uddannelsesaktiviteterne skal være frivillige og ansatte, der har direkte kontakt med organisationens brugere/medlemmer eller støtter de frivillige i det brugerrettede arbejde.
7. Projektperiode Midlerne skal anvendes i perioden 1. september 2017 til 31. august 2018.
8. Tildelingskriterier for tilskud fra ansøgningspuljen Projektansøgningen skal opfylde både generelle tildelingskriterier (afsnit 8.1.) og faglige, puljespecifikke krav (afsnit 8.2.) som gælder for ansøgningspuljen.
8.1. Vurdering af ansøgninger Ansøgninger om tilskud fra ansøgningspuljen vurderes på baggrund af nedenstående tildelingskriterier.
Vurderingen er inddelt i fire områder.
De enkelte vurderingsområder uddybes nedenfor efter den skematiske oversigt.
 Oversigten illustrerer, hvordan den samlede ansøgning bliver vurderet:
8.2. Generelle tildelingskriterier For at komme i betragtning til tilskud fra ansøgningspuljen gælder følgende generelle tildelingskriterier for ansøgningen og ansøger:
 1. At formål, ansøger og målgruppe ligger inden for ansøgningspuljens formål, ansøgerkreds og målgruppe.
 2. At der er sammenhæng mellem formål, målsætninger, aktiviteter og ressourcer, herunder at aktiviteter, tidsplan, organisering, mål på brugerniveau m.v. er beskrevet i ansøgningen.
 3. At kursusaktivitetens organisering og tilrettelæggelse er beskrevet i ansøgningen.
 4. At der er overensstemmelse mellem budget og beskrevne aktiviteter.
 Ad 1) Relevans:
 På baggrund af ansøgers beskrivelse af formål, ansøger og målgruppe vil det blive vurderet, hvorvidt projektets formål, ansøger og målgruppe ligger inden for puljens formål, ansøgerkreds og målgruppe, herunder:
 At ansøger er en frivillig social organisation, forening eller gruppering, hvis primære formål er at udføre frivilligt arbejde inden for social- og sundhedsområdet i Danmark.
Ansøger skal vedlægge kopi af vedtægter.
For uformelle grupperinger vedlægges kopi af projekt eller aktivitetsbeskrivelse.
  At ansøger beskriver målgruppen for uddannelsesaktiviteten, herunder hvilke frivillige og eventuelt ansatte, der skal deltage i uddannelsesaktiviteten og hvilke opgaver/funktioner deltagerne varetager i organisationens brugerrettede arbejde.
 Ad 2) Sammenhæng:
Det vil blive vurderet, hvordan ansøgningen beskriver uddannelsesprojektet, dets aktiviteter, tidsplan, organisering, målsætninger m.m.
I denne vurdering inddrages blandt andet, hvorvidt det er tilstrækkeligt beskrevet.
På baggrund af den samlede beskrivelse af uddannelsesprojektet og dertil hørende budget vil det blive vurderet, hvorvidt der er sammenhæng mellem projektets formål, målsætninger, aktiviteter og ressourcer.
Det vil blive vurderet, hvorvidt projektet opstiller klare og præcise mål for uddannelsesaktivitetens virkninger for de frivilliges brugerrettede arbejde.
Det skal være sandsynliggjort, at de beskrevne uddannelsesaktiviteter vil føre til opfyldelse af de opstillede målsætninger.
Derudover vurderes det, hvorvidt de planlagte aktiviteter er klart beskrevet, og om aktiviteterne hænger sammen med målene på brugerniveau.
 Ad 3) Organisering og tilrettelæggelse:
 Det vil blive vurderet, om kursusaktiviteten relaterer sig til et eller flere af de fire temaområder, der er beskrevet under forventede resultater.
 Det vil ligeledes blive vurderet, hvorvidt uddannelsesaktiviteten er beskrevet, herunder tidsplan for uddannelsesaktiviteten, valg af pædagogisk tilrettelæggelse m.v. (eksempelvis hvilke læringsformer), undervisers kvalifikationer og uddannelsesaktivitetens form og varighed (hvor mange timer/dage, er det med eller uden overnatning, er det opdelt i flere dage/moduler o.l.).
 Ad 4) Budget:
På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet skal være realistisk, sparsommeligt og leve op til de krav, der er til udgiftstyper og niveauer, som fremgår af vejledningen (se afsnit 9-12).
9. Tilskudsberettigede udgifter Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:
 1. Honorar til eksterne undervisere.
 2. Transport til undervisere (interne og eksterne).
 3. Ophold (inkl. lokaleleje), forplejning og overnatning.
4. Uddannelsesmateriale til brug for aktivitetens afholdelse.
Maksimalt 10 pct. af de samlede udgifter.
 5. Udgifter til tolke.
6. Leje af AV- og IT-udstyr 7. Andre definerede uddannelsesrelevante udgifter.
 8. Udgifter til revision kan støttes med maksimalt 3.000 kr., og kun ved tilskud over 100.000 kr.
10. Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
 1. Aktiviteter for personer uden lovligt ophold i Danmark.
 2. Uspecificerede udgifter.
 3. Overhead.
 4. Administration.
 5. Administrationsbidrag.
 6. Kontorhold.
 7. Lønninger til ansatte, herunder også undervisere fra foreningens eventuelle nationale eller internationale hovedafdeling, i forbindelse med undervisning, kursusledelse, planlægning, udvikling og evaluering af uddannelsesaktiviteten.
 8. Leje af organisationens egne lokaler.
 9. Deltagernes transport.
 10. Godtgørelse af tabt arbejdsfortjeneste for deltagerne.
 11. Forsikringer.
 12. Annoncering.
 13. Deltagelse i uddannelse afholdt i andet regi (herunder enkeltindividers deltagelse i kompetencegivende uddannelse udbudt af andre organisationer).
11. Takster Der er fastsat nedenstående maksimale takster for tilskud fra puljen:
 Antallet af deltagere i uddannelsesaktiviteten, uddannelsesaktivitetens varighed (timer/internat) samt antallet af undervisningstimer skal oplyses i ansøgningen.
 I forhold til transportudgifter til eksterne og interne undervisere gælder:
 Transportudgifter skal fordeles på følgende to udgiftsposter:
  Offentlig transport.
 Transport i egen bil, som skal budgetteres med antal kilometer og takst pr. km.
Vi gør opmærksom på, at udgifter til transport i egen bil højst kan udgøre statens almindelige takst pr. km (den lave sats) som pr. 1. januar 2017 er 1,93 kr. pr. km., jf.
Cirkulære om Satsregulering for tjenesterejser.
I kan finde cirkulæret og anden relevant information på Moderniseringsstyrelsens hjemmeside www.moderniseringsstyrelsen.dk.
Taksten reguleres en gang om året og kan findes på https://tilskudsportal.sm.dk under vejledninger.
Satsen skal angives i budgettet.
12. Udarbejdelse af budget I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.
 Budgettet oprettes automatisk, når ansøgningen udfyldes elektronisk på Tilskudsportalen.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af uddannelsesaktivitetens forventede udgifter, som er afstemt i forhold til aktivitetsniveau, tidsplan og organisationsstrutkur.
Budgettet skal kun indeholde tilskudsberettigede udgifter, som direkte kan henføres til den konkrete uddannelsesaktivitets gennemførsel.
Således må der ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til (se afsnit 9 og 10). Udgifter skal specificeres i budgettet, og udgifter kan ikke samles i overordnede budgetposter.
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer eller CPR-nummer)  Ansøgers navn og adresse 12.1. Nødvendige udgifter Tilskud kan ydes til fremtidige, projektrelaterede udgifter.
Det skal være udgifter, der er nødvendige for at projektet kan gennemføres.
Det skal også være udgifter, som afholdes, når der er modtaget tilskud.
12.2. Periodiserede udgifter 12.2.1. 100.000 kr. eller derover Udgifterne i det enkelte årsbudget skal fordeles på de måneder, hvor de enkelte udgifter forventes at falde.
 12.2.2. Under 100.000 kr.
Hvis det ansøgte beløb er mindre end 100.000 kr., behøves projektudgifter ikke at være opdelt i måneder.
De kan samles i den første måned, hvor projektet har udgifter.
12.3. Enhedspriser Alle udgiftsposter skal så vidt muligt udspecificeres i antal enheder og pris pr. enhed.
F.eks. skal honoraret til eksterne undervisere budgetteres med angivelse af antal timer eller dage og hvis aktiviteten indebærer afholdelse af to kursusdage inden for den samme tilskudsperiode, og hver af kursusdagene koster 9000 kr., anføres to enheder á 9000 kr. i den eller de måneder, hvor udgifterne forventes afholdt.
12.4. Noter til budgettet Der skal udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
13. Ansøgningsprocedure Ansøgningsfristen er fredag den 20. marts 2017 kl. 12. Efter dette tidspunkt kan ansøgninger ikke længere fremsendes.
 Ansøgerne kan forvente svar på ansøgningen i uge 27.
 Evt. faglige spørgsmål kan stilles til uddannelseskonsulent Cathrin Johansen, Center for Frivilligt Socialt Arbejde, tlf. 66 14 60 61 eller e-mail cfj@frivillighed.dk.
Spørgsmål om administration af ansøgningspuljen behandles af Socialstyrelsens Center for Økonomi og Tilskudsforvaltning.
Spørgsmål kan stilles via tlf. 91 37 02 00, mandag  fredag mellem kl. 10.00  14.00, eller e-mail: tilskudsforvaltning@socialstyrelsen.dk.
Ansøgningsskemaet skal udfyldes elektronisk via Tilskudsportalen.
For yderligere information om brug af Tilskudsportalen se under vejledninger på Tilskudsportalens forside.
Når Socialstyrelsen har modtaget ansøgningen vil dette fremgå af status under Min tilskudssag.
Tekniske spørgsmål i forhold til anvendelse af Tilskudsportalen kan sendes til portal@socialstyrelsen.dk.
13.1. NemID Ansøgere med CVR-nummer skal ved oprettelse og indsendelse af ansøgninger anvende en NemId medarbejdersignatur tilknyttet det relevante CVR-nummer.
Den tilskudsansvarlige såvel som den medarbejder, der opretter ansøgningen, skal have en NemId medarbejdersignatur.
Ansøgere, som ikke er CVR-registrerede, kan søge vha. en NemID signatur tilknyttet deres CPR-nummer.
Kun personer, som er fritaget fra tilslutning til digital post, behøver ikke at søge gennem Tilskudsportalen.
14. Hvis projektet får tilskud Hvis projektet får tilskud, gælder der en række forpligtelser, som står i bekendtgørelse om ansøgningspuljen til støtte af uddannelsesaktiviteter internt i frivillige sociale organisationer, af afgørelsen (tilskudsbrevet), og af vejledningen om betingelser for tilskud.
Der er f.eks. tale om pligt til at indsende relevante dokumenter, rapporter, udbetalingsanmodning og regnskab.
 Hvis I ikke overholder forpligtelserne, kan Socialstyrelsen f.eks. beslutte tilbageholdelse, bortfald eller tilbagebetaling af tilskud.
 Nedenfor nævnes puljespecifikke forpligtelser:
14.1. Rapport Tilskudsmodtager forpligter sig til at udfylde en elektronisk evaluering af uddannelsesaktiviteten, som udsendes af Center for Frivilligt Socialt arbejde ved tilskudsperiodens afslutning.
