Bekendtgørelse om ændring af bekendtgørelse om forberedende grunduddannelse § 1 I bekendtgørelse nr. 479 af 26. april 2019 om forberedende grunduddannelse, foretages følgende ændring:
 1. § 8, stk. 8, affattes således:
»Stk. 8. Reglerne i bekendtgørelse om prøver og eksamen i grundlæggende erhvervsrettede uddannelser finder i øvrigt tilsvarende anvendelse for prøverne og institutionernes indberetning af prøvekarakterer.« § 2 Bekendtgørelsen træder i kraft den 1. oktober 2021.
