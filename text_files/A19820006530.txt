(Driftssikring til visse lejligheder  

 for gamle, syge og svagelige) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 235 af 8. juni 1979 om midlertidig offentlig støtte til  

 almennyttigt boligbyggeri og statsstøttede kollegier foretages følgende  

 ændringer:
 1. § 1, stk. 4, affattes således:
»Stk. 4  Halvdelen af lån eller tilskud, som  

 kommunerne i hovedstadsområdet yder i medfør af denne lov, fordeles efter  

 samme regler som kommunens udgifter til boligsikring, jfr. lov om individuel  

 boligstøtte.« 2. Efter § 7 indføjes som ny § 7 a:
 »§ 7 a.  Til byggerier, hvortil der ydes  

 rentesikring efter § 49 i lov nr. 245 af 8. juni 1967 om boligbyggeri, og som  

 omfatter lejligheder for gamle, syge og svagelige, kan boligministeren yde  

 driftssikring med virkning fra 1. januar 1981. Driftssikringen beregnes  

 således, at den svarer til den del af rentesikringsaftrapningen, der er en  

 følge af, at den årlige aftrapning for disse lejligheder i tiden fra 1.  

 januar 1977 til 31. december 1979 ikke har været begrænset til 7 kr. pr. m2.  

 Hvor bebyggelsen også omfatter andet end lejligheder, beregnes  

 driftssikringen i forhold til lejlighedernes andel i bebyggelsens samlede  

 bruttoetageareal.
 Stk. 2.  Driftssikringen udbetales af Kongeriget  

 Danmarks Hypotekbank og Finansforvaltning kvartalsvis bagud pr. 31. marts,  

 30. juni, 30. september og 31. december.
 Stk. 3.  For de siden 1. januar 1981 forløbne kvartaler  

 udbetales driftssikringen snarest muligt efter lovens ikrafttræden.
 Stk. 4.  § 6, stk. 2-4, finder tilsvarende anvendelse,  

 dog således, at første aftrapning af driftssikringen sker i 1982.
Stk. 5.  Kongeriget Danmarks Hypotekbank og  

 Finansforvaltning beregner den årlige aftrapning af driftssikringen efter de  

 regler, som af boligministeren er fastsat for det almennyttige  

 boligbyggeri.« 3. I § 15 ændres »januar« til:  

 »august«.
§ 2 Loven træder i kraft ved bekendtørelsen i Lovtidende. § 1, nr. 1, træder  

 dog først i kraft den 1. januar 1983.
Givet på Christiansborg slot, den 10.  

 marts 1982 Under Vor Kongelige Hånd og Segl MARGRETHE R.
