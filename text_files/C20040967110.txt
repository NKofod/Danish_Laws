Cirkulæreskrivelse  

 om offentlige myndigheders pligt til at underrette sociale myndigheder efter  

 servicelovens § 35 Indledning Offentlige myndigheder har pligt til at sikre, at børn ikke  

 lever under utilfredsstillende forhold eller f.eks. udsættes for vold,  

 seksuelle overgreb eller andre grænseoverskridende handlinger.
 Bliver statsamtet under behandlingen af en sag opmærksom på, at  

 et barn har alvorlige problemer, som kan skyldes forhold hos  

 samværsforælderen,  

 skal statsamtet så vidt muligt hurtigt fjerne muligheden for overgreb ved at  

 ophæve/suspendere et eksisterende samvær eller ved eventuelt at fastsætte  

 andre  

 begrænsninger i samværet.
 Under behandlingen af en sag kan statsamtet imidlertid også  

 blive opmærksom på problemer hos barnet, der skyldes andre faktorer end  

 samværsforælderens forhold, herunder f.eks. forhold der relaterer sig til  

 bopælsforælderen eller andre.
 Når statsamtet bliver opmærksomt på sådanne alvorlige problemer  

 for barnet, melder spørgsmålet sig om underretning til kommunen efter  

 servicelovens  

 § 35.
 Erfaringer fra forsøgsprojektet om øget samarbejde mellem  

 kommune og statsamt i sociale og familieretlige sager viser, at  

 underretningssystemet i statsamterne som udgangspunkt fungerer, men at det  

 formentlig kun er de mest oplagte sager, der fører til underretning af  

 kommunen.
 Samtidig tyder erfaringerne fra projektet på, at statsamtet  

 ikke altid har lige meget fokus på underretningspligten, hvorfor  

 Civilretsdirektoratet skal henlede opmærksomheden på følgende:
Underretningspligtens nærmere indhold Efter servicelovens § 35, stk. 1, kan socialministeren  

 fastsætte regler, hvorefter personer, der udøver offentlig tjeneste eller  

 hverv, skal underrette kommunen, hvis de under udøvelsen af tjenesten eller  

 hvervet får kendskab til forhold, der giver formodning om, at et barn eller  

 en  

 ung under 18 år har behov for særlig støtte.
 De nærmere regler om offentlige myndigheders underretningspligt  

 er fastsat i bekendtgørelse nr. 1092 af 8. december 2000 om  

 underretningspligt  

 over for kommunen efter lov om social service.
 Efter bekendtgørelsens § 1 har offentligt ansatte - og således  

 også statsamtets medarbejdere - pligt til at underrette kommunen  

,  

  

 når de  

 i deres virke bliver bekendt med forhold for et barn eller en ung under 18  

 år,  

 der må give formodning om, at barnet eller den unge har behov for særlig  

 støtte.
 Underretningspligten foreligger, jf. bekendtgørelsens § 2, stk.  

 1, når barnet eller den unge har vanskeligheder i forhold til de daglige  

 omgivelser, skolen eller samfundet eller i øvrigt lever under  

 utilfredsstillende  

 forhold, eller der er behov for støtte på grund af nedsat fysisk eller  

 psykisk  

 funktionsevne.
 Underretningspligten indtræder i medfør af bekendtgørelsens §  

 2, stk. 2, når der ikke er rimelig mulighed for gennem egen virksomhed i tide  

 at afhjælpe vanskelighederne, herunder gennem rådgivning og vejledning af  

 forældrene og barnet eller den unge samt gennem dialog og samarbejde  

 eventuelt  

 med henblik på inddragelse af kommunen.
 Ved vurderingen af, om der skal foretages underretning, må det  

 efter bekendtgørelsens § 2, stk. 2, tages i betragtning, at kommunen yder  

 forældre med børn og unge eller andre, der faktisk sørger for et barn eller  

 en  

 ung, gratis familieorienteret rådgivning efter servicelovens § 5 samt  

 yder  

 støtte, når det må anses for at være af væsentlig betydning af hensyn til et  

 barns eller en ungs særlige behov for støtte, jf. lovens § 40.
Sammenfattende kan man sige, at underretningspligten efter  

 servicelovens § 35 allerede indtræder ved en formodning om, at barnet eller  

 den  

 unge har behov for særlig støtte.
Underretningspligten er samtidig subsidiær  

 i  

 forhold til statsamtets egne muligheder for at afhjælpe vanskelighederne,  

 f.eks. gennem børnesagkyndig rådgivning.
Reglerne om offentlige myndigheders underretningspligt er  

 nærmere uddybet i pkt. 25 i Socialministeriets vejledning nr. 4 af 16. juni  

 2002 om særlig støtte til børn og unge.
Heri er det bl.a. anført, at reglerne  

 om underretningspligt efter servicelovens § 35 har sammenhæng med, at  

 det  

 efter lovens § 5 påhviler kommunen at yde forældremyndighedsindehaveren  

 eller andre, der sørger for et barn eller en ung, rådgivning med henblik på  

 løsning af vanskeligheder i familien, og at det efter lovens § 38  

 påhviler  

 kommunen at sørge for, at barnets eller den unges forhold undersøges, hvis  

 det  

 må antages, at barnet eller den unge trænger til særlig støtte.
Iværksættelse af støtteforanstaltninger En underretning efter servicelovens § 35 medfører ikke  

 pligt for kommunen til at iværksætte foranstaltninger.
Med mindre kommunen ud fra sit forudgående kendskab til  

 familien på det foreliggende grundlag kan fastslå, at underretningen er  

 grundløs, må kommunen imidlertid undersøge, om der er behov for støtte,  

 f.eks.  

 ved at rette henvendelse til skole eller dagtilbud.
Dette følger af kommunens  

 almindelige forpligtelse efter servicelovens § 6, jf. § 33, at der  

 skal føres tilsyn med de forhold, som børn og unge lever under.
Kommunen vil i forbindelse med en undersøgelse efter  

 servicelovens § 38 kunne afkræve statsamtet yderligere relevante oplysninger,  

 som statsamtet pligtmæssigt skal afgive efter retssikkerhedslovens §  

 11 a, jf. § 11 c.
Efter disse regler kan  

 kommunen efter forudgående samtykke fra den, der søger om eller får hjælp,  

 forlange, at bl.a. andre offentlige myndigheder giver oplysninger om den  

 pågældende,  

 der er nødvendige for at behandle sagen.
Hvis det er nødvendigt for sagens  

 behandling, kan kravet om samtykke bl.a. fraviges i sager om særlig støtte  

 til  

 børn og unge efter servicelovens kapitel 8, hvor myndighederne kan påbegynde  

 en  

 sag eller træffe afgørelse uden forældrenes samtykke.
Underretningens form og indhold Socialministeriets vejledning omtaler ikke nærmere  

 underretningens form og indhold, men det det er dog anført, at det i tilfælde  

 af skriftlige underretninger vil være i overensstemmelse med god  

 forvaltningsskik,  

 at kommunen over for underretteren bekræfter modtagelsen af underretningen.  

 Det  

 er således forudsat, at underretning også kan gives på anden måde, herunder  

 f.eks. telefonisk eller mundtligt under et møde.
 Den, der foretager underretning, bliver ikke part i sagen og  

 kan ikke klage over de skridt, som kommunen vælger at foretage eller vælger  

 ikke at foretage, jf. nedenfor.
Underretningen skal rettes til barnets opholdskommune efter  

 reglerne i retssikkerhedslovens §  

 9 a.  

 Børn under 18 år har som udgangspunkt samme opholdskommune som forældrene.  

 Bor  

 barnet mest hos den ene af forældrene, har barnet opholdskommune der.
Hvis  

 barnet bor lige meget hos begge forældre, har barnet opholdskommune der, hvor  

 barnet er folkeregistreret.
Er barnet anbragt uden for hjemmet, har barnet  

 opholdskommune i den kommune, der har truffet afgørelsen om anbringelse.
Statsamtets underretning bør som hovedregel udfærdiges  

 skriftligt.
Endvidere bør sammenblanding af faktiske oplysninger og  

 vurderinger  

 undgås, og kommunen bør skriftligt kvittere for modtagelsen.
Der er ikke nogen nedre grænse for, hvornår  

 underretningspligten indtræder.
Underretning bør også ske, selvom der ikke er  

 enighed mellem forældrene om de faktiske omstændigheder, herunder f.eks. om  

 misbrugsproblemer.
 I tilfælde, hvor en af forældrene tilkendegiver selv at ville  

 rette henvendelse til kommunen om bekymrende forhold, bør statsamtet altid  

 overveje selv at foretage underretning.
 Også oplysninger, som fremkommer i forbindelse med  

 børnesagkyndig rådgivning, konfliktmægling og samtaler med børn efter  

 forældremyndighedslovens § 29, kan være omfattet af underretningspligten.
 Det skal understreges, at der af hensyn til kommunens mulighed  

 for at iværksætte eventuelle støtteforanstaltninger er behov for at  

 underrette  

 så tidligt som muligt efter, at statsamtet bliver opmærksomt på bekymrende  

 forhold for barnet.
