Skriftlig fremsættelse (24. marts 2004) Undervisningsministeren  

  

 (Ulla Tørnæs) :
 Herved tillader jeg mig for Folketinget at fremsætte:
Forslag til lov om  

 ændring af lov om friskoler og private grundskoler m.v. (Sprogstimulering af  

 tosprogede børn, der endnu ikke har påbegyndt skolegangen) (Lovforslag nr.
L 195).
 Lovforslaget skal ses i sammenhæng med lovforslaget om ændring  

 af lov om folkeskolen (Obligatorisk sprogstimulering af tosprogede børn, der  

 endnu ikke har påbegyndt skolegangen).
 Sigtet med lovforslaget er at styrke forældrenes frie valg,  

 således at forældre til tosprogede børn får mulighed for at opfylde  

 forpligtelsen til at lade deres børn deltage i sprogstimulering ved, at  

 barnet  

 deltager i sprogstimulering på en fri grundskole.
Efter lovforslaget kan de frie grundskoler tilbyde  

 sprogstimulering, som står mål med, hvad der almindeligvis kræves i  

 folkeskolen.
Det gælder dog kun sprogstimulering, som forældrene efter  

 bestemmelserne i folkeskoleloven har pligt til at lade deres børn deltage i.
Reglerne om tilsynet med sprogstimulering ved frie grundskoler  

 har efter lovforslaget et indhold, der svarer til de gældende regler om  

 tilsynet med skolens undervisning.
Undervisningsministeriet vil kunne gøre  

 sprogstimuleringen til genstand for en målrettet tilsynsindsats på samme  

 måde,  

 som gælder for undervisningen på frie grundskoler.
Undervisningsministeren  

 kan  

 tilsvarende beslutte et yderligere tilsyn med sprogstimuleringen med henblik  

 på  

 at sikre, at børnene får en sprogstimulering, der står mål med, hvad der  

 almindeligvis kræves i folkeskolen.
Undervisningsministeren får også  

 beføjelse  

 til at beslutte, at en skole ikke længere må give sprogstimulering, hvis den  

 er  

 mangelfuld.
Efter lovforslaget yder staten tilskud til sprogstimulering ud  

 fra antal årselever, der får sprogstimulering i skolen.
Tilskuddets størrelse  

 fastsættes på de årlige finanslove.
Børnenes bopælskommuner skal betale  

 bidrag  

 til staten med et beløb pr. årselev, der svarer til statens tilskud pr.  

 årselev.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
