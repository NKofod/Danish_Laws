Ifølge §4, stk. 3, i loven om den lokale og regionale kollektive  

 trafik uden for hovedstadsområdet fastsættes de nærmere bestemmelser om et  

 trafikselskabs organisation m.v. i en vedtægt, der skal godkendes af  

 trafikministeriet og indenrigsministeriet I brev af 5. oktober 1988 (j.nr. 1-7o-5-71-6-87) har Viborg Amts  

 Fælleskommunale Trafikselskab (VAFT) meddelt, at trafikselskabet er frit  

 stillet med hensyn til valg af kontraktform og -indhold ved indgåelse af  

 aftale med en entreprenør om udførelse af almindelig rutekørsel i  

 amtskommunen, jf. § 3 med bemærkninger i trafikselskabets vedtægt.
 VAFT er hermed ikke enig i det af ministeriet tilkendegivne i brev af 7.  

 september 1987 om, at almindelig rutekørsel skal udføres af entreprenører i  

 henhold til den mellem Amtsrådsforeningen - på vegne af amterne og de  

 amtskommunale/fælleskommunale trafikselskaber - Landsforeningen Danmarks  

 Bilruter (LDB) og DSB indgåede standardentreprenørkontrakt.
 Ministeriet skal, efter på ny at have drøftet sagen med LDB, meddele  

 følgende:
 Ifølge § 4, stk. 3 i loven om den lokale og regionale kollektive trafik  

 uden for hovedstadsområdet fastsættes de nærmere bestemmelser om et  

 trafikselskabs organisation m.v. i en vedtægt, der skal godkendes af  

 Trafikministeriet og Indenrigsministeriet.
Ved brev af 15. januar og 28. april 1981 godkendte henholdsvis  

 Trafikministeriet og Indenrigsministeriet et af Viborg Amtskommune fremsendt  

 udkast til vedtægt for VAFT med enkelte bemærkninger.
Vedtægtsbestemmelserne  

 og de tilhørende bemærkninger indgik som en helhed ved Trafikministeriets  

 behandling af sagen.
 I henhold til § 5, stk. 3, i lov om buskørsel er det overladt til de  

 tilladelsesudstedende myndigheder selv at fastsætte vilkår om bl.a. rute,  

 køreplan, takster og befordringspligt i forbindelse med udstedelse af  

 tilladelse til almindelig buskørsel.
I bemærkningerne til § 15 i VAFT's vedtægt, der omhandler virksomhedens  

 finansiering og fordeling af udgifter mellem Viborg Amtskommune og de enkelte  

 kommuner, er det anført, at »Når det er valgt at opgøre kørselsomfanget  

 i timer i stedet for f.eks. kørte km skyldes det, at afregningen med  

 vognmændene ifølge standardentreprenørkontrakten sker på grundlag af timer og  

 ikke kørte km.« Ifølge oplysninger fra LDB blev der i 1979 indgået en  

 standardentreprenørkontrakt mellem ovennævnte parter.
Formålet hermed var at  

 etablere eller fastholde entreprenørens medvirken i trafikudøvelsen i det  

 pågældende trafikområde.
Entreprenøren skal udføre buskørslen i overensstemmelse med de i  

 kontrakten og de øvrige mellem parterne aftalte retningslinjer.
Kontrakten  

 blev genforhandlet i 1982/83 og førte til en ny standardentreprenørkontrakt  

 af 4. november 1983 med samme formålsbeskrivelse og med gyldighed fra juni  

 1984 til juni 1989.
 LDB har endvidere oplyst, at det er aftalt mellem de nævnte parter, at  

 standardentreprenørkontraktens bestemmelser finder anvendelse på al  

 almindelig rutekørsel, udført af entreprenører i et trafikområde, med mindre  

 andet konkret er aftalt.
 For så vidt angår almindelig rutekørsel i VAFT-området har LDB tillige  

 henvist til, at VAFT i maj 1984 traf beslutning om forlængelse af  

 standardentreprenørkontraktens gyldighed og anvendelsesområde indtil juni  

 1989.
 Ovennævnte henvisning i VAFT's vedtægt til standardentreprenørkontrakten  

 sammenholdt med det øvrigt oplyste, må efter ministeriets opfattelse føre til  

 det herfra i brev af 7. september 1987 tilkendegivne synspunkt om, at det i  

 bemærkningerne til § 3 i vedtægten anførte om indgåelse af  

 entreprenørkontrakter må referere til standardentreprenørkontrakten.  

 Standardentreprenørkontraktens bestemmelser skal i overensstemmelse hermed  

 danne grundlag for udformningen af de enkelte entreprenørkontrakter.
 Ifølge LDB er der ikke truffet aftale om fravigelse af kravet om  

 benyttelse af standardentreprenørkontrakt for så vidt angår den i sagen  

 omhandlede kørsel i Bjerringbro Kommune.
 Efter ministeriets opfattelse er der ikke taget stilling til spørgsmålet  

 om benyttelse af standardentreprenørkontrakt på mødet i ministeriet den 9.  

 februar 1983, hvortil VAFT henviser.
