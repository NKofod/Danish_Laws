Nr BTL 56 Betænkning over Forslag til lov om ændring af lov om mægling i  

 arbejdsstridigheder   

 Nr L 56 1994-95, 1. samling Afgivet af Arbejdsmarkedsudvalget Afgivet: 19950222 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

forkastelse ved 3. behandling.
 Et mindretal inden for flertallet (Socialdemokratiets medlemmer af  

 udvalget) stemmer imod lovforslaget med den begrundelse, at mindretallet ikke  

 finder det klogt at fratage forligsmanden retten til at sammenkæde  

 mæglingsforslag.
For så vidt angår forslagene til ændring af afstemningsreglerne, finder  

 mindretallet, at der her er tale om så vidtgående forslag, at en vedtagelse  

 af sådanne regler betyder, at man ændrer ved de mest grundfæstede principper  

 i dansk kollektiv arbejdsret.
Sådanne principper bør man ikke ændre på uden  

 parternes medvirken.
 Et mindretal (Socialistisk Folkepartis medlem af udvalget) vil ved  

 3. behandling stemme hverken for eller imod lovforslaget.
Det hænger sammen med, at SF har fremsat sit eget lovforslag (nr.
L 40),  

 og at der i L 56 er indeholdt elementer, som SF ikke ønsker vedtaget som lov.  

 Det gælder den tvungne bestemmelse om, at organisationerne skal anvende  

 urafstemning.
SF er principielt tilhænger af urafstemning.
Men SF mener ikke,  

 at man kan pålægge organisationer at afholde urafstemning, hvis  

 organisationerne selv på demokratisk vis har besluttet at stemme ved  

 kompetente organer.
 Et andet mindretal (Enhedslistens medlem af udvalget) indstiller  

 lovforslaget til vedtagelse uændret.
Lovforslaget afskaffer reglen om, at 35 pct. af de stemmeberettigede skal  

 stemme nej for at forkaste et af forligsmanden fremsat mæglingsforslag.
Med  

 en vedtagelse af lovforslaget opnås, at det bliver almindelige demokratiske  

 afstemningsregler, som kommer til at gælde også for arbejdsmarkedet, nemlig  

 at et flertal af de i afstemningen deltagende er bestemmende for resultatets  

 udfald.
En vedtagelse af lovforslaget vil tillige afskaffe reglerne om  

 sammenkædning af overenskomstområder, således at faggrupperne stemmer om  

 arbejdsforhold inden for egne områder.
Man undgår derved de groteske  

 situationer, der opstår, hvor et overenskomstområde bliver nedstemt af et  

 andet helt uvedkommende fagområde.
 En overgang til forskellige udløbstidspunkter for de enkelte  

 overenskomstområder, således som det på nuværende tidspunkt ser ud til at  

 blive aftalt, vil herudover gøre sammenkædningsreglerne i loven helt  

 utidssvarende.
 Med vedtagelsen af lovforslaget fremmes desuden den nødvendige  

 demokratiske medleven, idet afstemning skal foregå ved urafstemning og ikke i  

 kompetent forsamling.
Lovforslaget vil endvidere sikre, at der opnås åbenhed omkring  

 afstemningsresultaterne, idet afstemningsresultaterne skal offentliggøres  

 inden for de enkelte områder, så snart de foreligger.
Derved undgår man den  

 situation, at de, som overenskomsten angår, skal læse om det i dagspressen,  

 før de får en grundig orientering af deres egne forhandlere.
Da overenskomst 95 står over for sin snarlige afslutning, kan lovforslaget  

 ikke længere regnes for utidigt.
Det var med dette argument, mange af  

 Folketingets medlemmer afviste at støtte lovforslaget på det tidspunkt, hvor  

 det blev fremsat.
