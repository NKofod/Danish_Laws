Nr BTL 70 Betænkning over Forslag til lov om statstilskud til produktrettede  

 energibesparelser   

 Nr L 70 1997-98. 1. samling Afgivet af Det Energipolitiske Udvalg Afgivet: 19980128 Udvalget har behandlet lovforslaget i nogle møder og har herunder stillet  

 spørgsmål til miljø og energiministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Et af udvalgets spørgsmål er tillige med miljø og energiministerens  

 besvarelse heraf optrykt som bilag til betænkningen.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og CentrumDemokraternes  

 medlemmer af udvalget) lovforslaget til  vedtagelse uændret.
 Et mindretal inden for flertallet (Enhedslistens medlem af udvalget) vil  

 advare mod, at når et program har et meget afgrænset formål her  

 varmebesparelser risikerer man, at der fokuseres så meget herpå, at andre  

 miljøhensyn sættes over styr; at hensigten så at sige helliger midlerne.
Derfor opfordrer mindretallet ministeren til at knytte nogle hjælpende  

 bemærkninger til denne lov for herved at sikre, at når der f.eks. tales om  

 »miljøvenlige isoleringsmaterialer«, betyder det også  

 arbejdsmiljøvenlige materialer, samt at der kigges på produktionen af disse  

 materialer.
Et andet eksempel er vinduer, hvor plastvinduer burde være  

 forbudt under denne ordning, og hvor uønskede kemiske stoffer ikke må indgå i  

 nye smarte produkter eller opvarmningssystemer.
 Endelig vil mindretallet påpege, at området passiv solvarme kan bidrage  

 til væsentlige varmebesparelser i boligsektoren hele året rundt.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med de stillede  

 ændringsforslag.
Mindretallet mener principielt, at produkter, der markedsføres som  

 energieffektive produkter, skal kunne handles på markedsøkonomiske vilkår.  

 Mindretallet ønsker derfor, at eventuelle tilskud i medfør af denne lov  

 rettes mod producentleddet og ikke detailleddet.
Mindretallet finder, at den  

 ordning med anvisninger til kunderne ved køb, som der med lovforslaget bliver  

 lagt op til, vil blive konkurrenceforvridende og bureaukratisk.
Ligeledes kan  

 mindretallet frygte, at der fra producenternes side vil blive spekuleret i  

 tilskuddet, og at det derfor ikke vil få den ønskede effekt hverken i teknisk  

 eller økonomisk henseende.
I sidste instans kan et sådant tilskud derfor  

 blive en »sovepude« for producenten.
Derfor har mindretallet  

 stillet et ændringsforslag, der sikrer en fornuftig udnyttelse af  

 tilskudsmidlerne.
Mindretallet finder det positivt, at dette lovforslag sætter fokus på  

 udviklingen af energibesparende produkter, og at det medvirker til reduktion  

 af CO2emissionen.
Det er også positivt, at der med lovforslaget fokuseres på  

 produktudvikling samt information af befolkningen.
Mindretallet finder  

 imidlertid den påtænkte administration af loven yderst bureaukratisk.  

 Mindretallet havde gerne set, at de mange støttemuligheder, der er på  

 energiområdet, blev samlet eet sted.
Dermed ville der blive skabt en samlet  

 og stærk indsats med henblik på at opnå størst mulige resultater.
Yderligere  

 vil en sådan samling adskilt fra Miljø og Energiministeriet give de enkelte  

 ansøgere en klagemulighed over afgørelser.
Som lovforslaget er udformet, har  

 ansøgere ikke en sådan klagemulighed, da det er Energistyrelsen, der skal  

 administrere ordningen og træffe afgørelser om tilsagn om tilskud.
Et tilskud til fremme af energibesparende produkter skal rettes mod  

 forskning, udvikling, produktion og information, hvor alle producenter har en  

 potentiel mulighed for at få gavn af midlerne.
Dette lægger lovforslaget ikke  

 op til, idet det vil give tilskud til den enkelte borger i form af en  

 anvisning.
Det vil blive en bureaukratisk ordning, hvor effekten er minimal.  

 Midlerne kunne få langt større effekt, hvis de blev kanaliseret direkte ud  

 til producenten.
Endelig er mindretallet meget bekymret for, om denne lov vil  

 give anledning til konkurrenceforvridning.
Derfor lægger mindretallet stor  

 vægt på, at de berørte parter får indflydelse på kriterierne for tildeling af  

 midler, jf. svaret på spørgsmål 5, som er optrykt som bilag til betænkningen.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil  

 stemme for de stillede ændringsforslag.
Æ n d r i n g s f o r s l a g Af et mindretal (V og KF), tiltrådt af et mindretal (FP):
Til § 1 1) I stk. 2 udgår nr. 2.
 Nr. 3 og 4 bliver herefter nr. 2 og 3.
Til § 9 2) Paragraffen udgår.
B e m æ r k n i n g e r Til nr. 1 og 2 Principielt skal produkter, der markedsføres som energieffektive  

 produkter, kunne handles på markedsøkonomiske vilkår.
Med ændringsforslaget  

 fjernes muligheden for at give tilskud til fremme af markedsføring og  

 anskaffelse af energieffektive produkter, herunder tilskud til køb eller  

 installation af nye produkter.
Martin Glerup (S) nfmd.
Henning Gjellerod (S) Erik Mortensen  

 (S) Inger Bierbaum (S) Anni Svanholt (SF) Kristen Touborg (SF) Elsebeth  

 Gerner Nielsen (RV) Bent Hindrup Andersen (EL) Peter Duetoft (CD) Peter  

 Hansen-Nord (V) Knud Enggaard (V) Erik Jacobsen (V) Jens Vibjerg (V) Eva  

 Møller (KF) Pernille Sams (KF) Christian O.
Aagaard (KF) Kim Behnke (FP)  

 fmd.
 Dansk Folkeparti havde ikke medlemmer i udvalget.
Bilag Et af udvalgets spørgsmål til miljø- og energiministeren og dennes  

 svar herpå Spørgsmål 5:
 Hvorledes vil ministeren sikre, at tildeling af tilskud som følge af denne  

 lov foregår efter objektive og fair kriterier? Af bemærkningerne fremgår det  

 bl.a., at der skal anlægges en fleksibel strategi for tildeling af tilskud,  

 således at midlerne kanaliseres til de produkter og tilskudsaktiviteter, som  

 man efter en konkret vurdering må forvente at kunne opnå de bedste  

 resultater.
 Svar:
Energistyrelsen vil udarbejde tilskudsprogrammer for de hovedområder, der  

 skal gives tilskud til.
Disse områder vil blive udvalgt efter styrelsens  

 vurdering af, hvor der kan forventes den bedste effekt af midlerne under  

 hensyn til miljøbeskyttelse og samfundsøkonomi, jf. i øvrigt bemærkningerne  

 til forslagets § 1, stk. 3. Der vil være tale om forholdsvis brede  

 indsatsområder, hvor en række virksomheder må forventes at kunne deltage.
Når disse indsatsområder er udpeget, vil Energistyrelsen gå frem efter  

 objektive og saglige kriterier, når de enkelte ansøgninger om tilskud skal  

 vurderes.
De nærmere kriterier vil blive fastsat ved bekendtgørelse, jf. nf.  

 Som led heri vil det blive præciseret, hvilke energibesparende aktiviteter  

 der kan gives tilskud til.
Endvidere vil det blive fastslået, at de  

 produkter, der gives tilskud til, skal udvælges efter objektive, saglige og  

 rimelige kriterier.
En bekendtgørelse om tilskud vil blive udarbejdet snarest muligt efter  

 lovens vedtagelse, idet tilskud til produktudvikling dog - som nævnt i  

 bemærkningerne - vil bero på Kommissionens godkendelse efter EF-Traktatens  

 bestemmelser om statsstøtte.
Bestemmelserne vil blive udformet, så de er i  

 overensstemmelse med EF-Rammebestemmelserne om statsstøtte til forskning og  

 udvikling, støtte til små og mellemstore virksomheder og støtte til  

 miljøbeskyttelse.
Udkast til bekendtgørelse vil blive sendt i høring hos de  

 berørte organisationer m.v.
Energistyrelsen vil administrere tilskudsmidlerne inden for de generelle  

 rammer, som bliver opstillet i bekendtgørelsen.
Samtidig er det klart, at  

 reglerne ikke kan udformes så detaljeret, at de fastlåser praksis, især ikke  

 på områder, hvor der sker ny teknologisk udvikling, og hvor der er behov for  

 at indhøste erfaringer.
Der vil derfor være brug for et vist skøn i  

 administrationen, men dette skal naturligvis udøves ud fra objektive, saglige  

 og rimelige kriterier.
Dette svarer til den administrative praksis, som allerede er opbygget i de  

 andre tilskudsordninger, som administreres af Energistyrelsen.
Jeg finder, at  

 det vil være muligt inden for disse givne rammer at tilgodese hensynet til  

 objektivitet og saglighed.
