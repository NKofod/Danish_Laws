Nr LSF 78 Forslag til Lov om ændring af lov om privat byfornyelse (Forlængelse af  

 forsøgsperioden, ændrede regler om lejertilslutning, anvendelsesområde og  

 huslejefastsættelse) Fremsat af boligministeren (Svend Erik Hovmand) den 28. oktober 1992 Vedtaget ved tredjebehandling den 17. december 1992 Lov nr. 1043 af 23/12/1992 § 1 I lov nr. 475 af 24. juni 1992 om privat byfornyelse foretages følgende  

 ændring:
 § 3, stk. 1, affattes således:
»Arbejder og lejeforhøjelser, der er omfattet af loven, kan i  

 ejendomme med 12 beboelseslejemål eller derunder kun iværksættes, hvis ejeren  

 og mindst 75 pct. af de lejere, der bebor ejendommen, skriftligt accepterer  

 deres gennemførelse.
I ejendomme med mere end 12 beboelseslejemål, finder 1.  

 pkt. anvendelse, hvis ejeren og mindst 60 pct. af de lejere, der bebor  

 ejendommen, skriftligt accepterer gennemførelsen.
I ejendomme, hvor der er  

 valgt beboerrepræsentanter, jf. lejelovens § 64, skal ejeren inddrage  

 beboerrepræsentanterne.« § 2 Loven træder i kraft den 1. januar 1993 og har virkning for aftaler, der  

 indgås efter den 31. december 1992.
Oprindeligt fremsat forslag § 1 I lov nr. 475 af 24. juni 1992 om privat byfornyelse foretages følgende  

 ændringer:
 1. I § 1 ændres »1993« til: »1995«.
 2. § 2, stk. 1, 1. pkt., affattes således:
»Som led i forsøget kan ejere og lejere i private udlejningsejendomme  

 indgå aftale om gennemførelse af privat byfornyelse af beboelsesejendomme i  

 form af forbedring med hertil knyttede nødvendige følgearbejder og visse  

 opretnings- og vedligeholdelsesarbejder.« 3. § 2, stk. 3, ophæves.
 4. I § 3, stk. 1, ændres »3/4« til:  

 »halvdelen«.
 5. I § 4 indsættes efter stk. 1 som stk. 2 og 3:
»Stk. 2. I ejendomme, hvor samtlige lejemål er ubeboede og  

 uudlejede ved påbegyndelsen af de påtænkte arbejder, skal en  

 byggesagsrådgiver, jf. stk. 1, udarbejde en skriftlig erklæring om, at de  

 gennemførte arbejder er omfattet af de i medfør af § 2, stk. 1, fastsatte  

 regler, og om de huslejemæssige konsekvenser.
Erklæringen skal udleveres til  

 lejeren senest ved lejeaftalens indgåelse.
Erklæringen skal indeholde  

 oplysning om lejerens adgang til at gøre indsigelse og oplysning om fristen  

 til at gøre indsigelse, jf. § 12, stk. 4. Modtager lejeren ikke disse  

 oplysninger, løber fristen på 6 uger først fra det tidspunkt, udlejers  

 oplysning om lejerens adgang til at gøre indsigelse og oplysning om fristen  

 for at gøre indsigelse er kommet frem til lejeren.
Stk. 3. En ejendom, jf. stk. 2, skal for at være omfattet af denne  

 lov registreres i Boligministeriet, jf. stk. 1, senest 6 uger efter  

 arbejdernes påbegyndelse.« 6. I § 5, stk. 1, 1. pkt., og stk. 3, § 11, § 14, nr.  

 2, og § 15, nr. 3, indsættes efter »hertil knyttede  

 nødvendige følgearbejder«:
 »og visse opretnings- og vedligeholdelsesarbejder«.
 7. I § 5 indsættes efter stk. 3 som nyt stykke:
»Stk. 4. Såfremt et lejemål bliver ledigt i  

 optrapningsperioden, jf. stk. 1, 2. pkt., kan udlejer ved genudlejning  

 opkræve den efter stk. 1 aftalte slutleje for dette lejemål.« Stk. 4 bliver herefter stk. 5.
 8. I § 12, stk. 2, ændres: »stk. 4« til:  

 »stk. 5«.
 9. I § 12 indsættes efter stk. 3 som stk. 4 og 5:
»Stk. 4. I ejendomme, hvor samtlige lejemål er ubeboede og  

 uudlejde ved påbegyndelsen af de påtænkte arbejder, kan klage over  

 lejefastsættelsen indbringes for huslejenævnet.
I kommuner, hvor  

 bestemmelserne i kapitel II-V i lov om midlertidig regulering af  

 boligforholdene ikke finder anvendelse, skal indbringelse dog ske for  

 boligretten.
Indbringelse efter 1. og 2. pkt., skal ske senest 6 uger efter  

 lejeperiodens begyndelse.
Stk. 5. Hvis der i ejendomme omfattet af stk. 4 ikke er sket  

 registrering i overensstemmelse med § 4, stk. 3, hvis byggesagsrådgiverens  

 skriftlige erklæring ikke er udleveret til lejeren senest ved lejemålets  

 indgåelse, hvis der ikke foreligger dokumentation for de afholdte udgifter,  

 eller lejefastsættelsen ikke er sket i overensstemmelse med § 5, stk. 1, 1.  

 pkt., og stk. 2 og 3, kan lejen ikke fastsættes efter bestemmelserne i denne  

 lov.« § 2 Stk. 1. Loven træder i kraft den 1. januar 1993.
Bemærkninger til lovforslaget Almindelige bemærkninger Forslaget skal ses som et vigtigt element i regeringens bestræbelser på at  

 øge ejernes og lejernes interesse for en større indsats for modernisering og  

 vedligeholdelse i den private udlejningsmasse.
Forslaget skal samtidig  

 understøtte de øvrige tiltag, der er iværksat for at øge aktiviteten i bygge-  

 og anlægssektoren og derved gavne beskæftigelsen.
Lov om privat byfornyelse skal ses som et supplement til den offentligt  

 støttede byfornyelse.
En iværksat aktivitet på grundlag af denne lov vil  

 således dels reducere behovet for offentligt støttet byfornyelse og  

 boligforbedring, dels vil tilvæksten til dette område tillige blive mindre.
 Lov om privat byfornyelse trådte i kraft den 1. juli 1992. Baggrunden for  

 at ændre loven efter så kort en funktionsperiode skal ses i lyset af den  

 alvorlige udvikling i den beskæftigelsesmæssige situation.
Loven er blevet positivt modtaget, men det foreligger ikke oplyst i  

 hvilket omfang, der på indeværende tidspunkt allerede er påbegyndt eller  

 forberedt konkrete sager.
Der er endnu ikke i Boligministeriet registreret  

 indgåede aftaler.
 Det forventes imidlertid ikke - den korte funktionsperiode taget i  

 betragtning - at en ændring af loven vil give overgangsproblemer i forhold  

 til allerede påbegyndte forhandlinger om det aftalegrundlag ejere og lejere  

 imellem, som er lovens fundament.
 Med de foreslåede ændringer forlænges forsøgsperioden for ordningen  

 væsentligt og samtidigt gøres ordningen mere fleksibel og smidig, idet  

 anvendelsesområdet i flere henseender foreslås udvidet.
Det er blandt andet tanken, at positivlisten, som er indeholdt i den  

 bekendtgørelse, der er udarbejdet til loven, vil blive ændret således, at  

 vedligeholdelsesarbejder i større omfang end tilfældet er efter den gældende  

 ordning vil kunne indgå og dermed blive omfattet af lovens  

 huslejefastsættelsessystem.
Flere arbejder vil herved kunne sættes i gang, og  

 loven vil også herigennem få en større beskæftigelsesmæssig effekt.
 Der ændres med lovforslaget ikke ved lejernes ret til at gøre indsigelse  

 mod visse arbejders gennemførelse eller på lejernes ret til at kræve en  

 erstatningsbolig.
Med henblik på at øge de institutionelle investoreres interesse i at indgå  

 i projekter om privat byfornyelse, agter regeringen snarest at tage initiativ  

 til forhandlinger om en ændring af den nuværende kvoteordning om fritagelse  

 for realrenteafgift af afkast af visse former for fast ejendom.
Det er  

 hensigten at give mulighed for, inden for kvoten at fritage afkastet af  

 privat byfornyelse for realrenteafgift samt at gøre kvoteordningen mere  

 fleksibel, for at sikre en effektiv udnyttelse af den eksisterende kvote.
Økonomiske og administrative konsekvenser Lovforslaget vil have en gunstig effekt på beskæftigelsen, specielt i  

 byggebranchen.
Det er vanskeligt at skønne over størrelsen af  

 aktivitetsudvidelsen, men i forbindelse med fremsættelsen af det oprindelige  

 lovforslag om privat byfornyelse i maj 1992 blev det beregningsmæssigt  

 forudsat, at der ville blive besluttet investeringer på 1 mia. kr. i 1993.  

 Det forudsættes, at dette forslag medfører, at omfanget af private  

 byfornyelsesarbejder, som besluttes gennemført, vil stige med 500 mio. kr.  

 fra 1 til 1,5 mia. kr. i 1993, og at der herefter tilsvarende vil blive  

 besluttet yderligere investeringer på 1,5 mia. kr. i såvel 1994 som 1995. På  

 grund af tidsforskydningen fra starten af beslutningsfasen til arbejdernes på  

 begyndelse og på grund af en skønnet gennemførelsesperiode for  

 byfornyelsesarbejderne på op til 2 år, skønnes merbeskæftigelsen at blive  

 relativt beskeden (i størrelsesordenen 2-300 personer) i 1993. Herefter  

 skønnes merbeskæftigelsen med de anførte forudsætninger at udgøre i  

 størrelsesordenen 1.500 personer i 1994, og 3.000 i 1995, hvorefter tallet  

 vil være gradvis faldende i de følgende 2 år.
Foreslaget vil medføre merudgifter til den individuelle boligstøtte som  

 følge af huslejeforhøjelser.
Med de ovenfor anførte forudsætninger om  

 merinvesteringernes omfang, samt at den gennemsnitlige tilpasningsperiode for  

 huslejeforhøjelsen aftales til 4 år for boliger, som ikke genudlejes i  

 perioden, og et renteniveau på 10 pct. p.a., vil de nævnte investeringer på  

 lang sigt medføre en samlet årlig lejeforhøjelse på omkring 430 mio. kr.
Som følge af forskelle i de enkelte fornyelsesprojekters byggetider og  

 optrapningsordningen vil effekten af et givet års byfornyelsesinvesteringer  

 først slå fuldt ud igennem i de offentlige udgifter til individuel  

 boligstøtte efter 6-8 år.
De samlede merudgifter til boligstøtte skønnes på  

 denne baggrund med nogen usikkerhed til 0 mio. kr. i 1993, 1 mio. kr. i 1994,  

 10 mio. kr. i 1995 og 35 mio. kr. i 1996. Omkring 1/3 af merudgifterne  

 påhviler kommunerne, mens 2/3 påhviler staten.
 De administrative konsekvenser af lovforslaget er begrænsede.  

 Boligministeriets administration af ordningen vil fortsat bestå i udformning  

 af vejledningsmateriale for ejere og lejere samt drift af et simpelt  

 registreringssystem til brug for evalueringen af forsøgningsordningen.  

 Kommunernes rolle i ordningen vil alene bestå i den normale  

 byggesagsbehandling.
Bemærkninger til de enkelte bestemmelser Til § 1 Til nr. 1 Perioden for forsøget foreslås forlænget med 2 år indtil udgangen af 1995.
Til nr. 2 og 6 Det foreslås, at vedligeholdelsesarbejder i større omfang end tilfældet er  

 efter den gældende ordning vil kunne indgå og dermed blive omfattet af lovens  

 huslejefastsættelsessystem.
Til nr. 3 Lovens anvendelsesområde foreslås udvidet til også at omfatte ubeboede og  

 uudlejede ejendomme, herunder uudlejede erhvervsejendomme.
 Der vil i disse ejendomme efter gennemførelsen af moderniseringsarbejderne  

 kunne opkræves fuld husleje fra udlejningens begyndelse - det vil sige det  

 maksimale, der vil kunne kræves efter lejelovgivningens regler med tillæg af  

 det, som gennemførelsen af arbejder efter lov om privat byfornyelse vil kunne  

 udløse.
 Loven må i praksis forventes fortrinsvis af finde anvendelse på  

 beboelsesejendomme, idet huslejefastsættelsen for uudlejede  

 erhvervsejendomme, der tages i brug til beboelse i dag, allerede er givet  

 fri, jf. lejelovgivningens regler herom.
Til nr. 4 Det foreslås, at kravet om lejertilslutning, det vil sige lejere, der  

 skriftligt skal tilslutte sig aftalen med ejeren, for at denne er gyldig,  

 reduceres fra de nugældende 3/4 til halvdelen af ejendommens beboere.
 Det understreges, at lejernes ret til at afvise gennemførelsen af  

 arbejder, der alene vedrører det enkelte lejemål ikke berøres af forslaget.  

 Lejernes krav på at få anvist en erstatningsbolig, hvis de ikke ønsker at  

 blive boende i ejendommen efter ombygningen, berøres ej heller af forslaget.
Til nr. 5 Det foreslås, at en byggesagsrådgiver skal udarbejde en erklæring om, at  

 de gennemførte arbejder i ubeboede og uudlejede ejendomme er omfattet af  

 ordningens positivliste.
Erklæringen skal også indeholde de huslejemæssige  

 konsekvenser af arbejdernes gennemførelse.
Baggrunden for dette forslag er  

 hensynet til de lejere, der som de første indgår et lejemål i ejendommen.  

 Disse lejere skal gives mulighed for at kunne vurdere huslejens størrelse i  

 tilfælde af uenighed udlejer og lejer imellem.
Det vil kun være ved udlejning  

 første gang efter ombygningsarbejdernes gennemførelse, at lejeren i den  

 enkelte lejlighed har krav på den omhandlede erklæring.
 I lighed med ejendomme omfattet af en aftale er det en forudsætning, at  

 ejendommen registreres i Boligministeriet med henblik på evalueringen af  

 forsøget.
Til nr. 7 Med forslaget gives udlejeren - i tilfælde af at et lejemål bliver ledigt  

 i en eventuelt aftalt optrapningsperiode - mulighed for ved genudlejning at  

 forlange fuld lejeforhøjelse (slutleje) inklusive eventuelle gennemførte  

 lejeforhøjelser i medfør af lejelovgivningens regler.
De øvrige lejeres huslejefastsættelse er sikret gennem den aftale, lejerne  

 har indgået med udlejeren.
Baggrunden for forslaget er, at nye lejere - inden  

 de indgår en lejeaftale med udlejeren - kan kalkulere med det forøgede  

 huslejeniveau.
Til nr. 8 Ændringen er redaktionel.
Til nr. 9 Det foreslås, at hvis der i en ubeboet og uudlejet ejendom gennemføres  

 privat byfornyelse, kan den lejer, som lejer en lejlighed første gang efter  

 gennemførelse af arbejderne, klage over lejefastsættelsen til huslejenævnet  

 henholdsvis boligretten.
 Lejeren har en frist på 6 uger efter lejeperiodens begyndelse til at  

 indbringe sagen for huslejenævnet henholdsvis boligretten.
 Hvis der ikke er sket registrering i overensstemmelse med § 4, stk. 3,  

 hvis byggesagsrådgiverens skriftlige erklæring ikke er udleveret til lejeren  

 senest ved lejemålets indgåelse, hvis der ikke foreligger dokumentation for  

 de afholdte udgifter, eller lejefastsættelsen ikke er sket i overensstemmelse  

 med § 5, stk. 1, 1. pkt. og stk. 2 og 3, kan lejen ikke fastsættes efter  

 bestemmelserne i lov om privat byfornyelse.
Dette indebærer, at lejefastsættelsen skal ske efter reglerne i lov om  

 leje og lov om midlertidig regulering af boligforholdene.
Udlejer kan således  

 fastsætte lejen inden for grænsen for det lejedes værdi.
Til § 2 Loven træder i kraft den 1. januar 1993.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 475 af 24. juni 1992 om privat byfornyelse foretages følgende  

 ændringer:
 1. I § 1 ændres »1993« til: »1995«.
 § 1. Boligministeren kan indtil udgangen af 1993 iværksætte forsøg  

 med det formål at fremme privat byfornyelse.
 2. § 2, stk. 1, 1. pkt., affattes således:
 » § 2. Som led i forsøget kan ejere og lejre i private  

 udlejningsejendomme indgå aftale om gennemførelse af privat byfornyelse af  

 beboelsesejendomme i form af forbedring med hertil knyttede nødvendige  

 følgearbejder og visse opretnings- og vedligeholdelsesarbejder.«.
§ 2. Som led i forsøget kan ejere og lejere i private  

 udlejdningsejedomme indgå aftale om gennemførelse af privat byfornyelse i  

 form af forbedring med hertil knyttede nødvendige følgearbejder af  

 beboelsesejendomme.
Boligministeren fastsætter regler om de arbejder, der kan  

 gennemføres i henhold til bestemmelserne i denne lov, og herunder udarbejder  

 boligministeren en vejledning om vilkårene for iværksættelse af de nævnte  

 arbejder.
 3. § 2, stk. 3, ophæves.
§ 2. - - - Stk. 3. Bestemmelserne i denne lov finder ikke anvendelse på  

 ubeboede ejendomme.
 4. I § 3, stk. 1, ændres »3/4« til:  

 »halvdelen«.
§ 3. Arbejder og lejeforhøjelser, der er omfattet af loven, kan  

 kun iværsættes, hvis ejeren og mindst 3/4 af de lejere, dere bebor  

 ejendommen, skriftligt accepterer deres gennemførelse.
I ejendomme, hvor der  

 er valgt beboerrepræsentanter, jf. lejelovens § 64, skal ejeren inddrage  

 beboerrepræsentanterne.
 5. I § 4 indsættes efter stk. 1 som stk. 2 og 3:
»Stk. 2. I ejendomme, hvor samtlige lejemål er ubeboede og  

 uudlejede ved påbegyndelsen af de påtænkte arbejder, skal en  

 byggesagsrådgiver, jf. stk. 1, udarbejde en skriftligerklæring om, at de  

 gennemførte arbejder er omfattet af de i medfør af § 2, stk. 1, fastsatte  

 regler, og om de huslejemæssige konsekvenser.
Erklæringen skal udleveres til  

 lejeren senest ved lejeaftalens indgåelse.
Erklæringen skal indeholde  

 oplysning om lejerens adgang til at gøre indsigelse og oplysning om fristen  

 til at gøre indsigelse, jf. § 12, stk. 4. Modtager lejeren ikke disse  

 oplysninger, løber fristen på 6 uger først fra det tidspunkt, oplysning om  

 lejerens adgang til at gøre indsigelse og oplysning om fristen for at gøre  

 indsigelse er kommet frem til lejeren.
Stk. 3. En ejendom, jf. stk. 2, skal for at være omfattet af denne  

 lov, registreres i Boligministeriet, jf. stk. 1, senest 6 uger efter  

 arbejdernes påbegyndelse.« § 4. Det er et vilkår for aftalens gyldighed, at ejeren og lejerne  

 af en i fællesskab udpeget byggesagsrådgiver, der er omfattet af en sædvanlig  

 rådgiverforsikring, modtager en skriftlig erklæring om, at de påtænkte  

 arbejder er omfattet af de i medfør af § 2, stk. 1, fastsætte regler, og en  

 skriftlig erklæring om de lejemæssige konsekvenser for det enkelte lejemål i  

 såvel huslejeoptrapningsperioden som senere som følge af gennemførelsen af  

 det samlede projekt, jf. § 5, stk. 1-3. Det er endvidere et vilkår for  

 aftalens gyldighed, at de i medfør af § 2, stk. 1, fastsatte regler og  

 bestemmelserne i § 3 er opfyldt, at lejerne før antagelse af  

 byggesagsrådgiver modtager Boligministeriets vejledning, jf. § 2, stk. 1, at  

 lejerne før aftalens indgåelse får underretning om, at de kan afvise  

 gennemførelsen af visse arbejder, jf. § 6, at de har ret til at få tilbudt en  

 anden passende bolig, jf. § 7, samt at ejeren senest 6 uger efter, at aftalen  

 mellem ejendommens ejer og lejere skriftligt er indgået, jf. § 3, stk. 1, på  

 et særligt skema registrerer denne i Boligministeriet.
 6. I § 5, stk. 1, 1,. pkt., og stk. 3, § 11, § 14, nr.  

 2, og § 15, nr. 3, indsættes efter »hertil knyttede  

 nødvendige følgearbejder«:
 »og visse opretnings- og vedligeholdelsesarbejder«.
§ 5. Udlejer kan uanset §§ 58 og 59 i lov om leje og § 27 i lov om  

 midlertidig regulering af boligforholdene maksimalt forlange en  

 lejeforhøjelse som følge af gennemførelsen af forbedringsarbejder med hertil  

 knyttede nødvendige følgearbejder, som er omfattet af denne lov, der beregnes  

 på grundlag af ydelsen på et 30-årigt annuitetslån med et kontant provenu  

 svarende til de aftalte og dokumenterede udgifter, herunder flytteudgifter i  

 forbindelse med midlertidig elle varig genhusning Den årlige lejeforhøjelse  

 kan i løbet af en periode på højst 8 år efter arbejdernes gennemførelse som  

 maksimum aftales hævet med lige store årlige stigninger til et beløb, der  

 inden for det i 1. pkt. nævnte låns restløbetid og ved den i stk. 2 fastsatte  

 rente vil være tilstrækkeligt til at amortisere byggeudgiften med tillæg af  

 forskellen mellem ydelsen som nævnt i 1. pkt. og de hidtil opkrævede  

 lejeforhøjelser akkumuleret som en rentehenstand.
Det kan dog aftales, at  

 lejen i det første år efter arbejdernes gennemførelse ikke skal kunne hæves  

 efter bestemmelserne i 1. og 2. pkt.
 Stk. 2. Den i stk. 1, 1. pkt., nævnte ydelse fastsættes på  

 grundlag af en rente svarende til den gennemsnitlige effektive rente, der  

 beregnes af Københavns Fondsbørs for restløbetid 25-35 år for åbne  

 fastforrentede krone-obligationer på tidspunktet for aftalens indgåelse, jf.  

 § 3, stk. 1.
 Stk. 3. Såfremt der til gennemførelsen af forbedringsarbejder med  

 hertil knyttede nødvendige følgearbejder, som er omfattet af denne lov,  

 anvendes beløb afsat efter §§ 18, 18 a og 18 b i lov om midlertidig  

 regulering af boligforholdene eller efter §§ 22 og 63 a i lov om leje eller  

 henlæggelser til fornyelser efter § 8 i lov om midlertidig regulering af  

 boligforholdene, kan den del af udgiften, som herved dækkes, ikke medregens  

 ved beregning af lejeforhøjelse efter stk. 1.
§ 11. Hvis en aftale om gennemførelse af byfornyelse efter denne  

 lov er eller bliver ugyldig eller ophæves, finder §§ 58-59 a i lov om leje og  

 § 27 i lov om midlertidig regulering af boligforholdene anvendelse.
Er  

 forbedringsarbejderne med hertil knyttede nødvendige følgearbejder iværksat  

 på tidspunktet for aftalens bortfald, finder §§ 59 a og 66, stk. 1, litra b,  

 i lov om leje og §§ 23-26 i lov om midledrtidig regulering af boligforholdene  

 dog ikke anvendelse.
 § 14. I lov om leje, jf, lovbekendtgørelse nr. 250 af 9. april  

 1992, som ændret senest ved § 1 i lov nr. 380 af 20. maj 1992, foretages  

 følgende ændringer:
 1. I § 47, stk., 1, litra c, efter  

 »boligforbedring« erstattes »og« med:»,».
 2. I § 47, stk. 1, indsættes som nyt litra d:
»d) lejeforhøjelser og forbedringsarbejder med hertil knyttede  

 nødvendige følgearbejder efter lov om privat byfornyelse, og« Litra d bliver herefter litra e.
 § 15. I lov om midlertidig regulering af boligforholdene, jf.  

 lovbekendtgørelse nr. 251 af 9. april 1992, som ændret ved § 2 i lov nr. 380  

 af 20. maj 1992, foretages følgende ændringer:
 1. § 5, stk. 1, sidste pkt., affattes således:
»Ved sammenligningen ses bort fra lejemål omfattet af § 5, stk 3, §  

 15 a og lov om privat byfornyelse.« 2. I § 5, stk. 2, litra b, udgår efter »lov om  

 leje«: »og«, og i § 5, stk. 2, litra c, erstattes  

 »boligforbedring.« med: »boligforbedring og«.
 3. I § 5, stk. 2, indsættes som nyt litra:
»d) lejeforhøjelse og forbedringsarbejder med hertil knyttede  

 nødvendige følgearbejder efter lov om privat byfornyelse.« 7. I § 5 indsættes efter stk. 3 som nyt stykke:
»Stk. 4. Såfremt et lejemål bliver ledigt i  

 optrapningsperioden, jf. stk. 1, 2. pkt., kan udlejer ved genudlejning  

 opkræve den efter stk. 1 aftalte slutleje for dette lejemål.« Stk. 4 bliver herefter stk. 5.
§ 5. Udlejer kan uanset §§ 58 og 59 i lov om leje og § 27 i lov om  

 midlertidig regulering af boligforholdene maksimalt forlange en  

 lejeforhøjelse som følge af gennemførelsen af forbedringsarbejder med hertil  

 knyttede nødvendige følgearbejder, som er omfattet af denne lov, der beregnes  

 på grundlag af ydelsen på et 30-årigt annuitetslån med et kontant provenu  

 svarende til de aftalte og dokumenterede udgifter, herunder flytteudgifter i  

 forbindelse med midlertidig eller varig genhusning.
Den årlige lejeforhøjelse  

 kan i løbet af en periode på højst 8 år efter arbejdernes gennemførelse som  

 maksimum aftales hævet med lige store årlige stigninger til et beløb, der  

 inden for det i 1. pkt. nævnte låns restløbetid og ved den i stk. 2 fastsætte  

 rente vil være tilstrækkeligt til at amortisere byggeudgiften med tillæg af  

 forskellen mellem ydelsen som nævnt i 1. pkt. og de hidtil opkrævde  

 lejeforhøjelser akkumuleret som en rentehenstand.
Det kan dog aftales, at  

 lejen i det første år efter arbejdernes gennemførelse ikke skal kunne hæves  

 efter bestemmelserne i 1. og 2. pkt.
 Stk. 2. Den i stk. 1, 1. pkt., nævnte ydelse fastsættes på  

 grundlag af en rente svarende til den gennemsnitlige effektive rente, der  

 beregnes af Københavns Fondsbørs for restløbetid 25-35 år for åbne  

 fastforrentede krone-obligationer på tidspunktet for aftalens indgåelse, jf.  

 § 3, stk. 1.
 Stk. 3 Såfremt der til gennemførelse af forbedringsarbejder med  

 hertil knyttede nødvendige følgearbejder, som er omfattet af denne lov,  

 anvendes beløb afsat efter §§ 18, 18 a og 18 b i lov om midlertidig  

 regulering af boligforholdene eller efter §§ 22 og 63 a i lov om leje eller  

 henlæggelser til fornyelser efter § 8 i lov om midlertidig regulering af  

 boligforholdene, kan den del af udgiften, som herved dækkes, ikke medregnes  

 ved beregning af lejeforhøjelse efter stk. 1.
 Stk. 4. Kravet om lejeforhøjelse skal indeholde oplysning om  

 lejerens adgang til at gøre indsigelse og oplysning om fristen for at gøre  

 indsigelse, jf. § 12, stk. 1 og 2. Modtager lejeren ikke disse oplysninger,  

 løber fristen på 6 uger først fra det tidspunkt, udlejers oplysninger om  

 lejerens adgang til at gøre indsigelse og oplysningen om fristen for at gøre  

 indsigelse er kommet frem til lejeren.
 8. I § 12, stk. 2, ændres: »stk. 4« til:  

 »stk. 5«.
 9. I § 12 indsættes efter stk. 3 som stk. 4 og 5:
»Stk. 4. I ejendomme, hvor samtlige lejemål er ubeboede og  

 uudlejede ved påbegyndelsen af de påtænkte arbejder, kan klage over  

 lejefastsættelsen indbringes for huslejenævnet.
I kommuner, hvor  

 bestemmelserne i kapitel II-V i lov om midlertidig regulering af  

 boligforholdene ikke finder anvendelse, skal indbringelse dog ske for  

 boligretten.
Indbringelse efter 1. og 2, pkt., skal ske senest 6 uger efter  

 lejeperiodens begyndelse.
Stk. 5. Hvis der i ejendomme omfattet af stk. 4 ikke er sket  

 registrering i overensstemmelse med § 4, stk. 3, hvis byggesagsrådgiverens  

 skriftlige erklæring ikke er udleveret til lejeren senest ved lejemålets  

 indgåelse, hvis der ikke foreligger dokumentation for de afholdte udgifter,  

 eller lejefastsættelsen ikke er sket i overensstemmelse med § 5, stk. 1, 1.  

 pkt., og stk. 2 og 3, kan lejen ikke fastsættes efter bestemmelserne i denne  

 lov.« § 12. Klage over udlejers krav om lejeforhøjelse efter § 5, stk.  

 1-3, kan indbringes af den enkelte lejer for huslejenævnet.
Det samme gælder  

 klage over, at de af lejeren skriftligt accepteret arbejder ikke opfylder  

 reglerne i §§ 3 og 4 samt klage over, at de i medfør af § 2, stk. 1, og § 10  

 fastsatte bestemmelser ikke et overholdt ved gennemførelse af aftalen.
I  

 kommuner, hvor bestemmelserne i kapitel II-V i lov om midlertidig regulering  

 af boligforholdene ikke finder anvendelse, skal indbringelse dog ske for  

 boligretten.
 Stk. 2. Indbringelsen efter stk. 1, 1. pkt., skal ske senest 6  

 uger efter, at kravet om lejeforhøjelse er kommet frem til lejeren, jf. dog §  

 5, stk. 4.
 Stk. 3. Hvis der ikke foreligger dokumentation for de afholdte  

 udgifter eller lejeforhøjelsen ikke er beregnet i overensstemmelse med § 5,  

 stk. 1-3, eller de i medfør af § 10 fastsatte bestemmelser ikke er overholdt,  

 bortfalder kravet om lejeforhøjelse helt eller delvis.
§ 2 Stk. 1. Loven træder i kraft den 1. januar 1993.
Bilag 2 Folketingets forhandlinger vedrørende lov om privat byfornyelse Folketingsåret 1991-92.
 Sp. 9886, 10122, 10447, 10630.
 A. 6721, B. 2575, C. 1349.
 Loven stadfæstet 24. juni 1992 (Lovtidende nr. 475).
Efter 2. behandling den 15. december 1992 § 1 I lov nr. 475 af 24. juni 1992 om privat byfornyelse foretages følgende  

 ændring:
 § 3, stk. 1, affattes således:
»Arbejder og lejeforhøjelser, der er omfattet af loven, kan i  

 ejendomme med 12 beboelseslejemål eller derunder kun iværksættes, hvis ejeren  

 og mindst 75 pct. af de lejere, der bebor ejendommen, skriftligt accepterer  

 deres gennemførelse.
I ejendomme med mere end 12 beboelseslejemål, finder 1.  

 pkt. anvendelse, hvis ejeren og mindst 60 pct. af de lejere, der bebor  

 ejendommen, skriftligt accepterer gennemførelsen.
I ejendomme, hvor der er  

 valgt beboerrepræsentanter, jf. lejelovens § 64, skal ejeren inddrage  

 beboerrepræsentanterne.« § 2 Loven træder i kraft den 1. januar 1993 og har virkning for aftaler, der  

 indgås efter den 31. december 1992.
