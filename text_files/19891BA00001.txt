Nr BSF 1 Forslag til folketingsbeslutning om overførsel af visse lægemidler til  

 receptpligt og tilskudsberettigelse Fremsat af Birgitte Husmark (SF) Agerschou (SF) Tommy Dinesen (SF)  

 Ingerlise Koefoed (SF) Torben Lund (S) Dorte Bennedsen (S) Anna-Marie Hansen  

 (S) Qvist Jørgensen (S) Tove Lindbo Larsen (S) Ingrid Rasmussen (S) den 4. oktober 1989 Vedtaget ved anden (sidste) behandling den 10. maj 1990 Folketinget opfordrer regeringen til senest den 1. november 1989 at give de præparater inden for grupperne mavesårsmedicin, astma/allergi-medicin, gigtmedicin og medicin mod svampelidelser, der den 27. marts 1989 ophørte med at være tilskudsberettigede/receptpligtige, samme status som receptpligtig/tilskudsberettiget som før denne dato.
Bemærkninger til forslaget Den 27. marts 1989 overførte regeringen en række præparater inden for de i  

 forslaget nævnte medicingrupper til håndkøb, og samtidig fjernede den  

 muligheden for at få tilskud fra sygesikringen til de omhandlede  

 lægemiddelgrupper, medmindre man søger bevilling af enkelttilskud.
Det, at receptpligten og medicintilskuddet er faldet væk, indebærer, at  

 der er overhængende risiko for, at specielt mindrebemidlede patienter ikke  

 indkøber den for dem nødvendige medicin i de rigtige doser.
Dette øger igen  

 risikoen for, at lidelser, der kan behandles ambulant, nu kommer til at kræve  

 hospitalsindlæggelse med såvel unødvendig menneskelig lidelse som øgede  

 samfundsmæssige udgifter til følge.
Det gælder specielt i forhold til  

 behandlingen af mavesår og astma, hvor der kan udvikles livstruende  

 tilstande.
Lov om offentlig sygesikring åbner mulighed for, at Sundhedsstyrelsen på  

 grundlag af en konkret ansøgning kan bestemme, at tilskud på 75 pct. eller 50  

 pct. af udgiften til ikke-tilskudsberettigede lægemidler, der ordineres af  

 lægen til en bestemt patient, kan afholdes af den offentlige sygesikring.  

 Dette har efter den administrative ændring af de omtalte medicinpræparaters  

 tilskudsstatus medført, at der er blevet indsendt titusinder af ansøgninger  

 om dette individuelle tilskud til behandling i Sundhedsstyrelsen.
Da alle  

 ansøgningernes relevans først har skullet godkendes af en læge, er over 95  

 pct. af dem også blevet godkendt af Sundhedsstyrelsen.
Denne procedure er  

 således komplet overflødig, så længe medicinen er receptpligtig.
Det eneste,  

 sundhedsmyndighederne opnår, er, at lægerne får en ekstra opgave (og  

 patienterne en ekstra udgift), fordi der skal udfyldes ansøgningsskema, og  

 Sundhedsstyrelsen får beslaglagt en anselig del af sit personale til  

 overflødige administrative opgaver.
Den sidste begrundelse, der skal anføres for at tilbageføre de nævnte  

 typer medicin til receptpligt, er de sundhedsmæssige risici, der kan opstå  

 ved, at virkningen ændres eller forstærkes, når forskellige præparater tages  

 samtidig.
Også her er det en fordel, at lægen fra starten er draget ind i  

 billedet, så han eller hun sammen med patienten har indsigt med patientens  

samlede medicinindtag.
Beslutningsforslag Folketinget opfordrer regeringen til senest den 1. januar 1991 - at optage de præparater, som den 27. marts 1989 ophørte med at være  

 receptpligtige og tilskudsberettigede, på den i lov om offentlig sygesikring  

 § 7, stk. 3, nævnte fortegnelse, - at optage de håndkøbspræparater, der den 27. marts 1989 ophørte med at  

 være tilskudsberettigede, på den i lov om offentlig sygesikring § 7, stk. 3,  

 nævnte fortegnelse og - at optage de præparater, der den 27. marts 1989 ophørte med at være  

 tilskudsberettigede, men fortsat er receptpligtige, på den i lov om offentlig  

 sygesikring § 7, stk. 2, nævnte fortegnelse.
