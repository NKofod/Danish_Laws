Tillægsbetænkning afgivet af  

 Erhvervsudvalget den 13. december 2000 Tillægsbetænkning over Forslag til lov om butikstid [af erhvervsministeren (Pia Gjellerup)] 1. Ændringsforslag Der er af Det Konservative Folkepartis medlem af udvalget  

 stillet et ændringsforslag til lovforslaget.
2. Udvalgsarbejdet Lovforslaget blev fremsat den 5. oktober 2000 og var til  

 1. behandling den 25. oktober 2000. Lovforslaget blev efter 1. behandling  

 henvist til behandling i Erhvervsudvalget.
Udvalget afgav betænkning  

 den 7. december 2000. Lovforslaget blev 2. behandlet den 12. december 2000,  

 hvorefter det blev henvist til fornyet behandling i Erhvervsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i et møde.
3. Indstillinger og politiske bemærkninger Herefter indstiller et flertal i udvalget
(S, V, CD og RV) lovforslaget til vedtagelse i den affattelse,  

 hvori det foreligger efter 2. behandling.
 Et mindretal i udvalget (KF, SF og KRF) indstiller  

 lovforslaget til forkastelse ved 3. behandling, men vil stemme for det  

 stillede ændringsforslag.
 Under udvalgsarbejdet er der fremkommet bemærkninger  

 om, at det er helt frivilligt, om frisørerne vil holde åbent om  

 søndagen, når forslaget er vedtaget i den fremsatte form.
 Det er efter Det Konservative Folkepartis synspunkt ikke  

 korrekt, fordi markedskræfterne   uanset et markeds størrelse  

 betyder, at hvis man fortsat vil være på markedet, må man  

 følge sine konkurrenters adfærd.
 Et andet mindretal i udvalget (DF og FRI)  

 indstiller lovforslaget til forkastelse ved 3. behandling.
Et  tredje mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod det stillede ændringsforslag.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	et mindretal (KF), tiltrådt af et mindretal (SF  

 og KRF):
Til § 1 1) Stk. 1 affattes således:
» [Frisører m.v. inddrages under lovens  

 anvendelsesområde] Bemærkninger Til nr. 1 Ændringsforlaget medfører, at frisører  

 og frisørsaloner som hidtil omfattes af lovens  

 anvendelsesområde.
