Bekendtgørelse om ændring af bekendtgørelse om administration af tilskud fra Den Europæiske Regionalfond og Den Europæiske Socialfond § 1 I bekendtgørelse nr. 1810 af 30. december 2018 om administration af tilskud fra Den Europæiske Regionalfond og Den Europæiske Socialfond foretages følgende ændringer:
 1. I § 6 indsættes efter stk. 2 som nyt stykke:
»Stk. 3. Danmarks Erhvervsfremmebestyrelse kan i dennes forretningsorden bemyndige sekretariatet for Danmarks Erhvervsfremmebestyrelse, jf. §§ 8, stk. 5 og 10, stk. 4 og 6, i lov om erhvervsfremme1), uden forelæggelse for bestyrelsen, at afgive indstilling til Erhvervsstyrelsen om tillægsbevillinger på op til 10 % af et projekts tilsagnsbeløb, dog maksimalt 500.000 kr.« Stk. 3 og 4 bliver herefter stk. 4 og 5.
 2. I § 6, stk. 3, 2. pkt., der bliver stk. 4, og § 8, stk. 2, 1. pkt., ændres »Ansøger« til: »Ansøger eller projektoperatør«.
 3. § 6, stk. 4, der bliver stk. 5, affattes således:
»Stk. 5. Det i stk. 4 nævnte additionalitetskrav skal være opfyldt på ansøgnings- eller udvælgelsestidspunktet samt tilsagnstidspunktet.« 4. I § 8, stk. 2, 1. pkt., indsættes efter »ansøgning«: », eller forud for Danmarks Erhvervsfremmebestyrelses indstilling for tildelinger uden ansøgning,«.
 5. Efter § 9 indsættes i kapitel 3:
»§ 9 a.
Til brug for Danmarks Erhvervsfremmebestyrelses indstilling af projekter til tilsagn uden forudgående ansøgning under målet om investeringer i vækst og beskæftigelse kan Erhvervsstyrelsen fra projektoperatøren kræve følge oplysninger:
 1) Beskrivelse af den påtænkte organisering af projektet.
 2) Beskrivelse af de planlagte aktiviteter.
 3) Forventet budget inddelt efter Erhvervsstyrelsens anvisning.
 4) Forventet projektperiode.
Stk. 2. §§ 6-8 finder tilsvarende anvendelse på projekter uden forudgående ansøgning.« 6. I § 11, stk. 1., ændres »ansøgere« til: »ansøgere eller projektoperatører«.
 7. Efter kapitel 4 indsættes:
»Kapitel 4 a Klageadgang § 11 a.
I det omfang Erhvervsstyrelsen delegerer afgørelseskompetence vedrørende administration af tilskud til anden offentlig myndighed eller juridisk enhed, kan afgørelsen truffet af den delegerede offentlige myndighed eller juridiske enhed påklages til Erhvervsstyrelsen.
§ 11 b.
Klager efter § 11 a skal indgives skriftligt inden 4 uger efter, at afgørelsen er meddelt den pågældende.
Klagefristen løber fra dagen efter, afgørelsen er kommet frem til adressaten, jf. stk. 2. Hvis klagefristen er en lørdag, søndag eller helligdag, udløber klagefristen den førstkommende hverdag.
Stk. 2. Erhvervsstyrelsen kan bestemme, at klagen skal indgives via e-mail eller anden digital løsning.
En digital meddelelse anses for at være kommet frem, når den er tilgængelig for adressaten for meddelelsen.
Stk. 3. Erhvervsstyrelsen kan fastsætte vilkår for, hvortil klagen skal sendes.
Der kan også fastsættes en vejledende sagsbehandlingstid.« § 2 Bekendtgørelsen træder i kraft den 1. maj 2021.
Erhvervsstyrelsen, den 27. april 2021 Niels May Vibholt / Pernille von Lillienskjold 1) Jf. lov nr. 1518 af 18. december 2018.
