Skrivelse med orientering om L 71, som er vedtaget af Folketinget den 17. december 2010 Til samtlige jobcentre, kommuner, arbejdsløshedskasser m.v.
Folketinget har den 17. december 2010 vedtaget L 71  forslag til lov om ændring af lov om en aktiv beskæftigelsesindsats, lov om arbejdsløshedsforsikring m.v., lov om aktiv socialpolitik og lov om kommunal udligning og generelle tilskud til kommuner (Virksomhedsrettet aktivering, ændring af refusionssystemet m.v.) Loven som vedtaget ved 3. behandlingen kan ses på Folketingets hjemmeside www.ft.dk, hvor lovforslaget med bemærkninger også kan ses.
 Der sker ændringer i følgende love:
  Lov om en aktiv beskæftigelsesindsats.
  Lov om arbejdsløshedsforsikring m.v.
  Lov om aktiv socialpolitik.
  Lov om kommunal udligning og generelle tilskud til kommuner.
 Loven træder i kraft den 1. januar 2011.
 Lovændringerne skal ses i sammenhæng med de samtidigt fremsatte forslag til:
 Lov om ændring af lov om sygedagpenge (Ændring af refusionssatser)  Lov om ændring af lov om en aktiv beskæftigelsesindsats (Prisloft på 6 ugers selvvalgt uddannelse) I det følgende beskrives de indholdsmæssige lovændringer.
Selve teksten i lovændringerne er indsat i en kasse, og bemærkninger følger nedenfor.
 Når der i det følgende henvises til bekendtgørelse om en aktiv beskæftigelsesindsats, menes der den bekendtgørelse, som er under udarbejdelse som led i vedtagelsen af L 71.
 Følgende ændringer behandles:
1:Afgrænsning af begrebet ordinære uddannelser 2: Den nye refusionsmodel- forsørgelsesudgifter 2.1: Ydelser efter lov om arbejdsløshedsforsikring m.v.
 2.2: Ydelser efter lov om aktiv socialpolitik.
3: Et fælles driftsloft 4: Ingen refusion for administrative udgifter til anden aktør 5: Budgetgaranti og beskæftigelsestilskud 6: Overgangsordning 1. Afgrænsning af begrebet ordinære uddannelser Til § 32.
 Efter de hidtidige regler kan tilbud om vejledning og opkvalificering bestå af korte vejlednings- og afklaringsforløb, særligt tilrettelagte projekter og uddannelsesforløb, herunder praktik under uddannelsesforløbet og danskundervisning samt ordinær uddannelse.
 Med den politiske aftale om en ny beskæftigelsesindsats, der virker, er der sket en nærmere afgrænsning af ordinære uddannelser, som i forbindelse med tilbud skal kunne give høj refusion af forsørgelsesudgifterne, jf. afsnit 3 i denne skrivelse.
Dette er baggrunden for nyaffattelsen af § 32, stk. 1, som i øvrigt ikke ændrer ved, hvilke tilbud jobcentrene kan give som vejledning og opkvalificering.
Nyaffattelsen har alene betydning for kommunens refusion for forsørgelsesudgifterne eller for medfinansieringen af udgifterne til arbejdsløshedsdagpengene.
 Den nye formulering af § 32, stk. 1, nr. 1, indeholder muligheden for at give tilbud om uddannelser, der udbydes generelt, som har hjemmel i lov, og som er rettet mod beskæftigelse på arbejdsmarkedet.
Den nye formulering af § 32, stk. 1, nr. 2, indeholder de muligheder for tilbud, som efter de hidtidige regler har fremgået af § 32, stk. 1, nr. 1 og 2, dvs. korte vejlednings- og afklaringsforløb, særligt tilrettelagte projekter og uddannelsesforløb, herunder praktik under uddannelsesforløbet og danskundervisning.
Der indgår endvidere de uddannelser, der ikke er indeholdt i § 32, stk. 1, nr. 1.
Ifølge den nye § 32, stk. 5, fastsætter beskæftigelsesministeren nærmere regler for, hvilke uddannelser der er omfattet af § 32, stk. 1, nr. 1, og kan herunder fravige betingelsen om, at uddannelsen skal være rettet mod beskæftigelse på arbejdsmarkedet.
Med den sidstnævnte formulering tænkes på visse forberedende uddannelser.
Udmøntningen heraf vil blive fastsat i en ny bestemmelse i kapitel 7 i bekendtgørelse om en aktiv beskæftigelsesindsats.
Det vil fremgå heraf  og af en orienteringsskrivelse, der udsendes sammen med bekendtgørelsen, hvilke uddannelsestyper, der falder ind under § 32, stk. 1, nr. 1, og herunder også hvilke forberedende uddannelser.
2. Den nye refusionsmodel - forsørgelsesudgifter 2.1: Ydelser efter lov om arbejdsløshedsforsikring m.v.
Til § 82 a Efter de hidtidige regler medfinansierer kommunerne udgifter til arbejdsløshedsdagpenge til unge under 25 år, jf. §§ 52 a og 52 e, og arbejdsløshedsdag-penge efter § 55, stk. 1 og 2.
 Andre ydelser efter loven (uddannelsesydelse, efterløn og feriedagpenge samt dagpenge til personer omfattet af artikel 64 og 65 i forordning (EF) 883/04 om koordinering af de sociale sikringsordninger) er ikke omfattet af medfinansieringspligten.
Efter de hidtidige regler finansierer kommunerne udgifterne til arbejdsløshedsdagpenge til forsikrede ledige med 50 pct.
Under tilbud omfattet af kapitel 10 og 11 i lov om en aktiv beskæftigelsesindsats udgør bidraget dog 25 pct. af udgifterne til dagpenge.
Hvis en person, der har ret og pligt til et tilbud efter kapitel 16 i lov om en aktiv beskæftigelsesindsats, ikke påbegynder tilbuddet rettidigt eller tilbuddet ikke opfylder kravene til varighed og mindste ugentligt timetal, betaler kommunerne 100 pct. af udgifterne til arbejdsløshedsdagpenge, indtil tilbuddet påbegyndes.
Hvis tilbuddet ikke har det foreskrevne omfang (varighed og timetal), medfinansierer kommunerne dog kun 25 pct. af udgifterne til arbejdsløshedsdagpenge for de timer, hvor medlemmet er i tilbud.
Reglerne om 100 pct. medfinansiering træder i kraft den 3. januar 2011.
 Med de vedtagne bestemmelser skal kommunerne fremover medfinansiere udgifterne til uddannelsesydelse under deltagelse i selvvalgt uddannelse.
 Størrelsen af medfinansieringsprocenterne justeres endvidere således, at kommunerne som udgangspunkt medfinansierer 70 pct. af udgifterne til arbejdsløshedsdagpenge og uddannelsesydelse ved deltagelse i vejledning og opkvalificering, ved deltagelse i 6 ugers selvvalgt uddannelse (med uddannelsesydelse) og i perioder, hvor den ledige ikke deltagere i tilbud (passive perioder). Deltager en ledig derimod i ordinær uddannelse efter § 32, stk. 1, nr. 1, jf. stk. 5, eller i virksomhedspraktik efter kapitel 11 i lov om en aktiv beskæftigelsesindsats, udgør kommunernes medfinansieringsbidrag kun 50 pct. af udgifterne til arbejdsløshedsdagpenge.
 Efter de hidtidige regler i § 82 a, stk. 4, skal kommunerne ikke bidrage til finansieringen af udgifterne til arbejdsløshedsdagpenge, der er udbetalt for de sammenlagte første 4 uger efter et medlems indplacering i en dagpenge-periode (karensperioden).
 Med de vedtagne bestemmelser kommer karensperioden også til at omfatte uger med uddannelsesydelse.
 De øvrige regler om den kommunale medfinansiering, herunder reglerne om 100 pct. medfinansiering og karensperioder, er uændrede. (Se også nedenfor under Til § 15, stk. 3 i lov nr. 482 af 12. juni 2009, om overgangsperioden for 2011 og 2012 med forlængede karensperioder).
Til § 85 c, stk. 3 Efter de hidtidige regler i § 85 c indbetales der blandt andet for personer, der modtager arbejdsløshedsdagpenge efter loven, et ATP-bidrag, som udgør det dobbelte af det bidrag, der er fastsat efter § 15, stk. 1, sammenholdt med § 2 a i lov om Arbejdsmarkedets Tillægspension.
 ATP-bidraget af arbejdsløshedsdagpenge i passive perioder betales af dagpengemodtageren med 1/3, arbejdsløshedskassen med 1/3 og arbejdsgivere omfattet af stk. 12 med 1/3.
 Denne finansiering af ATP-bidraget anvendes i perioder, hvor kommunerne bidrager til finansiering af arbejdsløshedsdagpenge med 50 pct. af dagpengeudgiften, med 100 pct. af dagpengeudgiften, eller hvor kommunerne er fritaget for medfinansiering af udgifterne til arbejdsløshedsdagpenge som følge af karensperioden på 4 uger.
 Som følge af de ændrede regler for kommunal medfinansiering i § 82 a konsekvensrettes reglerne om ATP-bidrag i § 85 c, stk. 3. Som konsekvens af, at udgifter til uddannelsesydelse fremover skal medfinansieres af kommunerne, præciseres § 85 c, stk. 3, nr. 3, endvidere, så det sikres, at de private arbejdsgivere og arbejdsløshedskasserne fortsat skal medfinansiere ATP-bidrag af arbejdsløshedsdagpenge i karensperioden.
 Med de vedtagne regler skal der således fortsat ikke ske arbejdsgiverfinansiering af ATP-bidrag, der udbetales af uddannelsesydelse, uanset kommunernes medfinansiering heraf.
Til § 85 c, stk. 5 Efter de hidtidige regler i § 85 c, stk. 5, betales ATP-bidraget af arbejdsløshedsdagpenge i aktive perioder af dagpengemodtageren med 1/3 og staten med 2/3. De perioder, hvor denne finansiering af ATP-bidraget anvendes, er perioder, hvor kommunerne bidrager til finansiering af dagpenge med 25 pct. af dagpengeudgiften.
Med de vedtagne regler ændres det kommunale medfinansieringsbidrag under deltagelse i visse tilbud efter lov om en aktiv beskæftigelsesindsats fra 25 pct. til 50 pct. af udgifterne til arbejdsløshedsdagpenge.
Endvidere begrænses denne medfinansieringsprocent til at omfatte tilbud efter § 32, stk. 1, nr. 1, og kapitel 11 i lov om en aktiv beskæftigelsesindsats.
 For at sikre, at den hidtidige finansiering af ATP-bidrag i aktive perioder bevares, konsekvensændres henvisningen til den kommunale medfinansieringsprocent fra 25 pct. til 50 pct., og det præciseres, at den statslige medfinansiering af ATP-bidrag også omfatter øvrige tilbud efter kapitel 10 i lov om en aktiv beskæftigelsesindsats.
Til § 15, stk. 3, i lov nr. 482 af 12. juni 2009 (og den nye overgangsbestemmelse i § 6, stk. 3) Efter de hidtidige regler i § 15, stk. 3, i lov nr. 482 af 12. juni 2009, skal kommunerne i 2010 ikke bidrage til finansieringen af arbejdsløshedsdagpenge i de første sammenlagte 18 uger, i 2011 i de første sammenlagte 12 uger og i 2012 i de første 8 uger.
Det følger videre af bestemmelsen, at reglerne om finansiering af ATP-bidrag, jf. § 85 c, stk. 3, i lov om arbejdsløshedsforsikring m.v., som ændret ved nærværende lovs § 2, nr. 5 og 6, finder tilsvarende anvendelse.
Det betyder, at ATP-bidragene i disse perioder finansieres af dagpengemodtageren, arbejdsløshedskassen og arbejdsgivere, der er registret efter momsloven eller lov om afgift af lønsum mv. med hver 1/3.
 Med de vedtagne regler fremgår de særlige regler for 2011 og 2012 nu af den nye overgangsbestemmelse i lovens § 6, stk. 3.
 2.2: Ydelser efter lov om aktiv socialpolitik.
Til §§ 100 og 104 Efter de hidtidige regler i kapitel 14, lov om aktiv socialpolitik har staten refunderet 35 pct. af kommunens udgifter til kontant- og starthjælp, ledighedsydelse og særlig ydelse til personer, der ikke er i aktivering (passive perioder). I aktive perioder, herunder under revalidering (med starthjælp) eller under forrevalidering (med kontant- eller starthjælp), har staten refunderet 65 pct. af ydelsen under tilbud efter kapitel 10 (vejledning og opkvalificering) og 11 (virksomhedspraktik) i lov om en aktiv beskæftigelsesindsats.
 Ifølge de nye regler ændres refusionssatsen fra 35 pct. til 30 pct. af kommunens udgifter til kontant- og starthjælp, ledighedsydelse og særlig ydelse i passive perioder.
I aktive perioder, herunder under revalidering eller forrevalidering, hvor en ledig kontant- eller starthjælpsmodtager deltager i ordinær uddannelse efter § 32, stk. 1, nr. 1, i lov om en aktiv beskæftigelsesindsats eller i virksomhedspraktik efter kapitel 11 i lov om en aktiv beskæftigelsesindsats, refunderer staten 50 pct. af udgifterne til ydelserne.
For personer, der modtager ledighedsydelse eller særlig ydelse, og som deltager i virksomhedspraktik efter kapitel 11 i lov om en aktiv beskæftigelsesindsats, refunderer staten ligeledes 50 pct. af udgifterne til ydelserne.
 Efter de hidtidige regler har staten refunderet 50 pct. af kommunens udgifter til ledighedsydelse under ferie, jf. §§ 74 e og 74 h i lov om aktiv socialpolitik.
 Ifølge de nye regler ændres refusionsprocenten fra 50 pct. til 30 pct. for kommunens udgifter til ledighedsydelse under ferie.
 Til § 103.
 Efter de hidtidige regler har staten refunderet 65 pct. af kommunernes udgifter til revalideringsydelse, boligtilskud til revalidender og forrevalidender med nedsat fysisk eller psykisk funktionsevne samt støtte til etablering af selvstændig virksomhed.
 Ifølge de nye regler bliver der tre satser for revalideringsydelse: 30, 50 og 65 pct.
Udgangspunktet vil være 30 pct., som gælder i perioder med kortvarige pauser i revalideringsforløbet, hvor personen fortsat modtager revalideringsydelse, fx under barsel.
Det gælder også, når revalideringsydelsen gives i forbindelse med kurser og uddannelse, der er omfattet af § 32, stk. 1, nr. 2, i lov om en aktiv beskæftigelsesindsats.
Når revalideringsydelse gives ved uddannelse efter § 32, stk. 1, nr. 1, i lov om en aktiv beskæftigelsesindsats, refunderes revalideringsydelsen med 50 pct.
Og når revalideringsydelsen gives i forbindelse med virksomhedspraktik efter denne lovs kapitel 11, refunderes den med 65 pct.
 Kommunens udgifter til boligtilskud til revalidender og forrevalidender med nedsat fysisk eller psykisk funktionsevne samt støtte til etablering af selvstændig virksomhed vil fremover blive refunderet med 50 pct.
Bemyndigelsesbestemmelserne Bemyndigelserne i § 100, stk. 3, § 103, stk. 3, og § 104, stk. 3, i lov om aktiv socialpolitik, hvorefter beskæftigelsesministeren kan fastsætte nærmere regler om, hvornår kommunen opfylder betingelserne for at 50 pct. refusion af udgifterne til kontant- og starthjælp, revalideringsydelse, ledighedsydelse og særlig ydelse, samt 65 pct. for revalideringsydelse vil blive anvendt til snarest at udsende bekendtgørelse om refusionen af kommunens udgifter, herunder om, hvilken dokumentation kommunen skal fremlægge.
3: Et fælles driftsloft Kapitel 23 i lov om en aktiv beskæftigelsesindsats er blevet affattet på ny, således;  § 118 omhandler refusion af udgifter inden for et rådighedsbeløb  §§ 119-126 omhandler refusion af udgifter uden for et rådighedsbeløb  § 127 omhandler den årlige regulering i henhold til satsreguleringsprocenten Til § 118
 - refusion af en kommunens udgifter inden for et rådighedsbeløb Efter hidtidige regler i kapitel 23 i lov om en aktiv beskæftigelsesindsats er statens refusion af en række af kommunernes driftsudgifter til aktivering m.v. underlagt to forskellige rådighedsbeløb afhængig af målgruppe: ét for forsikrede ledige, jf. § 117 b, og ét andet for kontant- og starthjælpsmodtagere, selvforsørgende og revalidender, jf. § 118. Rådighedsbeløbet opgøres ved at gange antallet af personer, der er omfattet af målgrupperne for indsatsen, med et fast beløb (driftsloft), som er forskelligt for de enkelte målgrupper.
 Efter hidtidige regler drejer det sig om udgifter til tilbud om vejledning og opkvalificering, hjælpemidler, partnerskabsaftaler, opkvalificering af personer, der ansættes uden løntilskud, særlig godtgørelse til kontanthjælpsmodtagere, der deltager i tilbud, og støtte til personer, der skifter bopæl i forbindelse med overtagelse af arbejde.
 Kommunernes driftsudgifter refunderes efter hidtidige regler med forskellige procenter alt efter målgruppe og udgiftens art.
 Samtidig har refusionen af kommunernes driftsudgifter til aktivering af sygedagpengemodtagere, køb af 6 ugers selvvalgt uddannelse til forsikrede ledige, og personer, der modtager ledighedsydelse eller særlig ydelse efter §§ 74 og 74 i efter lov om en aktiv socialpolitik heller ikke underlagt rådighedsbeløbet.
 Med de nye regler etableres der ét fælles rådighedsbeløb for driftsudgifter til aktivering m.v. af en række målgrupper.
 Rådighedsbeløbet opgøres til et fælles beløb (driftsloft) gange antallet af dagpengemodtagere, kontant- og starthjælpsmodtagere, revalidender, sygedagpengemodtagere, personer, der modtager ledighedsydelse eller særlig ydelse efter §§ 74 og 74 i efter lov om aktiv socialpolitik, og deltagere i 6 ugers selvvalgt uddannelse.
 De nye regler indebærer således dels en harmonisering af de hidtidige rådighedsbeløb for forsikrede ledige, kontant- og starthjælpsmodtagere, selvforsørgende samt revalidender, dels en udvidelse af de målgrupper, der bliver omfattet af rådighedsbeløbet, således at sygedagpengemodtagere, personer der modtager ledighedsydelse eller særlig ydelse efter §§ 74 og 74 i efter lov om aktiv socialpolitik og deltagere i 6 ugers selvvalgt uddannelse nu også bliver omfattet.
 De nye regler betyder også, at refusion af udgifter til hjælpemidler til kontant- og starthjælpsmodtagere og selvforsørgende samt udgifter til flyttehjælp til førtidspensionister, personer der er omfattet af den særlige ordning for nyuddannede handicappede, og personer omfattet af reglerne om særligt udsatte unge ikke længere er omfattet af rådighedsbeløbet.
 Derudover nedsættes nogle af refusionssatserne:
 Refusion for kommunens udgifter til 6 ugers selvvalgt uddannelse ændres fra 100 pct. til 50 pct,  Refusion for kommunens udgifter til løntilskud til dagpengemodtagere ændres fra 75 pct. til 50 pct. og fra 65 pct. til 50 pct. for kontant- og starthjælpsmodtagere, sygedagpengemodtagere og selvforsørgende.
  Refusion af kommunens udgifter til løntilskud til personer, der er omfattet af den særlige ordning for nyuddannede handicappede ændres fra for 75 pct. til 50 pct., hvis personen er medlem af en arbejdsløshedskasse og fra 65 pct. til 50 pct., hvis personen ikke er medlem af en arbejdsløshedskasse.
 Til § 119
  refusion af en kommunens udgifter uden for et rådighedsbeløb.
 Efter hidtidige regler refunderer staten uden for et rådighedsbeløb:
  50 pct. af en kommunes udgifter til løntilskud efter kapitel 12 og udgifter efter §§ 76, 77, 81 a og 99 til personer, der er omfattet af § 2, nr. 6.
  50 pct. af en kommunes driftsudgifter i forbindelse med tilbud efter kapitel 10 og udgifter efter §§ 76, 77, 81 a og 83 til personer, der er omfattet af § 2, nr. 9.
  75 pct. af en kommunes udgifter til løntilskud efter kapitel 12 til personer, der er omfattet af § 2, nr. 8, hvis personen er medlem af en arbejdsløshedskasse.
  65 pct. for øvrige personer.
  50 pct. af en kommunes udgifter for udgifter efter kapitel 14 og § 99.
 Efter hidtidige regler refunderer staten inden for det rådighedsbeløb, der er fastsat i den hidtidige § 118, stk. 2:
  50 pct. af en kommunes udgifter efter § 8 til støtte til arbejdssøgende, der ikke er dagpengemodtagere - herunder personer, som er omfattet af målgrupperne i lovens § 2, nr. 6, 8 og 9, og som skifter bopæl i forbindelse med overtagelse af arbejde.
Med de nye regler refunderer staten for personer, der er omfattet af § 2, nr. 6, 8, og 9, 50 pct. af en kommunes udgifter uden for et rådighedsbeløb til  støtte til arbejdssøgende, der skifter bopæl i forbindelse med overtagelse af arbejde, jf. § 8,  tilbud efter kapitel 10, herunder deltagerbetaling,  undervisningsmaterialer efter §§ 76 og 77,  udgifter i forbindelse med partnerskabsaftaler efter § 81 a,  udgifter i forbindelse med godtgørelse efter § 83  opkvalificering efter § 99 til personer, der ansættes uden løntilskud.
 Det indebærer, at refusionen nedsættes fra 75 pct. til 50 pct. for en kommunes udgifter til løntilskud efter kapitel 12 til personer, der er omfattet af § 2, nr. 8, hvis personen er medlem af en arbejdsløshedskasse.
 Det indebærer endvidere, at refusionen nedsættes fra 65 pct. til 50 pct. for en kommunes udgifter til løntilskud efter kapitel 12 til personer, der er omfattet af § 2, nr. 8, hvis personen ikke er medlem af en arbejdsløshedskasse.
 Den nye regel indebærer endelig, at udgifter til støtte til arbejdssøgende, der skifter bopæl i forbindelse med overtagelse af arbejde, jf. § 8, for personer omfattet af § 2, nr. 6, 8 og 9, ikke længere er omfattet af et rådighedsbeløb.
Til § 120
 - refusion af en kommunens udgifter uden for et rådighedsbeløb Efter hidtidige regler var refusion af en række driftsudgifter ikke underlagt et rådighedsbeløb og blev refunderet med forskellige procentsatser.
 Løntilskud:
 Efter hidtidige regler refunderer staten:
  75 pct. af kommunens udgifter til løntilskud efter kapitel 12 for personer, der er omfattet af lovens § 2, nr. 1.
  65 pct. af kommunens udgifter til løntilskud efter kapitel 12 til personer, der er omfattet af lovens § 2, nr. 2, 3 og 10.
  65 pct. af en kommunes udgifter til løntilskud efter kapitel 12 til personer, der er omfattet af lovens § 2, nr. 4 og 5.
  50 pct. af en kommunes udgifter til løntilskud efter kapitel 12 til personer, der er omfattet af lovens § 2, nr. 6.
  75 pct. af en kommunes udgifter til løntilskud efter kapitel 12 for personer omfattet af lovens § 2, nr. 8, hvis personen er medlem af en arbejdsløshedskasse, og med 65 pct. for øvrige personer.
 Efter de ny regler, refunderer staten 50 pct. af en af en kommunes udgifter til løntilskud efter kapitel 12, for personer, der er omfattet af lovens § 2, nr. 1-3 og 5-10.
 For så vidt angår personer omfattet af lovens § 2, nr. 4, henvises til den nye § 121, hvoraf det fremgår, at udgifterne til løntilskud til denne målgruppe refunderes med 65 pct.
 Ændringerne betyder således, at satsen for refusion af kommunens udgifter til løntilskud efter kapitel 12 ændres som følgende:
 For personer, der er omfattet af lovens § 2, nr. 1, reduceres refusionen fra 75 pct. til 50 pct.,  For personer, der er omfattet af lovens § 2, nr. 2, 3, 5 og 10, reduceres fra 65 pct. til 50 pct.
 For så vidt angår personer omfattet af lovens § 2, nr. 7, bemærkes, at disse ikke kan få tilbud om ansættelse med løntilskud efter kapitel 12, idet de får tilskud til ansættelse efter reglerne om fleksjob.
Udgifter til hjælpemidler ved deltagelse i tilbud Efter hidtidige regler refunderer staten 50 pct. af en kommunes udgifter til hjælpemidler efter §§ 76 og 77 til personer, der er omfattet af lovens § 2, nr. 1, 4-9.
 Efter hidtidige regler refunderer staten inden for et rådighedsbeløb 50 pct. af en kommunes udgifter til hjælpemidler efter §§ 76 og 77 til personer, der er omfattet af lovens § 2, nr. 2, 3 og 10.
 Med de nye regler refunderer staten uden for et rådighedsbeløb 50 pct. af en kommunes udgifter til hjælpemidler efter §§ 76 og 77 til personer, der er omfattet af lovens § 2, nr. 1-9.
Udgifter til mentor Efter hidtidige regler refunderer staten 50 pct. af en kommunes udgifter til mentorer efter §§ 78-81. Dette er uændret.
Udgifter til befordringsgodtgørelse Efter hidtidige regler refunderer staten 50 pct. af en kommunes udgifter til befordringsgodtgørelse efter § 82 til personer, der er omfattet af lovens § 2, nr. 4, 5 og 7. Dette er uændret.
Udgifter til beskæftigelsestillæg Efter hidtidige regler refunderer staten kommunens udgift til beskæftigelsestillæg efter § 45, stk. 3, med samme refusionssats, som kommunen er berettiget til for udgiften til kontant- og starthjælp, jf. § 100 i lov om aktiv socialpolitik.
Dette er uændret.
Til § 121
 - refusion af en kommunes udgifter uden for et rådighedsbeløb Efter hidtidige regler refunderer staten 65 pct. af en kommunes udgifter til løntilskud efter kapitel 12 til personer, der er omfattet af lovens § 2, nr. 4. Dette er uændret.
Til § 122
 - refusion af en kommunes udgifter uden for et rådighedsbeløb Efter hidtidige regler, refunderes 65 pct. af en kommunes udgifter til tilskud til fleksjob efter § 71 og tilskud til selvstændigt erhvervsdrivende efter § 75. Dette er uændret.
 Efter hidtidige regler, refunderes 50 pct. af en kommunes udgifter til arbejdsredskaber m.v. efter § 74. Dette er uændret.
Efter hidtidige regler har kommunen ikke ret til statsrefusion i en konkret sag for udgifter til tilskud til fleksjob, jf. stk. 1, hvis kommunen ikke har tilvejebragt grundlaget for afgørelsen om fleksjob, som fastsat i § 70 a, eller for revurderingen af, om betingelserne for fleksjob fortsat er opfyldt, jf. § 74 c i lov om aktiv socialpolitik.
Retten til statsrefusion bortfalder i en periode på 36 måneder.
Perioden beregnes fra det tidspunkt, hvor visitationen eller revurderingen er foretaget eller skulle være foretaget.
Ved beregning af perioden på 36 måneder medregnes perioder, hvor refusionen er bortfaldet efter §§ 100, 104 og 104 a i lov om aktiv socialpolitik.
Dette er uændret.
Til § 123
 - refusion af en kommunes udgifter uden for et rådighedsbeløb Efter hidtidige regler refunderer staten 100 pct. af en kommunes udgifter til løntilskud til arbejdsgivere, der indgår uddannelsesaftaler med voksne efter §§ 98 c-98 g.
Dette er uændret.
 Efter hidtidige regler refunderer staten 100 pct. af kommunens udgifter til jobrotationsydelse efter § 98 a, stk. 3. Dette er uændret.
 Efter hidtidige regler refunderer staten 50 pct. af en kommunes udgifter til hjælpemidler efter § 100. Dette er uændret.
Til §§ 124- 126 §§ 124- 126 er uændret.
Til § 127
- regulering § 127 vedrørende regulering af satser m.v. svarer til hidtidige lovs § 127 med den konsekvensændring, som følger af, at det foreslås, at der kun er et rådighedsbeløb, jf. § 118.
 Der henvises i øvrigt til de vedlagte oversigtstabeller.
4: Ingen refusion for administrative udgifter til anden aktør Efter hidtidige regler er finansieringen af administrationsudgifter forskellig afhængig af, om beskæftigelsesindsatsen gennemføres af jobcentret eller af anden aktør.
Når andre aktører varetager opgaven, får kommunerne op til 50 pct. af udgifterne dækket uanset, om der er tale om driftsudgifter til aktivering eller til administrative opgaver.
Når kommunen selv varetager opgaven, gives der kun refusion af driftsudgifterne til aktivering, mens der ikke er refusion af de administrative udgifter.
 Efter de nye regler skal der fremover være 50 pct. refusion for udgifter til aktive tilbud, mens udgifterne til administrative opgaver fremover ikke skal være refusionsberettigede.
 Finansieringsreglerne bliver dermed de samme, uanset om indsatsen gennemføres af anden aktør eller af jobcentret.
5: Budgetgaranti og beskæftigelsestilskud Budgetgarantien Efter de hidtil gældende regler har budgetgarantien bl.a. omfattet kommunernes driftsudgifter til aktivering af kontant- og starthjælpsmodtagere og revalidender samt driftsudgifterne til aktivering af ledighedsydelsesmodtagere.
Som følge af indførelsen af et fælles rådighedsbeløb vil budgetgarantien fra 2011 også komme til at omfatte kommunernes driftsudgifter til aktivering af sygedagpengemodtagere og forsikrede ledige, samt driftsudgifter i forbindelse med selvvalgt uddannelse.
 Det skal i den forbindelse bemærkes, at kommunernes driftsudgifter til aktivering af forsikrede ledige hidtil har indgået i beskæftigelsestilskuddet, men fra og med 2011 i stedet vil blive omfattet af budgetgarantien.
Omlægningen er en konsekvens af indførelsen af et fælles driftsloft, som fremover vil omfatte kommunernes driftsudgifter til aktivering af kontant- og starthjælpsmodtagere, revalidender, ledighedsydelsesmodtagere, herunder modtagere af særlig ydelse, sygedagpengemodtagere og forsikrede ledige, samt driftsudgifter i forbindelse med selvvalgt uddannelse.
Inden for dette fælles rådighedsbeløb refunderer staten 50 pct. af kommunens samlede driftsudgifter.
Det fælles driftsloft medfører, at kommunernes nettodriftsudgifter til aktivering til alle de nævnte målgrupper og til 6 ugers selvvalgt uddannelse kun kan opgøres samlet og ikke for de enkelte målgrupper.
På denne baggrund har det været nødvendigt at ændre reglerne om den kommunale budgetgaranti således, at den fremover kommer til at omfatte den reale udvikling i kommunernes nettodriftsudgifter til aktivering af alle de nævnte målgrupper.
Beskæftigelsestilskuddet Kommunerne vil som hidtil gennem beskæftigelsestilskuddet blive kompenseret for de kommunale nettoudgifter til arbejdsløshedsdagpenge og aktivering af forsikrede ledige.
 Bestemmelsen i § 23 a, stk. 3, indeholder en præcisering af hvilke udgifter, der er omfattet af beskæftigelsestilskuddet.
 Det fastsættes i stk. 3, at beskæftigelsestilskuddet omfatter de kommunale nettoudgifter til arbejdsløshedsdagpenge, uddannelsesydelse, løntilskud til arbejdsgivere, der ansætter forsikrede ledige i løntilskudsjob, personlig assistance til handicappede, befordringsgodtgørelse til forsikrede ledige og hjælpemidler bortset fra undervisningsmaterialer til forsikrede ledige og beskæftigede.
Indførelsen af det fælles rådighedsbeløb for alle målgrupper, herunder de forsikrede ledige, medfører, at driftsudgifterne til aktivering af forsikrede ledige ikke længere vil indgå i beskæftigelsestilskuddet, men vil blive omfattet af den kommunale budgetgaranti, jf. ovenfor.
Kommunerne bliver således fortsat kompenseret for disse udgifter, men kompensationen overføres til den kommunale budgetgaranti.
 Idet kommunerne fremover skal være med til at finansiere udgifterne til uddannelsesydelse under selvvalgt uddannelse, vil 70 pct. af udgifterne til uddannelsesydelse efter karensperioden, jf. kapitel 9 b i lov om arbejdsløshedsforsikring m.v., bliver omfattet af beskæftigelsestilskuddet.
 Endvidere vil de udgifter til arbejdsløshedsdagpenge, som kommunen fra 1. januar 2011 finansierer med 100 pct. som følge af, at tilbud ikke påbegyndes rettidigt eller ikke har det foreskrevne omfang, jf. § 82 a, stk. 3, 3. pkt., i lov om arbejdsløshedsforsikring m.v., blive medregnet med 70 pct. i opgørelsen af beskæftigelsestilskuddet.
 Bestemmelsen i § 23 a, stk. 4, indeholder en bemyndigelse til indenrigs- og sundhedsministeren til efter forhandling med beskæftigelsesministeren at fastsætte de nærmere regler om beregning af beskæftigelsestilskuddet.
 Bestemmelsen vil blive anvendt til at fastsætte, at beskæftigelsestilskuddet omfatter følgende kommunale nettoudgifter:
1) 70 pct. af udgifterne til arbejdsløshedsdagpenge i passive perioder efter karensperioden og til arbejdsløshedsdagpenge i øvrige vejlednings- og opkvalificeringstilbud efter karensperioden (lov om en aktiv beskæftigelsesindsats § 32, stk. 1, nr. 2), jf. § 82 a i lov om arbejdsløshedsforsikring m.v., 2) 50 pct. af udgifter til arbejdsløshedsdagpenge i aktive perioder efter karensperioden under tilbud i form af ordinær uddannelse (lov en aktiv beskæftigelsesindsats § 32, stk. 1, nr. 1) og virksomhedspraktik (kapitel 11 i lov om en aktiv beskæftigelsesindsats), jf. § 82 a i lov om arbejdsløshedsforsikring m.v., 3) 70 pct. af udgifterne til uddannelsesydelse efter karensperioden, jf. kapitel 9 b i lov om arbejdsløshedsforsikring m.v., 4) 50 pct. af udgifterne til løntilskud til private og offentlige arbejdsgivere, som ansætter forsikrede ledige efter kapitel 12 i lov om en aktiv beskæftigelsesindsats, jf. § 119 stk. 1, nr. 1, herunder forsikrede ledige, der er omfattet af lovens § 2, nr. 8, 5) 50 pct. af udgifterne til personlig assistance til handicappede efter kapitel 3 og 4 i lov om kompensation til handicappede i erhverv mv., jf. § 17 b, 6) 50 pct. af udgifterne til befordringsgodtgørelse efter lov om en aktiv beskæftigelsesindsats § 82, jf. § 109, stk. 3, 7) 50 pct. af udgifter til hjælpemidler efter §§ 76, 77 og 100 i lov om en aktiv beskæftigelsesindsats, bortset fra undervisningsmaterialer, jf. § 119, stk. 1, nr. 2, og stk. 2.
 Bestemmelsen vil endvidere blive anvendt til at fastsætte regler om, at de udgifter til arbejdsløshedsdagpenge, som kommunen fra 1. januar 2011 finansierer med 100 pct. som følge af, at tilbud ikke påbegyndes rettidigt eller har det foreskrevne omfang, jf. § 82 a, stk. 3, 3. pkt., i lov om arbejdsløshedsforsikring m.v., medregnes med 70 pct. i opgørelsen af beskæftigelsestilskuddet.
I de tilfælde, hvor en kommune ikke overholder reglerne om rettidighed mv. i forbindelse med aktive tilbud til forsikrede ledige, skal kommunen finansiere udgifterne til passive arbejdsløshedsdagpenge med 100 pct.
Disse udgifter medregnes med 70 pct. i opgørelsen af beskæftigelsestilskuddet.
Dette svarer til den måde, som de tilsvarende udgifter på kontanthjælpsområdet har været indregnet i budgetgarantien.
Budgetgarantien har således hidtil omfattet 65 pct. af udgifterne til ikke-refusionsberettiget kontant- og starthjælp til modtagere, som ikke rettidigt har fået et aktivt tilbud efter reglerne i kapitel 17 i lov om en aktiv beskæftigelsesindsats.
Som følge af at den statslige refusion af kommunernes udgifter til kontant- og starthjælp i passive perioder nedsættes til 30 pct., vil de ikke-refusionsberettigede udgifter til kontant- og starthjælp blive indregnet i budgetgarantien med 70 pct.
6: Overgangsordning I henhold til § 6, stk. 4, indføres der en overgangsordning.
Overgangsordningen kompenserer de kommuner, der efter Indenrigs- og Sundhedsministeriets beregning på baggrund af oplysninger fra Beskæftigelsesministeriet vil få et byrdefordelingsmæssigt tab på mere end 0,05 pct. af deres beskatningsgrundlag i 2011, og et tab på mere end 0,1 pct. af beskatningsgrundlaget i 2012. De pågældende kommuner kompenseres for den del af de beregnede virkninger, der overstiger de nævnte grænser.
Overgangstilskuddet finansieres af det generelle statstilskud til kommunerne.
Overgangstilskuddet er beregnet endeligt af Indenrigs- og Sundhedsministeriet.
 Overgangstilskuddet udbetales i månedlige rater dog således, at raterne for de to første måneder af 2011 udbetales samlet den 1. februar 2011.
 I henhold til § 6, stk. 5, udbetales der i 2011 en foreløbig kompensation til kommunerne for de kommunale merudgifter som følge af lovændringerne i månedlige rater, dog således, at raterne for de første tre måneder udbetales som et engangsbeløb den 1. april 2011. Hensigten er at sikre, at omlægningen ikke medfører en likviditetsmæssig belastning for kommunerne i løbet af 2011.
Efter normal fremgangsmåde ville kompensationerne blive opgjort medio 2011 med udbetaling af midler i årets tre sidste måneder.
Dette ville give en likviditetsvirkning i kommunerne, som vil mærke virkningen af lavere refusioner mv. allerede i starten af året, idet virkningen i 1. kvartal dog vil være begrænset, da kommunerne allerede, for så vidt angår udgifterne til den aktive beskæftigelsesindsats og alle forsørgelsesudgifter undtagen arbejdsløshedsdagpenge, uddannelsesydelse og befordringsgodtgørelse, har forskudsanmeldt refusionerne for 1. kvartal 2011 efter de hidtil gældende regler.
 Den foreløbige kompensation beregnes  på samme måde som den endelige kompensation  for så vidt angår budgetgarantiordningen og en generel bloktilskudskompensation.
Beskæftigelsestilskuddet Den foreløbige kompensation vedrørende beskæftigelsestilskuddet beregnes ud fra en fornyet beregning af beskæftigelsestilskuddet for 2011, således som beskæftigelsestilskuddet for 2011 ville have været beregnet, hvis de ændrede regler som følge af denne lov og det af Folketinget den 17. december 2010 vedtagne forslag til lov om ændring af lov om en aktiv beskæftigelsesindsats (Prisloft på 6 ugers selvvalgt uddannelse) havde været kendt ved den oprindelige beregning i sommeren 2010. Det gælder for både grundtilskuddet og merudgiftsbehovet, som tilsammen udgør beskæftigelsestilskuddet, jf. § 23 a, stk. 2, i lov om kommunal udligning og generelle tilskud til kommuner.
Den foreløbige kompensation udgør forskellen mellem den oprindelige beregning og den fornyede beregning af beskæftigelsestilskuddet.
Det skal endvidere bemærkes, at der i henhold til de gældende regler i sommeren 2011 vil blive opgjort en midtvejsregulering af beskæftigelsestilskuddet.
Ved opgørelsen af midtvejsreguleringen vil den foreløbige kompensation indgå i beregningen.
Budgetgarantien Med hensyn til den foreløbige kompensationen vedrørende budgetgarantien skal det bemærkes, at praksis på det budgetgaranterede område har været, at der i forbindelse med større regelændringer gennemført efter kommunernes budgetlægning foretages en midtvejsregulering af budgetgarantien i budgetåret.
Overgangsordningen for 2011 indebærer, at udbetalingen af denne midtvejsregulering for 2011 fremrykkes, således at den sker i månedlige rater i stedet for i de sidste tre måneder af året, dog således, at raterne for de første tre måneder udbetales som et engangsbeløb den 1. april 2011. En kompensation via budgetgarantien fordeles på kommunerne i forhold til indbyggertallet pr. 1. januar 2011.
Kompensation for de øvrige ændringer Med hensyn til foreløbig midtvejsreguleringen af statens tilskud til kommunerne som følge af lovændringerne skal det bemærkes, at kommunerne efter de generelle regler kompenseres for de økonomiske virkninger af ændret lovgivning.
Når lovændringerne  som i dette tilfælde  gennemføres efter kommunernes budgetlægning, vil kompensationen efter de generelle regler blive afregnet ved midtvejsreguleringen, dvs. i de sidste tre måneder af budgetåret.
Overgangsordningen for 2011 indebærer, at afregningen fremrykkes, således at den sker i månedlige rater i stedet for i de sidste tre måneder af året, dog således, at raterne for de første tre måneder udbetales som et engangsbeløb den 1. april 2011. Kompensationen fordeles efter de gældende regler på kommunerne i forhold til indbyggertallet pr. 1. januar 2011.
