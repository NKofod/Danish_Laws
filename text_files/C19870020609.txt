 Det meddeles herved, at Finansministeriet med Metal Søfart har indgået  

 vedlagte overenskomst af 12. oktober 1987 vedrørende løn- og arbejdsforhold  

 for motormænd ansat under Statens Uddybningsmateriel,  

 Statshavnsadministrationen i Esbjerg.
 Overenskomsten, der har virkning fra 1. april 1987, afløser overenskomsten  

 af 20. december 1985 mellem Finansministeriet og Metal Søfart.
 Ændringer i forhold til den hidtidige overenskomst er markeret med streger  

 i margenen.
 Ansatte i henhold til nærværende overenskomst er omfattet af den som bilag  

 II optrykte aftale af 4. december 1985 mellem Finansministeriet og CO-STAT  

 vedrørende afskedigelsesregler for ansatte i henhold til overenskomster  

 mellem Finansministeriet og organisationer, tilsluttet CO-STAT.
 Eventuelle tvivlsspørgsmål forelægges Finansministeriet.
Finansministeriet, Lønnings- og Pensionsdepartementet, den 4. december  

 1987 P.
M.
V.
E.
B.
Oluf Emborg Bilag 1 OVERENSKOMST A.
Motormænd på timeløn § 1.  Løn Lønnen beregnes på grundlag af en årsløn, der svarer til lønnen efter den  

 for perioden 1. april 1987 - 31. marts 1989 gældende lønjusteringsaftale for  

 statens tjenestemænd.
Motormændene aflønnes med timeløn, svarende til 1/2028  

 (fra 1. september 1988: 1/1976 og fra 1. september 1990: 1/1924) af årslønnen  

 efter en lønramme, bestående af skalatrinene 9, 10, 11, 12, 13, 14 og 15, der  

 alle er to-årige.
Stk. 2.  En afbrydelse af tjenesten på 15 dage eller  

 derover danner skel for medregning af al tidligere beskæftigelse, såfremt  

 motormanden selv har skyld i afbrydelsen (herunder selv har ønsket at forlade  

 tjenesten for at søge andet arbejde eller lignende), medens afbrydelser af  

 nævnte omfang ikke afskærer fra medregning af tidligere beskæftigelse,  

 såfremt motormanden ikke selv har skyld i afbrydelserne ( f. eks. når disse  

 skyldes arbejdsmangel, militærtjeneste, sygdom eller tilskadekomst).  

 Beskæftigelsesperioder på nindre end 6 sammenhængende dage medregnes i intet  

 tilfælde.
Al anden arbejdstid medregnes efter sammenlægning, således at der  

 pr. 365 hele arbejdsdage, fridage og feriedage regnes 1 års anciennitet (for  

 dagetal under 360 regnes 1 måneds anciennitet pr. fulde 30 dage).  

 Ancienniteten fastsættes fra den 1. i en måned.
§ 2.  Deltidsansættelse Deltidsansættelse med forholdsmæssig løn vil kunne finde sted for  

 motormænd under forudsætning af forudgående drøftelse mellem  

 Statshavnsadministrationen og forbundet.
§ 3.  Søgnehelligdagsbetaling Med det formål at yde motormændene betaling for søgnehelligdage henlægger  

 Statshavnsadministrationen for hver motormand et beløb, svarende til 3 pct.  

 af motormandens ferieberettigende løn.
I dette beløb er indeholdt  

 feriegodtgørelse af søgnehelligdagsbetalingen.
 Det i henhold hertil for hver motormand opsparede beløb opgøres ved  

 udgangen af 52. lønningsuge (kalenderårets udgang).
 Den for hver enkelt motormand i kalenderåret henlagte  

 søgnehelligdagsbetaling udbetales ad 2 gange i det følgende kalenderår,  

 således at 2/3 af det opsparede beløb udbetales til påske som dækning for  

 forårets søgnehelligdage og 1/3 af beløbet til jul som dækning for  

 helligdagene i forbindelse med jul og nytår.
 Ved fratræden vil den opsparede søgnehelligdagsbetaling kunne ydes ved  

 feriekort eller ved feriemærker.
§ 4. »  Stand by« Når et skib ligger opankret umiddelbart uden for en havn, hvor mandskabet  

 har bopæl, skal de motormænd, som efter arbejdets ophør bliver beordret til  

 at blive om bord ( stand by), have udbetalt timelønnen incl. dyrtidstillæg  

 for 4 timer.
§ 5.  Forgæves møde Ved forgæves møde betales for mindst 4 timer.
§ 6.  Antagelse opsigelse Timelønnede motormænd antages og afskediges som hovedregel efter  

 anciennitet, idet ancienniteten regnes på basis af de lister, som har været  

 ført siden 1. januar 1952.
 Stk. 2.  Timelønnede motormænd, der har opnået en alder  

 af 70 år, skal afskediges fra udgangen af den lønningsuge, i hvilken denne  

 alder opnås.
 Stk. 3.  For timelønnede motormænd, der uden afbrydelse  

 har været beskæftiget ved Statshavnsadministrationen i de neden for angivne  

 tidsrum, der regnes fra vedkommendes fyldte 18. år, gælder følgende  

 opsigelsesfrister:
 Varslerne bortfalder i de tilfælde, hvor der midlertidigt ikke kan  

 tilbydes motormanden beskæftigelse på grund af arbejdsmangel.
§ 7.  Ferie Der ydes ferie efter ferielovens regler.
§ 8.  Sygdom I sygdomstilfælde og ved tilskadekomst i tjenesten gælder reglerne i lov  

 om dagpenge ved sygdom eller fødsel (dagpengeloven).
B.
Aflønning med månedsløn af timelønnede motormænd § 9.  Månedsløn Timelønnede motormænd, der har helårlig heldagsbeskæftigelse, uskalu  

 antages på månedsløn, når de pågældende har været beskæftiget i mindst 5 år  

 ved Statshavnsadministrationen.
Såfremt Statshavnsadministrationen skønner  

 det hensigtsmæssigt, og den pågældende fortsat påregnes helårlig  

 heldagsbeskæftiget, ukanu overgang til månedsløn dog finde sted efter 3 års  

 ansættelse.
Lønnen, der udbetales månedsvis bagud, beregnes på grundlag af en  

 årsløn, der svarer til lønnen efter den for perioden 1. april 1985 - 31.  

 marts 1987 gældende lønjusteringsaftale for statens tjenestemænd.  

 Månedslønnen svarer til 1/12 af årslønnen efter en lønramme, bestående af  

 skalatrinene 9, 10, 11, 12, 13, 14 og 15, der alle er to-årige.
§ 10.  Ferie Der tilkommer månedslønnede motormænd ferie i henhold til ferieloven.
Stk. 2.  Til månedslønnede motormænd, der holder ferie  

 med løn, ydes en særlig feriegodtgørelse på 1 1/2 pct., der træder i stedet for det i ferielovens § 14, stk. 1,  

 omhandlede ferietillæg på 1 pct.
 Stk. 3.  Godtgørelsen beregnes af samtlige de i  

 optjeningsåret oppebårne indkomstskattepligtige beløb for tjenstligt arbejde,  

 idet der dog bortses fra udbetalt feriegodtgørelse.
§ 11.  Sygdom Der ydes løn under sygdom, medmindre den pågældende under  

 tjenesteforholdets beståen har pådraget sig sygdommen ved forsæt eller grov  

 uagtsomhed, eller han ved stillingens overtagelse har fortiet, at han led af  

 vedkommende sygdom.
Når løn under sygdom er oppebåret i 120 dage inden for et  

 tidsrum af 12 på hinanden følgende måneder, betragtes tjenesteforholdet som  

 bortfaldet uden særligt opsigelsesvarsel med udløbet af den måned, hvori de  

 120 sygedage opnås.
Sygdomsforfald skal kunne forlanges dokumenteret ved  

 lægeerklæring.
§ 12.  Opsigelse Månedslønnede motormænd kan opsiges til den 1. i en måned med et varsel,  

 der udgør:
 Fra motormandens side: Altid 1 måned.
 Fra institutionens side: 3 måneder i de første 6 måneder efter månedsløns  

 antagelsen og derefter 4 måneder.
 Stk. 2.  Beskæftigelsesforholdet bortfalder dog i alle  

 tilfælde uden særligt varsel med udgangen af den måned, hvori pågældende  

 motormand fylder 70 år.
 Stk. 3.  I tilfælde af grov misligholdelse bortfalder  

 varslingspligten.
C.
Fællesbestemmelser for time- og månedslønnede motormænd § 13.  Arbejdstid m.v.
 Med hensyn til arbejdstid og overarbejdsbetaling er motormænd omfattet af  

 de for statens tjenestemænd gældende regler.
 Stk. 2.  Enhver ændring af arbejdstidens begyndelse og  

 ophør kan kun finde sted efter drøftelse med de ansatte.
 Stk. 3.  For afløsere opgøres og udbetales overarbejde  

 først efter endt afløsning, hvis perioden ikke strækker sig over en fuld  

 turnusperiode.
 14. Time- og dagpenge m.v.
 Der ydes efter de for statens tjenestemænd gældende regler time- og  

 dagpenge, natpenge, godtgørelse for tjeneste på lørdage og søn- og helligdage  

 m.v., grundlovsdag og juleaftensdag og godtgørelse for delt tjeneste, samt  

 erstatningsfrihed for tjeneste mellem kl. 17.00 og 06.00.
 Stk. 2.  Når uddybningsmateriellet er i arbejde, ydes  

 kosttilskud, logi om bord, rejsegodtgørelse, betaling for rejsetid samt  

 godtgørelse i forbindelse med værftsophold efter sanme regler, som gælder for  

 den tjenestemandsansatte besætning.
 Stk. 3.  Ved arbejde uden for hjemstedets havn ydes der  

 hjemrejse efter samnæ regler som for den tjenestemandsansatte besætning.
§ 15.  Tillæg Motormænd, der har erhvervet erhvervsfaglig afslutningskursus for  

 maskinmandskab eller har erhvervet en faglig uddannelse som maskinarbejder,  

 oppebærer et tillæg, der udgør følgende årlige beløb:
 Herudover reguleres tillægget pr. 1. april 1988 i henhold til § 14, stk.  

 2, i lønjusteringsaftalen for statens tjenestemænd.
§ 16.  Betaling for tilkald og rådighedsvagt Ved tilkaldelse eller tilsigelse til arbejde uden for arbejdstiden og uden  

 forbindelse med denne betales for mindst 4 normaltimer.
For den effektive  

 arbejdstid ydes overarbejdstillæg.
Førnævnte mindstebetalingsbestemmelse kan  

 kun anvendes een gang inden for et døgn.
 Stk. 2.  Ved rådighedsvagt i hjemmet betales efter de  

 for tjenestemænd i lønramme 3 gældende regler.
§ 17.  Synsprøver Når Statshavnsadministrationen forlanger foretaget synsprøver af  

 beskæftigede på uddybningsmateriellet, betaler Statshavnsadministrationen de  

 dermed forbundne udgifter.
§ 18.  Arbejdstøj Der udleveres arbejdstøj m.v. efter de ved Statshavnsadministrationen  

 hidtil gældende regler.
§ 19.  Tillidsmandsregler Som tillidsmandsregler gælder de i vedhæftede bilag I omhandlede  

 bestemmelser.
§ 20.  Tjenestefrihed De ansatte tillægges ret til tjenestefrihed uden løn til de formål og af  

 den varighed, der er nævnt i Finansministeriets bekendtgørelse af 28.  

 november 1986 om ret for tjenestemænd til tjenestefrihed uden løn til nærmere  

 afgrænsede formål.
§ 21.  Medlemskab af arbejdsløsbedskasse Der antages fortrinsvis motormænd, som er medlemmer af en statsanerkendt  

 arbejdsløshedskasse.
§ 22.  Normen Som regel for behandling af faglig strid gælder den mellem  

 hovedorganisationerne senest vedtagne norm.
§ 23.  Hovedaftale Den mellem Dansk Arbejdsgiverforening og Landsorganisationen i Danmark den  

 31. oktober 1973 indgåede hovedaftale med senere ændringer finder tilsvarende  

 anvendelse på nærværende overenskomstområde.
§ 24.  Ikrafttræden og opsigelse Overenskomsten træder i kraft fra 1. april 1987 og er gældende, til den af  

 en af parterne skriftligt opsiges med 3 måneders varsel til ophør en 31.  

 marts, dog tidligst den 31. marts 1989.
 Stk. 2.  Overenskomstens regler om arbejdstid og  

 reguleringsordningen kan dog tidligst opsiges til 31. marts 1991.
 Stk. 3.  Aflønningen af motormænd sker - fra det  

 tidspunkt, da en opsigelse af overenskomsten får gyldighed, og indtil en ny  

 overenskomst indgås på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
København, den 12. oktober 1987 METAL SØFART P.
Kolding FINANSMINISTERIET P.
M.
V.
E.
B.
Oluf Emborg Bilag 2 AFTALE MELLEM FINANSMINISTERIET OG METAL SØFART OM TILLIDSMÆND § 1.  Hvor vælges tillidsmand I de under Statshavnsadministrationen i Esbjerg hørende fartøjer udvælger  

 de der beskæftigede motormænd af deres midte en motormand til at være  

 tillidsmand over for ledelsen eller dennes repræsentant.
§ 2.  Hvem kan vælges til tillidsmand Tillidsmanden skal vælges blandt de anerkendt dygtige motormænd, der har  

 arbejdet mindst 1 år på det pågældende arbejdssted.
Hvor sådanne ikke findes  

 i et antal af mindst fem, suppleres dette tal blandt de motormænd, der har  

 arbejdet der længst.
§ 3.  Valg af tillidsmand Valget af tillidsmand skal finde sted på en sådan måde, at alle motormænd,  

 som er beskæftiget i fartøjerne på valgtidspunktet, sikres mulighed for at  

 kunne deltage i valget, der kun er gyldigt, når flere end en trediedel af de  

 der beskæftigede motormænd har stemt for vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Metal Søfarts hovedbestyrelse og meddelt ledelsen for  

 Statshavnsadministrationen, der dog er berettiget til at gøre indsigelse mod  

 valget over for forbundets hovedbestyrelse.
§ 4.  Stedfortræder for tillidsmand Hvor en tillidsmand er fraværende på grund af sygdom, ferie, deltagelse i  

 kursus eller lignende, kan der efter aftale med arbejdsgiveren udpeges en  

 stedfortræder for tillidsmanden.
En således udpeget sted fortræder har i den  

 periode, hvori vedkommende fungerer, den samme beskyttelse som den valgte  

 tillidsmand, såfremt pågældende opfylder betingelserne for at blive valgt til  

 tillidsmand i henhold til § 2.
§ 5.  Samarbejde Det er tillidsmandens - såvel som arbejdsgiverens og dennes repræsentants  

 - pligt at gøre sit bedste for at vedligeholde og fremme et godt samarbejde  

 på arbejdsstedet.
§ 6.  Klager og henstillinger Når en eller flere af tillidsmandens kolleger ønsker det, kan  

 tillidsmanden forebringe deres klager eller henstillinger for ledelsen, dog  

 kun såfremt sagen ikke bliver ordnet tilfredsstillende ved dennes  

 repræsentant på arbejdsstedet.
 Stk. 2.  Føler vedkommende sig ikke tilfredsstillet ved  

 ledelsens afgørelse, står det pågældende frit for at anmode sin organisation  

 om at tage sig af sagen; men det er pågældendes og pågældendes  

 arbejdskollegers pligt at fortsætte arbejdet uforstyrret, indtil anden  

 bestemmelse træffes af Metal Søfarts hovedbestyrelse.
§ 7.  Funktion i arbejdstiden Tillidsmandens udførelse af de ham påhvilende hverv skal ske på en sådan  

 måde, at det er til mindst mulig gene for hans produktive arbejde.
 Stk. 2.  Dersom det er nødvendigt, at vedkommende for at  

 opfylde sine forpligtelser som tillidsmand på virksomheden må forlade sit  

 arbejde i arbejdstiden, skal pågældende forud herfor træffe aftale med  

 arbejdsgiveren eller dennes repræsentant.
§ 8.  Aflønning Hvis aftale i henhold til § 7, stk. 2, er truffet, eller hvis der på  

 ledelsens foranledning i øvrigt lægges beslag på tillidsmanden i arbejdstiden  

 i spørgsmål, som angår virksomheden og motormændene, skal han for den tid,  

 der medgår hertil, aflønnes med sin sædvanlige løn, jfr. §§ 1 og 9 i  

 overenskomsten af 1987.
§ 9.  Klubformand Hvis motormændene på et fartøj slutter sig sammen i en faglig klub eller  

 lignende, skal tillidsmanden være formand.
§ 10.  Afskedigelse af tillidsmand En tillidsmands afskedigelse skal begrundes i tvingende årsager, og  

 ledelsen har pligt til at give pågældende et opsigelsesvarsel på i alt 4  

 måneder.
 Stk. 2.  Såfremt en tillidsmand har fungeret som sådan i  

 en sammenhængende periode på mindst 5 år, har vedkommende dog krav på 5  

 måneders varsel.
 Stk. 3.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til denne  

 paragrafs stk. 1 og 2.
§ 11.  Fremgangsmåde ved afskedigelse Hvis Statshavnsadministrationen i Esbjerg finder, at der foreligger  

 tvingende årsager efter § 10 til at opsige en tillidsmand, der er valgt efter  

 reglerne i §§ 1-3, skal den rette henvendelse til Finansministeriet, der  

 herefter kan rejse spørgsmålet i henhold til reglerne for behandling af  

 faglig strid.
Mæglingsmødet skal i så fald afholdes senest 7 kalenderdage  

 efter mæglingsbegæringens fremkomst, og den fagretlige behandling skal i  

 øvrigt fremmes mest muligt.
 Fastslås det ved den fagretlige behandling, at der foreligger tvingende  

 årsager til afskedigelse af tillidsmanden, betragtes opsigelsesvarsel som  

 afgivet ved mæglingsbegæringens fremkomst.
