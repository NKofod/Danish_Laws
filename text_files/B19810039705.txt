 I henhold til § 8, § 12, § 13, § 14, § 15, § 18 og § 19 i lov nr. 297 af  

 8. juni 1978 om genanvendelse af papir og drikkevareemballager samt  

 begrænsning af affald fastsættes:
 § 1.  Denne bekendtgørelse omfatter emballage til  

 kulsyreholdige mineralvand, limonader eller lignende alkoholfrie læskedrikke,  

 af hvilke der efter § 6 i lov om forskellige forbrugsafgifter, jfr.  

 lovbekendtgørelse nr. 129 af 21. marts 1978, svares afgift, samt emballage  

 til øl.
 Stk. 2.  Ved returemballage forstås i denne  

 bekendtgørelse emballage, som indgår i et retursystem, hvor en væsentlig del  

 af emballagerne efter tømningen hos forbrugeren returneres til fornyet  

 påfyldning.
 § 2.  De af bekendtgørelsen omfattede drikkevarer må  

 kun markedsføres her i landet i returemballage.
Stk. 2.  De i stk. 1 nævnte emballager skal godkendes af  

 miljøstyrelsen.
Miljøstyrelsen kan fastsætte vilkår for godkendelsen.  

 Miljøstyrelsen kan efter forhandling med vedkommende parter tilbagekalde  

 meddelte godkendelser.
 Stk. 3.  Ved bedømmelsen af, om en emballage bør  

 godkendes, skal miljøstyrelsen lægge vægt på:
 § 3.  Tilladelse til markedsføring af de i denne  

 bekendtgørelse omhandlede drikkevarer i emballage, der ikke er fremstillet af  

 metal, og som ikke er godkendt i medfør af § 2, meddeles af miljøstyrelsen  

 senest 4 måneder efter ansøgning herom, såfremt de i stk. 2 angivne  

 forudsætninger er opfyldt.
 Stk. 2.  Tilladelse meddeles på grundlag af følgende  

 oplysninger m.v., der skal fremgå af ansøgningen:
 Stk. 3.  Såfremt de i medfør af stk. 2 afgivne  

 oplysninger m.v. medfører, at miljøbeskyttelses- og genanvendelseshensyn ikke  

 tilgodeses i tilstrækkeligt omfang, kan miljøstyrelsen i tilladelsen  

 fastsætte særlige vilkår, eksempelvis om pantstørrelse og retursystem.
 Stk. 4.  Miljøstyrelsen kan tilbagekalde tilladelsen,  

 såfremt forudsætningerne for denne ændres, eller fastsatte vilkår ikke  

 overholdes.
 § 4.  Miljøstyrelsen påser, bistået af direktoratet  

 for toldvæsenet, at bestemmelserne i denne bekendtgørelse overholdes.
 Stk. 2.  Enhver, der markedsfører de af denne  

 bekendtgørelse omfattede drikkevarer, skal på begæring afgive oplysninger om  

 de anvendte emballager samt afgive gratis prøver af disse.
 § 5.  Miljøankenævnet er klageinstans for afgørelser  

 truffet af miljøstyrelsen i medfør af bekendtgørelsens §§ 2 og 3.
Stk. 2.  Klage til miljøankenævnet indgives af den, til  

 hvem afgørelsen er rettet.
Klagefristen er 4 uger fra den dag, afgørelsen er  

 meddelt den pågældende.
 § 6.  Overtrædelse af § 2 eller vilkår fastsat i  

 medfør af § 3, stk. 3, samt manglende opfyldelse af forpligtelsen efter § 4,  

 stk. 2, straffes med bøde.
 Stk. 2.  Begås overtrædelsen af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
 § 7.  Bekendtgørelsen træder i kraft den 1. januar  

 1982.
 Stk. 2.  De på bilag til bekendtgørelsen anførte  

 emballager er ved bekendtgørelsens ikrafttræden godkendt som returemballage.
 Stk. 3.  Restlagre af drikkevarer i emballager, der ikke  

 er godkendt eller tilladt i medfør af denne bekendtgørelse, kan dog  

 markedsføres indtil 31. marts 1982.
 Stk. 4.  Fra 1. januar 1982 ophæves bekendtgørelse nr.  

 136 af 5. april 1977 om emballage til kulsyreholdige læskedrikke.
