 Resume (udarbejdet af Socialministeriet) En større fabriksvirksomhed  

 ansås ansvarlig for de skader, som over en lang årerække var blevet påført  

 medarbejdere gennem indånding af asbeststøv.
 Afgørende for ansvarspådragelsen var bla., at det længe havde været  

 erkendt, at asbeststøv kunne fremkalde alvorlige erhvervssygdomme.
 Med hensyn til forældelse ansås den 10-årige forældelsesfrist efter DL  

 for suspenderet, således at fristen først skulle regnes fra det tidspunkt  

 skaden kunne konstateres.
H.
D. 27. oktober 1989 i sag 1270/1988 og i 300/1988 Dansk Eternit- fabrik a/s (adv.
Henrik Christrup) mod S1 m.fl. (adv.
Jens Bjørst) og A m.fl. (adv.
Jens Bjørst) mod Dansk Eternit-fabrik A/S (adv.
Henrik christrup) ERSTATNING 3211.4 OG 3211.5.
 Udtalt, at de invaliditetserstatninger, som efter erstatningsansvarslovens  

 ikrafttræden den 1. oktober 1984 udmåles efter den hidtidige praksis, ikke  

 væsentlig bør overstige de beløb, som efter lovens kap. 1 ville tilkomme den  

 skadelidte som godtgørelse for varigt men og som erstatning for tab af  

 erhvervsevne.
 ERSTATNING 3212.1.
 Udbetaling af overgangsbeløb efter arbejdsskadeforsikringslovens § 30  

 medførte, at de efterladtes krav på erstatning for begravelsesudgifter  

 bortfaldt.
 ERSTATNING 32.9.
 Ikke godtgørelse for forstyrrelse af stilling og forhold i udokumenterede  

 sygeperioder efter påførelse af ervhervssygdomme.
 PENGEVÆSEN M.V. 58.2.
 Erstatningskrav for langvarig udsættelse af afbeststøv, hvis følger først  

 viste sig efter lang tids forløb, ikke anset forældet efter B.L. 5-14.4.
VESTRE LANDSRETS DOM 14. SEPTEMBER 1988 (6. AFD.) (Ole Unmack Larsen, Inger Nørgaard, Bjarne Christensen).
A.
INDLEDNING.
Sagsøgte, Dansk Eternit-Fabrik A/S, der blev grundlagt i 1927, har siden  

 1928 på sin fabrik i Aalborg fremstillet Eternit, navnlig i form af plader  

 til beklædning af tage eller facader.
I en del af perioden er der på  

 fabrikken tillige fremstillet særlige ubrandbare plader (Navilite) til brug i  

 bygge- og skibsindustrien.
 Bortset fra perioden 1941-45 har produkterne foruden af cement og andre  

 fyldstoffer været fremstillet af asbest, hvoraf de har indeholdt 10-40%. Fra  

 omkring 1975 er asbest gradvist erstattet af andre stoffer, således at  

 produktionen fra 1. januar 1988 sker helt uden anvendelse af asbest.
Asbest er en fællesbetegnelse for en række uorganiske silikatforbindelser,  

 der spalter på langs i tynde fibre.
Ifølge den af Cancerregisteret udgivne  

 publikation, »Kræftrisiko og dødelighed blandt ansatte på en dansk  

 asbestcementfabrik« (1986), kan indånding af asbestfibre fremkalde:
Asbestose, der er en kronisk og udnertiden fremadskridende lungesygdom,  

 der er karakteriseret ved, at lungevævet langsomt omdannes til uelastisk  

 arvæv (fibrose), som vanskeliggør iltoptagelsen, pleuraplaque, der betegner fibrøse bindevævsfortykkelser i lungehinden, lungekræft, navnlig adenocarcinom, dvs. kræftsvulster udgående fra  

 bronkialslimhindens kirtler og udførselsgange, samt malignt mesoteliom, som er en sjældent forekommende kræftform, der udgår  

 fra hinderne omkring lunger og hjerte eller fra bughinden.
B.
SAMMENFATNING AF PÅSTANDE, SØGSMÅLSGRUNDE OG ANBRINGENDER.
 Under disse sager, der er anlagt den 6. marts 1986 af 19 sagsøgere og den  

 7. august 1987 af 17 sagsøgere, har sagsøgerne, som alle er nuværende eller  

 tidligere ansatte hos sagsøgte eller enker efter ansatte hos sagsøgte,  

 påstået denne dømt til betaling af erstatninger, som tilsammen udgør  

 3.221.427 kr. med renter som anført under de enkelte påstande i afsnit E.
 Sagsøgte har påstået frifindelse, subsidiært mod betaling af mindre beløb  

 end påstået af de enkelte sagsøgere.
 Sagsøgernes påstande støttes navnlig på, at sagsøgerne eller deres afdøde  

 ægtefæller under arbejdet hos sagsøgte har været udsat for en sådan indånding  

 af asbeststøv, at det har påført dem varigt men eller medført døden, og at  

 sagsøgte efter dansk rets almindelige erstatnings4regel eller på objektvit  

 grundlag må yde dem erstyatning for den del af deres tab, som ikke er  

 omfattet af loven om arbejdsskadeforsikring.
 Sagsøgtes påstande støttes navnlig på, at der ikke er hjemmel til at  

 pålægge selskabet objektivt ansvar, at der ikke af selskabet er udvist noget  

 forhold, som kan begrunde erstatningsansvar efter dansk rets almindelige  

 erstatningsregel, at der kun for nogle af sagsøgernes vedkommende er  

 godtgjort årsagssammenhæng mellem indåndingen af asbeststøv og sygdommene  

 eller dødsfaldene, at skaderne har været upåregnelige for sagsøgte, at der  

 har foreligget egen skyld eller accept af risiko fra de ansattes die, at  

 erstatningskravene i vidt omfang er forældede efter Danske Lovs 5-14-4, og at  

 nogle af sagsøgerne efter modtagelsen af erstatning i henhold til loven om  

 arbejdsskadeforsikring ikke kan antages at have lidt noget tab.
C.
RETSLÆGERÅDETS BESVARELSE AF GENERELLE SPØRGSMÅL.
 Der er Stillet Retslægerådet følgende generelle spørgsmål:
 »1.
Er sygdommen asbestose veldefineret i forhold til andre lungelidelser? 2.
Hvilke diagnostiske kriterier skal være opfyldte for, at man kan stille  

 diagnosen asbestose for en person? 3.
Kan lungefibrose kun skyldes påvirkning af asbestfibre, eller kan  

 sygdommen også skyldes eller forværres af anden påvirkning, f.eks. tobaksrøg? 4.
Det bedes oplyst, hvorvidt lægevidenskaben, når diagnosen asbestose  

 silles, som følge af patientens arbejdssted, slutter sig til, at det  

 konstaterede arvæg, fibrose, er fremkomme som følge af påvirkning af  

 asbestfibre? 5.
Kan dannelsen af fibrøse bindevævsfortykkelser i lungehinden,  

 poleuraplaque kun skyldes påvirkning af asbestfibre, eller kan pleuraplaque  

 også skyldes anden påvirkning? 6.
Det bedes oplyst, hvorvidt lægevidenskaben, når diagnosen pleuraplaque  

 stilles, som følge af patientens arbejdssted, slutter sig til, at de fibrøse  

 bindevævsfortykkelser er fremkommet som følge af påvirkning af asbestfibre? 7.
Kan kræftformerne adenocacinom og mesoteliom forårsages af andet end  

 påvirkning af asbestfibre? 8.
Kan hjertesygdomme med sikkerhed, med overvejende sandsynlighed eller  

 sandsynligvis forårsages af påvirkning af asbestfibre, eller - i benægtende  

 fald - kan hvertesygdomme skyldes påvirkning af asbestfibre? 9.
Er asbestose en sygdom, hvor der også efter ophør med eksposition for  

 asbestholdigt støv er risiko for øget bindevævsdannelse i lungerne og  

 forværring i lungefunktionen? 10.
Hvilke sygdomme kan udsættelse for asbeststøv medføre? 11.
Det bedes oplyst, om der er nogen sammenhæng mellem på den ene side a) intensiteten af asbestfibre i loften og b) den tidsmæssige udstrækning af eksponeringen, og på den anden side  

 sandsynligheden for, at den eksponerede person pådrager sig I Asbestose II Adenocarcinom III Mesoteliom Kan der i bekræftende fald siges noget nærmere om denne sammenhæng, samt  

 om, hvorvidt den nuværende viden herom afviger fra tidligere opfattelse  

 herom? 12.
Kan der fastsættes mindstegrænse for henholdsvis a) intensiteten af asbestfibre i loften og b) den tidsmæssige udstrækning af eksponeringen, der skal være  

 overskredet, for at en person kan pådrage sig asbestbetinget I Asbestose II Adenocarcinom III Mesoteliom.
 13.
Det bedes oplyst, om udsættelse for cementstøv alene eller samvirkende med  

 asbeststøv kan medvirke til, at en person pådrager sig I Asbestose II Adenocarcinom III Mesoteliom, respektive lignende sygdomme, som muligt kan forveksles hermed.« Disse spørgsmål har Retslægerådet i skrivelse af 4. maj 1988 besvaret  

 således:
 »Ad spørgsmål 1 og 2: En række af de symptomer og und, der optræder  

 ved asbestose, kan også ses ved andre lungelidelser.
 Grundlaget for den kliniske diagnose er følgende:
a.
En erhvervsmæssig udsættelse for asbeststøv.
b.
Symptomer på lungelidelse i form af gradvist opstået åndenød ved  

 anstrengelse, undertiden hoste og eventuelt opspyt.
Endvidere kan der ses  

 kuplede fingernegle.
c.
Kliniske fund.
Ved den såkaldte stetoskopiske undersøgelse af lungerne,  

 hvor der bl.a. lyttes over lungerne, høres fine rallelyde over lungerne  

 nedadtil på lungernes bagflade.
d.
Røntgenundersøgelse af lungerne viser en øget lungetegning som udtryk  

 for et øget bindevævsindehold i lungerne, en såkaldt fibrose.
Dette ses især  

 nedadtil i lungerne.
Endvidere ses fortykkelse af lungehinderne, en såkaldt  

 pleurafortykkelse, de kan være ledsaget af forkalkninger i lungehinden.
e.
Lungefunktionsundersøgelser viser en lungefunktionsnedsættelse af type  

 som ved lungefibrose, en såkaldt restriktiv ventilatorisk insufficiens.
Ved  

 restriktiv ventilatorisk insufficiens ses en ligelig nedsættelse af den  

 største luftmængde, der kan udåndes efter en maksimal indånding  

 (vitalkapaciteten), og af de luftmængde, der udåndes i det første sekund af  

 en forceret udånding.
Endvidere ses nedsat lungediffusion visende sig ved en  

 nedsat transport af ilt og andre luftarter fra lungerne til blodet.
f.
Eventuelt kand er i opspyttet påvises de karakteristiske asbestlegemer,  

 som består af asbestnåle og organisk materiale.
Tilsvarende kan i selve  

 lungevævet påvises asbestlegemer.
Denne undersøgelse foretages kun  

 undtagelsesvis på patienter.
 Ingen af de under b. til e. anførte kriterier er specifikke for asbestose.  

 Påvisning af asbestlegemer er heller ikke specifikt, men en væsentlig støtte  

 for diagnosen.
Ad spørgsmål 3: Lungefibrose kan skyldes en lang række andre sygdomme og  

 påvirkning af lungerne.
Tobaksrygning giver næppe i sig selv lungefibrose,  

 men må antages at kunne forværre fibrose fremkaldt af andre faktorer.
Ad spørgsmål 4: Som anført under svar på spørgsmål 1 og 2 indgår den  

 erhvervsmæssige eksposition for asbeststøv i de diagnostiske kriterier.
For  

 at diagnosen kan stilles, forudsættes det imidlertid også, at patienten  

 opfylder flere af de ovenfor nævnte diagnostiske kriterier, samt at der ikke  

 er andre forhold, der taler afgørende imod diagnosen.
Ad spørgsmål 5: Fibrøs bindevævsfortykkelse i lungehinden kan også skyldes  

 andre forhold end asbestsygdom herunder lungehindebetændelse.
Fortykkelse af  

 lungehinden findes i øvrigt hos en stor del af befolkningen. de kan  

 antyageligt i et vist omfang være forårsaget af asbest, som findes i  

 bymiljøet. rygning øger forekomsten af pleurafortykkelse, men er ikke årsagen  

 hertil.
 Ad spørgsmål 6:; Diagnosen asbestsygdom kan ikke stilles alene på grundlag  

 af en påvist pleurafortykkelse og en erhvervsmæssig udsættelse for  

 asbeststøv, jfr. svarene på spørgsmål 1 og 2. Såfremt en fortykkelse af  

 lungehinden er det eneste sygelige fund, kan diagnosen asbestose ikke  

 stilles, selvom der foreligger oplysnigner om erhvervsmæssige udsættelse for  

 asbeststøv.
Ad spørgsmål 7: Kun i få tilfælde, hvor der påvise adenocarcinom i lungen,  

 foreligger der oplysning om professionel asbesteksposition.
Tobaksrygning er  

 den væsentligste årsag til sygdommen.
Oplysninger om professionel  

 asbesteksposition hos patienter med mesoteliom svinger mellem 20 og 80%.  

 andre, endnu ukendte, årsager må også formdes at kunne fremkalde mesoteliom.
Ad spørgsmål 8: Asbeststøv kan ikke i sig selv, direkte fremkalde en  

 hjertelidelse.
Derimod kan en svær, kronisk lungelidelse, forårsaget af  

 asbeststøv, medføre en kronisk hjertesygdom på grund af øget  

 kredsløbsmodstand i lungerne, et såkaldt cor pulmonale.
Mange andre kroniske  

 lungesygdomme kan medføre cor pulmonale.
 Ad spørgsmål 9: Ja.
Ad spørgsmål 11: I (asbestose): Der er sammenhæng mellerm såvel  

 intensiteten af asbestfibre i luften og den tidsmæssige udstrækning af  

 eksponeringen.
Risikoen for udviklingen af asbestose øges med intensitet og  

 påvirkningens varighed.
II (adenocarcinom): Forholdene er uafklarede, men det  

 er sandsynligt, at der er en tilsvarende sammenhæng som for asbestoses  

 vedkommende, idet hyppigheden af adenocarcinom er højere hos personer med  

 asbestose end hos asbesteksponerede uden asbestose.
Kombinationen af  

 tobaksrygning og asbesteksposition giver en kraftig øgning af risikoen for  

 adenocarcinom.
III (mesoteliom): Spørgsmålet kan ikke besvares.
Ad spørgsmål 12: Nej.
Som regrel går der 10-20 år, uden at der påvises  

 tydelige forandringer på røntgenbillederne af lungerne ved asbestose.  

 Adenocarcinom og mesoteliom er dog kun undtagelsesvis set efter mindre end 20  

 års eksposition.
 Ad spørgsmål 13: Samtidig udsættelse for asbeststøv og cementstøv giver  

 næppe øget risiko for asbestose, adenocarcinom eller mesoteliom.
I sagens behandling har professor Lorenzen samt overlæge Gyntelberg og  

 overlæge Viskum deltaget. - - -» Under domsforhandlingen har professor, overlæge dr. med Ib Lorenzen og  

 overlæge dr. med.
Kaj Viskum forklaret bl.a., at diagnosen asbestose stilles,  

 hvor en patient, som erhvervsmæssigt har været udsat for asbeststøv, ved  

 røntgenundersøgelse viser tegn på fibrose, og de øvrige omstændigheder, som  

 er oplyst, ikke taler imod at anse fibrosen for fremkaldt af indåndingen af  

 asbeststøv.
En sådan fibrose er udtryk for, at der er sket en organisk  

 beskadigelse af lungevævet.
Skaden skal oplyses i forbindelse med tegning af  

 livsforsikring og indebærer en øget risiko for, at patienten senere får  

 kræft.
Derimod behøver sygdommen iikke at medføre symptomer som åndenød,  

 hoste og opspyt.
Disse symptomer, der som nævnt i rådets besvarelse af  

 spørgsmål 1-2 kan ledsage sygdommen, forekommer imidlertid også ved andre  

 lungesygdomme, f.eks. bronchitis, som er en veldokumenteret følge af  

 tobaksrygning.
Hvor sådanne symptomer forekommer hos en asbestosepatient med  

 et langvarigt tobaksforbrug, uden at der hos patienten foreligger den  

 restriktive lungefunktionsnedsættelse (med formindsket lungevolumen), som er  

 karakteristisk for asbestose, tyder det derfor på, at symp0tomerne ikke har  

 forbindelse med asbestosen, men skyldes en bronchitis fremkaldt af  

 tobaksrygningen.
Det kan imidlertid ikke udelukkes,a t bronchitis kan  

 forårsages af indånding af uspecifikt støv, herunder asbeststøv, en såkaldt  

 industriel bronchitis, og rådet har da også i sin besvarelse afspørgsmålene  

 angåede de enkelte sagsøgeres krav holdt denne mulighed åben, selv om en  

 sådan sammenhæng mellem støvindånding og bronchitis ikke kan anses for  

 dokumenteret.
Om der hos en patient foreligger en lungefunktionsnedsættelse,  

 og om denne i givet fald er restriktiv eller obstruktiv (uden formindsket  

 lungevolumen), måles ved en ganske enkel prøve, hvis resultat er eentydigt.  

 Denne måling angår de såkaldte »store luftveje«.
Ved sine  

 vurderinger af betydningen af et eventuelt tobaksforbrug har Retslægerådet  

 ved besvarelsen af spørgsmålene angående de enkelte sagsøgeres krav bygget på  

 de oplysnigner om tobaksforbruget, som fandtes i de journaler og sagsakter  

 fra Lungeklinikken i Aalborg, Arbejdsmedicinsxk Klinik og sikringssytelsen,  

 som fra disse institutioner har været indsendt til rådet.
Da det ikke af  

 Sikringsstyrelsens sagsakter fremgi, for hvilke sygdomme, skader eller  

 symptomer den erhvervsbetingede mengrad er fastsat, har Retslægerådet ikke i  

 sin besvarelse af spørgsmålene angående de enkelte sagsøgeres krav kunnet  

 tage stilling til de i henhold til loven om arbejdsskadeforsikring fastsatte  

 erhvervsbetingede mengrader.
D.
SIKRINGSSYRELSENS UDTALELSE OM BETYDNINGEN AF FORBEHOLD FOR  

 TOBAKSRYGNING VED ANERKENDELSE AF LUNGELIDELSER SOM GRUNDLAG FOR ERSTATNING  

 EFTER LOV OM ARBEJDSSKADEFORSIKRING.
 Om betydningen af, at der ved anerkendelse af en lungelidelse som grundlag  

 for erstatning efter loven om arbejdsskadeforsikring tages forbehold for  

 tobaksrygning, har sikringsstyrelsen i skrivelse af 17. maj 1988 udtalt:
»- - - Indledningsvis kan man oplyse, at et forbehold er en  

 orientering til skadelidte og forsikringsselskabet om, at erstatningen alene  

 vil vedrøre den arbejdsbetingede del af den/de anmeldte skade(r), og det  

 anvendes af sikringsstyrelsen, når der foreligger oplysnigner om andre  

 lidelser eller skader end den anmeldte, eller når der kan være flere årsager  

 til den anmeldte lidelse.
Et forbehold tages i betragtning både med den  

 aktuelle erstatningsudmåling og ved eventuelle fremtidige genbehandlinger af  

 sagen.
I sager om lungelidelser træffer sikringsstyrelsen aldrig afgørelse om  

 erstatningsspørgsmålet uden at tage stilling til betydningen af et eventuelt  

 tobaksforbrug.
Hvis der ikke foreligger oplysninger i sagen om  

 tobaksforbruget, vil sådanne blive indhentet snarest, hvis et tobaksforbrug  

 kan have haft betydning for lidelsens udvikling.
Den af sikringsstyrelsen fastsatte mengrad i sager om lungelidelser  

 vedrører således alene den del af en lidelse, som styrelsen skønner må være  

 arbejdsbetinget, i de konkrete sager asbestbetinget.
Dette gælder, hvad enter  

 der er givet meddelelse om forbehold til parterne, eller dette eventuelt ikke  

 er sket.
Det kan videre oplyses, at i visse sager tillægges et tobaksforbrug ikke  

 betydning.
Dette gælder dels lidelsen malignt mesotheliom, dels sager, hvor  

 der er tale om rent restriktiv lungefunktionsnedsættelse, og der samtidig er  

 påvist asbestose ved røntgen.
I alle andre sager sker der ved anerkendelse og erstatningsudmåling en  

 avejning af på den ene side asbestekspositionen og dennes sværhedsgrad, og på  

 den anden side tobaksforbruget og dettes størrelse, sammenhold med lidelsens  

 art, udvikling og latenstid.« E.-I. #Disse afsnit udelades! J.
SAGSØGERNES PRODCEDURE.
Sagsøgerne har gjort gældende, at der påhviler sagsøgte som  

 virksomhedsindehaver et strengt culpaansvar for erhvervssygdomme.
Sagsøgte  

 har gennem årene løbende overtrådt de gældende arbejdsmiljøregler og er  

 derfor ansvarlig for de sygdomme, sagsøgerne og deres afdøde ægtefæller har  

 pådraget sig under ansættelse hos sagsøgte.
 At udsættelse for asbeststøv kan fremkalde asbestose, lungekræft og  

 mesoteliom har af lægevidenskaben været kendt i en meget lang årrække.  

 Ledelsen af den sagsøgte fabrik har haft en særlig pligt til at gøre sig  

 bekendt med mulige følger af de arbejdsmiljømæssige forhold, og ledelsen har  

 da også efter direktør Johnsens notat af 30. april 1968 siden 1930'erne kendt  

 asbestosefaren og fulgt den tilgængelige litteratur herom.
Alle sagsøgerne eller deres afdøde ægtefæller har været beskæftiget ved en  

 række forskellige funktioner, og det kan derfor ikke fastslås konkret, på  

 hvilke steder på virksomheden den sygdomsforvoldende asbestudsættelse, som  

 den enkelte har været genstad for, er sket.
Hertil kommer, at mange af de  

 nedenfor nævnte forhold, som hver for sig eller i hvert fald efter en samlet  

 bedømmelse er ansvarspådragende, ikke knytter sig til specielle  

 arbejdsfunktioner, men har påvirket støvniveauet på hele fabrikken.  

 Asbestforureningen var universel, og der var forurenet overalt helt frem til  

 1976.
Fra 1949 til 1971 blev der hos sagsøgte foretaget støvmålinger med  

 uregelmæssige mellemrum.
Målinger er siden foretaget løbende og systematisk,  

 men først i 1973 blev der indført hygiejniske grænseværdier.
En sammenligning  

 med måleresultater fra 1949, 1957 og 1958 viser koncentrationer af  

 asbestfibre, som overstiger de i dag tilladte koncentrationer i meget  

 væsentligt omfang, og også efter 1973 har der hyppigt fundet  

 ansvarspådragende overskridelser sted.
Eftersom der i hovedparten af den periode, sagerne vedrører, ikke har  

 fundet systematiske målinger sted, og da de stedfundne målinger kun har haft  

 karakter af stikprøver, må der lægges afgørende vægt på de afgiven parts- og vidneforklaringer.
Af disse fremgår  

 det tydeligt, at der - navnlig inden fastlæggelsen af grænseværdier - har  

 været store mængder synligt asbeststøv i luften.
Også arbejdstilsynets  

 iagttagelser helt tilbage til 1940'erne viser, at der gennem årene er  

 konstateret for stor støvudvikling og for dårlig støvbetæmpelse hos sagsøgte,  

 der efter de skiftende arbejdsmiljølove har haft pligt til at undgå og til at  

 bekømpe støv og andre farlige stoffer.
Sagsøgerne har specielt fremhævet, at en række af arbejdsprocesserne  

 gennem årene er udført på en sådan måde, at der skete unødig  

 asbestforurening.
Så+ledes har efter såvel arbejdstilsynets beretninger som  

 de afgivne parts- og vidneforklaringer arbejdsprocessen i kollergangen  

 medført betydelige støvgener, uden at sagsøgte foretog sig noget ud over at  

 lade tekniske ændringer af produktionsmetoderne og -apparatet, der var  

 begrundet i hensynet til produktiviteten, forsøge at løse problemerne.
I  

 arbejdstilsynets påbud, beretninger mv. er det endvidere et gennemgående  

 træk, at tømningen af sækkene medførte megen støvudvikling.
Til trods for at  

 arbejdstilsynet på et meget tidligt tidspunkt krævede denne proces gjort  

 støvfri, forløb der imidlertid over 30 år, inden problemene ved sækketømning  

 fandt en nogenlunde holdbar løsning, og uden at dette kan forklares med  

 uoverstigelige tekniske eller økonomiske hindringer.
Også forholdene med  

 hensyn til transport af asbest har medført betydelige trøvproblemer.
Sækkene  

 ankom ofte i beskadiget stand, og selv efter 1975, da de ankom på paller, har  

 der været problemer.
Transporten af asbest også i selve fabrikken var  

 særdeles probelmatisk, og det varede adskillige år - fra 1947 til 1976 - før  

 der var etableret et lukket transportsystem.
Selv om førfejning ikke er  

 direkte nævnt i fabriksloven af 1913 og den almindelige  

 arbejderbeskyttelseslov af 1954, fremgår det af disse loves generelle regler  

 om fjernelse af støv og om rengøring, at tørfejning - også inden det  

 udtrykkelige forbud i arbejdstilsynets meddelelse nr. 5/1970 - ikke var  

 tillads.
De afgivne forklaringer viser imidlertid, at støvudviklende  

 tørfejning har fundet sted gennem årene og fortsat anvendtes på trods af  

 mange påbud og påtaler fra arbejdstilsynet, osm ike effektivt blev fulgt op  

 af sagsøgte.
Sagsøgerne har videre fremhævet, at udsugnings- og ventilationsforholdene  

 er af afgørende betydning for støvbgekæmpelsen, og at arbejdstilsynet  

 allerede i 1948 beskr4ev udsugningen fra kolergangen, asbestlageret og  

 desintegratoren som utilstrækkelig.
Udsugningsforholdene har været genstand  

 for debat i ulykkesværnet, og af arbejdstilsynets beretninger fremgår, at der  

 gennem årene er givet en lang række påbud vedrørende de forskellige  

 arbejdssteder.
Også efter 1973 har det gennem målingerne objektivt kunnet  

 konstateres, at ventilationsforholdene ikke har været i orden, uden at  

 ledelsen fandt anledning til at foretage sig noget for at begrænse  

 støvforureningen.
Om brugen af beskyttelsesmasker har sagsøgerne anført, at fabriksloven af  

 1913 ikke direkte omtaler sådanne masker, men at der i hvert fald siden  

 gennemførelsen af den almindelige arbejderbeskyttelseslov i 1954 har  

 eksisteret relativt klare regler for anvendelse af masker.
Sagsøgte fik  

 iøvrigt i 1947 det første af en række påbud om, at der ved visse  

 arbejdsfunktioner skulle anvendes masker, men adskillige af arbejdstilsynets  

 beretninger viser, at sagsøte ikke viste interesse for at løse  

 maskeproblemerne.
Af de afgivne parts- og vidneforklaringer samt  

 asbestudvalgsmødereferaterne fremgår, at de ansatte ikke fik effektive påbud  

 om at anvende masker, og at de ikke blev informeret om vigtigheden af at  

 anvende masker.
Hertil kommer, at der ikke blev ført tilsyn med, at der  

 overhovedet blev anvendt masker, ligesom sagsøgte ikke sørgede for  

 anskaffelse af egnede masketyper eller for, at der blev arbejdet i et tempo,  

 der muliggjorde anvendelse af masker.
I hvert fald efter 1970 havde sagsøgte  

 endvidere pligt til at drage omsorg for, at der blev stillet særligt  

 arbejdstøj til rådighed for de ansatte og - ved at stille garderobeskabe til  

 rådighede - at arbejdstøjet blev opbevaret adskilt fra gangtøjet, og også i  

 denne forbindelse overtrådte sagsøgte de gældende bestemmelser.
 Sagsøgte har tillige været efterladende med rengøringsforholdene, og  

 sagsøgte har herved overtrådt ikke blot de generelle regler i  

 arbejdsmiljølovgivningen, men også de konkrete påbud om bedre rengøring, som  

 arbejdstilsynet i tidens løb har givet.
Sagsøgte, der længe for 1955 var bekendt med den med asbeststøv forbundne  

 sundhedsfare, har i hvert fald siden 1955 haft pligt til at informere den  

 ansatte om denne fare, og undladelsen heraf, der bl.a. er dokumenteret ved  

 parts- og vedneforklaringerne, udgør et selvstændigt ansvarsgrundlag.
Under  

 alle omstændigheder må det påhvile sagsøgte at bevise, at der ikke er  

 årsagssammenhæng mellem den manglende information og de indtrådte sygdomme.  

 Havde de ansatte fået tilstrækkelig information, kunne de nemlig have taget  

 stilling til, hvorvidt de ville undlade at arbejde hos sagsøgte, ligesom der  

 i informationerne ville have ligget en tilskyndelse til anvendelse af  

 personlige beskyttelsesmidler.
Endvidere kunne den enkelte ansatte, hvis han  

 havde fået oplysninger om den kraftige forøgelse af risikoen for  

 asbestrelaterede sygdomme, som tobaksrygning medfører, have valgt at holde op  

 med at ryge.
Sagsøgte holdt imidlertid bevidst arbejderne i uvidenhed om  

 asbestens sundhedsskadelige påvirkninger, og først i medarbejderhåndbogen fra  

 1978 omtales, at »anvendelsen af asbest giver nogle helt specielle  

 miljøproblemer«.
Sagsøgerne har beskridt, at der i arbejdstilsynets holdning har kunnet  

 indlægges en dispensation fra pligten til at overholde fældende bestemmelser.  

 Arbejdstilsynet er en tilsynsførende, men ikke en godkendende mn6yndighed, og  

 må forvente, at henstillinger og påbud følges, samt at sagsøgte overholder  

 gældende forskrifter.
Hertil kommer, at arbejdstilsynet gennem sine besøg på  

 virksomheden kun kan få øjebliksbilleder af forholdene og kun kan påtale de  

 konkrete overtrædelser, som direkte iagttages.
Arbejdstilsynet har siden 1947  

 givet sagsøgte ca. 30 påbud med hensyn til asbest, som sagsøgte har undladt  

 at følge.
 Sagsøgerne har i anden række gjort gældende, at sagsøgte, såfremt der ikke  

 statueres culpa, bør anses ansvarlig på objektivt grundlag.
Sagsøgerne bestrider, at der generelt skulle være gurndlag for nedsættelse  

 af erstatningskravene på grund af egen skyld eller accept af risiko.
Ingen af  

 de ansatte havde nærmere kendskab til, hvilken fare der var forbundet med  

 arbejdet med asbest, og ingen af de ansatte handlede i strid med instrukser  

 meddelt dem af sagsøgte.
Sagsøgerne bestrider endvidere, at sagsøgernes krav helt eller delvist er  

 forældede, idet den 20-årige forældelsesfrist i et tilfælde som det  

 foreliggende tidligst kan regnes fra det tidspunkt, da skadelidte burde blive  

 opmærksom på skaden eller i hvert fald tidligst fra det tidspunkt, da det  

 lægeligt kunne være konstateret, at sygdomme var indtrådt.
Sagsøgerne har  

 hverved navnlig henvist til, at forældelse i givet fald skal støttes på en  

 analog anvendelse af bestemmelsen i Danske Lovs 5- 14-4, og at sygdom og  

 kendskab til sygdom hos den, der har været udsat for asbeststøv, på grund af  

 latenstiden først opstår mange år efter, at den erstatningspådragende adfærd  

 er udvist.
Skal forældelsesfristen regnes fra tidspunktet for de  

 ansvarspådragende handlinger, må disse ses i forlængelse af hinanden som en  

 fortløbende tilstand således, at forældelsesfristen tidligst begynder at løbe  

 fra den dag, da den ansvarspådragende tilstand er ophørt, jfr. princippet i  

 straffelovens § 94.
Sagsøgerne har gjort gældende, at Retslægerådet har fastslået, at  

 asbestudsættelse har været en i hvert fald medvirkende årsag til deres eller  

 deres afdøde ægtefællers sygdomme.
Bevisbyrden for, at de ville have lidt  

 samme tab, såfremt de eller deres afdøde ægtefæller ikke havde været udsat  

 for asbestpåvirkning, påhviler herefter sagsøgte.
Sagsøgerne har herved  

 anført, at tobaksrygning ikke kan komme i betragtning som egen skyld, at at  

 der må lægges vægt på, at sagsøgte ikke advarede de ansatte mod den forøgede  

 risiko for asbestsygdomme ved tobaksrygning.
Hertil kommer, at selv om den  

 absolutte risiko for kræftsygdomme er større for den, der ryger og har været  

 udsat for asbest, er den relative sisiko for kræftsygdomme efter  

 asbestudsættelse lige stor for rygere og ikke-rygere.
Sikringsstyrelsen har  

 anerkendt sygdommene som asbestrelaterede og har udbetalt erstatninger for  

 den del af lidelser4ne, som skyldes asbestudsættelse.
Da Sikringsstyrelsen  

 således ved samtlige afgørelser har taget stilling til tobaksforbrugets  

 indflydelse, og under hensyn til, at Retslægerådet har tilkendegivet, at de  

 radiologiske lungeforandringer i sig selv er ensbetydende med varigt men, må  

 de af Sikringssyrelsen fastsatte mengrader, som partene er enige om at anse  

 for svarende til invaliditetsgraden, herefter lægges til grund.
 Sagsøgerne - - - har særligt anført, at nedsættelse af  

 invaliditetserstatningerne på grund af deres alder skal ske ved anvendelse af  

 bestemmelsen i erstatningsansvarslovens § 4, stk. 2, selv om loven ikke  

 iøvrigt finder anvendelse, idet denne bestemmelse gennemsnitligt medfører  

 resultater svarende til tidligere praksis og er udtryk for, hvad lovgiverne  

 har fundet rimeligt.
 Samtlige sagsøgere, der har fremsat krav på godtgørelse for forstyrrelse  

 af stilling og forhold, har til støtte herfor anført, at kravet på en sådan  

 godtgørelse ikke udelukkes, fordi skadelidte har krav på  

 invaliditetserstatning, der er erstatning for fremtidige ulemper.  

 Asbestrelaterede sygdomme udvikler sig langsomt og over en lang periode,  

 inden den egentlige invaliditet konstateres, og medfører ellerede forinden i  

 større eller mindre omfang gener for den skadelidte i dennes hverdag.  

 Sygdommene har endvidere i tidens løb for de enkelte medført sygeperioder,  

 der ikke nu konkret kan dokumenteres, men som ville berettige til godtgørelse  

 for svie og smerte og erstatning for tabt arbejdsfortjeneste.
 Sagsøgerne - - - har vedrørende kravet på erstatning for fremtidige  

 medicinudgifter særligt gjort gældende, at udgifterne skal afholdes i en uvis  

 fremtid, ligesom der ved beløbenes fastsættelse skal tages hensyn dels til,  

 at beløbet udbetales som en engangsydelse med den deraf følgende rentefordel,  

 dels til det formentlig stigende prisniveau på medicin.
Sagsøgeren - - - har særligt gjort gældende, at der ved fastsættelsen af  

 forsørgertabserstatningen ikke skal tages hensyn til afdødes aktuelle indtægt  

 på dødsfaldstidspunkt6et, idet det for erstatningens størrelse er afgørende,  

 hvilken indtægt afdøde ville have haft, såfremt han ikke var blevet  

 uarbejdsdygtig på grund af den sygdom, der senere førte til døden.
Denne  

 sagsøger og sagsøgerne - - - har anført, at deres krav er opgjort i  

 overensstemmelse med niveauet på tidspunktet for sagens anlæg og nogenlunde  

 svarer til minimumserstatningerne i erstatningsansvarsloven.
Disse sagsøgere  

 har bestridt, at der er grundlag for bortfald eller reduktion af  

 erstatningerne under hensyn til deres egne indtægter.
Disse sagsøgere og sagsøgerne - - - har bestridt, at overgangsbeløb i  

 henhold til arbejdsskadeforsikringslovens § 30 skal fratrækkes i  

 forsørgertabserstatningen eller begravelsesudgifterne.
Beløbet modsvarer  

 intet af disse beløb, men skal dække udgifter forårsaget af ændringerne i den  

 efterlevende ægtefælles forhold og er derfor ikke omfattet af det normale  

 forsørgertabserstatningsbegreb.
Sagsøgerne - - - har endelig bestridt, at udbetalte og kapitaliser3ede  

 løbende ydelser i henhold til arbejdsskadeforsikringslovens § 31 skal  

 fratrækkes uden hensyn til skat.
De har i den forbindelse anført, at de i  

 modsat fald stilles betydeligt dårligere ved at modtage ydelser efter  

 arbejdsskadeforsikringen, end hvis de alene havde været berettiget til at  

 modtage forsørgertabserstatning efter de almindelige erstatningsregler.
K.
SAGSØGTES PROCEDURE.
Sagsøgte har gjort gældende, at der ikke uden særlig lovhjemmel kan  

 pålægges selskabet objektivt ansvar.
Sagsøgte har endvidere bestridt, at  

 ansvaret i et tilfælde som det foreliggende skal bedømmes efter en streng  

 ansvarsregel, og har herved navnlig henvist til, at der ikke er noget socialt  

 hensyn at tage til sagsøgerne, hvis skader dækkes af den almindelige  

 arbejdsskadeforsikring.
Sagsøgte her endvidere fremhævet, at der ved culpabedømmelsen må lægges  

 vægt på, at sagerne vedrører en periode på 30-40 år, således at det for  

 bedømmelsen af, om sagsøgte har handlet uforsvarligt, er afgørende, om  

 sagsøgte på tidspunktet for de skadelige påvirkninger af sagsøgerne eller  

 deres afdøde ægtefæller handlede uforsvarligt, mens en efterfølgende viden  

 hos sagsøgte ikke har betydning.
Den sagsøgte fabrik har en betydelig stedlig  

 udstrækning og er ikke et enkelt produktionslokale.
Arbejdspladserne har  

 været indbyrdes adsklit, og forholdene har ikke været ens ved de forskellige  

 arbejdssteder.
Sagsøgerne skal derfor hver for sig godtgøre, at de i det  

 tidsrum, hvor skaderne må antages at være forvoldt, har været udsat for en  

 ansvarspådragende asbestudsættelse netop på det sted, hvor de har arbejdet,  

 og de kan ikke blot henvise til, at asbestforureningen må anses for at have  

 været universel.
Vel er der i årenes løb givet virksomheden enkelte påbud fra  

 arbejdstilsynet, men de ligger næsten alle efter arbejdstilsynets meddelelse  

 nr. 5/1070 og er - som udslag af indførelsen af nye og skærpede regler - uden  

 betydning for sagsøgtes eventuelle ansvar over for dem, der tidligere havde  

 været udsat for skadelige påvirkninger.
Bestemmelserne i lovene fra 1913 og  

 1954 overlod et skøn til arbejdsgiveren, og de henstillinger og påbud, der  

 inden 1970 blev meddelt sagsøgte, var forholdsvis få.
Iøvrigt er der også i  

 den efter 1970 kun givet enkelte påbud, som blev efterkommet, så snart  

 sagsøgte, der havde krav på tid til at efterkomme påbud og henstillinger,  

 havde mulighed herfor.
 Sagsøgte har ikke udvist en retsstridig adfærd ved at drive virksomhed med  

 asbest som råvare, og allerede fordi der ikke foreligger noget  

 sammenligningsgrundlag, kan det ikke statueres, at sagsøgte har drevet  

 virksomhed på ringere måde end tilsvarende virksomheder.  

 Retsstridighedsbetingelsen, der indgår som led i culpabedømmelsen, er derfor  

 ikke opfyldt.
Som det fremgår af notatet af 3. april 1968, vidste sagsøgte i 1930'erne,  

 at der kunne være tale om en risiko ved arbejdet, men der forelå alene en  

 formodning om, at der muligvis var et eller andet problem.
Ingen vidste eller  

 havde formodning om, hvilken koncentration af af asbeststøv der kunne være farlig, og ingen  

 havde kendskab til arbejdsforholdene på de fabrikker, hvor der var forekommet  

 asbestose.
Iøvrigt var det ikke i 1930'erne kendt, at asbestudsættelse  

 medførte risiko for kræftsygdomme.
Produktionsforholdene har været under  

 stadig uvdikling, og de asbestosetilfælde, som man fik kendskab til,  

 relaterede sig hver gang til skadelige påvirkninger, der var sket ca. 20 år  

 tidligere og under produktionsforhold, der nu var ændrede på en sådan måde,  

 at man ikke kunne vide, om de nuværende forhold frembø fare, eller om  

 risikoen var bragt til ophør.
Lægelige oplysninger og råd med hensyn til  

 begrænsning af de ansattes risiko for at pådrage sig asbestbetingede sygdomme  

 fik sagsøgtes ledelse i efterkrigsårene udelukkende fra de læger, som rådgav  

 arbejdstilsynet med hensyn til, hvad der eventuelt skulle ændres og gives  

 henstillinger om af medicinske grunde.
Arbejdstilsynet og dettes læger sendte  

 beretninger og lignende til Sundhedsstyrelsen.
De offentlige myndigheder  

 havde derfor nøje kendskab til resultaterne af lægeundersøgelserne af de  

 ansatte, hvorimod den lægelige diskretionspligt forbud, at der blev givet  

 underretning til sagsøgte.
Hertil kommer, at lægerne erkendte  

 vanskelighederne ved at stille diagnosen asbestose.
Undersøgelserne gav kun i  

 enkelte tilfælde anledning til henstillinger om flytning af arbejdere, og  

 alle sygdomstilfældene måtte som nævnt formodes at have deres oprfindelse i  

 forhold, der lå længere tid tilbage, og viste derfor intet om den  

 øjeblikelige risiko.
Først kort efter at overlæge Grut havde sendt  

 beretningena f 15. marts 1968 til arbejdstilsynet, blev det påregneligt for  

 sagsøgte, at der som en risiko ved produktionen kunne være tale om alvorlige  

 lungelidelser hos arbejderne.
Sagsøgte har således hverken skjult noget for  

 de ansatte elelr undladt at give disse oplysninger om den med arbejdet  

 forbundne sundhedsfare.
Efter indførelsen i 1971 af nye målemetoder og regelmæssige støvmålinger  

 blev måleresultaterne tilsendt arbejdstilsynet, og måleresultaterne blev  

 slået op i de forskellige produktionsafdelinger.
Først på dette tidspunkt  

 havde man fra England fået kendskab til, hvad der skulle måles, og kun SIFA  

 vidste, hvordan og med hvilket udstyr målingerne skulle foretages.
Der var  

 således ikke tale om, at sagsøgte nu begyndte at foretage målinger, man også  

 tidligere kunne have foretaget.
Baggrunden for indførelsen af hygiejniske  

 grænseværdier på 2 fibre/ml var udelukkende, at indånding gennem 50 år af 2  

 fibre/ml over en 8 timers daglig arbejdstid var anset for acceptabel.
Det  

 forhold, at enkelte målinger viser større indhold, er derfor uvæsentligt, når  

 blot udsættelsen for den større støvmængde ikke varer ved.
Iøvrigt gjaldt der  

 ikke ved støvmængder på 2-12 fibr4e/ml noget forbud mod arbejde, men alene  

 forbud mod arbejde på det pågældende arbejdssted ud over 4 uger.
Først ved et  

 støvindhold på over 12 fibre/ml skulle der anvends masker.
Der var allerede  

 længe før påbudet af 1960 stillet masker til rådighed for de ansatte.  

 Måleresultaterne har gennem årene vist faldende støvtal, og intet  

 anskueliggør på bedre måde, at sagsøgte har handlet i overensstemmelse med  

 gældende offentlige forskrifter.
De enkelte overskridelser, der har fundet  

 sted efter 1973, kan alle forklares med uheld og utilsigtede støvudslip.  

 Arbejdstilsynet er ike fremkommet med alvorlige bebrejdelse, men har alene  

 fremsat kommentarer af uvæsentlig betydning.
Hertil kommer, at der i 1972  

 blev oprettet et asbestudvalg hos sagsøgte, hvor målingerne drøftedes på  

 løbende møder, hvoraf referater blev tilsendt arbejdstilsynet.
Sagsøgte har i  

 det hele handlet i overensstemmelse med de retningslinier, der af de  

 offentlige myndigheder blev anset for forsvaqrlige, og arbejdstilsynet har da  

 også ved flere lejligheder anerkendt sagsøgtes indsats med hensyn til  

 forbedring af arbejdsmiljøet på virksomheden.
Særligt vedrørende tidsrummet 1947-1976 afvises det, at sagsøgte som  

 anført af sagsøgerne kan være ansvarlig for sækkenes tilstand ved ankomsten  

 til sagsøgte.
Den interne transport af asbest blev på et tidligt tidspunkt  

 udført som et lukket system, og det forhold, at det senere viste sig, at  

 systemet var mindre lukket end forudbgeregnet, kan ikke berettige til kritik  

 af sagsøgte.
Henstillingen i fabrikstilsynets skrivelse af 15. februar 1947  

 vedrørende kollergangen blev taget til følge.
Allerede i 1951 indførtes  

 vådkolring, og arbejdstilsynet fremkom i januar 1967 alene med en  

 konstatering af enkelte forhold, der gav anledning til bemærkninger.
I  

 slutningen af 1950'erne blev der opstillet en halvautomatisk  

 sækketømningsmaskine, og udviklingen af en fuldautomatisk  

 sækketømningsmaskine voldte adskillige problemer, der var vanskelige at løse  

 teknisk tilfredsstillende.
Der er heller intet grundlag for at bebrejde  

 sagsøgte, at tørfejning fandt sted trods forbud, idet det for sagsøgte var  

 praktisk umuligt at forhindre de ansatte i at anvende koste.
Under alle  

 omstændigheder er 5 påbud herom i tiden fra 1970-1976 et ganske ringe antal.  

 Der er endvidere heller ikke grundlag for kritik af udsugningsforholdene  

 gennem årene.
Udsugningen er til stadighed blevet forbedret, og sagsøgernes  

 beregninger på dette punkt må tilsidesættes som udokumenterede.
Der har på intet tidspunkt været givet noget generelt påbud om anvendelse  

 af masker, men sagsøgte har siden 1950 stillet masker til rådighed for de  

 ansatte, som var beskæftiget med funktioner, hvor der var maskepåbud.
Der har  

 heller ikke på noget tidspunkt været givet noget generelt påbud om udlevering  

 af arbejdstøj, men sagsøgte modtog blot i 1972 en meddelelse fra  

 arbejdstilsynet om udlevering af arbejdstøj til visse kategorier af ansatte.  

 Det bestrides, at der er gurndlag for bebrejdelser med hensyn til rengøringen  

 hos sagsøte, og sagsøgte har hverken modtaget konkrete eller generelle påbud  

 vedrørende rengøring.
Sagsøtte har til de ansatte videregivet den viden, som sagsøgtre havde fra  

 arbejdstilsynet og dettes læger. allerede i 1949 holdt professor Bonnevie et  

 foredrag for en del af arbejderne, og i hvert fald efter asbestudvalgets  

 oprettelse og indførelsen af støvmålingerne har alle vidst, at der var en  

 risiko forbundet med arbejdet med asbest.
Men iøvrigt bestrides det, at der  

 skulle være nogen årsagsforbindelse mellem muligt utilstrækkelig information  

 og sygdom.
Eftersom der har været stillet masker til rådighed for de ansatte og været  

 opslag om maskepåbud ved bestemte arbejdsfunktioner, må de ansattes  

 undladelse af anvendelse af masker betragtes som egen skyld eller som accept  

 af risiko med den virkning, at eventuelle erstatningskrav skal nedsættes.
I  

 mangel af bevis for, hvem af de ansatte der for foretaget tørfejning trods  

 instruktion ombefugtning inde3n fejning, må der på dette punkt statueres  

 fælles accept af risiko for sagsøgerne.
 Med hensyn til forældelsesspørgsmålet har sagsøgte navnlig fremhævet, at  

 sagsøgte for så vidt angår sagsøgerne 1-13 modtog påkrav den 12. december  

 1985. For sagsøgerne 14-19 og 20-36 blev støvningerne uden forudgående påkrav  

 forkyndt henholdsvis den 14. marts 1986 og den 2. oktober 1987.  

 Forældelsesfristens begyndelsestidspunkt er derfor henholdsvis den 12.  

 december 1965, den 14. marts 1966 og den 2. oktober 1967. Der er ved krav på  

 erstatning uden for kontraktsforhold ikke grundlag for en antagelse af, at  

 forældelsesfristen løber fraq et senere tidspunkt end foretagelse af den  

 ansvarspådragende handling, jfr. herved bestemmelsen i Danske Lovs 5-14-4 og  

 forarbejderne til 1908-loven (Rigsdagstidende 1897-98 tillæg b. sp. 767-72,  

 1907-08 tillæg B. sp. 2520-22 og 3686-88 samt 1908-09 tillæg B. sp. 33- 36).  

 Adskillige af de rejste krav er derfor helt eller delvist forældede.
 Sagsøgte har kunnet tiltræde, at udmålingen af de erstatninger for  

 invaliditet, der indgår i sagsøgernes opgørelser af deres krav, sker ved  

 udgangspunkt i invaliditetsgrader svarende til de mengrader, der er fastssat  

 i henhold til lov om arbejdsskadeforsikring, og således, at beløbet pr.  

 invaliditetsgrad fastsættes i overensstemmelse med sagsøgernes opgørelse.
 Om årsagsforbindelsen mellem asbestudsættelsen og de konstaterede men har  

 sagsøgte imidlertid anført:
Retslægerådet har i sine besvarelser taget stilling til, hvorvidt der er  

 årsagsforbindelse mellem sagsøgernes eller de afdøde ægtefællers  

 asbestudsættelse hos sagsøgte og de pågældendes sygdomme, og har iøvrigt ved  

 sin besvarelse af de generelle spørgsmål 1 og 2 givet udtryk for, at der er  

 betydelig usikkerhed forbundet med at stille diagnosen asbestose.
Det  

 bestrides i denne forbindelse, at de i rådets erklæringer omtalte  

 radiologiske lungeforandringer er ensbetydende med, at de pågældende  

 sagsøgere har pådraget sig varige men.
 Da de ansatte, der ryger eller har røget, bevidst har påtaget sig den  

 risiko, der er forbundet med tobaksrygning, er der i intet tilfælde grundlag  

 for at fastslå, at den pågældende i erstatningsretlig henseende skal  

 betragtes som eller sidestilles med personer med særlige sygdomsanlæg.  

 Sagsøgte har i denne forbindelse tillige anført, at der i de tilfælde, hvor  

 rådet har anført, at der foreligger samvirkende årsager, men uden at den  

 relative årsagsandel kan oplyses, må ske en skønsmæssig nedsættelse af  

 erstatningen med halvdelen.
 På grundlag af Retslægerådets erklæringer anerkendes årsagsforbindelsen  

 for så vidt angår sagsøgerne sagsøger nr. 1, sagsøger nr. 12, sagsøger nr.  

 15, sagsøger nr. 21, sagsøger nr. 24, sagsøger nr. 25, sagsøger nr. 32 og  

 sagsøger nr. 36. For så vidt angår sagsøger nr. 13, sagsøger nr. 14, sagsøger  

 nr. 17, sagsøger nr. 18 og sagsøger nr. 22 anerkendes delvis  

 årsagsforbindelse, medens det bestrides, at de øvrige sagsøgere har bevist,  

 at der er årsagsforbindelse.
 Om de enkelte sagsøgeres krav iøvrigt har sagsøgte anført:
 Hvor sagsøgeren har en høj alder, skal invaliditetserstatningen nedsættes  

 skønsmæssigt i overensstemmelse med gældende retspraksis inden  

 erstatningsansvarslovens ikrafttræden, og bestemmelserne i  

 erstatningsansvarslovens § 4, stk. 2, skal således ikke anvendes.
 Sagsøgte kan derfor i følgende tilfælde størrelseswmæssigt alene anerkende  

 invaliditetserstatningskravene således: (udelades).
 Under hensyn til, at sagsøger nr. 10's ægtefælle er afgået ved døden efter  

 sagens anlæg, kan invaliditetserstatiningskravet størrelsesmæssigt alene  

 anerkendes med 40.000 kr.
 Særligt for så vidt angår sagsøgerne sagsøger nr. 4 og sagsøger nr. 5) har  

 sagsøgte anført, at der ikke i retspraksis forud for erstatningsansvarsloven  

 er grundlag for tilkendelse af erstatning for fremtidige medicinudgifter.
 Da forudsætningen om, at den efterlevende ægtefælle, som kræver  

 forsørgertagserstatning, skal have mistet sin forsørgelse, ikke er opfyldt,  

 hvis den efterlevende ægtefælles egen indkomst er af en ikke ubetydelig  

 størrelse, har følgende sagsøgere ikke krav på forsørgertabserstatning:
 Sagsøger nr. 12, hvis skattepligtige indkomst i 1986 udgjorde 119.066 kr.  

 Sagsøgte har for så vidt angår denne sagsøger til støtte for sin  

 frifindelsespåstand tillige henvist til, at S12 ved sin død var 100% invalid,  

 og at der allerede inden hans dødsfald af arbejdsskadeforsikringen var  

 udbetalt 225.499 kr.
 Sagsøger nr. 14), hvis skattepligtige indkomst i 1986 udgjorde 86.519 kr.
 Sagsøger nr. 15, hvis skattepligtige indkomst i 1986 udgjorde 116.669 kr.
For så vidt angår sagsøger nr. 17 har sagsøgte anført, at sagsøgeren under  

 hensyn til, at hun selv er født i 1919, og at hendes afdøde ægtefælle var  

 født i 1920, ikke har krav på førsørgertagserstatning, subsidiært at denne  

 ikke kan overstige 60.000 kr.
Da sagsøgerne sagsøger nr. 18 og sagsøger nr.  

 19's ægtefæller var født i henholdsvis 1921 og 1927, kan disse sagsøgeres  

 krav på forsørgertabserstatning størrelsesmæssigt alene anerkendes med  

 1000.000 kr.
Tilkendelse af godtgørelse for forstyrrelse af stilling og forhold er  

 efter hidtidig retspraksis som hovedregel sket i forbindelse med tilkendelse  

 af invaliditetserstatning og i så fald med et samlet beløb omfattende begge  

 krav.
Kun i ganske særlige tilfælde, f.eks. hvor invaliditeten har medført  

 videregående følger for skadelidte, er der kilkendt særskilt godtgørelse og i  

 så fald for fremtidigt tab.
I flere tilfælde under de foreliggende sager er  

 kravene da også alene rejst som selvstændige krav, fordi det under sagernes  

 gang viste sig, at nogle sagsøgere af arbejdsskadeforsikringen havde fået  

 udbetalt større beløb, end de almindelige erstatningsregler kunne berettige  

 til.
På denne baggrund afvises det, at nogen af sagsøgerne har krav på  

 godtgørelse for forstyrrelse af stilling og forhold.
En eventuel godtgørelse  

 skal i hvert fald reduceres efter arbejdsskadeforsikringslovens § 55.
Overgangsbeløb i henhold til arbejdsskadeforsikringslovens § 30 skal  

 fratrækkes i forsørgertagserstatningen eller i begravelsesudgifterne.
Fradrag  

 skal derfor ske for samtlige de sagsøgere, der er efterlevende ægtefæller.
 Såvel allerede udbetalte som løbende fremtidige ydelser, der  

 kapitaliseres, jfr. arbejdsskadeforsikringslovens § 31, skal endelig bringes  

 til fradrag i forsørgertabserstatningen - og i hvert fald fremtidige ydelser  

 med det kapitaliserede beløb uden fradrag af skat.
L.
LANDSRETTENS BEGRUNDELSE FOR DOMSRESULTATET.
I.
Ansvarsgrundlaget.
Forældelse.
 1. I de seneste årtier har adskillige stoffer, der hidtil har været anset  

 for uskadelige, uventet vist sig at frembyde betydelig sundhedsfare.
 I modsætning hertil gælder det om asbest, at det allerede i  

 mellemkrigstiden blev kendt, at arbejdere på virksomheder, der udvandt asbest  

 eller anvendte asbest i deres produktion, ved indånding af asbestfibre kunne  

 pådrage sig den uhelbredelige lungelidelse asbestose.
 Denne viden var baggrunden for, at Direktoratet for arbejs- og  

 Fabrikstilsynet i 1934 anmodede tilsynskredsene om at have opmærksomheden  

 henvendt på virksomheder, der arbejdede med asbest, så der kunne blive  

 foretaget undersøgelse af arbejderne.
 I overensstemmelse hermed henstillede fabrikstilsynet i februar 1937 til  

 sagsøgte, at virksomhedens asbestarbejdere blev røntgenfotograferet »for  

 mulig - - - asbestsygdom i lungerne«, og i skrivelse af 15. februar 1947  

 til sagsøgte fremhævede tylsynet påny den specielle asbeststøvfare og  

 henstillede til virksomheden at søge at udfinde metoder til støvfri  

 behandling og transport af asbesten.
Også fabrikstilsynets årsberetninger for årene 1939-41, som udkom i 1942,  

 omtaltes lungelidelsen asbestose, og det blev her nævnt, at lidelsen synes at  

 begunstige opståen af lungekræft.
Efter at denne særlige risiko i 1949 havde  

 været omtalt i et ugeblad, opstod der bekymring blendt de ansatte hos  

 sagsøgte, og der blev samme år på fabrikken holdt et foredrag af overlæge i  

 fabrikstilsynet, professor, dr. med.
Poul Bonnevie for virksomhedens ledelse  

 og ca. 50 arbejdere.
 I professor Bonnevies værker »Arbejdssygdomme«, der udkom i 1950  

 og »Hygiejne«, der udkom i 1951, anførtes det, at asbestose  

 »har tendes til - - - cancerudvikling«.
 I det hos sagsøgte udarbejdede notat af 30. april 1968 siges det bl.a., at  

 man på »Dansk Eternitfabrug har - - - fulgt den viden, som har været  

 tilgængelig om disse forhold. allerede i 30'erne var vi opmærksomme på  

 asbestosefaren, og der blev foretages visse nødtørftige foranstaltninger, som  

 dog langt fra har været tilstrækkelige«.
På denne baggrund må landsretten lægge til grund, at sagsøgte i hvert fald  

 allerede fra omkring 1940 som hævdet af sagsøgerne har været vidende om, at  

 erhvervsmæssig udsættelse for indånding af asbeststøv kunne medføre den  

 uhelbredelige lungelidelse asbestose.
Endvidere finder landsretten, at  

 sagsøgte fra omkring 1950 efter det oplyste må antages at have været eller  

 burde have været vidende om, at erhvervsmæssig udsættelse for indånding af  

 asbeststøv tillige indebar en øget kræftrisiko.
 Under disse omstændigheder må det komme sagsøgte til skade, såfremt  

 virksomheden måtte have ladet de løbende vurderinger af, hvilke  

 foranstaltninger der skulle træffes for at begrænse støvdannelserne i  

 virksomhedens produktion, påvirke af blotte formodninger om, at  

 produktionsforholdene på fabrikken i Aalborg ikke eller ikke længere frembød  

 nogen fare for de ansatte.
2. I hele den periode, hvori sagsøgte efter krigen har anvendt asbest i  

 sin produktion, er der som beskrevet ovenfor i afsnit F gennemført en række  

 ændringer af produktionsgangen og produktionsapparatet.
Disse ændringer må  

 hver for sig antages i større eller mindre grad at have bidraget til at  

 formindske spredningen af asbeststøvet og dermed medvirket til at begrænse  

 den sundhedsmæssige risiko, som de ansatte var udsat for som følge af deres  

 arbejde med asbesten og de asbestholdige prudukter.
 Navnlig efter udsendelsen af meddelelse nr. 5/1970 fra Direktoratet for  

 Arbejdstilsynet, og efter at der i 1973 var fastsat hygiejniske grænseværdier  

 for luftens indhold af asbestfibre gældende for viksomheden og senere afløst  

 af generelle grænseværdier, har virksomheden gjort en betydelig indsats for  

 at forbedre de arbejdsmiljømæssige forhold gennem foranstaltninger til  

 formindskelse af luftens indhold af asbestfibre.
Ved vurderingen af, om den gennem hele perioden opnåede reduktion af  

 forekomsten af asbeststøv har været tilstrækkelig til at opfylde den til  

 envher tid gældende lovgivnings krav, må det fremhøves, at de spredte  

 støvmålinger i 1949, 1957 og 1958 alle viste endog meget betydelige  

 koncentrationer af asbeststøv.
I forbindelse hermed må der endvidere peges  

 på, at overlæge Poul Bonnevie i 1949 opfordrede til at stille ret strenge  

 krav ved bedømmelsen af luftens indhold af asbest, samt at arbejdslæge Jørgen  

 Frost i 1957 bl.a. over for sagsøgtes ldelse understregede betydningen af  

 støvmålingerne for bedømmelsen af den aktuelle asbestoserisiko.
Det må  

 endvidere fremhæves, at de regelmæssige målinger, der blev foretaget efter  

 1971, i adskillige tilfælde - trods en generel markant reduktion af  

 støvtallet - viste ikke ubetydelige overskridelser af de gradvist faldende  

 grænseværdier, som var gældende fra 1973. Dette må sammenholdes med de  

 iagttagelse af forholdene på virksomheden, der fremgår af  

 arbejdstilsynsmyndighedernes beretninger om deres besøg på fabrikken gennem  

 hele perioden, og med de for landsretten afgivne parts- og vidneforklaringer  

 om støvforholdene på virksomheden.
På denne baggrund må landsretten anse det for bevist, at  

 asbeststøvniveauet i store dele af fabrikken, hvor sagsøgerne eller des  

 afdøde ægtefæller har arbejdet på skiftende steder - til trods for sagsøgtes  

 indsats for at formindske støvfaren - gennem hele perioden indtil slutningen  

 af 1970'erne først vedvarende og senere jævnligt har ligget over, hvad der  

 efter den til enhver tid gældende arbejdsmiljølovgivning har kunnet anses for  

 tilladeligt, jfr. § 6, stk. 1 og § 7, stk. 2, i lov nr. 143 af 29. april 1913  

 om arbejde i fabrikker mv., § 5, stk. 1, og § 13, nr. 18 og 19, i lov nr. 226  

 af 11. juni 1954 om almindelig arbejdserbeskyttelse samt § 15 o9g § 48, stk.  

 1, i lov nr. 681 af 23. december 1975 om arbejdsmiljø. Det bemærkes i denne  

 forbindelse, at den skærpelse af kravet om støvfrie arbejdsprocesser, der  

 blev gennemført ved § 13, nr. 18, i arbejderbeskyttelsesloven af 1954, i  

 bemærkningerne til lovforslaget netop var begrundet med, at beskyttelse af  

 arbejderne mod støv var af særlig vigtighed bl.a., hvor støvet består af  

 stoffer, som angriber lungerne, jfr.
Rigsdagstidende 1951-52, tillæg A, sp.  

 2775.
 3. Efter de iagttagelser, som fremgår af arbejdstilsynsmyndighedernes  

 beretninger om deres besøg på virksomheden, sammenholdt med de afgivne parts-  

 og vidneforklaringer må landsretten endvidere anse det for bevist, at  

 sagsøgte fra 1947, da der første gang blev givet påbud om anvendelse af  

 beskyttelsesmasker ved udførelsen af bestemte arbejdsfunktioner, hverken  

 effektivt har draget omsorg for, atpåbud og forskrifter om anvendelse af  

 masker er kommet til de ansattes kundskab, eller har ført noget effektivt  

 tilsyn med, at påbudene og forskrifterne blev overholdt af de ansatte.
 Landsretten finder det tillige ved de ovenfor omtalte iagttagelser og  

 forklaringer bevist, at sagsøgte heller ikke effektivt har draget omsorg for,  

 at de ansatte blev bekendt mede, at tørfejning med ophvirvling af støv til  

 følge ikke måtte finde sted, elelr har ført noget effektivt tilsyn med, at  

 forbudet blev respekteret.
Om de ansattes motivation til at efterleve disse påbud, forskrifter og  

 forbud bemærkes, at det må antages, at i hvert fald en del af de ansatte -  

 også på grund af de tilbagevendende lægeundersøgelser - har vidst, at  

 indånding af asbeststøv kunne medføre sygdom i lunger eller luftveje.
Det er  

 imidlertid ikke oplyst af sagsøgte, hvilke nærmere oplysninger om arten og  

 alvoren af de asbestrelaterede sygdomme der af virksomheden skulle være  

 meddelt sagsøgerne, deres afdøde ægtefæller eller de øvrige ansatte.  

 Landsretten må derfor også lægge til grund, at sagsøgte ikke har opfyldt sin  

 pligt til at føre de ansatte bekendt med den sygsomsfare, der var forbundet  

 med arbejdet, jfr. § 5, stk. 2, i lov nr. 226 af 11. juni 1954 om almindelig  

 arbejderbeskyttelse og § 17, stk. 1, i lov nr. 681 af 23. december 1975 om  

 arbejdsmiljø.
 Under disse omstændigheder kan det ikke tillægges betydning ved sagens  

 afgørelse, om nogen af sagsøgerne eller deres afdøde ægtefæller måtte have  

 tilsidesat påbud eller forskrifter om anvendelse af beskyttelsesmaske eller  

 deltaget i tørfejning.
4. som følge af det anførte må landsretten herefter anse sagsøge for  

 erstatningsansvarlig over for sagsøgerne i det omfang, hvori det findes  

 bevist, at de sygdomme, som sagsøgerne eller deres afdøde ægtefæller har  

 pådraget sig, er følger af virksomhedens overtræderlser af  

 arbejdsmiljølovgivningen.
Det bemærkes i denne forbindelse, at der for  

 sådanne overtrædelser påhviler virksomhedsejeren et strengt selvstændigt  

 ansvar over for de ansatte, den omstændighed, at arbejdstilsynsmyndighederne  

 ikke har påtalt forholdene i virksomheden i videre omfang end sket, kan  

 derfor ikke føre til ansvarsfrihed for sagsøgte.
 5. angående sprøgsmålet om, hvorvidt nogle af de rejste erstatningskrav er  

 helt eler delvist forældet efter bestemmelsen i Danske Lovs 5-14-4, bemærkes:
 De personskader i form af lungelidelser, som erhvervsmæssig udsættelse for  

 indånding af asbeststøv kan medføre, kan efter Retslægerådets besvarelse af  

 det stillede spørgsmål herom i reglen først antages at indtræffe en længere  

 årrække efter, at udsættelsen har fundet sted.
 Forældelsesfristen efter Danske Lovs 5-14-4 for krav på erstatning for  

 sådanne senskader kan derfor først regnes fra det tidspunkt, da skaden er  

 indtruffet.
 Som følge heraf kan intet af sagsøgernes krav anses for forældet.
 II. ÅRSAGSSAMMENHÆNGEN.
 1. For så vidt angår sagsøgerne 16., 19., 26., 28. og 29. finder  

 landsretten det efter indholdet af Retslægerådets erklæringer ikke bevist, at  

 disse sagsøgeres sygdomme eller deres afdøde ægtefællers død er forårsaget af  

 den støvudsættelse, som sagsøge er fundet ansvarlig for.
 Som følge heraf tages sagsøgtes frifindelsespåstand til følge for så vidt  

 angår disse sagsøgere.
 2. For så vidst angår sagsøgerne 1., 12., 15., 21., 24., 25., 32. og 36.  

 har søgsøgte anerkendt, at disse sagsøgeres sygdomme eller deres afdøde  

 ægtefælles død er forårsaget af støvudsættelse på sagsøgtes virksomhed.
 Som følge heraf finder landsretten efter det, som er anført ovenfor under  

 I, sagsøgte ansvarlig for de tab, som sygdommene og dødsfaldene må antages at  

 have påført disse sagsøgere.
 3. For så vidt angår sagsøgerne 14., 17. og 18. skal landsretten om  

 årsagssammenhængen udtale:
 Det er af sagsøgte ikke bestridt, at der er årsagssammenhæng mellem  

 støvudsættelsen på sagsøgtes virksomhed og disse sagsøgeres ægtefællers død.
 Som følge heraf, og da der ikke findes grundlag for som anført af sagsøgte  

 at anse de afdøde æftefællers tobaksrygning for egen skyld eller accept af  

 risiko, der kan føre til nedsættelse af sagsøgtes erstatningsansvar, må det  

 fulde ansvar også for disse sagsøgeres tab pålægges sagsøgte.
 4. For så vidt angår sagsøgerne 2., 3., 4., 5., 6., 7., 8., 9. 13. 20.,  

 22., 23., 27., 30., 31., 33., 34. og 35. skal landsretten udtale:
Efter indholdet af Retslægerådets erklæringer finder landsretten det  

 bevist, at den ansvarspådragende støvudsættelse har påført disse sagsøgere -  

 for sagsøgeren 10's vedkommende hendes afdøde ægtefælle - men, som efter  

 deres karakter berettiger til erstatning for invaliditet.
Til sådanne men må  

 henregnes de af Retslægerådet omtalte radiologisk påviste varige  

 beskadigelser af væv i lungerne eller lungehinderne, uanset om de har givet  

 sig udslag i hoste, åndenød eller andre symptomer.
 Sagsøgernes krav mod sagsøge er baseret på, at der tilkommer dem  

 invaliditetserstatninger udmålt på grundlag af invaliditetsgrader svarende  

 til de mengrader, som er fastsat i henhold til loven om  

 arbejdsskadeforsikring.
 Retslægerådet er derfor spurgt, om det arbejdsbetingede varige men, som  

 for hver enkelt er konstateret af Sikringsstyrelsen eller Den sociale  

 Ankestyrelse, er forårsaget af den pågældendes udsættelse for asbestholdigt  

 støv.
 Som omtalt ovenfor i afsnit C har Retslægerådet ikke kunnet besvare dette  

 spørgsmål, idet det ikke af de sagsakter fra Sikringsstyrelsen og Den sociale  

 Ankestyrelse, som har været indsendt til rådet, fremgår, hvilke sygdomme,  

 fund eller symptomer der ved fastsættelsen af mengraden er anset for  

 erhvervsbetingede.
 Oplysninger herom er heller ikke forelagt for landsretten, men  

 Sikringsstyrelsen har i sins skrivelse af 17. maj 1988, der er citeret  

 ovenfor i afsnit D, udtalt, at styrelsen i sager om lungelidelser aldrig  

 træffer afgørelse om erstatningsspørgsmålet uden at tage stilling til  

 betydningen af et eventuelt tobaksforbrug, og at den af styrelsen fastsatte  

 mengrad i sådanne sager således alene vedrører den del af en lidelse, som  

 styrelsen skønner må være arbejdsbetinget.
 Landsretten finder ikke i de foreliggende udtalelser fra Retslægerådet om  

 betydningen af et eventuelt tobaksforbrug grundlag for at tilsidesætte de  

 skøn over tobaksforbrugets betydning, der er udøvet af Sikringsstyrelsen  

 eller Den Sociale Ankestyrelse.
 Landsretten finder det herefter bevist, at de varige men, hvor hvilke der  

 er ydet erstatning efter loven om arbejdsskadeforsikring, i deres helhed er  

 forårsaget af den ansvarspådragende støvudsættelse, og landsretten finder  

 derfor sagsøgte ansvarlig for det tab, der gennem disse men er påført  

 sagsøgerne.
 Da der mellem parterne er enighed om, at invaliditetsgraden for den  

 enkelte sagsøger eller vedkommendes afdøde ægtefælle herefter svarer til den  

 mengrad, der er fastsat i henhold til loven om arbejdsskadeforsikring, lægger  

 landsretten denne procent til grund ved udmålingen af de  

 invaliditetserstatninger, som indgår i de enkelte sagsøgeres opgørelser af  

 deres krav mod sagsøgte.
III De neklete krav.
Erstatningerne. (Landsrettens begrundelse for de  

 enkelte erstatninger udelades med undtagelse af nogle principielle  

 bemærkninger.
 1. Sagsøgeren.
 Der er mellem parterne enighed om, at der ved fastsættelsen af  

 invaliditetserstatningen for denne sagsøger (født 1918) og andre sagsøgere  

 over 60 år skal tages hensyn til de pågældendes alder.
 Dette kan imidlertid ikke som påstået af sagsøgerne ske ved reduktion  

 efter en fast procentsats efter princippet i erstatningsansvarslovens § 4,  

 stk. 2, men sagsøgerens invaliditetserstatning må i overensstemmelse med fast  

 praksis for fastsættelse af invaliditetserstatninger for skader indtruffet  

 før erstatningsansvarslovens ikrafttræden fastsættes skønsmæssigt under  

 hensyn til hans alder.
 Landsretten fastsætter herefter erstatninge til 350.000 kr.
 Tiul støtte for det krav på godtgørelse for forstørrelse af stilling og  

 forhold, som er rejst af denne sagsøger og en række andre sagsøgere, er  

 anført, at den krævede godtgørelse skal tjene dels som godtgørelse for gener  

 i dagligdagen, som sygdommen har medført forud for konstateringen af  

 invaliditeten, delse som godtgørelse for svie og smerte samt erstatning for  

 tabt arbejdsfortjeneste i sygeperioder, der nu vanskeligt kan dokumenteres.
 Da der imidlertid hverkan kan kræves særskilt kompensation for de omtalte  

 gener eller under betegnelsen godtgørelse for forstørrelse af stilling og  

 forhold kan kræves godtgørelse for svie og smerte eller erstatning for tabt  

 arbejdsfortjeneste i udokumenterede sygeperioder, kand er ikke tillægges  

 sagsøgeren nogen godtgørelse for forstyrrelse af stilling og forhold.
- - - 4. Sagsøgeren.
 Landsretten finder ikke noget til hinder for, at fremtidige  

 medicinudgifter kræves erstattet i overensstemmelse med denne sagsøgers  

 opgørelse som en kapitalisering af den hidtidige månedlige udgift, hvis  

 størrelse sagsøgte ikke har bestridt.
- - - 12. Sagsøgeren.
Efter de foreliggende oplysnigner om afdødes og sagsøgerens forhold må det  

 antages, at sagsøgeren har lidt et økonomisk tab, der berettiger hende til  

 forsørgertabserstatning.
Forsørgertabserstatningen fastsættes til 200.000 kr.
 denne erstatning skal imidlertid efter § 55, 2. pkt., i loven om  

 arbejdsskadeforsikring nedsættes med det overgangsbeløb på 34.500 kr., som  

 sagsøgeren har fået udbetalt i henhold til lovens § 30, jfr. afgørelsen i  

 Ugeskrift for Retsvæsen 1985.423.
 Som anført i denne afgørelse er det efter § 30 i loven om  

 arbejdsskadesforsikring og motiverne til denne bestemmelse usikkert, hvorvidt  

 overgangsbeløb i henhold til bestemmelsen i et vist omfang skal dække  

 udgifter til begravelse, men det må antages, at beløbet helt overvejende skal  

 dække andre udgifter i anledning af dødsfaldet.
 På denne baggrund findes overgangsbeløbt ikke som hævdet af sagsøgte at  

 burde begrunde bortfald af sagsøgerens krav på erstantning for  

 begravelsesudgifter, som landsretten derfor tager til følge.
- - - HØJSTERETS DOM.
 Den indankede dom er afsagt af Vestre Landsret.
I pådømmelsen har deltaget syv dommere: P.
Christensen, Funch Jensen,  

 Munch, Kiil, Pontoppiden, Hermann og Wendler Pedersen.
 Dansk Eternyt-Fabrik A/S har som appellant i sag nr. 270/1988 gentaget sin  

 frifindelsespåstand og som indstævnt i sag nr. 300/1988 påstået stadfæstelse.
 De indstævnte (1), (2), (4), (5), (6), (7), (9), (10), (11), (18), (27),  

 (31), (33), (35) og (36) har gentaget deres påstande for landsretten,  

 subsidiært nedlagt påstand om, at appellanten tilpligtes at betale et mindre  

 beløb efter rettens skøn.
 De indstævnte (3), (12), (15), (17), (22), (23) og (30) har nedlagt  

 påstand som nedenfor anført, subsidiært påstået appellanten dømt til betaling  

 af et mindre beløb efter rettens skøn.
 De indstævnte (14) og (25) har påstået stadfæstelse.
 Om de nye påstandsbeløb foreligger følgende oplysnigner og beregninger:
 (3):
 Påstand 89.7651 kr. med procesrente fra den 6. marts 1986. Den sociale  

 Ankestyrelse fastsatte den 23. februar 1989 erhvervsevnetab for denne  

 indstævnte til 25%, for hvilket han har fået udbetalt 189.309 kr.
 Påstanden, der herefter ikke indeholder krav om yderligere  

 invaliditetserstatning, er specificeret således:
 Godtgørelse for forstyrrelse af stilling og forhold 20.000 kr.
 Tabt arbejdsfortjeneste 53.161 kr.
 Svie og smerte 16.600 kr.
 (12):
 Påstand 290.633,61 kr. med procesrente fra den 6. marts 1986. Påstanden er  

 specificeret således:
 Tabt arbejdsfortjeneste 66.725 kr.
 Forsørgertab 250.000 kr.
 Fradrag af overgangsbeløb 34.500 kr. ialt 215.500 kr.
 Begravelsesudgifter 8.408 kr.
 (15):
 Påstand 220.627 kr. med procesrente fra den 6. marts 1986. Påstanden er  

 specificeret således:
 Forsørgertab 250.000 kr.
 Begravelsesudgifter 11.080 kr.
 med fradrag af ydelser fra arbejdsskadeforsikringen i 1 år 40.453 kr.
 Der er således ikke i opgørelsen taget hensyn til overgangsbeløbet på  

 249.500 kr.
 (17):
 Påstand 18.746 kr. med procesrente fra den 6. marts 1986. Påstanden er  

 specificeret således:
 Forsørgertab 250.000 kr.
 Begravelsesudgifter 1.361 kr.
 med fradrag af ydelser fra arbejdsskadeforsikringen 232.615 kr.
 Der er ikke i opgørelsen taget hensyn til overgangsbeløbet på 26.500 kr.
 (22) og (23):
 Påstandsbeløbene er efter udbetaling af yderligere ydelser fra  

 arbejdsskadeforsikringen nedsat til 20.000 kr. for hver af de indstævnte med  

 procesrente fra den 7. august 1987. Beløbene omfatter alene godtgørelse for  

 forstyrrelse af stilling og forhold.
 (30):
 Påstand 184.544 kr. med procesrente fra den 7. august 1987. Indstævntes  

 ægtefælle Axel Emil Larsen afgik ved døden den 26. november 1988.
 Påstanden er specificeret således:
 Invaliditetserstatning 75% af kr. 8.000 600.000 kr.
 Reduktion på grund af alder 300.000 kr.
 Ydelser fra arbejdsskadeforsikringen, heri inkluderet 88.182 kr. ifølge  

 afgørelse af 6. maj 1988 135.456 kr.
 Resterende invaliditetserstatning 164.544 kr.
 Godtgørelse for forstyrrelse af stilling og forhold 20.000 kr.
 Appellanterne i sag nr. 300/1988 (8), (13), (16), (20), (21), (234), (6),  

 (28), (29), (32) og (34), der er enke efter X, som er afgået ved døden den  

 18. februar 1989, har gentaget påstandene for landsretten, subsidiært påstået  

 indstænvte dømt til betaling af et mindre beløb efter rettens skøn.
 Appellanten (19) har nedlagt påstand om betaling af 69.151 kr., subsidiært  

 om betaling af et mindre beløb med procesrente fra den 6. marts 1986.
 Påstandsbeløbet er specificeret således:
 Forsørgertab 250.000 kr.
 Begravelsesudgifter 7.291 kr.
 med fradrag af ydelser fra arbejdsskadeforsikringen 188.140 kr.
 Til brug for Højesteret er der tilvejebragt yderligere oplysninger.
 Med hensyn til de under sagen rejste spørgsmål udtaler Højesteret:
 Ansvarsgrundlaget.
Appellanten er en større fabriksvirksomhed, der gennem en lang årrække  

 anvendte store mængder asbest ved fremstillingen af sien produkter, hvorved  

 arbejderne i vid udstrækning blev udsat for indånding af asbeststøv.
Det har  

 længe været erkendt, at langvarig udsættelse for asbeststøv kan fremkalde  

 alvorlige erhvervssygdomme med betydelig fare for liv og helbred.  

 Virksomhedens ledelse har tidligt haft kendskab hertil og har med mellemrum  

 måttet foretage anmeldelser om tilfælde af asbestose til vedkommende  

 forsikringsselskab i henhold til ulykkes- og  

 arbejdsskadeforsikringslovgivningen.
Det stadigt øgede kendskab til asbestens  

 farlighed har medført, at appellanten har måttet omlægge sin produktion  

 således, at anvendelsen af asbest ophørte fra 1. januar 1988.
 Under disse omstændigheder finder Højesteret, at appellanten bør være  

 erstatningsansvarlig for følgerne af sygdomme, som de i virksomheden  

 beskæftigede arbejdere må antages at have pådraget sig ved påvirkningerne fra  

 asbeststøv.
 Forældelse.
Det fremgår af Retslægerådets erklæring af 4. maj 1988, at der som regel  

 går 10-20 år, uden at der påvises tydelige forandringer på røntgenbillederne  

 af lungerne ved asbestose, og at asbestbetingede kræftsygdomme kun  

 undtagelsesvis er set efter mindre end 20 års eksposition.
Det fremgår da  

 også af rådets erklæringer vedrørende de enkelte skadelidte i denne sag, at  

 den menfremkaldende påvirkning med undtagelse af nogle få tilfælde er sket  

 inden 1970. Den 10-årige forældelse efter Danske Lov 5- 14-4 ville derfor  

 ofte medføre, at krav på erstatning for sådanne helbredssakder ville miste  

 deres betydning, hvis forældelsesfristen ikke suspenderes således, at fristen  

 først regnes fra det tidspunkt, skaden kan konstateres.
Da formuleringen fa  

 Danske Lovs forældelsesregel ikke udelukker en så+dan suspension af  

 forældelsesfristen, tiltræder Højesteret, at krav, som de erstatningssøgende  

 måtte have, ikke kan anses forældet, hverken helt eller delvis.
 Årsagssammenhæng.
 Som sagen foreligger oplyst, finder Højesteret ikke grundlag for at ændre  

 landsrettens afgørelse af spørgsmålet om årsagssammenhæng, herunder  

 landsrettens vurdering af de lægelige skøn over betydningen af et eventuelt  

 tobaksforbrug som medvirkende årsag til de konstaterede helbredsskader.
 Egen skyld.
 Det tiltrædes, at der ikke hos de skadelidte har foreligget forhold, som  

 kan begrund bortfald eller nedsættelse af erstatningen.
 Invaliditetserstatning.
Det fremgår af Højesterets dom af 11. november 1981 (U.f.R 1982 side 13 H)  

 og senere lignende domme, at de i retspraksis udviklede retningslinier for  

 fastsættelse af invaliditetserstatninger - efter at der ved  

 arbejdsskadeforsikringsloven var sket væsentlige forhøjelser af  

 erstatningerne for arbejdsskader - navnlig havde til formål at hæve  

 erstatningsniveauet for skader, der ikke omfattedes af  

 arbejdsskadeforsikringsloven.
Det fremgår af bemærkningerne til forslaget til  

 loven om erstatningsansvar (Folketingstidende 1383/84, tillæg A, sp. 57), at  

 der ved denne lov tilsigtedes en yderligere udligning af forskellene mellem  

 de to erstatningsniveauer.
Under hensyn til disse forudsætninger finder  

 Højesteret, at der vedrørende de invaliditetserstatninger, som efter  

 erstatningsansvarslovens ikrafttræden den 1. oktober 1984 fremdeles  

 forudsættes udmålt efter den hidtidige praksis, jf. lovens § 28, bør finde en  

 tilpasning sted.
Dette bør ske således, at erstatningerne - hvori der for så  

 vidt angår arbejdsskader skal ske fradrag efter arbejdsskadeforsikringslovens  

 § 55, 2. kpt. - ikke væsentligt overstiger de beløb, som efter  

 erstatningsansvarslovens kap. 1 ville tilkomme den skadelidte som godtgørelse  

 for varigt men og som erstatning for tab af erhvervsevne.
Det fremgår imidlertid ikke af sagen, hvilke beløb der ville tilkomme de  

 skadelidte efter erstatningslovens regler.
Appellanten har også for  

 Højesteret tiltrådt, at udmålingen af erstatningerne for invaliditet sker med  

 udgangspunkt i de for erstatningsansvarsloven fulgte retningslinier, og at  

 beløbet pr. invaliditetsprocent fastsættes i overensstemmelse med de  

 indstævntes opgørelser.
Under disse omstændigheder og med bemærkning, at der  

 som antaget af landsretten findes at være påført de skadelidte varige men af  

 en karakter, der berettiger til erstatning, dinder Højesteret ikke grundlag  

 for at ændre de af landsretten fastsatte invaliditetserstatningsbeløb.
 Forsørgertabserstatning.
 Højesteret tiltræder, at disse erstatninger er fastsat som sket.
 Forstyrrelse af stilling og forhold.
 Af de grunde, som er anført af landsretten, tiltræder Højesteret, aty  

 kravene om godtgørelse for forstyrrelse af stilling forhold ikke kan  

 imødekommes.
 Begravelsesudigter.
 Det fremgår af forarbejderne til loven om arbejdsskadeforsikring, at  

 størrelsen af overgangsbeløbet i henhold til lovens § 30 er fastsat bl.a. på  

 baggrund af, at den tidligere lovs regler om begravelseshjælp blev afskaffet.  

 Det må herefter lægges til grund, at beløbet også skal tjene til dækning af  

 begravelsesudgifter. udbetaling af overgangsbeløb findes herefter at måtte  

 medføre, at de efterladtes krav på erstatning for begravelsesudgifter  

 bortfalder.
 Fremtidige medicinudgifter.
 Højesteret tiltræder, at det kapitaliserede beløb af sådanne udgifter kan  

 kræves erstattet.
 Overgangsbeløb ved dødsfald.
 Det tiltrædes, at de udbetalte overgangsbeløb skal fratrækkes i de  

 efterladtes krav på erstatning i det omfang, hvori de ikke er anvendt til  

 dækning af begravelsesudgifter, jf. arbejdsskadeforsikringslovens § 55, 2.  

 pkt.
 Som følge af det anførte stadfæster Højesteret herefter i sag nr. 270/1988  

 dommen, for så vidt angår (1), (2), (4), (5), (6), (7), (9), (10), (11),  

 (12), (18), (27), (31), (33), (35) og (36).
 Appellanten skal til (3) betale 69.761 kr. og til (15) 141.127 kr. med  

 renter som påstået.
 For så vidt angår (30) findes den samlede erstatning at burde fastsættes  

 til 164.544 kr. med renter som påstået.
Appellanten frifindes for de af de indstævnte (14), (17), (22), (23) og (25) nedlagte påstande.
 I sag nr. 300/1988 stadfæster Højesteret dommen.
 THI KENDES FOR RET:
 Landsrettens dom stadfæstes med følgende ændringer:
 Dansk Eeternit-fabrik A/S frifindes for de af (14), (17), (11), (23) og  

 (25) nedlagte påstande.
Selskabet skal til (3) betale 69.761 Kr.
Med procesrente fra 6. Marts  

 1986, til (15) 141.127 Kr.
Med procesrente fra 6. Marts 1986 og til (30)  

 164.544 Kr.
Med procesrente fra 7. August 1987.
 For Højesteret skal Dansk Eternit-fabrik a/s betale følgende  

 sagsomkostninger til:
 (1): 10.500 Kr., (2): 5.000 Kr., (3): 7.500 Kr., (4): 5.000 Kr., (5):  

 5.000 Kr., (6): 9.500 Kr., (7): 6.000 Kr., (9): 6.500 Kr., (10): 5.000 Kr.,  

 (11): 9.000 Kr., (12): 16.000 Kr., (15): 12.000 Kr., (18): 14.000 Kr., (27):  

 9.500 Kr., (30): 13.000 Kr., (31): 10.000 Kr., (33): 6.500 Kr., (35): 4.500  

 Kr. og (36): 5.000 Kr.
 Herudover betaler ingen af parterne sagsomkostninger for højesteret til  

 nogen anden part.
 De idømte beløb skal betales inden 14 dage efter denne Højesteretsdoms  

 afsigelse.
