 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, gør vitterligt:
 Da Danmark har tiltrådt den i Bruxelles den 26. juni 1948 reviderede  

 Bernerkonvention til værn for litterære og kunstneriske værker,  

 Verdenskonventionen om ophavsret af 6. september 1952, den europæiske  

 overenskomst af 22. juni 1960 om beskyttelse af fjernsynsudsendelser samt  

 International konvention af 26. oktober 1961 om beskyttelse af udøvende  

 kunstnere, fremstillere af fonogrammer samt radio- og fjernsynsforetagender,  

 fastsættes i henhold til § 60 i lov nr. 158 af 31. maj 1961 om ophavsretten  

 til litterære og kunstneriske værker og § 20 i lov nr. 157 af 31. maj 1961 om  

 retten til fotografiske billeder, herved følgende om anvendelsen af  

 bestemmelserne i nævnte love i forhold til lande, der er tilsluttet de nævnte  

 internationale overenskomster:
 Bernerkonventionen.
§ 1.  Bestemmelserne i lov om ophavsretten til  

 litterære og kunstneriske værker - med undtagelse af kapitel V - finder med  

 de i §§ 2-4 angivne modifikationer anvendelse på § 2.  Når beskyttelsestiden for et værk er udløbet  

 efter den i værkets hjemland gældende lovgivning, nyder værket ikke  

 beskyttelse efter ophavsretslovens bestemmelser med undtagelse af §§ 51-53.
Stk. 2.  For udgivne værker anses som hjemland det land,  

 hvor værket er udgivet første gang, eller i tilfælde af værkets udgivelse  

 samtidig eller inden for 30 dage i to eller flere unionslande med forskellig  

 beskyttelsestid, det af disse, der har den korteste beskyttelsestid.
For  

 værker, der er udgivet i et unionsland samtidig med eller inden for 30 dage  

 efter deres første udgivelse i et uden for unionen stående land, anses alene  

 unionslandet som hjemland.
Stk. 3.  For ikke udgivne værker anses som hjemland det  

 land, hvortil ophavsmanden hører.
For bygningsværker og værker af grafisk  

 eller plastisk kunst, der udgør dele af bygninger, anses dog som hjemland det  

 unionsland, hvori disse værker er blevet opført eller indføjet i en bygning.
 § 3.  For sådanne værker af anvendt kunst samt  

 industrielle mønstre og modeller, der i hjemlandet udelukkende beskyttes som  

 mønstre og modeller, ydes der alene beskyttelse efter den danske lovgivning  

 om mønstre.
 § 4.  For værker, der er frembragt af statsborgere i  

 Thailand, finder bestemmelserne i § 2, stk. 1 og § 3 ikke anvendelse.
 § 5.  Med hensyn til anvendelsen af bestemmelserne i  

 lov om retten til fotografiske billeder i forhold til lande, der er  

 tilsluttet Bernerunionen, gælder de i §§ 1-4 foreskrevne regler tilsvarende.
 Verdenskonventionen.
§ 6.  Bestemmelserne i lov om ophavsretten til  

 litterære og kunstneriske værker - med undtagelse af kapitel V - finder med  

 de i §§ 7-8 angivne modifikationer anvendelse på § 7.  Når beskyttelsestiden for et værk er udløbet  

 efter den i værkets hjemland gældende lovgivning, nyder værket ikke  

 beskyttelse efter ophavsretslovens bestemmelser med undtagelse af §§ 51-53.
Stk. 2.  Når et værk er udgivet første gang i et  

 konventionsland, anses dette land for værkets hjemland.
I tilfælde af værkets  

 udgivelse samtidig eller inden for 30 dage i to eller flere konventionslande  

 med forskellig beskyttelsestid, anses dog som værkets hjemland det land  

 blandt disse, der har den korteste beskyttelsestid.
 Stk. 3.  Når et værk er udgivet første gang i et uden  

 for konventionen stående land, anses som værkets hjemland det land, i hvilket  

 værkets ophavsmand er statsborger.
 Stk. 4.  For et ikke udgivet værk anses som hjemland det  

 land, i hvilket værkets ophavsmand er statsborger.
 § 8.  For værker, hvis hjemland ifølge reglerne i § 2  

 er et af Bernerunionens lande eller et land, som efter 1. januar 1951 er  

 udtrådt af Bernerunionen, gælder de i §§ 6-7 indeholdte bestemmelser ikke.
 § 9.  Bestemmelserne i lov om ophavsretten til  

 litterære og kunstneriske værker - med undtagelse af kapitel V - finder  

 anvendelse på værker, som først er udgivet af De forenede Nationer (FN), af  

 de specielle organisationer knyttet til FN eller af Organisationen af  

 amerikanske stater, samt på ikke udgivne værker, som nævnte organisationer  

 har ret til at udgive.
 § 10.  Med hensyn til anvendelsen af bestemmelserne i  

 lov om retten til fotografiske billeder i forhold til Verdenskonventionens  

 lande m.m. gælder de i §§ 6-9 foreskrevne regler tilsvarende.
 Overenskomsten om beskyttelse af fjernsynsudsendelser.
 § 11.  Bestemmelserne i § 48 i lov om ophavsretten til  

 litterære og kunstneriske værker og de dertil hørende bestemmelser i loven  

 finder med de i stk. 2-3 angivne modifikationer også anvendelse på  

 fjernsynsudsendelser, som finder sted i fremmede lande tilsluttet den  

 europæiske overenskomst af 22. juni 1960 om beskyttelse af  

 fjernsynsudsendelser.
 Stk. 2.  Når beskyttelsestiden for en udsendelse er  

 udløbet i det land, hvori udsendelsen fandt sted, nyder udsendelsen ikke  

 beskyttelse efter ophavsretslovens bestemmelser.
 Stk. 3.  Med hensyn til udsendelser fra lande, der har  

 taget forbehold i henhold til overenskomstens art. 3, stk. 1 d, over for  

 beskyttelse af optagelser ved fotografering af særskilte billeder  

 (»still-photographs«) fra udsendelser og reproduktion af sådanne  

 optagelser, finder de i § 48 givne regler om beskyttelse mod ulovlig  

 optagelse af en fjernsynsudsendelse på bånd, film eller anden indretning, ved  

 hjælp af hvilken den kan gengives, og mod ulovlig overføring af udsendelsen  

 fra sådanne indretninger til andre indretninger, der kan gengive den, ikke  

 anvendelse, for så vidt angår optagelser og reproduktioner af den omhandlede  

 art (»still-photographs«).
 International konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender.
 § 12.  Bestemmelserne i §§ 45-48 i lov om ophavsretten  

 til litterære og kunstneriske værker finder med de i stk. 2-3 angivne  

 modifikationer også anvendelse på fremførelser, lydoptagelser samt lydradio-  

 og fjernsynsudsendelser, som finder sted i fremmede lande tilsluttet  

 International konvention af 26. oktober 1961 om beskyttelse af udøvende  

 kunstnere, fremstillere af fonogrammer samt radio- og fjernsynsforetagender.
 Stk. 2.  Bestemmelserne i § 47 om ydelse af vederlag til  

 fremstillere af fonogrammer og udøvende kunstnere i tilfælde af fonogrammets  

 anvendelse til radio- eller fjernsynsudsendelse eller dets anvendelse i  

 erhvervsmæssigt øjemed ved andre offentlige fremførelser gælde kun for  

 lydoptagelser, som er foretaget første gang i et fremmed konventionsland, og  

 finder alene anvendelse i det omfang og for det tidsrum tilsvarende  

 beskyttelse af vedkommende konventionsland ydes med hensyn til lydoptagelser  

 foretaget første gang i Danmark.
 Stk. 3.  Bestemmelserne i § 47 gælder ikke for  

 lydoptagelser, der er foretaget første gang i et fremmed konventionsland, som  

 har taget forbehold i henhold til konventionens art. 16, stk. 1, (a) (1) og  

 således ikke yder den i § 47 omhandlede beskyttelse af nogen af de to  

 rettighedsgrupper ved offentlig fremførelse af fonogrammer.
 § 13.  Denne anordning træder i kraft 23. september  

 1965. Anordning nr. 303 af 5. oktober 1961, som ændret ved anordning nr. 376  

 af 18. november 1963, om anvendelsen af lov om ophavsretten til litterære og  

 kunstneriske værker og lov om retten til fotografiske billeder i forhold til  

 andre lande m.v. ophæves samtidig.
 Givet på Fredensborg slot, den 23.  

 september 1965.
 Under Vor Kongelige Hånd og Segl.
 Frederik R.
 Hans Sølvhøj.
