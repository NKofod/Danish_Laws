(udsalgsbekendtgørelsen) Mt. nr. 10-78 I medfør af § 6 i lov nr. 252 af 8. juni 1977 om mærkning og skiltning med  

 pris m.v. bestemmes:
§ 1 Ved generelle prisnedsættelser for varer, der udbydes i detailsalg, anses  

 pligten til at meddele prisoplysninger i henhold til mærkningslovens § 1,  

 jfr. § 5, stk. 1, for opfyldt, når den handlende ved skiltningen og ved  

 eventuel annoncering oplyser, hvilke varer eller varegrupper der er omfattet  

 af den generelle prisnedsættelse samt dennes størrelse i procent eller i  

 kroner og øre pr. vareenhed.
 Stk. 2.  Alle varer, der omfattes af den generelle  

 prisnedsættelse, skal være mærket eller skiltet med de nettokontantpriser,  

 der gjaldt umiddelbart før prisnedsættelsen.
§ 2 Ved generelle prisnedsættelser forstås, at de hidtil gældende  

 nettokontantpriser for en række varer eller varegrupper nedsættes med en vis  

 procent eller med et vist beløb i kroner og øre pr. vareenhed.
§ 3 Bekendtgørelsen træder i kraft den 16. marts 1978.
