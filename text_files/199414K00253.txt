Nr BTL 253 Betænkning over Forslag til lov om ændring af lov om friskoler og private  

 grundskoler m.v. (Tilskud til udenlandske børn, der ikke ledsages af  

 forældre)   

 Nr L 253 1994-95, 1. samling Afgivet af Uddannelsesudvalget Afgivet: 19950523 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Endvidere har udvalget modtaget en skriftlig henvendelse fra Frie  

 Grundskolers Fællesråd.
 Herefter indstiller udvalget lovforslaget til vedtagelse  

 uændret.
 Et mindretal (Fremskridtspartiets medlem af udvalget) noterer, at formålet  

 med lovforslaget er at spare danske skatteydere for udgifter til udenlandske  

 børn, der ikke har relation til Danmark.
Da der har været eksempler på, at f.eks.
Scientologyskoler, der er  

 ulovlige i Tyskland, opretter skoler i Danmark, nærmere betegnet i  

 Sønderjylland, for dermed at kunne få danske skatteydere til at betale herfor  

 på friskoler og private grundskoler m.v., er det et positivt initiativ,  

 undervisningsministeren har taget med dette lovforslag.
 Et andet mindretal (Enhedslistens medlem af udvalget) lægger vægt på, at  

 lovforslaget ikke er tænkt anvendt på elever, der er kommet til Danmark uden  

 deres forældre med et offentligt accepteret formål, f.eks. elever, der er  

 kommet til landet som flygtninge.
