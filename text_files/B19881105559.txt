 I § 6 tilføjes:
 Stk. 2.  Har en person flere gange på samme vejstrækning  

 eller i de dertil stødende nødtørftsanstalter, porte, udkørsler o.lign.  

 overtrådt bestemmelserne i §§ 3 - 5, og er der grund til at befrygte, at den  

 pågældende vil gentage forseelserne inden for det nævnte område, kan politiet  

 meddele den pågældende forbud imod inden for et angivet tidspunkt, der ikke  

 kan overstige 2 år, at færdes frem og tilbage eller at tage ophold på vejen  

 eller de øvrige ovennævnte steder inden for en afstand af 100 meter fra det  

 sted, hvor den seneste overtrædelse af begået.
 Stk. 3.  Bestemmelsen i stk. 2 finder, for så vidt angår  

 vejstrækninger, tilsvarende anvendelse med hensyn til den, overfor hvem stk.  

 1 i oftere gentagne tilfælde er bragt i anvendelse.
 Stk. 4.  Forbud efter stk. 2 og 3 skal meddeles  

 skriftligt og være begrundet.
 Som § 30a er anført:
Fra Kronprins Frederiks bro med tilhørende dæmninger og øvrige tilliggende  

 arealer er det forbudt at foretage losning, ladning, jagt og fiskeri eller  

 lignende.
Det er forbudt at bestige broen fra både eller andre fartøjer.
 Anvisninger herom fra bropersonalet skal efterkommes.
 I § 31 tilføjes:
 Stk. 4.  Det påhviler hundens ledsager at drage omsorg  

 for, at den ikke forurener fortov, gangsti, butiksindgang eller husfacade mod  

 vej.
 KAPITEL 8 om beværtningssteder og gæstgiverier er ophævet ved  

 handelsministeriets bekendtgørelse nr. 130 af 25. marts 1970 § 13.
 I KAPITEL 10 om renholdelse og vintervedligeholdelse af veje er §§ 51, 52,  

 53, 55 og 56 ophævet ved lov.
 Den nye politivedtægt for Frederikssund politikreds af 1988 træder i kraft  

 den 1. juni 1988.
 POLITIMESTEREN I FREDERIKSSUND, den 19.  

 maj 1988.
 Preben Aarø-Hansen.
