 EF udgør en toldunion EFTA udgør en frihandelssammenslutning Fælles for en  

 toldunion og en frihandelssammenslutning er nedbrydning af alle  

 »toldmure« mellem medlemslandene.
 Forskellen består i forhold til »tredjelande«.
 Toldunionens medlemslande fastsætter een fælles toldtarif (en  

 »toldmur«) over for tredjelande.
 Frihandelssammenslutningens medlemslande har derimod hver deres  

 »toldmur« udadtil.
EF Belgien, Danmark, Frankrig, Grækenland, Holland, Irland, Italien,  

 Luxembourg, Portugal, Spanien, UK (Storbritannien mv) og Vesttyskland.
EFTA Finland, Island, Norge, Schweiz, Sverige og Østrig.
Oprindelsesregler Udførsel af varer til EFTA Dette er en vejledning i oprindelsesreglerne i EF's frihandelsaftaler med  

 EFTA-landene.
Den retter sig mest mod virksomheder, der sender varer til  

 disse lande.
Oprindelsesregler Udførsel af varer til EFTA Indhold 3 Kort om vejledningen 4 Frihandelsaftaler Hvorfor oprindelsesregler? 5 Hvilke varer? 6 Oprindelse Heri forklares, hvordan en vare kan få oprindelse i EF.
Det forklares  

 også, hvordan en vare, der kommer med EFTA-oprindelse fra et EFTA-land, kan  

 bevare denne oprindelse ved videreforarbejdning i EF.
16 Forsendelse Heri forklares, hvordan varerne skal forsendes fra EF til et EFTA-land for  

 at kunne få toldpræference i dette land.
17 Toldgodtgørelse Heri forklares, hvorfor der ikke kan fås tilbagebetaling eller fritagelse  

 for told, hvis man samtidig vil udstede oprindelsesdokumentation.
18 Dokumentation Heri forklares, hvilke former for oprindelsesdokumentation, der kan  

 bruges.
Det forklares også, hvordan dokumentationen skal udfyldes og hvem der  

 kan underskrive den.
Reglerne i afsnittene oprindelse, forsendelse,  

 toldgodtgørelse og dokumentation skal alle være opfyldt, for at varerne kan  

 få toldpræference.
24 Toldvæsenet Yderligere oplysninger kan fås ved distriktstoldkamrene, hvis adresser og  

 telefonnumre er anført bagest i vejledningen.
25 Bilag Se den særlige bilagsoversigt side 25 Kort om vejledningen Den forklarer kun hovedreglerne.
De gældende regler findes i EF-Tidende L  

 nr 323 af 11 december 1984 - Rådets forordninger (EØF) Nr 3386/84 3388/84 og  

 3390/84 - 3392/84 - med senere ændringer.
Af forståelsesmæssige grunde er kun forklaret reglerne for, hvordan en  

 vare får oprindelse i EF (herunder Danmark). Derfor retter den sig mest mod  

 virksomheder, der sender varer til EFTA-lande.
Næsten tilsvarende regler  

 gælder (blot modsat), for hvordan en vare får oprindelse i et EFTA-land,  

 Nogle af de anvendte ord er forklaret i en ordliste, som findes i bilag 1.  

 Disse ord er i vejledningen markeret med en stjerne.
Flere oplysninger kan fås ved henvendelse til distriktstoldkamrene.  

 Reglerne er beskrevet som de var ved redaktionens slutning ultimo oktober  

 1987. Eventuelle ændringer efter dette tidspunkt er eller vil blive  

 annonceret i Statstidende.
Det bemærkes, at der inden for kort tid forventes  

 vedtaget særlige oprindelsesregler for landbrugsvarer.
 Reglerne i vejledningen gælder i øvrigt fra 1 januar 1988.
Frihandelsaftaler EF har indgået en frihandelsaftale med hvert enkelt EFTA-land.
Aftalerne  

 er stort set ens, hvad angår oprindelsesregler mv.
De henviser til hinanden,  

 således at der derved er oprettet et slags frihandelsområde omfattende dels  

 EF (i en toldunion), dels de 6 EFTA-lande.
Hvorfor oprindelsesregler? De varer, som en dansk virksomhed sender til et EFTA-land, har mulighed  

 for at blive indført toldfrit eller til en lavere told end den normale i  

 dette land.
Det kaldes toldpræference.
For at varerne kan få toldpræference,  

 skal der, når varerne fortoldes, afleveres oprindelsesdokumentation.
En sådan  

 dokumentation kan fx bestå af et EUR 1-certifikat.
For at den danske  

 virksomhed kan udstede oprindelsesdokumentation for sine varer, skal  

 oprindelsesreglerne være opfyldt.
Toldpræferencen gives nemlig, kun for varer, der opfylder særlige regler  

 om oprindelsen.
Hovedreglen er, at varerne skal være fremstillet i EF  

 (herunder Danmark) ved bestemte processer, men reglerne kan også være opfyldt  

 på anden måde.
Alle disse regler kaldes oprindelsesreglerne.
 Der kan derfor ikke udstedes oprindelsesdokumentation for varer, der er  

 indført fra tredjelande og genudført uforandret til et EFTA-land.
Denne ordning er nødvendig, fordi EF og hvert af EFTA-landene har sin egen  

 toldtarif med forskellige toldsatser for de samme varer.
Man kan derfor ikke  

 uden videre gøre al handel mellem EF og EFTA-landene toldfri.
Hvis man gjorde  

 det, kunne indførslen af varer fra tredjelande ske gennem det land, der har  

 den laveste told.
Dermed ville den højere told i de øvrige lande (EF eller  

 EFTA) blive uden betydning.
Hvilke varer? De varer, som er med i EF's frihandelsaftaler med EFTA-landene, er stort  

 set alle industrivarer, mens kun et mindre antal landbrugs- og fiskerivarer  

 er omfattet.
For disse varer er der i Brugstariffen i kolonnen »EFTA-told«  

 anført enten »O« eller en toldsats.
Det er dog ikke altid samme  

 toldsats, der anvendes i EFTA-landene.
 Aftalen med de enkelte EFTA-lande kan omfatte yderligere nogle varer.  

 Nærmere oplysning om vareområdet kan fås ved distriktstoldkamrene.
Oprindelse En vare kan ved forarbejdning i EF få oprindelse på 2 måder:
1. Erhverve EF-oprindelse Oprindelse kan fås ved, at varen enten A.
Er fuldt ud fremstillet i EF eller B.
Er tilstrækkelig forarbejdet i EF.
2. Bevare en EFTA-oprindelse den havde ved indførslen  

 til EF Oprindelse kan bevares, enten A.
Ved at der kun er brugt EFTA og EF-materialer eller B.
Ved at indførte tredjelandsmaterialer i forhold til værditilvæksten i  

 EF overholder visse grænser.
Varen får altså en oprindelse, der knytter sig enten til EF eller et  

 EFTA-land.
Det vil sige, at den fx kan få EF-oprindelse, svensk oprindelse  

 eller østrigsk oprindelse.
 Det betyder, at den danske eksportør i den udstedte  

 oprindelsesdokumentation skal anføre varens oprindelse, afhængig af hvilken  

 af de 2 nævnte regler, der er opfyldt.
 I tilknytning til de 2 nævnte sæt oprindelsesregler, er der også fastsat  

 oprindelsesbestemmelser.
Oprindelsesbestemmelser Oprindelsesbestemmelser, fx om varernes værdi, vareenhed, emballage mv er  

 mere udførlig beskevet på side 15.
Erhverve EF-oprindelse Hvordan kan en vare erhverve oprindelse? En vare kan erhverve EF-oprindelse enten ved at være fuldt ud fremstille eller tilstrækkelig forarbejdet.
Fuldt ud fremstillet Denne regel er opfyldt, når der til den fremstillede vare kun er brugt  

 materialer, der kommer fra (har oprindelse i) EF.
 Det kan være mineralske produkter, der er udvundet af jorden eller  

 havbunden i EF, fx olie, gas, kul mv.
 Det kan også være vegetabilske produkter, fx korn, der er høstet i EF,  

 eller produkter fra levende dyr, der er opdrættet i EF.
Hvis der ved fremstillingen er brugt materialer, der er indført til EF  

 udefra, kan varen ikke anses som fuldt ud fremstillet i EF.
Den har alligevel  

 mulighed for at få EF-oprindelse, hvis den opfylder de følgende regler om  

 tilstrækkelig forarbejdning.
Tilstrækkelig forarbejdet Her er der brugt materialer fra tredjelande.
Disse materialer skal være  

 tilstrækkelig forarbejdet eller bearbejdet i EF, for at færdigvaren kan få  

 EF-oprindelse.
 Reglerne for, hvornår et materiale kan anses for at være tilstrækkelig  

 forarbejdet, kan opdeles i en hovedregel med 3 undtagelser.
Hovedregel Hovedreglen er, at en vare får EF-oprindelse, hvis de anvendte indførte  

 materialer ved fremstillingen skifter toldposition.
Sagt med andre ord: færdigvaren skal høre under en anden toldposition end  

 den, det indførte materiale hører under.
Den toldposition der skal skifte, er  

 den 4-cifrede hovedposition i HS-nomenklaturen.
I det følgende kaldes hovedreglen for reglen om positionsskifte.
Eksempel Brug af reglen om positionsskifte-færdigvaren er ikke nævnt i  

 proceslisten.
Oprindelse opnås Færdigvare: Handsker, pos 42.03 Materialer med oprindelse i: Ungarn, svinelæder, pos 41.07, USA, for af  

 garvet pelsskind, pos 43.02 Materialerne uden EF-oprindelse skifter position Oprindelse opnås ikke Færdigvare: Handsker, pos 42.03 Materialer med oprindelse i: Japan, tilskåret svinelæder, pos 42.03, USA,  

 for af garvet pelsskind, pos 43.02 Et af materialerne uden EF-oprindelse (svinelæderet, pos 42.03) skifter  

 ikke position Der er 3 undtagelser fra denne hovedregel:
 1. Særlige regler om fremstillingen af varer, der er  

 anført i en procesliste.
 2. Simple behandlinger, der er utilstrækkelige til at  

 give varerne oprindelse.
 3. Fravigelse af kravet om tilstrækkelig forarbejdning  

 for varer fra bestemmelseslandet.
Undtagelse 1 Aftalerne med EFTA-landene indeholder en særlig procesliste.
Hvis færdigvaren er nævnt i proceslisten, gælder kun den regel, som er  

 nævnt i listen for varen.
For visse varer kan denne regel også indeholde krav  

 om positionsskifte.
 For nogle få varer (visse olieprodukter) gælder der helt særlige regler.  

 Disse varer er i listen markeret med en henvisning til et bilag 11. Varerne  

 er endvidere vist i denne vejlednings bilag 12. De nærmere oprindelsesregler  

 fås ved distriktstoldkamrene.
Nedenfor er vist et uddrag af proceslisten.
Den regel, der er nævnt i  

 kolonne 3 eller 4, er den behandling eller den procentregel (værdikriterium),  

 som gælder for de anvendte indførte materialer.
Procentgrænsen for indførte  

 materialer sættes i forhold til færdigvarens værdi (ab fabrik).
 Er varen ikke nævnt i listen, gælder reglen om positionsskifte.
 Proceslisten er meget lang og er derfor ikke optrykt i denne vejledning.  

 EF har optrykt listen i EF-Tidende.
 Oplysninger om enkelte varer i listen kan fås ved distriktstoldkamrene.
»ex« foran et kapitel eller en position betyder, at  

 oprindelsesreglen ikke omfatter hele kapitlet eller positionen.
Forrest i  

 proceslisten er nogle Indledende Noter.
 Disse noter forklarer brugen af listen.
 Eksempel:
 Uddybende eksempler på brug af listen er af pladsmæssige hensyn optaget i  

 vejledningens bilag 2.
Undtagelse 2 I aftalerne med EFTA-landene er optaget nogle regler om utilstrækkelige  

 behandlinger.
Disse behandlinger kaldes i det følgende for simple  

 behandlinger.
 Hvis et anvendt indført materiale kun gives en simpel behandling, kan  

 varen ikke få EF-oprindelse.
 Som eksempler på simple behandlinger kan nævnes:
 - Tørring, afkøling, sigtning og sortering.
 - Udskiftning af emballage.
 - Etikettering.
 - Simpel aftapning og simpel blanding.
 - Simpel samling eller sammenføjning af bestemte bestanddele for at danne  

 en komplet vare.
 Eksempel:
 En plastbeholder med oprindelse i USA, og et sprøjtehoved med oprindelse i  

 Polen, der i Danmark samles til en sprøjtepistol.
Varen får ikke EF-oprindelse ved fremstillingen i Danmark, da der alene er  

 foretaget en simpel behandling.
EF-oprindelse fås altså ikke, selv om reglen  

 om positionsskifte er opfyldt, når der kun er tale om en simpel behandling.
Undtagelse 3 Kravet om tilstrækkelig forarbejdning skal ikke være opfyldt for anvendte  

 materialer, der har oprindelse i det EFTA-land, som færdigvaren skal udføres  

 til (bestemmelseslandet).
Skal varen fx udføres til Sverige, skal anvendte materialer med svensk  

 oprindelse ikke regnes som indførte materialer.
De kan her regnes på lige fod  

 med anvendte EF-materialer.
Hvis der er anvendt svenske materialer, og varen skal udføres til et andet  

 EFTA-land, fx Norge, skal de svenske materialer til gengæld regnes som  

 indførte materialer.
Her skal man dog være opmærksom på reglerne om bevarelse  

 af EFTA-oprindelse, som er omtalt senere.
 Eksempel:
 Et uddybende eksempel er vist i vejledningens bilag 3.
Bevare EFTA-oprindelse Hvordan kan en vare bevare oprindelse? Hvis en vare ikke kan få EF-oprindelse efter de forannævnte regler om  

 erhvervelse af EF-oprindelse, har den, hvis der er brugt EFTA-materialer, en  

 mulighed for at bevare en EFTA-oprindelse.
Dette medfører, at en dansk  

 virksomhed også for sådanne varer kan udstede oprindelsesdokumentation, hvis  

 nedennævnte regler er opfyldt.
Det er således en betingelse, at der ved fremstillingen i EF er brugt  

 materialer, der har oprindelse i et EFTA-land.
Det er nemlig denne  

 EFTA-oprindelse, der på visse betingelser kan bevares ved  

 videreforarbejdningen i EF.
 Hvis der ved fremstillingen i Danmark kun er brugt EFTA-materialer (og evt  

 EF-materialer), vil EFTA-oprindelsen altid blive bevaret.
 Er der også anvendt andre tredjelandsmaterialer er reglerne for bevarelse  

 af EFTA-oprindelse opdelt i 2 sæt.
1. Varer med procentregel Der er et regelsæt for færdigvarer, som i den på side 8 omtalte  

 procesliste er nævnt med en procentregel.
Det vil sige, at der i listen er  

 nævnt en procentsats i kolonne 3 for varen.
2. Andre varer Der er et andet regelsæt for andre varer.
Det vil sige varer, som ikke er  

 nævnt i proceslisten eller er nævnt med andet end en procentsats.
Reeksport Varer, som reeksporteres i uforarbejdet stand, bevarer altid den EF- eller  

 EFTA-oprindelse, de en gang har fået.
Eksempel En dansk virksomhed importerer en vare fra Sverige.
Ved reeksport fra  

 Danmark til et EFTA-land i uforarbejdet stand bevarer denne vare sin svenske  

 oprindelse.
Varer med procentregel (værdikriterium) Her er der tale om en vare, hvor der i proceslisten er anført en  

 procentsats, der giver en grænse for, hvor stor en værdi indførte materialer  

 må have.
Under reglerne for erhvervelse af EF-oprindelse skulle procentreglen  

 sættes i forhold til færdigvarens værdi.
Her, hvor der er tale om bevarelse  

 af en EFTA-oprindelse, skal procentreglen sættes i forhold til  

 værditilvæksten i EF.
 Værditilvæksten udregnes således:
Færdigvarens værdi - EFTA-materialernes værdi = Værditilvækst De indførte materialer med oprindelse i tredjeland (her bortset fra  

 EFTA-materialerne) skal kunne opfylde procentreglen (og eventuelle andre  

 regler i proceslisten) i forhold til værditilvæksten.
 Hvis disse regler er opfyldt ved forarbejdningen i EF, bevarer færdigvaren  

 oprindelsen i det pågældende EFTA-land.
 Eksempel:
 Et uddybende eksempel er vist i vejledningens bilag 4.
Andre varer (end med procentregel) Her er der tale om varer, som enten ikke er nævnt i proceslisten eller er  

 nævnt med andet end en procentregel.
 For at en sådan vare kan bevare sin EFTA-oprindelse, skal alle anvendte  

 materialer have oprindelse i EFTA-lande (eller EF).
Det vil sige, at der ikke må være brugt materialer fra andre tredjelande  

 end EFTA.
Der er dog en lettelse i denne regel.
 Eksempel:
 Færdigvaren er ikke nævnt i proceslisten.
Oprindelse opnås Færdigvare:
Frakke af kunstigt pelsskind, pos 43.04 2 000 kr Materialer med oprindelse i:
Sverige, kunstigt pelsskind, pos 43.04 750 kr EF, for af polyester, pos 55.12 350 kr Arbejdsløn mv i EF 900 kr Varen kan ikke få oprindelse efter reglerne om erhvervelse af oprindelse.
 Varen kan derimod bevare den erhvervede svenske oprindelse, da der kun er  

 brugt materialer med oprindelse i EF og EFTA.
 Da værditilvæksten (1 250 kr) overstiger 50 pct af færdigvarens værdi (2  

 000 kr), sker der oprindelsesskift, og færdigvaren får EF-oprindelse, jf  

 afsnittet på side 14.
 Der må nemlig i nogle tilfælde være anvendt materialer fra andre  

 tredjelande end EFTA til en samlet værdi af højst 5 pct af færdigvarens  

 værdi.
Denne 5 pct-regel- kaldes tolerancereglen.
Det er en betingelse for brug  

 af reglen, at færdigvaren også ville få oprindelse, hvis man antog, at den  

 samme forarbejdning med brug af de samme materialer var foretaget i det  

 EFTA-land, hvor EFTA-materialerne har oprindelse.
Oprindelse opnås ikke Færdigvare:
 Varen kan ikke få oprindelse efter reglerne om erhvervelse af oprindelse.
 Varen kan heller ikke bevare den erhvervede svenske oprindelse.
 Værdien af materialerne uden oprindelse (100 kr) overstiger ganske vist  

 ikke tolerancereglen på 5 pct af færdigvarens værdi (2 000 kr), men frakken  

 ville ikke have erhvervet oprindelse, hvis fremstillingen havde fundet sted i  

 Sverige, da kraven fra Polen ikke skifter position.
Oprindelsesskift (gælder for begge regelsæt) Der kan ske et såkaldt oprindelsesskift fra oprindelse i EFTA-landet til  

 oprindelse i EF.
Det sker, hvis værditilvæksten i EF er større end værdien af  

 de anvendte EFTA-materialer.
 Selv om den færdige vare altså ikke kunne få EF-oprindelse efter reglerne  

 om erhvervelse af oprindelse, kan det alligevel ske efter den særlige regel  

 om oprindelsesskift.
Oprindelsesbestemmelser Ved anvendelse af oprindelsesreglerne gælder følgende bestemmelser:
Værdi For indførte materialer er værdien lig med toldværdien på  

 indførselstidspunktet.
 For EF-materialer er værdien den først konstaterede pris, der ved salg er  

 betalt eller skulle betales for materialerne i EF.
For færdigvaren (den fremstillede vare, som skal udføres til et EFTA-land)  

 er værdien lig med varens pris ab fabrik.
Prisen ab fabrik er den pris, der  

 er betalt til den producent, i hvis virksomhed varen har fået oprindelse.
Enhed Normalt skal oprindelsen for hver enkelt vareenhed bedømmes særskilt.
Det  

 gælder også, selv om varerne leveres i samme sending.
Der er dog en undtagelse fra denne hovedregel.
Det er, når varerne i en  

 sending efter reglerne i Brugstariffen skal tariferes som een vare.
Her skal  

 varen også bedømmes, som een vare med hensyn til oprindelsen.
Sæt Varer i sæt kan normalt kun opnå oprindelse, hvis alle varerne i sættet  

 har oprindelse.
Her er der dog også en lettelse.
 Sæt må indeholde dele uden oprindelse, hvis deres værdi ikke overstiger 15  

 pct af sættets samlede værdi.
Emballage Reglerne om oprindelse for emballage følger tariferingsreglerne for  

 emballage.
Disse regler er anført i bestemmelse 5 i Brugstariffens  

 »Almindelige tariferingsbestemmelser vedrørende nomenklaturen«.
 Tariferes emballagen således sammen med varen, bedømmes oprindelsen for  

 emballage og vare under et, dvs emballagen indgår i bedømmelsen med sin  

 faktiske oprindelse som alle andre anvendte materialer.
Reparation Varer, der genudføres efter reparation, bedømmes med hensyn til oprindelse  

 ligesom alle andre varer.
Forsendelse Når en vare med oprindelsesdokumentation sendes fra Danmark til et  

 EFTA-land, er der nogle regler for, hvordan forsendelsen skal foregå.
Hvis  

 forsendelsesreglerne ikke er opfyldt, kan varen ikke få  

 præferencetoldbehandling ved indførslen i det pågældende EFTA-land.
Hovedregel Varerne skal forsendes direkte fra EF til et EFTA-land.
Undtagelse Varerne må dog forsendes gennem lande uden for EF og EFTA på følgende  

 betingelser:
 - Transporten gennem disse lande har været nødvendig af geografiske  

 grunde.
 - Varerne har været under toldkontrol under transporten gennem disse  

 lande.
 - Varerne har ikke været forsøgt solgt (eller forbrugt) i disse lande.
 - Varerne har kun været underkastet behandlinger, der skal sikre at deres  

 tilstand bevares under transporten.
 Varerne må også have været losset, omladet eller midlertidig oplagt under  

 transporten i andre lande end EF og EFTA.
Dokumentation Varemodtageren i det pågældende EFTA-land skal kunne dokumentere, at  

 forsendelsesreglerne er overholdt.
Det sker ved fremlæggelse af  

 fragtdokumentation.
 Har varerne været omladet under transporten, kan der fremlægges et  

 gennemgående fragtbrev.
Er der udstedt et nyt fragtbrev undervejs, fordi varerne har været omladet  

 eller oplagret i et tredjeland, skal der ud over fragtdokumentationen  

 fremlægges en erklæring.
Denne erklæring skal være afgivet af  

 toldmyndighederne i det tredjeland, hvor varerne har været omladet eller  

 oplagret.
Erklæringen skal indeholde følgende oplysninger:
- En nøjagtig beskrivelse af varerne - Datoen for varernes losning og lastning - Navnene på de anvendte skibe mv - Omstændighederne, hvorunder varerne har været oplagret i det pågældende  

 land.
 Kan den nævnte dokumentation ikke fremskaffes, må der fremlægges anden  

 dokumentation, der kan bevise, at forsendelsesreglerne er overholdt.  

 Dokumentationen skal kunne godkendes af toldmyndighederne i indførselslandet.
Toldgodtgørelse Toldgodtgørelse = aktiv forædling Inden for oprindelsesreglerne forstås ved toldgodtgørelse tilbagebetaling  

 eller fritagelse for told under ordningen for aktiv forædling.
Aktiv forædling = - Oprindelsesdokumentation For varer, der udføres under ordningen for aktiv forædling, må der som  

 hovedregel ikke udstedes oprindelsesdokumentation.
 Det vil sige, at hvis en virksomhed får tilbagebetaling eller fritagelse  

 for told af indførte materialer, der har været anvendt til fremstilling af  

 varer, der udføres til et EFTA-land, må der normalt ved udførslen ikke  

 udstedes oprindelsesdokumentation.
Undtagelse Selv om færdigvaren udføres under ordningen for aktiv forædling kan der  

 alligevel udstedes oprindelsesdokumentation i 2 tilfælde, nemlig 1. Hvis de indførte materialer ikke er omfattet af  

 vareområdet i aftalerne med EFTA-landene (se Brugstariffens kolonne  

 »EFTA-told«).
 2. Hvis de indførte materialer er indført fra et  

 EFTA-land og har opnået EFTA-toldpræference ved indførslen.
Dokumentation For at få toldpræference ved indførslen i et EFTA-land, skal de i EF  

 fremstillede varers oprindelse dokumenteres ved en oprindelsesdokumentation,  

 der kan bestå af en af følgende:
Fakturaerklæring 1 En eksportørerklæring, der i fakturaen afgives af en autoriseret  

 eksportør.
Ved en autoriseret eksportør forstås en virksomhed, der af hjemtoldkamret  

 har fået en skriftlig »Autorisation« til selv at attestere (stempel  

 og underskrift) oprindelsesdokumentationen.
I forbindelse med erklæringen  

 skal fakturaen forsynes med enten det autoriserede EUR 1 stempel eller  

 nummeret på »Autorisationen«.
Fakturaerklæring 2 En eksportørerklæring, der afgives i fakturaen af enhver eksportør, hvis  

 varesendingens værdi ikke overstiger en bestemt beløbsgrænse.
Denne  

 beløbsgrænse er pr 1 januar 1988 34 700 kr.
EUR 1-certifikat Et EUR 1-certifikat, der udstedes for hver enkelt varesending, og  

 attesteres (stempel og underskrift) af toldvæsenet eller af en autoriseret  

 eksportør.
LT-certifikat Et langtidscertifikat (i det efterfølgende benævnt LT-certifikat), der  

 gælder for en periode indtil 1 år og udstedes af en autoriseret eksportør,  

 der har fået en særlig »Bemyndigelse« hertil.
Fakturaerklæring 1 + 2 Hvem kan erklære? Fakturaerklæringen er en erklæring, som den eksportør, der fakturerer  

 varerne til en modtager i et EFTA-land, skal afgive i fakturaen for den  

 enkelte sending.
Erklæringen kan afgives for 1. Alle varesendinger af en eksportør, der har fået  

 »Autorisation« hertil af hjemtoldkamret.
 Hvis sendingen indeholder både varer med oprindelse og andre varer, skal  

 der ske tydelig mærkning i fakturaen af varerne med oprindelse.
2. Varesendinger, hvis værdi højst udgør en bestemt  

 beløbsgrænse (34 700 kr pr 1 januar 1988), af en enhver eksportør.
Her må  

 sendingen kun indeholde varer med EF- eller EFTA-oprindelse.
Erklæringen Erklæringen skal lyde således:
 »Undertegnede eksportør af de af nærværende dokument omfattede varer  

 erklærer, at varerne, medmindre andet er angivet, opfylder betingelserne for  

 opnåelse af oprindelsesstatus i den præferentielle samhandel med ... (det  

 pågældende EFTA-land) og har oprindelse i ... (EF eller det pågældende  

 EFTA-land)».
 Den skal skrives på maskine eller stemples på fakturaen.
Den skal underskrives.
Efter underskriften skal den ansvarliges fulde navn  

 påføres.
Kopi af faktura med erklæring skal opbevares i virksomheden i 2 år.
Dette  

 gælder også for det materiale (genparter af fortoldningsangivelser,  

 indkøbsfakturaer, leverandørerklæringer, producenterklæringer,  

 oprindelsescertifikater og andet regnskabsmateriale), som kan bevise, at  

 varerne har fået oprindelse som anført i erklæringen.
Erklæringen kan også afgives på en følgeseddel eller et andet  

 handelsdokument.
Disse må indeholde en så nøjagtig beskrivelse af varerne, at  

 det er muligt at identiticere dem.
 For postforsendelser uden erhvervsmæssig karakter kan erklæringen afgives  

 på tolddeklaration C 2/CP 3 eller på et ark, der vedlægges deklarationen.
EUR 1-certifikat EUR 1-certifikatet er et fortrykt og forudnummereret blanketsæt, der  

 består af en anmodningsdel og selve certifikatdelen.
EUR 1-blanketsættet er  

 vist som bilag 5 til vejledningen.
Eksportøren Blanketterne skal anskaffes af eksportøren og kan købes i boghandelen.  

 Eksportøren kan være varens producent eller en mellemhandler.
Udstedelse Certifikatet udstedes for hver enkelt varesending ved varernes udførsel.  

 Det skal udfyldes efter de anvisninger, der er givet i selve rubrikkerne  

 eller i noter til rubrikkerne.
Det skal udfyldes på maskine eller med blæk og med blokbogstaver.
Det skal  

 være skrevet på dansk eller et af de øvrige sprog i EF eller EFTA.
På bagsiden af anmodningsblanketten skal det beskrives, hvordan varerne  

 har fået oprindelse.
Det kan gøres med en af de oprindelseserklæringer, der  

 er optrykt i bilag 6. Hvis der er flere vareposter, og varerne ikke har fået  

 oprindelse på samme måde, skal der afgive en erklæring for hver varepost.
Attestation For at et EUR 1-certifikat kan anses for at være gyldigt, skal det  

 forsynes med en attestation.
Dette gøres med et stempel og en underskrift.
 Et certifikat kan attesteres på to måder.
Det kan attesteres af toldvæsenet eller af eksportøren selv.
 Det sidste kræver, at eksportøren har fået en skriftlig Autorisation hos  

 toldvæsenet til selv at attestere EUR 1-certifikater.
Attestation hos toldvæsenet Det udfyldte certifikat (med anmodningsdelen) sendes eller afleveres til  

 hjemtoldkamret sammen med eksportfakturaen.
Normalt behandler toldvæsenet  

 certifikatet samme dag, som det modtages.
Attestation hos eksportøren En eksportør kan få en skriftlig »Autorisation« til selv at  

 udstede og attestere certifikater EUR-1. Eksportøren skal være registreret  

 hos toldvæsenet og skal ofte udføre varer.
 »Autorisationen« vil kunne fås efter skriftlig ansøgning til  

 hjemtoldkamret.
 En »Autorisation« er vist i bilag 7.
LT-certifikat Eksportører, der af toldkamret har fået »Autorisation« til at  

 udstede og attestere EUR 1-certifikater, kan få en skriftlig  

 »Bemyndigelse« til at udstede langtidscertifikater (herefter  

 benævnt LT-certifikater).
Et LT-certifikat er et EUR 1-certifikat, der gælder for en periode indtil  

 1 år.
Et LT-certifikat træder i stedet for et EUR 1-certifikat for den  

 enkelte sending og udstedes for samme varer til samme varemodtager.
LT-certifikatet skal afleveres til toldvæsenet i det pågældende EFTA-land  

 ved den første indførsel.
Ved de følgende sendinger henvises i fakturaen til  

 LT-certifikatet.
Ansøgning Den skriftlige ansøgning til hjemtoldkamret skal indeholde følgende  

 oplysninger:
 - Eksportørens navn, adresse, virk-nr og journalnummer på  

 »Autorisationen« til at udstede varecertifikater EUR 1.
 - En udførlig varebeskrivelse af de produkter, der er omhandlet af  

 ansøgningen.
 - En kort redegørelse for, hvorledes hvert enkelt produkt opfylder  

 oprindelsesreglerne.
Bemyndigelse Bemyndigelse vil kunne fås, hvis følgende betingelser er opfyldt:
- Varerne skal være af en sådan art, at der er en tilstrækkelig sikkerhed  

 for, at varerne inden for certifikatets gyldighedsperiode ikke ophører med at  

 opfylde oprindelsesreglerne.
Et sådant ophør kan ske ved ændringer i  

 produktionen eller af andre grunde fx valutaændringer.
 - Ansøgeren har overholdt betingelserne i »Autorisationen« til  

 at udstede EUR 1-certifikater.
 »Bemyndigelsen« kan til enhver tid tilbagekaldes, hvis  

 betingelserne for at have den ikke længere er opfyldt.
De nærmere regler for udstedelse af LT-certifikater og kravene til  

 fakturaen er anført i selve »Bemyndigelsen«.
En sådan  

 »Bemyndigelse« er vist i bilag 8.
Fakturaerklæring EUR 1-certifikat LT-certifikat Gyldighed Et EUR 1-certifikat eller en faktura med henvisning til et LT-certifikat  

 er gyldigt i 4 måneder.
Inden for denne frist skal certifikatet eller  

 fakturaen fremlægges for toldvæsenet i det EFTA-land, hvor varerne skal  

 fortoldes.
Dokumentationsgrundlag Når en virksomhed udsteder - EUR 1-certifikat, - Faktura med eksportørerklæring eller - Faktura med henvisning til LT-certifikat må den være i besiddelse af dokumentation for, at varerne har oprindelse.
 Denne dokumentation kan bestå af eksportfaktura, indkøbsfaktura, genparter  

 af fortoldningsangivelser, oprindelsesdokumentation fra EFTA-lande,  

 leverandørerklæringer fra EF-lande samt virksomhedens regnskabsmateriale i  

 øvrigt.
 Dokumentation og genparter af den udstedte oprindelsesdokumentation skal  

 opbevares i virksomheden i 2 år.
Leverandørerklæringer Hvis en virksomhed i sin produktion har brugt varer fra leverandører i  

 Danmark eller andre EF-lande, skal den som dokumentationsgrundlag være i  

 besiddelse af leverandørerklæringer.
Disse leverandørerklæringer kan afgives for hver enkelt sending.
De kan  

 også afgives som stående erklæringer.
 Stående erklæringer kan gives i tilfælde, hvor leverandøren fremstiller  

 varer af samme art i et fast produktionsmønster med brug af materialer fra  

 samme leverandør.
Leverandørerklæringerne skal være underskrevet.
Der er dog mulighed for at  

 tillade leverandørerklæringer (og fakturaer) udskrevet ved hjælp af EDB.  

 Dette kræver godkendelse hos det pågældende EF-lands toldmyndigheder.
Leverandørerklæringerne kan afgives både for varer, der har oprindelse i  

 EF og varer, der ikke har fået oprindelse.
Erklæringerne er vist i bilag 9.
Oplysningscertifikat INF 4 Oplysningscertifikat INF 4 bruges dels ved undersøgelse af rigtigheden af  

 ovennævnte leverandørerklæringer og dels ved indhentning af yderligere  

 oplysninger.
Certifikatblanketten består af selve certifikatet (blad 1) og  

 leverandørens ansøgning (blad 2). Blanketten anskaffes og udfyldes af  

 leverandøren.
Undersøgelse kan ske efter ønske af leverandøren eller af  

 toldmyndighederne i varernes modtagelsesland.
 Certifikatet skal attesteres af leverandørens hjemtoldkammer.
 Blanketten er vist i bilag 10.
Fysisk/regnskabsmæssig adskillelse Virksomheder, der i produktionen bruger materialer både med og uden  

 oprindelse skal normalt holde materialerne fysisk adskilt.
Der kan dog fås en  

 »Autorisation« der giver tilladelse til regnskabsmæssig  

 adskillelse.
Ansøgning herom indsendes til hjemtoldkamret.
En sådan  

 »Autorisation« er vist i bilag 11.
Efterfølgende udstedelse Hvis oprindelsesdokumentation ikke er udstedt ved varernes udførsel, kan  

 et EUR 1-certifikat undtagelsesvis udstedes og attesteres efter udførslen.
 I et efterfølgende udstedt EUR 1-certifikat skal der i rubrikken til  

 bemærkninger (rubrik 7) skrives »UDSTEDT EFTERFØLGENDE« eller en  

 tilsvarende tekst på et af de øvrige sprog.
I certifikatanmodningen skal eksportøren anføre sted og dato for udførslen  

 af de varer, som certifikatet vedrører.
Endvidere skal eksportøren erklære,  

 at der ikke på udførselstidspunktet blev udstedt oprindelsesdokumentation  

 samt anføre årsagerne hertil.
Certifikaterne skal attesteres af eksportørens  

 hjemtoldkammer.
Duplikatcertifkat Hvis et oprindelsescertifikat er bortkommet, kan der udstedes et  

 duplikatcertifikat EUR 1. I rubrikken til bemærkninger (rubrik 7) skrives  

 »DUPLIKAT« eller en tilsvarende tekst på et af de øvrige sprog.  

 Endvidere skal anføres dato for udstedelse af det originale  

 oprindelsescertifikat.
Duplikatcertifikatet har gyldighed fra denne dato.  

 Certifikatet kan attesteres af eksportørens hjemtoldkammer eller af en  

 autoriseret eksportør.
Verifikation Verifikation betyder i oprindelsessammenhæng kontrolundersøgelse.  

 Toldmyndighederne i EF og EFTA-landene kan foretage kontrolundersøgelser af  

 udstedt oprindelsesdokumentation.
Undersøgelsen kan ske stikprøvevis eller  

 som følge af tvivl om dokumentationens rigtighed.
Det er derfor vigtigt, at eksportøren er i besiddelse af  

 dokumentationsgrundlaget (se side 22) for rigtigheden af den udstedte  

 oprindelsesdokumentation.
I modsat fald vil oprindelsesdokumentationen blive  

 tilbagekaldt med det resultat, at varemodtageren i EFTA-landet vil blive  

 krævet for tolden.
Udstedelse af urigtig oprindelsesdokumentation kan også  

 medføre strafansvar.
Spanien Som følge af Spaniens indtræden i EF er der i overgangsperioden fastsat  

 særlige regler for udstedelse af oprindelsesdokumentation, når eksportøren  

 har brugt varer med oprindelse i Spanien.
 Dette medfører, at eksportører, der reeksporterer varer med spansk  

 oprindelse til et EFTA-land, skal anføre »ES« i rubrik 7 i  

 varecertifikat EUR 1.
Denne regel gælder også, hvis varerne med spansk oprindelse er  

 videreforarbejdet i EF (10), og denne forarbejdning ikke er tilstrækkelig til  

 at give varerne EF (10)-oprindelse.
Reglen gælder endvidere, hvor EF  

 (10)-oprindelse kun ville blive opnået ved kumulation med spanske varer.
Oplysninger Yderligere oplysninger om oprindelsesreglerne kan fås ved  

 distriktstoldkamrene, jf oversigten over toldkamrenes adresser og  

 telefonnumre bagerst i vejledningen.
Bilag Indhold 26 Bilag 1 Ordliste 28 Bilag 2 Eksempler på erhvervelse af oprindelse - undtagelse 1 33 Bilag 3 Eksempel på erhvervelse af oprindelse - undtagelse 3 34 Bilag 4 Eksempel på bevaret erhvervet oprindelse - med procentregel 37 Bilag 5 EUR 1-blanketsæt 41 Bilag 6 Oprindelseserklæringer 42 Bilag 7 »Autorisation« til udstedelse af EUR 1-certifikater 43 Bilag 8 »Bemyndigelse« til udstedelse af LT-certifikater 44 Bilag 9 Leverandørerklæringer 48 Bilag 10 Oplysningscertifikat INF 4 50 Bilag 11 Autorisation til regnskabsmæssig adskillelse 51 Bilag 12 Liste over varer, hvor der gælder særlige oprindelsesregler Bilag 1 Ordliste Ab fabrik prisen Den pris, der er betalt til den producent, hvor den sidste forarbejdning  

 er sket.
I prisen medregnes værdien af alle anvendte varer, men ikke fragt-  

 og forsikringsomkostninger fra producenten.
Attestere Skriftlig bekræftelse af et dokuments rigtighed.
Bekræftelsen gives i form  

 af en underskrift og et stempel.
Brugstariffen Den danske udgave af EF's fælles brugstarif (TARIC).
EF (10) De 10 EF-lande før Spanien og Portugal blev medlem af EF.
Det er Belgien,  

 Danmark, Frankrig, Grækenland, Holland, Irland, Italien, Luxembourg, UK og  

 Vesttyskland.
EF-Tidende Tidskrift, der udgives af EF.
I L-udgaven offentliggøres alle nye  

 retsakter (love), der vedtages og gælder i EF.
Tidsskriftet kan købes gennem  

 boghandelen.
HS-nomenklaturen En international varenomenklatur (Harmonized System) udgivet af  

 Toldsamarbejdsrådet i Bruxelles.
Alle varer er klassificeret i en varekode,  

 der omfatter 4-cifrede hovedpositioner og 6-cifrede underpositioner.
HS-nomenklaturen er grundlaget for Brugstariffen.
De første 4 cifre er de  

 toldpositioner, der skal bruges i relation til oprindelsesreglerne.
Identificere varerne Bestemme varernes art og mængde så de kan sammenholdes med de fakturerede  

 varer.
Det kan i nogle tilfælde være en fordel også at anføre kollienes  

 antal, mærke og nummer.
Industrivarer Varer, der hører under kapitel 25-97 i Brugstariffen.
Kumulation I forhold til oprindelsesreglerne: Videreforarbejdning på varer, der  

 allerede har oprindelse i et andet EF- eller EFTA-land.
Landbrugs- og fiskerivarer Varer, der hører under kapitel 1-24 i Brugstariffen.
Reeksport Genudførsel af en importeret vare i uændret stand.
TARIC EF's integrerede tarif, dvs EF's fælles brugstarif, der bruges som  

 grundlag for Brugstariffen.
Tolddeklaration C2/CP 3 Deklaration, som bruges ved brevforsendelser over en vis værdi og som skal  

 toldbehandles.
Toldposition Vareopdelinger i toldtariffen (Brugstariffen) markeret med en 4-cifret  

 varekode (hovedposition).
Toldpræference Fordel, som gives et land i form af toldfrihed eller nedsat told for varer  

 med oprindelse i dette land.
Toldtarif Fortegnelse (nomenklatur) over varer med en toldsats anført ud for hver  

 enkelt varekode.
Tredjelande Lande, der ikke er medlem af den sammenslutning, der omtales.
For EF's  

 vedkommende altså alle andre lande end EF-lande.
Valutaændringer I oprindelsessammenhæng tænkes på kursændringer.
Dette kan medføre, at  

 værdien af indførte materialer og prisen på færdigvaren ændres.
Der er så  

 mulighed for, at procentreglerne i proceslisten ikke længere er opfyldt.
Varer i sæt Varer i sæt til detailsalg tariferes som en enhed efter reglerne i punkt 3  

 i »Almindelige tariferingsbestemmelser vedrørende nomenklaturen«.  

 Disse bestemmelser er optrykt i Brugstariffen.
Bilag 2 Bilag 3 Bilag 4 Bilag 5 Bilag 6 Oprindelseserklæringer A.
Oprindelseserklæringer til brug i anmodninger om udstedelse af  

 varecertifikat for varer, der har fået oprindelse efter reglerne om  

 erhvervelse af oprindelse:
 1. Varerne er fuldt ud fremstillet.
 2. Varerne, pos..........., har undergået  

 tilstrækkelig bearbejdning eller forarbejdning med positionsskifte. 1)  

 (Bruges hvis varerne ikke er nævnt i proceslisten).
3. Varerne, pos..........., jf reglerne i  

 proceslisten, har undergået tilstrækkelig bearbejdning eller forarbejdning.  

 1) (Bruges hvis varerne er nævnt i proceslisten).
B.
Oprindelseserklæringer til brug i anmodninger om udstedelse af  

 varecertifikat for varer, der har fået oprindelse efter reglerne om bevarelse  

 af erhvervet oprindelse:
 1. Varerne, pos..........., er fremstillet på basis af  

 indførte materialer, der har fået oprindelse i..........
 (det eller de pågældende EFTA-lande anføres), og som har bevaret  

 oprindelsen. 2).
 2. Varerne, pos..........., har oprindelse i..........  

 (det pågældende EFTA-land anføres) og er ikke undergået yderligere  

 bearbejdning eller forarbejdning.
 (Bruges hvis fortoldede varer med oprindelse eksporteres i uforarbejdet  

 stand).
 Ved fremstillingen er brugt varer eller materialer med oprindelse  

 i.......... (det pågældende EFTA-land anføres).
Bilag 7 AUTORISATION Udstedelse af varecertifikater EUR 1 Gyldighed Virksomheden meddeles herved autorisation til at udstede og attestere  

 varecertifikater EUR 1 ved eksport til EFTA-landene af varer, der har  

 oprindelsesstatus ifølge oprindelsesreglerne i EF's frihandelsaftaler med  

 disse lande (Finland, Island, Norge, Schweiz, Sverige og Østrig).
 Autorisationen træder i kraft dagen efter udstedelsen og er gyldig indtil  

 videre.
Omfang Virksomheden kan udstede varecertifikater på alle varer, der fuldtud er  

 fremstillet eller har erhvervet oprindelse i EF/EFTA ifølge  

 oprindelsesreglerne, jf dog afsnittet om dokumentation.
Udstedelse Varecertifikatet udfyldes og underskrives på sædvanlig måde.
 Virksomheden skal derudover i rubrik 11 (toldvæsenets påtegninger) forsyne  

 certifikatet med et stempel, der skal have følgende udseende og størrelse:
 Rubrik 11 udfyldes iøvrigt ikke.
Stemplet anskaffes af virksomheden.
Det er tilladt at lade stemplet  

 fortrykke på certifikatblanketterne.
Kontrol Virksomheden er underkastet toldvæsenets kontrol.
Toldvæsenet er  

 berettiget til at foretage eftersyn i virksomheden, efterse varebeholdninger,  

 forretningsbøger, andet regnskabsmateriale og korrespondance, jf toldlovens §  

 78, stk 2.
Dokumentation Virksomheden må over for toldvæsenet kunne dokumentere, at de udførte  

 varer har den i certifikatet angivne oprindelse.
 Brugte varer, maskiner mm skal kunne dokumenteres på lignende måde.
 Anmodningen om varecertifikat og dokumentationsmaterialet skal opbevares  

 af virksomheden i mindst 2 år efter varecertifikatets udstedelse.
Andet Virksomheden skal sikre sig, at de(n), der anvender stemplet, er gjort  

 bekendt med oprindelsesreglerne i EF's frihandelsaftaler med EFTA-landene  

 samt indholdet i denne autorisation.
 Misbrug eller overtrædelse af autorisationens bestemmelser kan medføre  

 straf efter gældende bestemmelser.
Bilag 8 BEMYNDIGELSE Udstedelse af LT-certifikater (EUR 1) Omfang og gyldighed Virksomheden bemyndiges herved til, i overensstemmelse med reglerne i  

 ovennævnte Autorisation samt det nedenfor anførte, at udstede  

 langtidscertifikat (herefter benævnt LT-certifikat) ved udførsel af varer til  

 EFTA-landene.
 Bemyndigelsen træder i kraft dagen efter udstedelsen og er gyldig indtil  

 videre.
Udstedelse LT-certifikat kan udstedes, såfremt der foreligger regelmæssig eksport af  

 varer til samme varemodtager.
 Det er en forudsætning, at varerne er af en sådan art, at der foreligger  

 betryggende sikkerhed for, at varerne inden for certifikatets  

 gyldighedsperiode ikke ved ændringer i produktionen eller af andre grunde (fx  

 valutaændringer) ophører med at opfylde oprindelsesreglerne.
 LT-certifikatet kan udstedes med gyldighed i en periode på højst 1 år.
LT-certifikatet udstedes på den almindelige blanket EUR 1, og udfyldes i  

 princippet i overensstemmelse med rubriceringen.
I rubrik 7  

 (»Bemærkninger«) anføres: LT-certifikat gyldigt indtil.......
 Der skal endvidere i rubrik 7 henvises til nummer og dato på nærværende  

 bemyndigelse.
 Rubrik 8 og 9 skal ikke udfyldes efter rubriceringen, men i rubrik 8 skal  

 varerne anføres så specificeret, at de kan sammenholdes med de varer, der  

 faktureres.
 Anmodningsdelen af certifikatet, kopi af de fakturaer, hvorpå der henvises  

 til det pågældende LT-certifikat samt det øvrige dokumentationsmateriale,  

 skal opbevares i virksomheden i 2 år fra den dato, på hvilken  

 gyldighedsfristen for LT-certifikatet udløber.
Eksportfaktura De eksportfakturaer, der udstedes indenfor LT-certifikatets  

 gyldighedsperiode, skal opfylde følgende betingelser:
- der skal anføres oprindelsesland samt nummer og gyldighedsfrist for det  

 LT-certifikat, som varerne er omfattet af, - hvis en faktura omfatter både varer, der har oprindelse i EF eller i et  

 EFTA-land og varer, som ikke har oprindelsesstatus, skal der foretages en  

 klar sondring i fakturaen mellem disse 2 varekategorier, - beskrivelsen og betegnelsen af varerne skal være tilstrækkelig præcis  

 til, at det tydeligt fremgår, at de er omfattet af det LT-certifikat, der  

 henvises til, - fakturaerne kan kun udfærdiges for varer, som udføres i løbet af  

 gyldighedsperioden for det LT-certifikat, hvortil der henvises i fakturaerne:  

 de kan dog forelægges på indførselstoldstedet inden for en frist på fire  

 måneder regnet fra den dato, på hvilken eksportøren har udfærdiget dem.
 Anførsel på fakturaen af nummeret på det LT-certifikat, som varerne er  

 omfattet af, tillige med anførsel af oprindelsesland gælder som erklæring om,  

 at varerne opfylder oprindelsesreglerne i EF's aftaler med EFTA-landene.
 Fakturaer, som sendes til en varemodtager via telekommunikations- eller  

 datanet, kan accepteres af indførselslandets toldmyndigheder på bestemmelser  

 fastsat af disse.
 Det påhviler virksomheden at meddele distriktstoldkamret og importøren  

 alle ændringer, som medfører, at varecertifikatets gyldighed begrænses eller  

 ophører.
Andet De i ovennævnte Autorisation anførte regler for udstedelse, kontrol og  

 dokumentation mv gælder også for LT-certifikater.
 Ved gentagne fejl i forbindelse med anvendelsen af LT-certifikater, samt  

 såfremt betingelserne herfor ikke længere er opfyldt, kan bemyndigelsen  

 tilbagekaldes.
Bilag 9 Bilag 10 Bilag 11 AUTORISATION Regnskabsmæssig adskillelse Omfang og gyldighed Virksomheden meddeles herved autorisation til at anvende regnskabsmæssig  

 adskillelse mellem de i virksomhedens produktion anvendte udgangsmaterialer  

 med og uden oprindelsesstatus.
 Autorisationen medfører, at der i samhandelen mellem EF og EFTA-landene  

 (Finland, Island, Norge, Schweiz, Sverige og Østrig) kan udstedes  

 EUR-certifikater for fremstillede varer under iagttagelse af nedennævnte  

 betingelser for den regnskabsmæssige adskillelse.
 Autorisationen træder i kraft fra udstedelsesdagen og er gyldig indtil  

 videre.
Referenceperiode Virksomhedens regnskab skal referere til en periode, der ikke overstiger  

 24 måneder.
Undtaget herfor er varer under Brugstariffens kapitler 50 - 63  

 (tekstilvarer), hvor referenceperioden er 12 måneder.
Disse perioder kan dog  

 efter ansøgning til distriktstoldkamret forlænges, hvis særlige forhold taler  

 derfor.
Forlængelse af perioden på 12 måneder kan dog kun ske efter  

 forudgående kontrol af virksomhedens varelager, og den kan højst forlænges  

 til 24 måneder.
 Der er 2 muligheder for fastsættelse af referenceperiodens slutning.
 Virksomheden har valgt at benytte:
datoen for EUR-certifikatets udstedelse datoen for fremstillingen af det færdige produkt Ændring af den valgte slutdato kan kun finde sted efter skriftlig  

 henvendelse til distriktstoldkamret.
Tilsvarende materialer Ved fremstillingen af præferenceberettigede varer kan der anvendes  

 udgangsmaterialer med oprindelse eller tilsvarende materialer uden  

 oprindelse.
Anvendes der tilsvarende materialer, skal der i referenceperioden  

 være mængdemæssig overensstemmelse mellem materialer med oprindelse og de  

 fremstillede varer, for hvilke der udstedes EUR-certifikater.
Ved tilsvarende materialer forstår man, at materialer med oprindelse og  

 materialer uden oprindelse skal være af samme handelsmæssige kvalitet og have  

 de samme tekniske og fysiske egenskaber.
Herudover må materialer uden  

 oprindelse ikke kunne udskilles i det færdige produkt, f eks ved navn eller  

 mærke.
Kontrolbestemmelser mv Virksomheden er underlagt distriktstoldkamrets kontrol.
Toldkamret er  

 berettiget til at foretage eftersyn i virksomheden, efterse varebeholdninger,  

 forretningsbøger, andet regnskabsmateriale og korrespondance mv, jf  

 toldlovens § 78, stk 2.
 Fremstillingsvirksomheden må igennem sine regnskaber kunne dokumentere,  

 hvilke materialer der er anvendt ved de udførte varers fremstilling, herunder  

 materialernes oprindelsesstatus og/eller værdi, såfremt disse oplysninger har  

 betydning for de fremstillede varers oprindelsesstatus.
 Misbrug medfører straf efter de gældende bestemmelser.
