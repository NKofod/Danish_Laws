Bekendtgørelse  

 om bekæmpelse af salmonella i foderstoffer I medfør af § 1, stk.  

 3, nr. 1, 3 og 10, § 1, stk. 5, og § 6, stk. 2, i lov om foderstoffer, jf.  

 lovbekendtgørelse  

 nr. 80 af 2. februar 2000, som ændret ved lov nr. 376 af 28. maj 2003 og  

 efter  

 bemyndigelse fastsættes:
 § 1.  

  

 Virksomheder, der er registreret eller godkendt efter bekendtgørelse om  

 registrering m.m. af foderstofvirksomheder, dog ikke virksomheder, der alene  

 fremstiller og håndterer tilsætningsstoffer til foderstoffer, eller alene  

 fremstiller fodermidler af andet end olieholdige frø, og mellemhandlere, der  

 alene videresælger emballerede foderstoffer, har pligt til at bekæmpe  

 salmonellabakterier i foderstoffer og skal opfylde kravene i denne  

 bekendtgørelse, herunder kravene i bilag 1, afsnit A-D.
 Stk. 2.  

  

 Varmebehandles  

 foderstoffer, skal varmebehandlingen gennemføres efter retningslinier, der  

 opfylder kravene i bilag 1, afsnit E.
 § 2.  

  

 Er en registreret virksomhed omfattet af et godkendt regelsæt, jf. § 3, kan  

 Plantedirektoratet tillade, at virksomheden, eller et produktionsmæssigt  

 adskilt  

 fabriksanlæg inden for virksomheden, fritages fra Plantedirektoratets  

 proceskontrol, hvis:
 1)  

 	  

 Direktoratet ikke i de seneste 2 år har konstateret salmonella i det  

 eller de omhandlede procesanlæg.
 2)  

 	  

 Direktoratet ikke har konstateret overtrædelser af bestemmelserne  

 vedrørende produktion og opbevaring af foderstoffer i 1 år.
 3)  

 	  

 Virksomheden har modtaget godkendelsesrapport, jf. § 3, stk. 1,  

 nr. 2.
 § 3.  

  

 Et regelsæt kan godkendes af Plantedirektoratet, hvis følgende betingelser  

 er opfyldt:
 1)  

 	  

 Regelsættet opstiller betingelser vedrørende produktion og  

 opbevaring af foderstoffer, der giver samme sikkerhed for frihed af  

 salmonellabakterier i foderstoffer som bestemmelserne i bilag 1.
2)  

 	  

 Der etableres en styregruppe, hvis medlemmer er uafhængige af de i  

 regelsættet omfattede virksomheder.
Styregruppen tildeler og fratager  

 virksomheder godkendelsesrapport om at regelsættets krav overholdes.
3)  

 	  

 Det skal fremgå af regelsættet, at et akkrediteret laboratorium  

 kontrollerer om regelsættets krav er overholdt, og udtager prøver med henblik  

 på at kontrollere om der forekommer salmonella i produktionsanlægget, med en  

 fastsat  

 hyppighed.
Laboratoriet skal være akkrediteret af Den Danske Metrologi- og  

 Akkrediteringsfond (DANAK) eller et tilsvarende akkrediteringsorgan, som er  

 medunderskrivere af EAs multilaterale aftale om gensidig anerkendelse,  

 og skal  

 være uafhængigt af styregruppen og de af regelsættet omfattede virksomheder.
 4)  

 	  

 Regelsættet omfatter mindst fem virksomheder, som opfylder kravene  

 i § 2.
 Stk. 2.  

  

 Resultater fra  

 kontrollen med den enkelte virksomheds overholdelse af de i forhold til bilag  

 1  

 tilsvarende krav og analyseresultater, jf. stk. 1, nr. 3, skal tilsendes  

 Plantedirektoratet senest 1 måned efter kontrollen.
 Stk. 3.  

  

 Styregruppen skal straks  

 meddele direktoratet, hvis en virksomhed ikke modtager godkendelsesrapport i  

 to  

 på hinanden følgende kvartaler, eller hvis en virksomhed udtræder af et  

 godkendt  

 regelsæt.
Stk. 4.  

  

 Plantedirektoratet  

 kan tilbagekalde en godkendelse af et regelsæt, hvis betingelserne i stk.  

 1-3,  

 ikke overholdes.
Plantedirektoratet kan endvidere tilbagekalde en godkendelse  

 af et regelsæt, hvis regelsættet ikke til stadighed mindst omfatter fem  

 virksomheder, som er godkendt jf. § 2.
 § 4.  

  

 Virksomheder, som har modtaget godkendelsesrapport fra en styregruppe som  

 nævnt i § 3, stk. 1, nr. 2, kan med et kvartals varsel anmode  

 Plantedirektoratet  

 om tilladelse til fritagelse for proceskontrol efter § 2. De i § 3, stk. 2  

 nævnte  

 resultater, der er grundlaget for godkendelsesrapporten, skal indsendes til  

 direktoratet sammen med anmodningen.
 Stk. 2.  

  

 Plantedirektoratet  

 kan tilbagekalde tilladelsen efter § 2, stk. 1, hvis:
1)  

 	  

 en virksomhed ikke i to på hinanden følgende kvartaler har  

 modtaget godkendelsesrapport fra en styregruppe, eller virksomheden udtræder  

 af  

 et godkendt regelsæt, 2)  

 	  

 der er konstateret væsentlige forekomster af salmonella i  

 virksomhedens produkter eller procesanlæg, eller 3)  

 	  

 der er konstateret væsentlige overtrædelser af det godkendte regelsæt.
 § 5.  

  

 Plantedirektoratet  

 fører tilsyn med, at bestemmelserne i bekendtgørelsen, herunder i bilag 1 og  

 i  

 godkendte regelsæt, overholdes og kan vederlagsfrit udtage prøver af  

 foderstoffer, der sælges eller anvendes, til undersøgelse for forekomst af  

 salmonellabakterier.
 Stk. 2.  

  

 Registrerede og  

 godkendte virksomheder skal give Plantedirektoratet de oplysninger, der er  

 nødvendige for kontrollen med overholdelsen af denne bekendtgørelse og skal  

 yde  

 fornøden bistand ved gennemførelsen af kontrollen, jf. § 3, stk. 2 i lov om  

 foderstoffer.
 Stk. 3.  

  

 Plantedirektoratet  

 offentliggør sine kontrolresultater, samt resultater fra godkendte regelsæt  

 jf.  

 § 3, stk. 2.
 § 6.  

  

 Efter § 2, stk. 4, i lov om foderstoffer kan Plantedirektoratet påbyde, at  

 den foderstofvirksomhed, som på tidspunktet for prøvetagningen besidder  

 foderstoffer,  

 hvori der er påvist salmonella, og som må antages at kunne udgøre en fare for  

 menneskers og dyrs sundhed eller for miljøet, skal:
1)  

 	  

 foranstalte varmebehandling af foderstofferne i overensstemmelse  

 med kravene i bilag 1, afsnit E, 2)  

 	  

 anvende foderstofferne til et andet formål end fodring, 3)  

 	  

 tilintetgøre foderstofferne, 4)  

 	  

 tilbagekalde foderstofferne fra senere omsætningsled, 5)  

 	  

 indstille salg og fremstilling m.v. af foderstofferne, eller 6)  

 	  

 tilbagesende foderstoffer indført fra udlandet.
 Stk. 2.  

  

 Udgifterne som følge  

 af påbud meddelt efter stk. 1 påhviler den, foranstaltningerne er rettet mod.
 Stk. 3.  

  

 Hvis en virksomhed  

 påviser salmonellabakterier i foderstoffer, som må antages at kunne udgøre  

 fare  

 for menneskers eller dyrs sundhed eller for miljøet, har virksomheden pligt  

 til  

 at varmebehandle foderstofferne i overensstemmelse med kravet i bilag 1,  

 afsnit  

 E, anvende foderstofferne til et andet formål end fodring eller tilintetgøre  

 foderstofferne.
§ 7.  

  

 Bestemmelserne om salg, herunder omsætning eller handel, gælder  

 tilsvarende ved udbud til salg, herunder avertering og skiltning, fordeling,  

 levering eller enhver anden form for overdragelse af foderstoffer til  

 tredjemand med eller uden vederlag.
Bestemmelserne om salg gælder tillige  

 besiddelse  

 af foderstoffer med henblik på salg.
 § 8.  

  

 Plantedirektoratet kan efter ansøgning tillade at produktion og opbevaring  

 foretages på en anden måde end nævnt i bilag 1.
§ 9.  

  

 Med bøde straffes den, der 1)  

 	  

 overtræder § 1, § 5, stk. 2 og § 6, stk. 3, eller 2)  

 	  

 undlader at efterkomme påbud efter § 6, stk. 1.
 Stk. 2.  

  

 Der kan pålægges  

 selskaber mv. (juridiske personer) strafansvar efter reglerne i straffelovens  

 5. kapitel.
 § 10.  

  

 Bekendtgørelsen træder i kraft den 22. januar 2005.
 Stk. 2.  

  

 Bekendtgørelse nr.  

 677 af 25. august 1997 om salmonellafri foderstoffer ophæves.
 Stk. 3.  

  

 Plantedirektoratets  

 godkendelse af regelsæt om god produktionspraksis for produktionen af  

 salmonellafri foderstoffer meddelt i medfør af § 2, stk. 1 i bekendtgørelse  

 nr.  

 677 af 25. august 1997 om salmonellafri foderstoffer bortfalder den 1. juli  

 2005.
Plantedirektoratet, den 14. januar  

 2005 Ole.
P.
Kristensen /Henrik Gjesing Bilag 1 Produktion og opbevaring af foderstoffer A.
Generelle  

 hygiejneregler 1)  

 	  

 Området omkring bygningerne skal være ryddeligt og rengjort.
2)  

 	  

 Grunden skal være veldrænet med fald mod afløb.
Området omkring  

 bygningerne skal være belagt med beton, asfalt eller lignende fast materiale  

 og  

 skal være fri for vildtvoksende vegetation.
 3)  

 	  

 Foderstoffer skal beskyttes mod forurening fra fugle, gnavere og  

 andre dyr.
 4)  

 	  

 Råvareindtag, produktion og lager skal være beskyttet mod fugt og  

 kondensdannelse, samt være konstrueret således, at de let kan rengøres.
 5)  

 	  

 Luftindtag til kølere og kompressorer skal være anbragt således,  

 at luft og luftindtaget ikke forurenes.
 6)  

 	  

 Anlægget skal være konstrueret således, at krydskontamination forebygges.
B.
Rengøring og desinfektion 1)  

 	  

 Virksomheden skal udarbejde program for rengøring af alle dele af  

 produktionsanlægget og  

 bygningerne  

 samt terminer herfor.
Rengøringsprogram skal indsendes til  

 Plantedirektoratet.  

 Rengøring skal gennemføres i overensstemmelse med programmet.
Dokumentation  

 for, at programmet overholdes, skal være tilgængelig for direktoratet i  

 mindst  

 6 måneder.
2)  

 	  

 Snavs- og støvdannelse i udstyr samt i produktionslokaler og færdigvarelagre  

 skal bekæmpes.
Al emballage, redskaber m.m., der kan samle støv, skal fjernes  

 efter brug.
C.
Modtagelse af foderstoffer 1)  

 	  

 Ved modtagelse af foderstoffer, skal virksomheden sikre, at de er  

 af sund og sædvanlig handelsmæssig kvalitet.
 2)  

 	  

 Fodermidler skal håndteres og lagres adskilt fra foderstoffer, der  

 er færdiggjort til salg, såfremt der er risiko for overførsel af  

 salmonellabakterier.
D.
Opbevaring og transport Foderstoffer  

 skal opbevares og transporteres således, at de ikke bliver forurenet med  

 salmonellabakterier.
Virksomheden skal sikre at køretøjer, som transporterer  

 foderstoffer, holdes rene.
E.
Varmebehandling og køling Varmebehandling  

 og køling skal ske efter følgende retningslinier:
 1)  

 	  

 Temperaturen i varmebehandlingsudstyret skal være så høj, at  

 afgangstemperaturen i det varmebehandlede produkt er mindst 81˚C.
 2)  

 	  

 Temperaturen skal registreres løbende eller mindst hver anden  

 time.
 3)  

 	  

 De registrerede temperaturer skal opbevares i mindst 6 måneder og  

 skal være tilgængelige for direktoratet.
 4)  

 	  

 Virksomheden skal verificere, at temperaturen er over 81 ˚C  

 og dokumentere, at temperaturmålingerne er korrekte, samt fastsætte terminer  

 herfor.
 5)  

 	  

 Det varmebehandlede produkt skal ledes til køleren så direkte som  

 muligt og nedkøles til lagerstabilitet.
 6)  

 	  

 Køleren skal være beskyttet mod kondensdannelse.
 Virksomheder  

 der fremstiller foderstoffer ved ekstrudering undtages fra kravene i punkt  

 2-4.
