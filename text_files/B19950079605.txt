I medfør af § 33, stk. 3 og stk. 5, § 34 og § 36, stk. 3, i sønæringsloven, jf. lovbekendtgørelse nr. 372 af 31. maj 1990, og efter bemyndigelse i bekendtgørelse nr. 694 af 17. august 1995, fastsættes:
§ 1.  Sønæringsbeviser og duelighedsbeviser udstedes  

 af Søfartsstyrelsen.
Duelighedsbeviser kan tillige udstedes af den person  

 eller den skole, for hvem duelighedsprøve er aflagt, og som af  

 Søfartsstyrelsen er bemyndiget hertil.
 Stk. 2.  Sønæringsbeviser udstedt af Færøernes  

 Landsstyre ligestilles med de i sønæringsloven omhandlede beviser, såfremt de  

 er forsynet med bevisets navn i dansk undertekst, og såfremt beviser, der  

 giver rettigheder i handelsskibe, tillige er forsynet med behørig  

 STCW-konventionspåtegning.
Stk. 3.  I skibe registreret i Dansk Internationalt  

 Skibsregister ligestilles udenlandske beviser med STCW-konventionspåtegning  

 med de i sønæringsloven omhandlede beviser.
Skibsførere skal dog have dansk  

 indfødsret.
 § 2.  Søfarende, der antages til tjeneste i stilling,  

 hvor bevis som skibsradiotelegrafist, sønæringsbevis som omhandlet i lovens  

 §§ 2-12 eller sønæringsbevis, der ligeledes hermed, er foreskrevet, skal være  

 i besiddelse af gyldigt bevis.
 § 3.  De i § 2 nævnte sønæringsbeviser er gyldige i 5  

 år efter udstedelsesdatoen og er derefter kun gyldige, såfremt indehaveren  

 dokumenterer at have gjort tjeneste i søgående skibe som henholdsvis  

 navigatør, maskin- eller radioofficer i mindst 1 år indenfor de forudgående 5  

 år.
Stk. 2.  Gyldigt dansk sønæringsbevis som omhandlet i  

 stk. 1 kan udfærdiges til søfarende, der ikke opfylder de i stk. 1 omhandlede  

 fartsbetingelser, men som § 4.  I olie-, kemikalie- og gastankskibe skal førere,  

 overstyrmænd, maskinchefer, 1. maskinmestre og enhver anden person (herunder  

 pumpemand) med direkte ansvar for lastning, losning og kontrol med ladningen  

 under rejsen eller for arbejde med ladningen have erhvervet relevant erfaring  

 ved tjeneste i passende stilling i et olie-, kemikalie- eller gastankskib i  

 mindst 3 måneder, samt have gennemgået et af Søfartsstyrelsen godkendt  

 specialkursus i sådanne transporter eller gennemgået tilsvarende godkendt  

 uddannelse og have erhvervet bevis eller anden dokumentation herfor.
 Stk. 2.  Officerer og mandskab, som i forbindelse med  

 ladning og lastbehandlingsudstyr i tankskibe har særlige opgaver og særligt  

 ansvar i tilknytning til disse opgaver, skal have gennemført et af  

 Søfartsstyrelsen godkendt orienteringskursus om tankskibe og have erhvervet  

 bevis herfor.
 Stk. 3.  I skibe registreret i Dansk Internationalt  

 Skibsregister anses udenlandske kursusbeviser udfærdiget i henhold til  

 bestemmelserne i STCW-konventionen at svare til de i stk. 1 og 2 foreskrevne  

 beviser.
 §§ 5. Bekendtgørelsen træder i kraft den 1. januar 1996.
 Stk. 2.  Søfartsstyrelsens bekendtgørelse nr. 456 af 23.  

 juni 1989 om udstedelse og ligestilling af sønæringsbeviser, om  

 sønæringsbevisers gyldighed og om særlige uddannelseskrav til personel i  

 tankskibe ophæves.
