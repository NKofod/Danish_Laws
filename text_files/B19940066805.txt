 I henhold til § 11, stk. 3, 5 og 6, i lov nr. 276 af 26. maj 1976 om  

 tandlæger for så vidt angår tandplejere, som ændret senest ved § 21 i lov nr.  

 352 af 14. maj 1992, og til § 2, stk. 4, 5 og 6, i lov nr. 100 af 14. marts  

 1979 om kliniske tandteknikere, som ændret senest ved § 24 i lov nr. 352 af  

 14. maj 1992, fastsættes:
Uddannelsernes formål og struktur Tandplejer § 1.  Formålet med tandplejeruddannelsen er, at de  

 studerende opnår sådanne kundskaber samt praktiske og kliniske færdigheder,  

 at de bliver kvalificerede til at varetage tandplejerens sundhedsfremmende,  

 sygdomsforebyggende og terapeutiske opgaver i overensstemmelse med skiftende  

 samfundsbehov.
 Stk. 2.  Uddannelsen, der er normeret til 2 år, skal  

 tilrettelægges således, at den studerende kan fuldføre uddannelsen på 22  

 måneder.
 Stk. 3.  Uddannelsen består af teoretisk, praktisk og  

 klinisk undervisning.
Klinisk tandtekniker § 2.  Formålet med uddannelsen til klinisk  

 tandtekniker, der er normeret til 2 år, er, at de studerende - som en  

 overbygning på laboratorietandteknikeruddannelsen i aftagelig protetik -  

 opnår sådanne kundskaber samt praktiske og kliniske færdigheder, at den  

 kliniske tandtekniker kan varetage kliniske og laboratoriemæssige funktioner  

 inden for konventionel aftagelig protetik, dels selvstændigt, dels i  

 samarbejde med en tandlæge.
 Stk. 2.  Uddannelsen skal tilrettelægges således, at den  

 studerende kan fuldføre uddannelsen på 22 måneder.
Uddannelsernes indhold Tandplejer § 3.  Tandplejeruddannelsen består af følgende 3  

 hovedelementer:
 § 4.  Hovedelementerne skal hver for sig udgøre ca.  

 følgende procentuelle andel af den samlede undervisningstid:
 Stk. 2.  Den nærmere tilrettelæggelse af undervisningen  

 og dennes fordeling på de to uddannelsesår fastlægges i en studieordning, jf.  

 § 16.
 § 5.  Den kliniske og praktiske undervisning foregår  

 dels på skolernes klinikker, dels på eksterne institutioner og virksomheder.
Klinisk tandtekniker § 6.  Uddannelsen består af følgende 3 hovedelementer:
 § 7.  Hovedelementerne skal hver for sig udgøre ca.  

 følgende procentuelle andele af den samlede undervisningstid:
 Stk. 2.  Den nærmere tilrettelæggelse af undervisningen  

 herunder af den resterende del af studietiden (10 pct.) jf. stk. 1 og  

 fordeling af studietiden på de to uddannelsesår fastlægges i en  

 studieordning, jf. § 16.
Bedømmelse § 8.  De kvalifikationer, der erhverves ved  

 uddannelserne, dokumenteres ved prøver.
 Stk. 2.  Uddannelseselementer, hvis indhold og  

 arbejdsformer begrunder det, kan helt eller delvis dokumenteres ved  

 deltagelse i undervisningen.
§ 9.  Prøverne er enten interne eller eksterne.  

 Interne prøver bedømmes af eksaminator(er) eller af eksaminator(er) og en  

 eller flere censorer blandt lærerne ved de respektive skoler.
Eksterne prøver  

 bedømmes af eksaminator(er) og en eller flere censorer, der er beskikket af  

 ministeriet.
Stk. 2.  Bedømmelse af de studerendes  

 undervisningsdeltagelse jf. § 8, stk. 2, foretages af læreren (lærerne) ved  

 den pågældende undervisning.
Nærmere bestemmelse herom fastsættes i  

 studieordningen.
 § 10.  Bedømmelsen af interne og eksterne prøver  

 udtrykkes ved en karakter i 13-skalaen efter de fælles bestemmelser for de  

 højere uddannelsesinstitutioner eller ved bedømmelsen Bestået/Ikke bestået.  

 Bedømmelsen Bestået/Ikke bestået kan højst anvendes ved 1/3 af de prøver, der  

 indgår i uddannelsen.
 § 11.  Mindst 1/3 af uddannelsen skal dokumenteres ved  

 eksterne prøver, og disse skal dække uddannelsens væsentligste fagområder.  

 Nærmere regler fastsættes i studieordningen.
§ 12.  Prøverne skal normalt være tilrettelagt som  

 individuelle prøver.
Det kan dog fastsættes i studieordningen, at bestemte  

 prøver aflægges som gruppeprøver, som kan være mundtlige eller skriftlige.  

 Det fastsættes i studieordningen, hvor mange studerende, der kan deltage i en  

 gruppeprøve.
Det skal herunder sikres, at individuel bedømmelse finder sted.
 Stk. 2.  Eksamination ved mundtlige gruppeprøver foregår  

 som en samtale mellem studerende, lærer(ne) og censor(erne). Der skal indgå  

 eksamination af hver enkelt deltager.
Stk. 3.  I en skriftlig gruppeprøve skal den enkelte  

 deltagers bidrag konstateres.
Den individuelle bedømmelse af en skriftlig  

 gruppeprøve kan foretages i en efterfølgende uddybende samtale med  

 udgangspunkt i det skriftlige arbejde.
Bedømmelse foretages i sådanne  

 tilfælde på grundlag af den mundtlige eksamination.
Stk. 4.  En af prøverne kan aflægges som gruppeprøve med  

 fælles bedømmelse.
Gruppen må ikke omfatte mere end 3 studerende.
 § 13.  Senest ved udgangen af 2. semester efter  

 studiestart skal den studerende indstille sig til og bestå en prøve for at  

 kunne fortsætte studierne, jf. bekendtgørelse om en 1. årsprøve.
§ 14.  En studerende kan højst 3 gange indstille sig  

 til den samme prøve eller anden form for bedømmelse.
Skolen kan tillade  

 indstilling en fjerde gang, hvis det findes begrundet i usædvanlige forhold.  

 Antallet af forsøg for så vidt angår prøven efter § 13 følger reglerne i  

 bekendtgørelse om en 1. årsprøve.
 Stk. 2.  Tredje og fjerde gang en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 3.  En studerende, der anden gang skal have sin  

 undervisningsdeltagelse bedømt, jf. § 8, stk. 2, kan forlange at aflægge en  

 prøve i stedet.
Tredje og fjerde gang kan den studerende forlange, at der  

 medvirker en ministerielt beskikket censor.
§ 15.  En prøve er bestået, når der er opnået  

 bedømmelsen Bestået eller karakteren 6 eller derover.
Hver prøve bestås for  

 sig.
Beståede prøver kan ikke tages om.
 § 16.  Skolen udsteder bevis for gennemført uddannelse  

 med angivelse af de opnåede bedømmelser og eksamensgennemsnit samt den  

 betegnelse uddannelsen giver ret til og en kort karakteristik af uddannelsen  

 med redegørelsen for den faglige sammensætning.
Andre bestemmelser § 17.  Den enkelte skole fastsætter indenfor  

 bekendtgørelsens rammer nærmere regler om hver enkelt uddannelse i en  

 studieordning.
 Stk. 2.  Ud over, hvad der fremgår af bestemmelserne i  

 denne bekendtgørelse, skal studieordningerne indeholde:
 Stk. 3.  Studieordningerne og ændringer heri træder i  

 kraft ved et undervisningsårs begyndelse.
 § 18.  Institutionen kan i hvert enkelt tilfælde eller  

 ved almindelige regler godkende, at gennemførte uddannelseselementer eller  

 dele heraf fra en dansk eller udenlandsk videregående uddannelsesinstitution  

 træder i stedet for uddannelseselementer eller dele heraf, der er omfattet af  

 denne bekendtgørelse.
Stk. 2.  Bedømmelsen af de i stk. 1 nævnte  

 uddannelseselementer overføres som Bestået eller som karakterer efter  

 13-skalaen.
Overførsel med karakter efter 13-skalaen forudsætter, at det  

 pågældende uddannelseselement bedømmes efter denne skala ved begge  

 uddannelsesinstitutioner, medmindre de involverede institutioner aftaler  

 andet.
§ 19.  Undervisningsministeriet kan tillade fravigelse  

 af bekendtgørelsen som led i forsøg.
Samtidig fastsættes forsøgets varighed  

 og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 20.  Klager over en skoles afgørelser i henhold til  

 denne bekendtgørelse indgives til skolen.
Skolens afgørelse kan, når klagen  

 vedrører retlige spørgsmål, indbringes for Undervisningsministeriet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 Stk. 3.  Eksamensklager behandles efter bekendtgørelsen  

 om behandling af eksamensklager ved visse videregående  

 uddannelsesinstitutioner.
 Ikrafttræden m.v.
 § 21.  Bekendtgørelsen træder i kraft den 1. september  

 1994.
 Stk. 2.  Bekendtgørelse nr. 95 af 9. februar 1988  

 ophæves, idet §§ 3, 9, og 10 vedrørende optagelse/adgang fortsat finder  

 anvendelse til og med optagelsen i september 1994.
 Stk. 3.  Skolerne kan indtil 1. september 1996 udstede  

 bevis for gennemført uddannelse til eksamineret klinikassistent for tandlæger  

 i henhold til § 5 og § 24, stk. 1 i bekendtgørelse nr. 95 af 9. februar 1988.
