 En skyldners gældsforhold kan ordnes ved, at han med sine kreditorer  

 opnår:
 1. Aftale om, at hans aktiver realiseres, og at  

 provenuet deles mellem kreditorerne (likvidation).
 2. Aftale om, at de enkelte fordringer reduceres  

 ligeligt (akkord).
 3. Aftale om henstand med betaling af sin gæld  

 (moratorium).
 Efter at skatternes privilegium er afskaffet, ved lov nr. 332 af 18. juni  

 1969 om ændring af lov om konkurs m.v., vil frivillige kreditorordninger i  

 videre omfang berøre det offentliges krav på skatter.
KD vil, hvor man modtager en meddelelse om betalingsstandsning, underrette  

 arbejdsgiverkommunen og eventuelle indehaveres bopælskommune herom.
I øvrigt  

 forudsætter man, at den enkelte kommune er opmærksom på betalingsstandsning  

 for B-skatteydere, der har bopæl i kommunen, og for indeholdelsespligtige,  

 hvis virksomhed er beliggende i kommunen.
 Hvor skyldige B-skatter og for indeholdelsespligtige tillige A-skatter  

 tilsammen ikke overstiger 10.000 kr., bemyndiges kommunerne til uden  

 forelæggelse for ALI at afgøre, hvorvidt man vil tiltræde en likvidation  

 eller akkord og i forbindelse hermed frafalde udpantninger, der ville  

 bortfalde efter konkurslovens § 23.
 Efter sagens afslutning sendes denne med samtlige bilag og med kommunens  

 redegørelse for sagens forløb til gennemsyn i KD.
 Hvor skyldige B-skatter og for indeholdelsespligtige tillige A-skatter  

 tilsammen overstiger 10.000 kr., skal kommunen forelægge sagen for KD til  

 afgørelse, med indstilling om det fremsatte tilbud om en kreditorordning bør  

 godkendes.
Fremsendelsen til KD's 3. kontor skal ske snarest muligt og senest 8 dage  

 inden det kreditormøde, hvor der skal træffes beslutning, om det fremsatte  

 tilbud kan tiltrædes.
Foreligger KD's resolution ikke inden kreditormødet,  

 kan kommunen kun tiltræde med forbehold af KD's godkendelse.
Er skyldnerens bopælskommune ikke den samme som arbejdsgiverkommunen,  

 eller er den indeholdelsespligtige registreret i CIR i flere  

 arbejdsgiverkommuner, anmodes kommunerne om indbyrdes at aftale, hvem der  

 skal forestå sagen.
Kan der ikke opnås enighed herom, forelægges sagen for  

 KD.
Ved en frivillig kreditorordning vil kreditorerne som regel blive  

 fyldestgjort efter samme regler, som er gældende ved konkurs.
Der skal derfor  

 ved frivillige kreditorordninger som hovedregel følges den fremgangsmåde, der  

 er angivet i KD-meddelelse 1970-54. Ved en kreditorordning svarer datoen for  

 betalingsstandsningen til datoen for konkursdekretets afsigelse.
Ved likvidation af et insolvent aktieselskab finder konkursloven  

 anvendelse.
Der skal derfor følges den fremgangsmåde, der er angivet i  

 ovennævnte KD-meddelelse om opkrævning af A-skatter og B-skatter ved konkurs  

 med undtagelse af, at der ikke skal ske nogen tilmeldelse til CIR af  

 aktieselskabet i likvidation.
 I øvrigt fastsættes indtil videre følgende regler:
A-skatter Hvor sagen skal forelægges KD, skal der vedlægges:
 1. Status pr. dato for betalingsstandsningen  

 (åbningsstatus).
 2. En liste over de enkelte kreditorers  

 tilgodehavende.
 3. Driftsregnskab med status for det sidst afsluttede  

 regnskabsår.
 4. Regnskab for perioden fra det sidst afsluttede  

 regnskabsår til betalingsstandsningen.
 5. Referater af afholdte kreditormøder.
Endvidere skal kommunen udtale sig om, hvorvidt den kan godkende det  

 opgjorte beløb for skyldige A-skatter, om de i åbningsstatus angivne værdier  

 for aktiverne synes rimelige, om størrelsen af de angivne passiver bør  

 godkendes, samt om kommunen ved udpantning eller på anden måde har sikkerhed  

 for det skyldige beløb.
Kommunen skal endvidere, efter at have indhentet  

 oplysning herom hos den, der forestår den frivillige kreditorordning, oplyse,  

 om der i tiden forud for betalingsstandsningen er foretaget dispositioner,  

 der ville kunne afkræftes ved en eventuel konkurs.
Hvis det er kommunen  

 bekendt, at den indeholdelsespligtige umiddelbart forud for  

 betalingsstandsningen har foretaget ekstraordinære store udbetalinger til  

 andre kreditorer eller til private formål, skal dette oplyses til brug ved  

 afgørelsen af, om der skal rejses strafferetsligt ansvar efter  

 kildeskattelovens § 74.
En moratorieordning kan godkendes af kommunen, hvis henstanden ikke  

 overstiger 12 måneder fra betalingsstandsningen.
I andre tilfælde fremsendes  

 sagen til KD til afgørelse vedlagt ovennævnte materiale.
Ved alle tilfælde af betalingsstandsninger skal det som et vilkår for at  

 medvirke til en frivillig kreditorordning kræves, at A-skatter, der  

 indeholdes i perioden efter betalingsstandsningen og itl kreditorordningens  

 ophør, indbetales løbende, dvs. på samme måde som massekrav ved konkurs.  

 Godkendes eller opfyldes et sådant vilkår ikke, skal der umiddelbart  

 foretages udpantning for samtlige rentebærende A-skatter.
En moratorieordning  

 må kun godkendes på vilkår af, at A-skatter, der indeholeds under ordningen,  

 indbetales løbende, og at misligholdelse heraf medfører, dels at  

 moratorieordningen er bortfaldet, dels at tvangsinddrivelse af det skyldige  

 beløb umiddelbart vil blive iværksat.
Ved frivillige kreditorordninger skal den indeholdelsespligtige altid  

 pålægges at indsende redegørelse månedlig.
Er der udvist uorden eller  

 forsømmelighed med indeholdelserne - hvilket i hvert fald må anses for at  

 have fundet sted, såfremt det beløb, der skal anmeldes, omfatter mindst 3  

 måneders A-skat - skal der umiddelbart gives pålæg om, at der skal foretages  

 indbetaling og indgives redegørelse for indeholdt A-skat ugentlig, eller hvor  

 lønudbetaling sker med større mellemrum ved hver lønudbetaling (permanent  

 incasso), jf. vejledning vedr. opkrævning af A-skat, side 35 ff.
 Den indeholdelsespligtige skal i alle tilfælde anmodes om foruden at  

 indsende redegørelser også at foretage indbetalinger til  

 arbejdsgiverkommunen.
B-skatter Hvor sagen skal forelægges KD, skal den såvidt muligt vedlægges det under  

 1-5 ovenfor nævnte materiale.
Endvidere skal kommunen udtale sig, om de i  

 åbningsstatus angivne værdier for aktiverne synes rimelige, om størrelsen af  

 de angivne passiver gør godkendes, samt om kommunen ved odpantning elelr på  

 anden måde har sikkerhed for det skyldige beløb.
 De B-skatterater, der vil være omfattet af en kreditorordning, er de  

 rater, der er forfaldet til betaling før betalingsstandsningen.
 Tiltrædelse af frivillige kreditorordninger vedrørende B-skat, der kun  

 medøfrer delvis dækning af et restancebeløb, således at restbeløbet  

 eftergives, kan kun ske, mod at der i tiltrædelseserklæringen tages forbehold  

 om, at der ikke for det pågældnede indkomstår kan ske udbetaling af  

 overskydende skat, der modsvares af det eftergivne beløb.
 Rater, der forfalder efter betalingsstandsningen, søges inddrevet i  

 eventuelle midler, der er holdt uden for kreditorordningen, f.eks. ved  

 lønindeholdelse.
En moratorieordning kan godkendes af kommunen, hvis den kan indrømmes som  

 en § 89-henstand, jf.
KD-meddelelserne 1969-56 og 1970-55, eller hvis  

 henstanden ikke vil overstige 12 måneder fra betalingsstandsningen.
I  

 tiltrædelseserklæringen skal der tages forbehold om, at eventuel overskydende  

 skat, der forfalder til udbetaling under moratorieordingen, modregnes i de  

 beløb, der er omfattet af ordningen.
 Almindelige retningslinier.
 Hvor skyldneren fremsætter ønske om en kreditorordning, skal kommunen  

 altid, før den tager stilling til det fremsatte tilbud, udbede sig:
 1. Status pr. dato for betalingsstandsningen  

 (åbningsstatus).
 2. Driftsregnskab med status for det sidst afsluttede  

 regnskabsår.
 3. Regnskab for perioden fra det sidst afsluttede  

 regnskabsår til betalingsstandsningen.
 4. Kreditorliste.
 5. Oplysning fra den der forestår kreditorordningen,  

 om der i tiden forud for betalingsstandsningen er foretaget dispositioner,  

 der ville kunne afkræftes ved en eventuel konkurs.
 På grundlag af dette materiale vil det bl.a. ofte være muligt at afgøre,  

 om den opstillede åbningsstatus er i overensstemmelse med de virkelige  

 værdier.
Endvidere skal kommunen være repræsenteret ved samtlige kreditormøder.
Man  

 bør her være opmærksom på, at der ikke ved salg af aktiver til kreditorer  

 sker en begunstigelse af disse på bekostning af de andre kreditorer.
Man bør  

 derfor forlange, at salgsprisen bekendtgøres over for samtlige kreditorer.
 Er også toldvæsenet kreditor, anmodes kommunen om at rette henvendelse til  

 det pågældende idstriktstoldkammer for at orientere sig om, hvilken stilling  

 der vil blive taget fra toldvæsenet.
 Opmærksomheden henledes på, at det i visse tilfælde i særdeleshed hvis en  

 likvidation ikke giver fuld dækning, og ved moratorieordninger kan være  

 praktisk at alde skyldneren underskrive et skriftligt forlig for derigennem  

 at sikre sig mod senere indsigelser imod størrelsen af det skyldige beløb.
 Et sådant forlig bør indeholde:
 1. en dateret og af skyldneren underskreven  

 specificeret opgørelse over det samlede skyldige skattebeløb.
 2. Debitors personnummer, fulde navn og adresse.
 Det bemærkes at et sådant skriftligt forlig efter stempellovens § 80 ikke  

 skal stemples.
 Uanset at et krav på indeholdt A-skat eller skyldig B-skat er anmeldt,  

 skal kommunen, indtil der er truffet endelig aftale om en kreditorordning,  

 forsøge at inddrage beløbet i eventuelle midler, der er holdt uden for  

 kreditorordningen, f.eks. ved lønindeholdelse.
 Regler for regnskab med resterende A- og B-skattebeløb.
A-skatter Ved en betalingsstandsning skal der ikke som ved konkurs ske tilmeldelse  

 til CIR af »akkordboet« eller »likvidationsboet«.  

 Indsendelse af redegørelser og indbetalinger af A-skat skal ske under den  

 indeholdelsespligtiges hidtidige arbejdsgivernummer.
Der vil således ikke i KD ske en opdeling af en restance i A-skat, der  

 vedrører tiden forud for betalingsstandsningen, og i A-skat, der vedrører  

 tiden efter betalingsstandsningen.
For at sikre at indbetalinger af skyldig  

 A-skat henføres til de rigtige restancebeløb, skal man anmode kommunerne om  

 manuelt at føre et regnskab over A-skat, der er anmeldt, og A-skat, der skal  

 indbetales løbende efter betalingsstandsningen.
Regnskabet skal føres efter  

 følgende regler:
 II Der er udsendt restancer til inddrivelse i kommunen.
 Der oprettes:
 1. Restancekort, der udvider størrelsen af den  

 restance, der er anmeldt.
 2. Restancekort, der udviser størrelsen af de  

 indeholdte beløb, der vedrører tiden efter betalingsstandsningen.
På restancekortene skal regnskab føres med tilsvvar og indbetalinger.
Det  

 er derfor nødvendigt, at kommunen ved henvendelse til den  

 indeholdelsspligtige eller den, der forestår den frivillige kreditorordning,  

 sikrer sig, at både indsendelse af redegørelser og indbetalinger af A-skat  

 sker til kommunen.
 Der henvises til ovenstående regler om permanent incasso.
Indberetning af indbetalingerne til KD foretages på sædvanlig måde, se  

 herom vejledning vedr. opkrævning af A-skat, kap.
III.
 II Der er ikke udsendt restancer til inddrivelse i kommunen.
Eventuelle indbetalinger tilbageholdes i kommunen, indtil man har modtaget  

 restancer til inddrivelse.
Derefter forholdes som under I anført, idet  

 indbetalinger ved indberetningen til KD henføres til den måned, hvori de er  

 indbetalt.
 Ved den frivillige kreditordnings ophør, og efter at det anmeldte beløb er  

 helt eller delvis indbetalt, indberettes et eventuelt udækket beløb som  

 uerholdeligt.
 I de sjældne tilfælde, hvor virksomheden er endeligt overdraget til en  

 advokat eller akkordforening, vil den, til hvem virksomhedne er overdraget,  

 være indeholdelsespligtig og skal tilmelde sig som sådan.
B-skatter I Der er udstedt restancer til inddrivelse i kommunen.
 Det noteres på restancekortet, hvilke rater og beløb, der er anmeldt,  

 herunder også eventuelle rater, der endnu ikke er sendt til inddrivelse i  

 kommunen.
 II Der er ikke udstedt restancer til inddrivelse i kommunen.
Der oprettes et midlertidigt restancekort, hvorpå noteres hvilke rater og  

 beløb, der er anmeldt.
Når kommunen fra KD modtager restancekortet for  

 vedkommende, overføres de på det midlertidige restancekort gjorte notater til  

 det nye restancekort.
 I begge tilfælde må kommunen, når der for vedkommende foreligger  

 indbetalinger, mærke disse på en sådan måde, at det tydeligt fremgår af  

 restancekortet, om den enkelte indbetling skal henføres til restancer, der er  

 omfattet af den frivillige kreditorordning, eller den vedrører senere  

 forfaldne rater.
For at undgå, at der ved kreditorordninger opstår større tab af A-skat  

 eller B-skat, indskærpes det, at kommunerne, umiddelbart efter at  

 skatterestancerne er modtaget til inddrivelse, iværksætter tvangsinddrivelse  

 af det skyldige beløb.
Det tilføjes, at der ikke må indrømmes henstand med  

 betalingen af resterende A-akattebeløb, uden at disse er sikret gennem  

 udpantning eller sikkerhedsstillelse.
 Der vil senere blive udsendt meddelelse om, hvorledes der skal ske  

 indberetning til KD af uerholldelige A- og B-skattebeløb.
 Ved betalingsstandsning, der medfører tvangsakkord uden for kunkurs,  

 følges ovennævnte regler vedrørende frivillige kreditorordninger.
 Tvivlsspørgsmål kan forelægges KD's 3. kontor.
