 Delvejledning til Arbejdsministeriets bekendtgørelse nr. 403 af 30.
 maj 1989 og ændringsbekendtgørelse nr. 571 af 5. august 1991.
 Vejledningen omfatter afsnit VI, og er udarbejdet således, at  

 bemærkningerne knytter sig til konkrete paragraffer i bekendtgørelsen om  

 arbejdstilbud m.v.
Ad § 83 Selvstændig erhvervsvirksomhed Det er generelt en betingelse, at der er tale om en selvstændig  

 erhvervsvirksomhed, at den ledige mere end midlertidigt og ved  

 personligt arbejde driver virksomheden eller deltager i driften, og at  

 der er tale om den lediges hovedbeskæftigelse.
 Det er Arbejdsformidlingen, der afgør, om betingelserne, for at der er  

 tale om en erhvervsvirksomhed, er opfyldt.
Er der tvivl om, hvorvidt det er en selvstændig erhvervsvirksomhed m.v.,  

 afgøres dette spørgsmål efter de regler, der gælder inden for  

 arbejdsløshedsforsikringen, jf.
Direktoratet for Arbejdsløshedsforsikringens  

 bekendtgørelse om optagelse i en anerkendt arbejdsløshedskasse for  

 selvstændige erhvervsdrivende, der indeholder en definition af begrebet  

 selvstændig erhvervsvirksomhed.
I relation til arbejdsløshedsforsikringsloven er selvstændig  

 erhvervsvirksomhed kendetegnet ved, at pågældende Der stilles ikke krav til virksomhedens form.
Iværksætterydelse vil derfor kunne bevilges til såvel personligt ejede  

 virksomheder - herunder interessentskaber - som til virksomheder, der drives  

 i selskabsform.
Der vil således også kunne ydes iværsætterydelse i tilfælde,  

 hvor den ledige driver virksomheden sammen med andre, herunder ægtefællen.
Ved beskæftigelse i et selskab, hvori den ledige og/eller ægtefællen evt.  

 sammen med nærmeste familie - ejer aktier eller anparter, er der tale om  

 selvstændig erhvervsvirksomhed, hvis den ledige og/eller ægtefællen har en  

 direkte eller indirekte afgørende indflydelse på selskabet.
Nærmere regler  

 herom er fastsat i § 3 i Direktoratet for Arbejdsløshedsforsikringens  

 bekendtgørelse om optagelse i en anerkendt arbejdsløshedskasse for  

 selvstændige erhvervsdrivende.
 Er det ikke muligt at få egentlig dokumentation for, at det er den lediges  

hovedbeskæftigelse, kan Arbejdsformidlingen indhente en erklæring om,  

 at ansøgeren har til hensigt at drive virksomheden som sit hovederhverv.
Specielt om kunstnerisk virksomhed For så vidt angår kunstnere, vil de kunne optages i en  

 arbejdsløshedskasse for selvstændige efter de almindelige regler herom.
Hvis  

 kassen skønner, at der er tale om en aktivitet, der ikke berettiger til  

 optagelse i kassen, eller som på grund af sin karakter ikke kan antages at få  

 et sådant omfang, at aktiviteten på noget tidspunkt kan blive pågældendes  

 hovedbeskæftigelse, bør kassen udfærdige en udtalelse herom og vedlægge denne  

 ved fremsendelsen af den påtegnede ansøgning til Arbejdsformidlingen.
 Dette skyldes, at det ved kunstnerisk virksomhed er vigtigt at sikre sig,  

 at der er tale om egentlig erhvervsudøvelse, og at erhvervsudøvelsen kan  

 dokumenteres udadtil.
Allerede etableret virksomhed Iværksætterydelse kan også gives ved overtagelse af eller indtræden i en  

 allerede etableret virksomhed.
 Dette gælder også ved indtræden i ægtefælles virksomhed, f.eks. som  

 medarbejdende ægtefælle, eller som medindehaver i en virksomhed, der drives  

 sammen med andre, f.eks. i selskabsform.
Hvis den ledige ikke kan blive momsregistreret som ansvarlig indehaver,  

 kan Arbejdsformidlingen kræve en erklæring fra de øvrige indehavere om, at  

 pågældende er indtrådt i driften af virksomheden.
Ved indtræden i ægtefælles  

 virksomhed skal Arbejdsformidlingen dog sikre, at den ledige enten påføres  

 virksomhedens momsregistreringsbevis eller selv bliver registreret med et  

 momsnummer.
 Der kan ikke ydes iværksætterydelse ved indtræden i ægtefælles virksomhed  

 i tilfælde, hvor medlemmet anses for lønmodtager efter § 4 i Direktoratet for  

 Arbejdsløshedsforsikringens bekendtgørelse om optagelse i en anerkendt  

 arbejdsløshedskasse for selvstændige erhvervsdrivende.
 Den ledige kan også modtage iværksætterydelse ved at indtræde som  

medejer i samleverens virksomhed.
Lovlig virksomhed Det er ansøgers ansvar, at den virksomhed, hvortil der søges  

 iværksætterydelse er lovlig.
Det er således ikke Arbejdsformidlingen, der i  

 forbindelse med behandlingen af ansøgningen skal vurdere eller undersøge om  

 en virksomhed er lovlig.
Arbejdsformidlingen skal alene kontrollere, at  

 virksomheder, der er momsregistreringspligtige, er registreret i  

 overensstemmelse med bestemmelserne herom i lovgivningen.
Hvis Arbejdsformidlingen på baggrund af fortilfælde ved, at en bestemt  

 aktivitet er ulovlig eller kræver opfyldelse af særlige betingelser i anden  

 lovgivning, f.eks. autorisation eller bevilling, så bør ansøger gøres  

 opmærksom herpå samtidig med, at ansøgningen afslås.
Ny ansøgningen kan  

 herefter indgives, når ansøger dokumenteret har bragt forholdet i orden,  

 således at virksomheden er blevet lovliggjort.
 Det er derfor samtidig vigtigt, at Arbejdsformidlingen i forbindelse med  

 f.eks. 3 måneders samtalerne med nyledige og informationsmøder for ledige,  

 hvor der bl.a. orienteres om iværksætterordningen, gør de ledige bekendt med,  

 at ansøgere af iværksætterydelse selv bærer ansvaret for, at den virksomhed,  

 som de søger iværksætterydelse til, er lovlig, og at meddelt bevilling af  

 iværksætterydelse vil blive tilbagekaldt af Arbejdsformidlingen, hvis det  

 efterfølgende viser sig, at virksomheden er ulovlig.
Betingelser for senere dagpengeret, når virksomheden fortsættes af  

 ægtefællen eller medejere Hvis den ledige senere ønsker at udtræde af en virksomhed, der drives  

 sammen med ægtefællen eller andre, skal betingelserne i  

 arbejdsløshedsforsikringsloven § 57, stk. 3, om ophør med selvstændig  

 virksomhed være opfyldt, før der kan udbetales dagpenge, jf.
Direktoratet for  

 Arbejdsløshedsforsikringens bekendtgørelse om ophør med udøvelse af  

 selvstændig virksomhed som hovedbeskæftigelse.
Det er hovedreglen, at pågældende ikke kan anses for ledig ved udtræden,  

 når den anden ægtefælle fortsætter virksomheden.
Endvidere kan pågældende som  

 hovedregel ikke anses for ledig, hvis virksomheden fortsættes af medejer -  

 herunder en eventuel samlever - uden at pågældende har afhændet sin del af  

 virksomheden.
Dog vil pågældende kunne anses for ledig i særlige situationer,  

 der fremgår af ovennævnte bekendtgørelses § 4, f.eks. hvis den hidtidige  

 arbejdsfunktion er bortfaldet mere end midlertidigt eller den ledige har  

 ophævet samlivet med sin ægtefælle i forbindelse med separation eller  

 skilsmisse.
Ved overdragelse eller lukning af en selvstændig virksomhed anses den  

 selvstændige for ledig, når pågældende endeligt har afhændet virksomheden  

 eller af andre grunde er afskåret fra fortsat at drive denne.
De nævnte  

 betingelser anses dog ikke for opfyldt ved overdragelse til ægtefælle eller  

 samlever, hvorfor overdragelse af en virksomhed til ægtefælle/samlever ikke  

 accepteres som ophør.
 De regler, der omhandler ægtefæller, finder endvidere tilsvarende  

 anvendelse på registrerede partnere, jf. lov nr. 372 af 7. juni 1989 om  

 registreret partnerskab, der trådte i kraft den 1. oktober 1989.
 Det bemærkes, at det er den arbejdsløshedskasse, som pågældende aktuelt er  

 medlem af, der efter en iværksætterperiode afgør, om den ledige har ret til  

 dagpenge.
Tidligere selvstændig erhvervsvirksomhed Der kan gives iværksætterydelse til en virksomhed, der hidtil har været  

 drevet som den lediges bibeskæftigelse, fra det tidspunkt, hvor den  

 ledige erklærer at overgå til at drive virksomheden som sin  

 hovedbeskæftigelse.
 Har virksomheden derimod reelt inden for de seneste 12 måneder forud for  

 ansøgningstidspunktet været drevet som den lediges hovedbeskæftigelse,  

 kan der ikke udbetales iværksætterydelse før 1. arbejdstilbud, jf. § 84, stk.  

 5.
Påbegyndelse af selvstændig erhvervsvirksomhed Efter arbejdsløshedsforsikringslovens regler om optagelse af selvstændige  

 erhvervsdrivende anses virksomheden for påbegyndt på det tidspunkt, hvor der  

 er tale om egentlig drift af en konkret etableret virksomhed.
Virksomhed i udlandet Der kan ikke ydes iværksætterydelse til en virksomhed, der har hjemsted i  

 udlandet, i Grønland eller på Færøerne.
 Foregår en del af virksomhedens aktiviteter i udlandet, skal det sikres,  

 at der er etableret et fast forretningssted her i landet, og at den ledige  

 har fast bopæl her i landet.
Dagpenge indtil påbegyndelse af selvstændig erhvervsvirksomhed En ledig kan bevare retten til dagpenge i sin hidtidige  

 arbejdsløshedskasse, indtil pågældende må anses for at have påbegyndt  

 udøvelse af virksomheden.
Dagpengeretten ophører dog forud for påbegyndelsestidspunktet, hvis  

 forberedelsesaktiviteternes art og omfang medfører, at rådighedsbetingelsen  

 efter en konkret vurdering ikke længere er opfyldt.
For at få dagpenge skal  

 den ledige være aktivt arbejdssøgende og i øvrigt stå til rådighed for  

 arbejdsmarkedet.
 Se følgende 2 eksempler.
 Eksempel 1:
 Den 13. marts underskrives lejekontrakt om lokaler.
 Den 29. juni indgives anmeldelse til toldvæsenet om momsregistrering med  

 virkning pr. 15. juli.
 Den 1. juli overtages virksomheden.
 Den 4. september åbner virksomheden.
Den ledige istandsætter selv lokalerne efter overtagelsen og er på  

 grund af omfanget heraf ikke til rådighed.
Dagpengeretten ophører  

 derfor pr. 1. juli, fra hvilken dato istandsættelsen påbegyndes.
 Virksomheden anses for påbegyndt den 4. september.  

 Iværksætterydelse kan derfor ikke bevilges, hvis der ansøges senere  

 end dette tidspunkt.
 Eksempel 2:
 Den 20. juni underskrives kontrakt om køb af en færdigindrettet  

 virksomhed.
 Virksomheden momsregistreres med virkning pr. 15. juli.
 Den 31. juli er overtagelsesdato med nøgleoverlevering.
 Den 1. august er åbningsdag.
 Den ledige er ikke selv beskæftiget ved istandsættelse eller ved  

 andre forudgående aktiviteter som varekøb m.v.
 Dagpengeretten bevares derfor til 1. august, der er  

 påbegyndelsestidspunktet.
 Iværksætterydelse kan bevilges ved ansøgning indtil dette tidspunkt,  

 uanset den forudgående momsregistrering.
 Det er en betingelse for Arbejdsformidlingens godkendelse af ansøgningen,  

 at en momsregistreringspligtig virksomhed lader sig registrerer, men  

 virksomhedens formelle momsregistrering på et tidligere tidspunkt end  

 virksomhedens påbegyndelse er dog isoleret set uden betydning for den lediges  

 fortsatte dagpengeret, hvis der ikke har været tale om egentlig drift af den  

 selvstændige virksomhed.
Har der derimod været tale om egentlig drift af selvstændig  

 erhvervsvirksomhed som hovedbeskæftigelse på et tidligere tidspunkt end  

 ansøgningstidspunktet eller det tidspunkt, hvor iværksætterydelsen søges  

 udbetalt fra, vil der ikke kunne ydes iværksætterydelse til  

 virksomheden.
Dagpengeretten vil ligeledes være bortfaldet fra det tidspunkt,  

 hvor virksomheden må betragtes som hovedbeskæftigelse.
Ad § 84, stk. 1 og 2 Ved beregningen medtælles timer med udbetalte dagpenge inden for de  

 seneste 8 måneder fra ansøgningstidspunktet, der er det tidspunkt, hvor  

 kassen efter § 89, stk. 2, angiver at have modtaget ansøgningen til  

 påtegning.
 5 måneders ledighed med dagpengeret udgør pr. 1. januar 1991 ialt 801  

 timer for fuldtidsforsikrede medlemmer.
For deltidsforsikrede beregnes ledighedskravet på baggrund af medlemmets  

 gennemsnitlig ugentlige arbejdstid i de sidste 13 uger før senest afgivne  

 ledighedserklæring.
Et deltidsforsikret medlem, som forud for ledighedens  

 indtræden gennemsnitlig har arbejdet f.eks. 20 timer ugentligt, skal således  

 have været ledig med dagpengeret i:
20 timer x 5 måneder x 4.33 uger = 433 timer inden for de seneste 8 måneder.
Der medregnes kun timer, hvor der er udbetalt dagpenge inden for de  

 seneste 8 måneder fra ansøgningstidspunktet.
Dagpengetimer, der forekommer  

 tidligere end dette tidspunkt, kan derfor ikke medtages.
Specielt om  

 barselsperioder gælder, at disse i arbejdsløshedsforsikringslovens forstand  

 er såkaldte »døde perioder« og derfor ikke kan anses for ledighed  

 eller medføre forlængelse, fordi § 84 indeholder et aktualitetskrav, hvorfor  

 de 5 måneders ledighed skal ligge inden for de seneste 8 måneder.
 Er ledighedsbetingelsen ikke opfyldt, men ønsker den ledige alligevel  

 ansøgningen forelagt for Arbejdsformidlingen, skal arbejdsløshedskassen  

 forinden oversendelse påtegne, at 5/8 betingelsen ikke er opfyldt.
Ad § 84, stk. 5 Bestemmelsen sikrer, at der ikke kan fås iværksætterydelse før 1.  

 arbejdstilbud til en virksomhed, der tidligere har været pågældendes  

 hovedbeskæftigelse, blot ved at medlemmet i en periode forinden  

 ansøgningstidspunktet ophører med virksomheden eller gør denne til sin  

 bibeskæftigelse.
En virksomhed, der hidtil har været drevet som hovedbeskæftigelse, kan  

 anses for en bibeskæftigelse efter nogen tids sideløbende lønarbejde, jf.  

 reglerne i Direktoratet for Arbejdsløshedsforsikringens bekendtgørelse om  

 ophør med udøvelse af selvstændig virksomhed som hovedbeskæftigelse.
Når der  

 søges om iværksætterydelse til en virksomhed, der er overgået fra hoved- til  

 bibeskæftigelse, skal betingelserne for overgang til bibeskæftigelse være  

 opfyldt inden 12 måneder forud for ansøgningstidspunktet.
Er en ledig, der ansøger om iværksætterydelse, inden for de seneste 12  

 måneder ophørt med en virksomhed, skal det undersøges, om der er tale om  

 genetablering af samme virksomhed.
Dette kan være tilfældet, selv om navnet  

 og/eller adressen eller virksomhedsformen er ændret.
 Er der tale om etablering af en virksomhed inden for samme branche og med  

 samme kundegrundlag, som den tidligere virksomhed, anses det for at være  

 samme virksomhed.
 I øvrige tilfælde må det vurderes konkret, om der i realiteten er tale om  

 samme virksomhed.
 Det bemærkes, at hvis den hidtidige hovedbeskæftigelse har været drevet  

 med iværksætterydelse, er forholdet ikke omfattet af § 84, stk. 5.
 Endvidere vil momsregistrering af virksomheden forud for  

 ansøgningstidspunktet ikke nødvendigvis medføre, at forholdet anses for  

 omfattet af § 84, stk. 5, jf. ovenfor om dagpenge indtil påbegyndelse af  

 selvstændig virksomhed.
Ad § 85 Afsluttet arbejdstilbud En person, der har gennemført et arbejdstilbud, men som dog ikke har  

 opnået beskæftigelse svarende til 26/17 ugers arbejde for henholdsvis  

 fuldtidsforsikrede og deltidsforsikrede, jf.  

 arbejdsløshedsforsikringskringslovens § 55, stk. 1, og § 72, stk. 1, vil  

 kunne modtage iværksætterydelse, dog højst i 1 år efter ophør af  

 dagpengeretten.
Ophørt med uddannelsesydelse for unge Ledige, der efter det fyldte 24. år og 3 måneder fortsat har modtaget  

 uddannelsesydelse for unge, kan på tilsvarende måde, som ved overgang til  

 uddannelsesydelse for ledige over 25 år, gå direkte over på iværksætterydelse  

 efter ansøgning.
Afsluttet arbejdstilbud for unge Unge under 25 år, der har afsluttet et arbejdstilbud kan i umiddelbar  

 forlængelse heraf efter ansøgning få bevilget iværksætterydelse, jf. § 11,  

 stk. 1, i lov om arbejdstilbud til ledige.
 Ansøgningen behandles efter reglerne om iværksætterydelse efter 1.  

 arbejdstilbud, dvs. ydelsen kan fås i op til 3 år og 6 måneder, dog ikke ud  

 over 1 år efter ophør af dagpengeretten.
Ad § 86, stk. 1 § 86,  stk. 1, indeholder de generelle betingelser for  

 at få iværksætterydelse. 1 henhold til stk. 1, nr. 1, skal ansøgeren være  

 ledig.
Denne bestemmelse indebærer, at ansøgeren ikke må have påbegyndt den  

 selvstændige virksomhed.
Reglerne forudsætter at ansøgnings- og  

 påbegyndelsestidspunktet ligger i umiddelbar forlængelse af hinanden.
Ad § 88, stk. 1 Anmeldelse til toldvæsenet Anmeldelse til registrering hos toldvæsenet skal ifølge momsloven ske  

 senest 8 dage før virksomheden påbegyndes.
Der skal anvendes en særlig  

 blanket (momsregistreringsanmeldelse), som kan fås hos toldkammeret.
Til de  

 registrerede virksomheder udstedes et bevis for registreringen.
 Ændringer i en virksomheds ejerforhold, ansvarlige ledelse eller  

 beliggenhed skal anmeldes til toldkammeret inden 8 dage efter, at ændringen  

 er sket.
 For betaling af afgift efter momsloven hæfter den, der som ejer, forpagter  

 eller lignende driver virksomheden for egen regning.
 Se i øvrigt Ministeriet for skatter og afgifters regler om merværdiafgift.
Ad § 88, stk. 2 Ikke-momspligtige Der er virksomheder, der efter deres art ikke skal  

 momsregistreres.
Ifølge momsloven gælder det f.eks. tandlæger,  

 kiropraktorer, skoleundervisning med karakter af skolemæssig eller faglig  

 uddannelse, kunstnerisk virksomhed og rejsebureauer.
 For disse virksomheder kan anvendes anden dokumentation end  

 momsregistrering som dokumentation for selvstændig virksomhed.
 Hvis virksomheden er omfattet af reglerne om arbejdsmarkedsbidrag, kan  

 registreringsbeviset herfor anvendes som dokumentation.
 For andre virksomheder må det på anden måde dokumenteres over for  

 Arbejdsformidlingen, at der etableres selvstændig virksomhed, og at denne  

 drives som hovederhverv.
 Er det sædvanligt for pågældende art af virksomhed, at der etableres et  

 fast forretningssted, kan dette indgå i dokumentationen.
 Skriftlig dokumentation i form af slutseddel eller skøde, købekontrakt,  

 lejekontrakt, købsnota m.v. for køb, leje, leasing eller lån af fast ejendom,  

 materialer, udstyr m.v. til brug for virksomheden, kan indgå i  

 dokumentationen.
 Kræves der autorisation eller registrering for at drive virksomheden, skal  

 denne autorisation eller registrering forevises.
 Er der tale om en virksomhed, der drives som anpartsselskab, kan der, jf.  

 § 15, stk. 3, i lov om anpartsselskaber, kræves fremlagt bl.a. fortegnelse  

 over anpartshavernes navne og størrelsen af deres anparter.
For såvel aktieselskaber som anpartsselskaber skal der endvidere føres en  

 særlig fortegnelse over de aktie- eller anpartshavere, som har aktier eller  

 anparter, som er tillagt mindst 10 pct. af selskabskapitalen, dog mindst  

 100.000 kr.
Udskrift af denne særlige fortegnelse kan ved skriftlig  

 henvendelse til selskabet rekvireres af enhver.
 Arbejdsformidlingen afgør, om der foreligger fornøden dokumentation.
Ad § 89 Den ledige skal indsende ansøgning om iværksætterydelse til en  

 arbejdsløshedskasse for selvstændige.
Den ledige bemyndiger ved sin  

 underskrift på ansøgningsskemaet en A-kasse for selvstændige til at indhente  

 dokumentation hos ansøgerens hidtidige A-kasse.
Efter at have indhentet  

 dokumentation vedrørende f.eks. § 55 i form af lønsedler og anden,  

 arbejdsgiverdokumentation, fraværserklæringer samt dokumentation for ledige  

 timer hos den lediges A-kasse, påtegner den pågældende arbejdsløshedskasse  

 for selvstændige i henhold til § 89, stk. 1 og 2 på ansøgningsskemaet  

 (tidspunktet for A-kassens modtagelse af ansøgningen, spørgsmål om  

 arbejdskrav, evt. skærpet arbejdskrav, samt opfyldelse af ledighedskravet for  

 at få iværksætterydelse før 1. arbejdstilbud).
Ad § 90 Der henvises til bemærkningerne til § 88 vedrørende henholdsvis  

 momsregistrerede virksomheder og virksomheder, der ikke skal momsregistreres.
 Såfremt der er tale om iværksætterydelse før 1. arbejdstilbud, kan  

 ansøgningen kun godkendes, når betingelserne i § 84 er opfyldt.
Ad § 91 Udbetaling En arbejdsløshedskasse for selvstændige kan først påbegynde  

udbetaling af ydelsen, når den har fået meddelelse om, at  

 Arbejdsformidlingen har godkendt ansøgningen.
 Ydelsen kan tidligst udbetales fra den dato, en arbejdsløshedskasse  

 for selvstændige har modtaget ansøgningen til påtegning, dog ikke tidligere  

 end datoen for påbegyndelse af den selvstændige virksomhed.
Hvis en person har påbegyndt en selvstændig virksomhed som sin  

 bibeskæftigelse under arbejdstilbuddet, kan Arbejdsformidlingen først  

 godkende en allerede indsendt ansøgning, når arbejdstilbuddet er afsluttet.  

 Ydelsen kan i disse tilfælde også først fås fra det tidspunkt, hvor  

 arbejdstilbuddet er afsluttet.
Det er en betingelse, at virksomheden fra  

 udbetalingens start er ændret til pågældendes hovedbeskæftigelse.
Ad § 92 og § 93 Ydelsesperioden For modtagere af iværksætterydelse før 1. arbejdstilbud kan ydelsen, jf.  

 § 92, fås sålænge den ledige driver selvstændig virksomhed, dog højst i 3 år  

 og 6 måneder og ikke ud over 1 år og 5 måneder efter ophør af retten til  

 dagpenge.
 Modtagere af iværksætterydelse efter 1. arbejdstilbud kan i henhold  

 til § 93 få iværksætterydelse så længe den ledige driver selvstændig  

 virksomhed, dog højst i 3 år og 6 måneder og ikke ud over 1 år efter ophør af  

 retten til dagpenge.
Specielt om skærpet arbejdskrav Hvis den ledige på grund af anden selvstændig virksomhed eller social  

 pension er omfattet af et skærpet arbejdskrav, jf.  

 arbejdsløshedsforsikringslovens regler, er dette uden betydning i den  

 periode, hvori der udbetales iværksætterydelse.
 Hvis den ledige ophører med iværksættervirksomhed, og i stedet for anmoder  

 om dagpenge, gælder igen de almindelige begrænsninger vedrørende skærpet  

 arbejdskrav, jf. ad § 103.
Ad § 94 Forlængelse Forlængelse af ydelsesperioden sker ved, at arbejdsløshedskassen påtegner  

 den tidligere ansøgningsblanket og videresender denne til  

 Arbejdsformidlingen, der forlænger ydelsesperioden.
Ad § 98 Forsikringsstatus ved overflytning En ledig vil uanset hidtidig forsikringsstatus få status som  

 fuldtidsforsikret medlem, jf. bemærkningerne til § 83, hvorefter det  

 forudsættes, at den ledige driver virksomheden som sit hovederhverv.
 Der kan ikke ske overflytning til anden arbejdsløshedskasse for  

 selvstændige i iværksætterydelsesperioden, idet denne periode i henseende til  

 forsikringsreglerne anses for ledighed.
Ad § 98, stk. 2 Ved ophør af ydelsesperioden i forbindelse med virksomhedsophør kan den  

 ledige inden for en frist af 3 måneder vælge at lade sig tilbageflytte til  

 sin tidligere arbejdsløshedskasse, der så udbetaler de dagpenge, den ledige  

 måtte være berettiget til på grundlag af beregningsgrundlaget forud for  

 iværksætterydelsesperioden.
Dette gælder også, uanset om beregningsgrundlaget  

 er opnået ved deltidsbeskæftigelse.
Ad § 99, stk. 1 Ydelsens størrelse Størrelsen af iværksætterydelsen svarer - uanset den lediges individuelle  

 dagpengesats - til 50 pct. af højeste dagpengebeløb, jf.  

 arbejdsløshedsforsikringslovens § 47.
Ad § 99, stk. 2 Særregler om fradrag Når en ledig på iværksætterydelse samtidig har arbejde og/eller andre  

 indtægter, skal der ske fradrag i iværksætterydelsen efter samme regler, som  

 gælder for nedsættelse af arbejdsløshedsdagpenge.
Dette gælder også udbetalt  

 godtgørelse ved første ledighedsdag.
Der henvises til de regler, der er  

 udstedt i henhold til arbejdsløshedsforsikringslovens § 58 om arbejdes og  

 indtægters betydning for arbejdsløshedsdagpengenes størrelse.
Disse regler er  

 overført til reglerne om iværksætterydelse i deres fulde udstrækning.
Der  

 henvises endvidere til reglerne om bibeskæftigelse ved selvstændig  

 virksomhed, hvorefter der skal ske fradrag for de timer, der anvendes i  

 virksomheden, for så vidt dette måtte forekomme.
De særlige begrænsninger i retten til dagpenge, der iøvrigt følger  

 af arbejdsløshedsforsikringslovens bestemmelser, er derimod ikke  

 overført.
Dette gælder bl.a. reglerne om frigørelsesattest, timeoverførsel,  

 mindsteudbetaling, udbetaling af supplerende dagpenge med dimittendsats,  

 udbetaling for søgnehelligdage, udbetaling i forbindelse med  

 arbejdsfordelingsordninger, udbetaling af dagpenge under konflikt, samt  

 reglerne om skærpet arbejdskrav.
 I relation til iværksætterydelse skal der således eksempelvis ikke  

 ske overførsel af overskydende timer fra tidligere udbetalingsperioder,  

 hvorimod alle arbejdstimer i udbetalingsperioden skal fradrages, og der  

 gælder ikke her nogen nederste timegrænse.
 Ved afgørelse af, om der er tale om arbejde i virksomheden, således at der  

ikke skal ske fradrag, er aflønningsformen som hovedregel afgørende.
 Udføres arbejdet således som et led i den selvstændige virksomhed, og  

 finder der momspligtig fakturering sted gennem virksomheden, f.eks. på  

 konsulentbasis, skal der ikke ske fradrag.
 Derimod foretages fradrag i iværksætterydelsen, når arbejdet udføres som  

 lønmodtager.
Ad § 100, stk. 3 Udelukkelse fra ret til dagpenge (karantæne) Der henvises til Direktoratet for Arbejdsløshedsforsikringens regler om  

 konsekvenser af selvforskyldt ledighed.
 Den ledige kan i en karantæneperiode alligevel godt begynde på en  

 selvstændig virksomhed, men iværksætterydelse kan først fås med virkning fra  

 karantæneperiodens udløb.
Når karantæneperioden er forløbet uden iværksætterydelse eller dagpenge,  

 anses karantænen for udstået.
Det gælder både almindelig og effektiv  

 karantæne.
Arbejdskrav Der henvises til Direktoratet for Arbejdsløshedsforsikringens regler om  

 arbejdsløshedskassemedlemmernes rådighedsforpligtelse.
 Hvis et medlem, der er stillet over for et arbejdskrav, søger om  

 iværksætterydelse, vil medlemmet være udelukket fra ret til iværksætterydelse  

 for de første 300 timer (fuldtidsforsikret)/ 150 timer (deltidsforsikret).
 Angående efterfølgende ret til dagpenge ved ledighed efter ophør med  

 iværksætterydelse henvises til afsnittet om tidligere karantæne og  

 arbejdskrav.
Ad § 101 Kontrol af selvstændig virksomhed Til kontrol af fortsat drift af selvstændig virksomhed anvendes  

 virksomhedens seneste momsangivelse.
Virksomheder, der ikke er momsregistrerede, skal på samme måde  

 hvert kvartal give oplysninger om virksomhedens indtægter og udgifter til  

 arbejdsløshedskassen.
Oplysninger afgives på den almindelige erklæring til  

 brug ved udbetaling af iværksætterydelse.
Hvis kassen i øvrigt mener, at der er åbenbar tvivl om, hvorvidt der reelt  

 drives selvstændig virksomhed som hovedbeskæftigelse, skal kassen foretage en  

 nærmere vurdering.
Såfremt den pågældende herefter ikke kan anses for at  

 drive selvstændig virksomhed og derfor ikke opfylder betingelsen for at  

 modtage iværksætterydelse, skal kassen straks orientere Arbejdsformidlingen  

 herom.
Er der tale om, at betingelserne klart ikke længere er opfyldt,  

 stopper kassen udbetalingerne ved oversendelsen til Arbejdsformidlingen.
Arbejdsformidlingen træffer herefter afgørelse om bevillingens  

 tilbagekaldelse.
Arbejdsformidlingen henholdsvis arbejdsløshedskassen træffer  

 afgørelse om tilbagebetaling af eventuelle med urette modtagne ydelser, jf. §  

 122, stk. 2 og 3.
 Har kassen indstillet udbetalingerne, jf. reglerne i  

 arbejdsløshedsforsikringslovens § 87, stk. 1-3, på grund af den lediges svig  

 eller anden forseelse over for kassen, skal kassen - på samme måde - samtidig  

 orientere Arbejdsformidlingen herom, med henblik på Arbejdsformidlingens  

 tilbagekaldelse af bevillingen.
Ad § 103 Perioder med iværksætterydelse tæller som ledighed ved beregning af  

 arbejdskravet efter § 55, stk. 1, og § 72, stk. 1, i  

 arbejdsløshedsforsikringsloven.
Dog tæller de arbejdstimer, der er sket  

 fradrag for i ydelsesperioden som arbejde, forudsat at arbejdet opfylder  

 betingelserne i lovens § 55, stk. 1, henholdsvis § 72, stk. 1.
Om dagpengeret Spørgsmålet om dagpengeret efter ophør med iværksætterydelse afgøres af  

 den lediges arbejdsløshedskasse.
 For så vidt angår gældende regler herfor henvises særligt til  

 arbejdsløshedsforsikringslovens § 55 og § 72 om ret til dagpenge samt til  

 reglerne i Direktoratet for Arbejdsløshedsforsikringens bekendtgørelse om  

 ophør med selvstændig virksomhed som hovedbeskæftigelse, jf.  

 arbejdsløshedsforsikringslovens § 57, stk 3.
 Ved ophør med virksomheden under eller i forbindelse med ydelsesperiodens  

 udløb er den ledige ikke omfattet af reglerne i  

 arbejdsløshedsforsikringslovens § 63, stk. 2, om, at der ikke kan udbetales  

 dagpenge for den første uge efter ophøret.
Efter arbejdstilbudsloven har den ledige efter ophør med iværksætterydelse  

 under visse betingelser ret til et arbejdstilbud - og dermed ret til  

 arbejdsløshedsdagpenge (ventedagpenge) efter arbejdsløshedsforsikringslovens  

§ 55, stk. 3 - selvom arbejdskravet ikke er opfyldt ved ophøret.  

 Retten til dagpenge efter arbejdsløshedsforsikringslovens § 55, stk. 3, er  

 betinget af, at den ledige har ret til et arbejdstilbud.
Det er dog en  

generel betingelse, at den ledige ophører med den støttede virksomhed  

 senest ved ydelsesperiodens udløb, og at den pågældende umiddelbart efter  

 virksomhedens ophør tilmelder sig Arbejdsformidlingen som ledig.
 Arbejdsløshedsforsikringslovens § 55, stk. 3, medfører, at den ledige, som  

 ved ophør af iværksætterydelse har ret til og anmoder om et arbejdstilbud,  

 har ret til ventedagpenge, indtil arbejdstilbud påbegyndes eller afslås, selv  

 om arbejdskravet i arbejdsløshedsforsikringslovens § 55, stk. 1, ikke er  

 opfyldt på ophørstidspunktet.
 Tilsvarende gælder, hvis den ledige »falder« for arbejdskravet,  

 mens der ventes på et arbejdstilbud.
Arbejdsløshedsforsikringslovens § 55, stk. 3, gælder både ved  

 iværksætterydelse før 1. arbejdstilbud og ved iværksætterydelse efter  

 1. arbejdstilbud.
I sidstnævnte tilfælde er det dog en betingelse for retten  

 til et 2. arbejdstilbud, at den ledige har modtaget iværksætterydelse i  

 mindst 12 måneder, jf. § 8, stk. 1, nr. 4, i bekendtgørelsen om arbejdstilbud  

 m.v.
Ledige, der er fyldt 50 år ved ophøret af et tidligere arbejdstilbud, har  

 efter arbejdstilbudsloven ret til gentagne arbejdstilbud, der sidestilles med  

 1. arbejdstilbud.
Bevilling af iværksætterydelse efter afslutning af et af de  

 gentagne arbejdstilbud behandles efter reglerne om iværksætterydelse efter 1.  

 arbejdstilbud.
Ved ophør af virksomheden senest ved ydelsesperiodens udløb og  

 samtidig tilmelding hos Arbejdsformidlingen som ledig, vil pågældende på ny  

 være berettiget til et af de gentagne arbejdstilbud og ventedagpenge efter §  

 55, stk. 3, i lov om arbejdsformidling og arbejdsløshedsforsikring m.v.  

 Uanset at det gentagne arbejdstilbud sidestilles med 1. arbejdstilbud,  

 stilles der dog ikke krav om, at pågældende skal have modtaget  

 iværksætterydelse i mindst 12 måneders forud for virksomhedsophøret, da 12  

 måneders reglen kun har betydning i forbindelse med kvalifikation til 2.  

 arbejdstilbud.
Arbejdsløshedsforsikringslovens § 55, stk. 3, omfatter dog ikke  

 ledige, der har afsluttet seneste arbejdstilbud før den 1. juli 1986,  

 og som derefter har modtaget iværksætterydelse.
Ledige, der har afsluttet  

 seneste arbejdstilbud før den 1. juli 1986, vil alene være berettiget til et  

 ekstra arbejdstilbud efter arbejdstilbudslovens § 1, stk. 3, nr. 4, såfremt  

 de fortsat opfylder arbejdskravet efter arbejdsløshedsforsikringslovens § 55,  

 stk. 1.
 Det er i alle tilfælde en betingelse for retten til såvel arbejdstilbud  

 efter ophør med iværksætterydelse som ventedagpenge efter  

 arbejdsløshedsforsikringslovens § 55, stk. 3, at den ledige er under 60 år på  

 tidspunktet for afgivelsen af arbejdstilbuddet i den 3 måneders periode,  

 inden for hvilken Arbejdsformidlingen efter § 17, stk. 3, skal have  

 fremskaffet og afgivet arbejdstilbud til ledige, der er på ventedagpenge.  

 Endvidere skal den ledige opfylde de øvrige betingelser for at være  

 dagpengeberettiget, herunder reglerne i Direktoratet for  

 Arbejdsløshedsforsikringens bekendtgørelse om ophør med udøvelse af  

 selvstændig virksomhed som hovedbeskæftigelse.
Om skærpet arbejdskrav Hvis en modtager af iværksætterydelse, der efter  

 arbejdsløshedsforsikringslovens regler er omfattet af et skærpet arbejdskrav,  

 bliver ledig efter ophør med iværksætterydelse, vil dagpengeretten være  

 afhængig af, om det skærpede arbejdskrav er opfyldt.
Om tidligere karantæne og arbejdskrav Når en karantæneperiode er forløbet uden udbetaling af iværksætterydelse  

 eller af dagpenge, anses karantænen for udstået.
Det gælder både almindelig  

 og effektiv karantæne.
 Eventuel uafviklet karantæne skal udstås før dagpengeudbetalingen  

 påbegyndes.
 Et arbejdskrav vil fortsat kunne bestå efter iværksætterydelsens ophør.  

 Arbejdskravet kan dog også være opfyldt ved andet (ustøttet) arbejde i  

 ydelsesperioden.
 Hvis arbejdskravet ikke er opfyldt, skal et fuldtidsforsikret medlem  

 bevise sin rådighed ved mere end 300 timers arbejde, og et deltidsforsikret  

 medlem ved mindst 150 timers arbejde inden for en 10-ugersperiode.
