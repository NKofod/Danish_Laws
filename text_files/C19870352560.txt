 Med virkning fra den 1. maj 1987 er der gennemført en ændring af  

 reglerne om retten til dagpenge for medlemmer, der modtager pension efter lov  

 om social pension eller tilsvarende udenlandsk lovgivning.
 På denne baggrund udsendes følgende vejledende retningslinier for  

 administrationen af reglerne i arbejdsløshedsforsikringslovens §§ 64, 74 og  

 75 b, stk. 6:
A.
Dagpengeretten i forhold til social pension.
1. Skærpet arbejdskrav. a.
Et medlem, der ansøger om  

 eller modtager pension efter lov om social pension eller tilsvarende  

 udenlandsk lovgivning, er berettiget til dagpenge sideløbende hermed, så  

 længe medlemmet opfylder et skærpet arbejdskrav.
Medlemmet skal forud for  

 hver dagpengeudbetaling have haft arbejde eller udøvet selvstændig virksomhed  

 i 26 uger for fuldtidsforsikrede og 17 uger for deltidsforsikrede inden for  

 de seneste 18 måneder.
Et helt ledigt medlem vil således kunne bevare  

 dagpengeretten i op til eet år fra ledighedstidspunktet.
Dagpengeretten vil  

 endvidere kunne generhverves, når det skærpede arbejdskrav på ny er opfyldt.  

 Hvis der som følge af beskæftigelse skal beregnes ny dato for bortfald af  

 dagpengeretten, opgøres arbejdskravet som henholdsvis 26 uger  

 (fuldtidsforsikrede) eller 17 uger (deltidsforsikrede) gange fagets fulde  

 sædvanlige arbejdstid på beregningstidspunktet.
Ved opgørelsen af medlemmets  

 beskæftigelse lægges de faktiske arbejdstimer til grund. b.
Medlemmet er  

 omfattet af §§ 64 og 74 fra tidspunktet for ansøgning om social  

 pension.
Da social pension sædvanligvis bevilges med virkning fra den 1. i  

 den følgende måned, skal arbejdskravet først være opfyldt på denne dato. c.  

Afslås pensionsansøgningen på et tidspunkt, hvor medlemmets  

 dagpengeret er ophørt, fordi medlemmet ikke længere opfylder det skærpede  

 arbejdskrav, efterbetales de dagpenge, der er bortfaldet, jfr. § 64, stk. 2  

 og § 74, stk. 2. Inden arbejdsløshedskassen efterbetaler dagpenge,  

 forudsættes det, at kassen foretager en konkret vurdering af, om medlemmet  

 opfylder de almindelige betingelser for ret til dagpenge. d.
Et medlem, der  

 alene modtager invaliditetsydelse i henhold til lov om social pension,  

 er ikke omfattet af det skærpede arbejdskrav.
Medlemmet er berettiget  

 til dagpenge efter samme regler som andre medlemmer. e.
Er pensionen ifølge  

 pensionsnævnets afgørelse gjort hvilende, eller er pensionen på  

 ledighedstidspunktet frakendt, er medlemmet ikke omfattet af  

 reglerne i §§ 64 og 74. Medlemmet er derfor berettiget til dagpenge, forudsat  

 de almindelige gældende betingelser er opfyldt. f.
Et medlem, der undlader  

 at hæve pensionen, er fortsat omfattet af  

 arbejdsløshedsforsikringslovens §§ 64 og 74. g.
Et medlem, hvis sociale  

 pension for tiden er indtægtsbortreguleret, anses efter  

 pensionssystemets regler fortsat for at modtage pension.
Medlemmet er derfor  

omfattet af reglerne i arbejdsløshedsforsikringslovens §§ 64 og 74.  

 Bemærk: Dette er en ændring i forhold til de hidtidige vejledende  

 retningslinier.
2. Øvrige betingelser for dagpengeretten, herunder  

 rådighedsbetingelsen.  Ud over arbejdskravet skal et medlem, der  

ansøger om eller modtager social pension, i lighed med andre medlemmer  

 opfylde de almindelige betingelser for medlemsret og dagpengeret.
Medlemmet  

 skal således blandt andet være til rådighed og herunder være aktivt  

 arbejdssøgende i fuldt omfang som henholdsvis fuldtids- eller  

 deltidsforsikret, jfr.
Direktoratet for Arbejdsløshedsforsikringens  

 bekendtgørelse om lediges forpligtelse til at stå til rådighed for  

 arbejdsmarkedet som betingelse for udbetaling af dagpenge, hvortil der  

 henvises.
I den forbindelse bemærkes, at det forhold, at medlemmet på  

 ledighedstidspunktet har ansøgt om eller modtager social pension, ikke i sig  

 selv rejser tvivl om medlemmets rådighed.
Dette gælder f.eks., hvis  

 pensionen er ydet af andre grunde end helbredsmæssige, eller hvis  

 medlemmet gennem arbejde efter ansøgningstidspunktet har bevist at stå til  

 rådighed for arbejdsmarkedet.
 3. Der skal ikke foretages fradrag i dagpenge af indtægten fra  

 social pension.
 4. Medlemmets oplysningspligt.  Medlemmet har pligt til at  

 underrette arbejdsløshedskassen, hvis der indgives - eventuelt allerede er  

 indgivet - ansøgning om, eller hvis medlemmet modtager pension efter lov om  

 social pension eller tilsvarende udenlandsk lovgivning, jfr. bl.a.  

 standardvedtægtens § 15. Det bemærkes, at indberetning til kassen om social  

 pension fra det sociale udvalg ikke fritager medlemmet for  

 underretningspligten.
B.
Efterlønsordningen i forhold til social pension.
1. Social pension udelukker fra adgangen til efterløn.  

 a.
Ifølge arbejdsløshedsforsikringslovens § 75 b, stk. 6 kan et medlem, der  

 modtager ydelser efter lov om social pension eller tilsvarende udenlandsk  

 lovgivning, ikke samtidig modtage efterløn. b.
Et medlem, der har  

 ansøgt om førtidspension eller invaliditetsydelse, kan ikke overgå til  

 efterløn, så længe ansøgningen er under behandling.
Medlemmet sidestilles  

 således med personer, der modtager førtidspension eller invaliditetsydelse.  

 c.
Hvis ansøgningen afslås, forudsættes det, at ansøgningen indgår i  

 arbejdsløshedskassens vurdering af, om medlemmet på tidspunktet for  

 overgang til efterløn opfyldte betingelserne for ret til dagpenge  

 herunder rådighedsbetingelsen, jfr. arbejdsløshedsforsikringslovens § 75 b,  

 stk. 1, nr. 3. d.
Et medlem, der undlader at hæve førtidspensionen  

 eller invaliditetsydelsen, er fortsat omfattet af § 75 b, stk. 6.
2. Undtagelser. a.
Et medlem, der modtager  

invaliditetsydelse, kan dog modtage efterløn, når retten til  

 invaliditetsydelse frasiges.
Det bemærkes, at der ikke er tilsvarende  

 mulighed for frasigelse af førtidspension. b.
Et medlem, hvis pension  

frakendes, eller er gjort hvilende, har mulighed for at få  

 efterløn, såfremt betingelserne herfor i øvrigt er opfyldt.
3. Efterlønsmodtagere, der ansøger om førtidspension.  

 a.
En efterlønsmodtager, der foretrækker at overgå til førtidspension, hvis  

 pågældende opfylder betingelserne herfor, er ikke afskåret fra at udtræde af  

 efterlønsordningen. b.
En efterlønsmodtager skal ved indgivelse af ansøgning  

 om førtidspension give meddelelse herom til arbejdsløshedskassen, som  

 herefter suspenderer udbetalingen af efterløn, mens ansøgningen behandles. c.  

 Hvis efterlønsmodtagerens ansøgning afslås, skal der ske efterbetaling af  

 efterløn for suspensionsperioden, og udbetalt forskud på pensionen  

 tilbagebetales.  C.
Overgangsregler. ndringen af §§ 64 og 74  

 træder i kraft den 1. maj 1987, dog således at der indføres en  

 overgangsordning gældende til 1. maj 1988. Overgangsordningen medfører, at et  

 medlem, der pr. 1. maj 1987 modtager pension efter lov om social pension  

 eller tilsvarende udenlandsk lovgivning, og som samtidig eller senere  

 opfylder betingelsen i § 55, stk. 1, efter anmodning kan vælge indtil den 1.  

 maj 1988 at være omfattet af de hidtil gældende regler.
Overgangsreglen er  

 især tænkt anvendt dels i tilfælde, hvor et medlem modtager dagpenge i  

 78-dages perioden ved lovens ikrafttræden, dels i tilfælde hvor  

 dagpengeretten vil kunne generhverves efter de hidtil gældende regler i  

 arbejdsløshedsforsikringslovens § 64, stk. 2 og 3.
