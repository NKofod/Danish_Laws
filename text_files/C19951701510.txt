Cirkulæreskrivelse om meddelelse om  

 én virksomhed, der er organiseret som en flerhed af selskaber Kommentar m.v.:
 To anpartsselskaber blev anset for at være én  

 virksomhed på grund af selskabernes beliggenhed, ejerforhold, ledelse  

 og karakteren af selskabernes driftsaktiviteter.
 Meddelelse om afgørelsen:
 Medlemmet ejede og var direktør i et  

 anpartsselskab, hvorfra han i en årrække havde drevet  

 radioforretning med detailsalg af radioudstyr.
Forretningen blev drevet fra lejede lokaler.
Disse lokaler  

 tilhørte et andet anpartsselskab, som ægtefællen ejede, og  

 dette anpartsselskab udlejede TV-apparater og lignende.
Udlejningsvirksomheden blev drevet fra samme adresse som  

 radioforretningen.
Medlemmet var også direktør i  

 ægtefællens selskab, hvor han ulønnet brugte ca. 1 time om  

 ugen på bogføring og eventuel afhentning af lejeapparater hos  

 kunderne.
Direktoratet traf afgørelse om, at der reelt var  

 tale om én virksomhed, selv om virksomheden formelt havde været  

 organiseret som 2 selskaber.
Direktoratet lagde vægt på det  

 oplyste om selskabernes beliggenhed, ejerforhold, ledelse og karakteren af  

 selskabernes driftsaktiviteter, jf. § 2 og § 3 i direktoratets  

 optagelsesbekendtgørelse for selvstændige erhvervsdrivende.
 Afgørelsen medførte, at medlemmet ikke kunne  

 anerkendes som ophørt mere end midlertidigt med udøvelse af  

 selvstændig virksomhed, før begge virksomheder var  

 ophørt, jf. direktoratets bekendtgørelse nr. 853 af 19. oktober  

 1992 om ophør med udøvelse af selvstændig virksomhed som  

 hovedbeskæftigelse.
 Arbejdsmarkedets Ankenævn tiltrådte  

 direktoratets afgørelse med den anførte begrundelse.
