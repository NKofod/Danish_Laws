Told- og Skattestyrelsen har i en klagesag truffet afgørelse om, at en  

 ansat efter en periode på 32 mdr. med § 48E-beskatning ville kunne skifte til  

 ny stilling på 4 mdr. med § 48E-beskatning.
I den aktuelle sag havde den  

 ansatte indgået en 12 mdr.'s kontrakt med den nye arbejdsgiver, og  

 efterbeskatning kunne undgås ved anvendelse af fortrydelsesretten i § 48E.
A påbegyndte pr. 11. september 1994 et ansættelsesforhold ifølge en 12  

 måneders kontrakt med selskabet B om ansættelse i Danmark, hvor A blev  

 beskattet efter KSL § 48E.
Kontrakten blev senere forlænget med 2 gange 12  

 måneder.
Den 16. maj 1997 efter ca. 32 måneders ansættelse i selskab B tiltrådte A  

 en stilling i selskab C, som er et selskab i samme koncern.
Kontrakten med  

 dette selskab var på 12 måneder og opfyldte lønkravet i KSL § 48E.
Revisionsfirmaet argumenterede i klagen for, at kravet om at en kontrakt  

 ifølge KSL § 48E, stk. 1, skal være på mindst 6 måneder skal ses i sammenhæng  

 med stk. 3, som vedrører en situation, hvor skattepligten har været ophørt,  

 og hvor lønmodtageren påny ønsker at blive § 48E-beskattet.
Det er efter  

 revisionsfirmaets opfattelse også det, der menes med punkt 6, 4. afsnit i  

 skm. cir. nr. 9 af 15. januar 1993. Kravet skal ses i sammenhæng med, at den  

 fulde skattepligt skal indtræde jf.
KSL § 48E, stk. 1, hvortil der henvises i  

 stk. 3. Derimod er A's situation omfattet af KSL § 48E, stk. 6, hvori der  

 ikke henvises til stk. 1.
Told- og Skattestyrelsen var enig i, at det vil være muligt ved indgåelse  

 af § 48E-kontrakter med forskellige arbejdsgivere i umiddelbar forlængelse af  

 hinanden og uden mellemliggende skattepligts-ophør, at opdele kontrakterne i  

 perioder på 32 måneder og 4 måneder - som her - eller på anden måde, sålænge  

 den første kontrakt er på mindst 6 måneder og sålænge den samlede varighed  

 for kontrakterne ikke overstiger 36 måneder jf.
KSL § 48E, stk. 6 og skm.  

 cir. nr. 9 af 15. januar 1993 pkt. 4 a, samt KSL § 48E, stk. 1.
I den forbindelse skal det nævnes, at også to selskaber i samme koncern er  

 to forskellige arbejdsgivere jf.
TfS 1998,78.
A havde imidlertid indgået en ny kontrakt på 12 måneder, hvilket efter KSL  

 § 48 E, stk. 7, i sig selv medfører efterbeskatning, fordi den kontrakt der  

 er indgået indebærer en »forhåndsforlængelse«, hvilket ikke er  

 muligt jf.
TfS 1996,580. Der henvistes i øvrigt til skm. cir. nr. 9 af 15.  

 januar 1993 pkt. 4 om fremgangsmåden ved ophør af et ansættelsesforhold med §  

 48E-beskatning.
 Revisionsfirmaet havde derefter argumenteret for, at A måtte kunne anvende  

 reglen om fortrydelsesret i KSL § 48E, stk. 8, og skm. cir. nr. 9 af 15.  

 januar 1993 pkt. 13.
Ifølge disse regler kan en lønmodtager indtil udløbet af en kontrakt med §  

 48E-beskatning bestemme, at vederlaget skal beskattes efter de almindelige  

 regler enten for hele ansættelsesperioden eller for fremtiden, men ikke alene  

 med tilbagevirkende kraft.
Valget er knyttet til den enkelte kontrakt og til  

 det enkelte ansættelsesforhold.
 Revisionsfirmaet havde i den forbindelse anmodet om, at A kunne fortryde §  

 48E-beskatning for en del af kontrakten med selskab B, således at der kunne  

 blive »plads« til 12 månders § 48E-beskatning bagefter i kontrakten  

 med selskab C.
 Med de ovennævnte regler for fortrydelsesret, kunne A ikke fortryde for en  

 del af den nu afsluttede kontrakt med selskab B, og i øvrigt heller ikke som  

 ønsket kun med tilbagevirkende kraft.
 Da kontrakten med selskab C isoleret set opfyldte de grundlæggende  

 betingelser for § 48E-beskatning, dvs. lønkrav, tidsmæssig begrænsning osv.,  

 kunne A efter de nævnte regler fortryde anmodningen om § 48E-beskatning af  

 denne kontrakt, således at § 48E-beskatning i det forudgående  

 ansættelsesforhold opretholdes, og således at A inden 1 måned regnet fra det  

 seneste ansættelsesforholds ophør skal opfylde de generelle regler om ophør  

 af et ansættelsesforhold med § 48E-beskatning.
