Direktoratet for Udlændinge har den 11. marts 1993 indgået en aftale med  

 Frederiksborg Amt om leje af ejendommen matr.nr. 1h m.fl.
Kronborg Ladegård,  

 Helsingør Jorder, beliggende Gurrevej 90 i Helsingør Kommune til anvendelse  

 som asylcenter.
 Ejendommen ligger i byzone.
 Den påtænkte anvendelse er ikke i strid med regionplanen for Frederiksborg  

 Amt eller kommuneplanen for Helsingør Kommune, men kommunen har oplyst, at  

 anvendelsen af den eksisterende bebyggelse som indkvarteringssted for indtil  

 800 asylansøgere forudsætter en lokalplan, jfr. § 13, stk. 2, i lov om  

 planlægning (lov nr. 388 af 6. juni 1991, som ændret ved lov nr. 9 af 3.  

 januar 1992 og lov nr. 920 af 25. november 1992).
 Direktoratet for Udlændinge har orienteret befolkningen i området om  

 planerne ved et borgermøde den 16. marts 1993.
Da det er en landsplanmæssig interesse, at indkvarteringen af asylansøgere  

 fremmes mest muligt, fastsætter miljøministeren, efter anmodning fra  

 indenrigsministeren, herved i henhold til § 3, stk. 1 og 2, i lov om  

 planlægning, at ejendommen matr. nr. 1h m.fl.
Kronborg Ladegård, Helsingør  

 Jorder i Helsingør Kommune kan anvendes til asylcenter, og at etableringen af  

 asylcenter for indtil 800 asylansøgere samt personale i den eksisterende  

 bebyggelse på ejendommen kan iværksættes uden lokalplan.
 Der er i denne skrivelse alene taget stilling til anvendelsen i relation  

 til lov om planlægning og ikke til krav, der er gældende i henhold til anden  

 lovgivning.
 Frederiksborg Amt og Indenrigsministeriet modtager kopi af denne  

 skrivelse.
 En kopi af byrådets skrivelse af 17. marts 1993 er sendt til  

 Indenrigsministeriet.
