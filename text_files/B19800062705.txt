 (Tillæg til de regler i socialministeriets bekendtgørelse nr. 309 af 16.  

 november 1935 om indretningen og brugen af mekanisk drevne elevatorer, som  

 fortsat er gældende efter arbejdsministeriets bekendtgørelse nr. 626 af 18.  

 december 1980).
 I henhold til § 18 i arbejdsministeriets bekendtgørelse nr. 626 af 18.  

 december 1980 fastsættes:
 Adgangsveje til maskinrum (spilrum) m. v.
Aflåsning § 1.  Ved ethvert elevatoranlæg, der er omfattet af  

 ovennævnte bekendtgørelse, skal til alle steder, hvortil adgang udefra er  

 nødvendig for eftersyn, vedligeholdelse, reparation eller nødbetjening (såsom  

 maskinrum (spilrum), apparat- og tovskiverum, eventuelle smøre- og  

 eftersynssteder, eventuelt hastighedsbegrænser osv.), fra offentligt  

 tilgængeligt område findes farefri og bekvemme adgangsveje, som har belysning  

 svarende til gældende Dansk Standard og ikke passerer private rum.
Stk. 2.  Niveauændringer i adgangsveje skal ske ved  

 trapper eller, hvis dette frembyder særlige vanskeligheder, ved fastmonterede  

 eller -hængslede lejdere, som har vandrette trinflader, er sikret mod  

 skridning og har hældning mellem 65 grader og 75 grader i brugsstilling; ved  

 højder under 1,5 m tillades dog hældning over 75 grader.
De skal være bestemt  

 til dette ene formål og skal altid være i nærheden.
Der skal træffes  

 nødvendige forholdsregler i denne henseende.
Ved nyanlæg skal afstand fra  

 trinbagkant til fast bygningsdel være mindst 0,16 m.
Som støtte ved passage  

 af øverste del af lejder skal findes håndbøjle(r).
 Stk. 3.  Ved nyanlæg skal adgangsvejenes fri højde  

 overalt være mindst 2,1 m, idet der dog ses bort fra underkarme og tærskler  

 indtil 0,4 m højde.
 § 2.  Maskinrum (spilrum), apparat- og tovskiverum  

 skal holdes aflåset for uvedkommende.
 Stk. 2.  Rummenes adgangsdøre (-lemme) skal altid kunne  

 åbnes indefra uden nøgle eller værktøj, og adgang til rummene skal altid let  

 kunne skaffes ved hjælp af en typenøgle, godkendt af direktøren for  

 arbejdstilsynet, enten ved at låsene er tilpasset denne nøgle, eller ved at  

 nøgler til rummene findes i et aflåset, tydeligt kendetegnet, solidt skab,  

 som kan åbnes med typenøglen og er solidt fastgjort nær adgangsdør (-lem) til  

 maskinrum eller andet hensigtsmæssigt, bekvemt tilgængeligt sted, jfr. § 1,  

 stk. 1.
 § 3.  Ved nyanlæg skal der til rummene findes  

 adgangsmuligheder, som tillader, at forekommende transport af svært materiel  

 ved montage og udskiftning kan ske farefrit, og i særdeleshed uden transport  

 og håndtering ad trapper eller lejdere.
 Stk. 2.  De af rummenes døre og/eller lemme, der kun  

 tjener dette formål, behøver ikke at kunne åbnes udefra.
Rum for drivmaskineri (spil), apparater,  

 tovskiver § 4.  Rum for drivmaskineri (spil), apparater og  

 tovskiver skal have hensigtsmæssig, fast installeret belysning, der svarer  

 til gældende Dansk Standard og sikrer en belysning på mindst 200 lux på  

 gulvet.
Lysafbrydere skal have signallampe og være anbragt i bekvem højde  

 umiddelbart inden for adgangsdørene (-lemmene).
 Stk. 2.  I hvert rum skal desuden findes mindst een  

 stikkontakt.
 § 5.  I hvert rum skal der for hver elevator findes en  

 hensigtsmæssigt anbragt, tydeligt kendetegnet stopanordning til standsning af  

 alle elevatoranlæggets funktioner, indrettet, så den efter betjening  

 forbliver i stopstilling, til den bevidst tilbagestilles, og sikret mod  

 utilsigtet tilbagestilling.
 § 6.  Rummenes gulve skal være skridsikre.
Stk. 2.  Rummene må ikke indeholde genstande, der er  

 elevatoranlægget uvedkommende.
Ved nyanlæg må rummene ej heller indeholde  

 installationer eller ledninger, der er elevatoranlæg uvedkommende.
I  

 eksisterende rum tillades kun gennemføring af ubrudte ledninger i det omfang,  

 de allerede findes, under forudsætning af, at ledningsføringen ikke kan  

 medføre farlig fejlstyring på elevatoranlægget.
 § 7.  Ved nyanlæg skal rummenes afgrænsninger udadtil  

 overalt bestå af tæt, ubrændbart materiale, der udelukker, at personer udefra  

 kan komme til skade ved elevatoranlægget, beskytter effektivt mod skadelig  

 indflydelse fra vejrliget og mod forudseelige farlige mekaniske og andre  

 påvirkninger og indgreb udefra og yder fornøden brandsikring. Åbninger må kun  

 findes i det omfang, de er nødvendige for elevatoranlægget.
§ 8.  Ved nyanlæg skal rummene have en sådan størrelse  

 og indretning, at forekommende arbejder kan udføres farefrit og bekvemt.
Det  

 frie areal foran apparatskabe og manøvretavler skal have en dybde på mindst  

 0,8 m og samme bredde som apparatskabe og manøvretavler, dog mindst 0,5 m.  

 Over færdsels- og arbejdsarealer skal overalt findes en fri loftshøjde på  

 mindst 2,1 m i maskin- og apparatrum, mindst 1,5 m i tovskiverum.
Rummene  

 skal være velventilerede, og temperaturen i maskin- og apparatrum skal holdes  

 mellem 5 grader C og 40 grader C.
§ 9.  Ved nyanlæg skal adgangsdøråbninger have en fri  

 lysning på mindst 1,8 m x 0,8 m ved maskin- og apparatrum, mindst 1,4 m x 0,6  

 m ved tovskiverum, og dørene skal åbne udad fra rummene.
Adgangslemme skal  

 være gulv- eller loftslemme og have en fri gennemgangslysning på mindst 0,8 m  

 x 0,8 m; de skal være kontrabalancerede og åbne opad, medmindre de er  

 forbundet med forsvindingslejdere; ved gelænder med fodliste eller anden  

 effektiv foranstaltning skal det være forebygget, at personer eller genstande  

 falder gennem åbningen, når lemmen er åben.
§ 10.  Ved nyanlæg skal der i maskinrums loft findes  

 det fornødne antal hensigtsmæssigt anbragte ophængsbeslag og/eller -kroge med  

 henblik på løft af tungt materiel under montage og udskiftning.
De skal være  

 tydeligt mærket med tilladelig last.
 Stk. 2.  Ved løft af tungt materiel i maskinrum, hvor  

 ophængsbeslag ikke findes, skal arbejdsgiveren stille forsvarligt og  

 hensigtsmæssigt løftegrej til rådighed.
Drivmaskineri (spil), elektrisk  

 sikkerhedsudstyr § 11.  Samtlige elektriske installationer ved  

 elevatoranlæg skal være sikret ved elektrisk ekstrabeskyttelse efter  

 Stærkstrømsreglementets bestemmelser.
 Stk. 2.  Bestemmelserne i socialministeriets  

 bekendtgørelse nr. 309 af 16. november 1935, § 9, stk. 1, om standsning af  

 drivmaskineri (spil) og om tovslæksapparat skal også opfyldes ved elevatorer,  

 der var i drift ved nævnte bekendtgørelses ikrafttræden den 1. januar 1936,  

 jfr. arbejdsministeriets bekendtgørelse nr. 626 af 18. december 1980, hvorved  

 nævnte bestemmelse er opretholdt.
 Stk. 3.  Når nødbetjening af drivmaskineriet sker ved  

 håndkraft, skal betjeningsorganet være et håndhjul med lukket krop og uden  

 farlige fremspring eller fordybninger; håndhjulet skal være aftageligt og  

 normalt være anbragt på et dertil indrettet ophæng nær betjeningsstedet,  

 medmindre det udgør en integrerende del af maskineriet.
 Stk. 4.  Ved betjeningsstedet skal tydeligt være angivet  

 sammenhængen mellem omdrejningsretning og stolens bevægelse opad eller nedad.
§ 12.  Ved eksisterende elevatorer må den strækning,  

 hvor stolen under finindstilling i henhold til § 5, stk. 3, i  

 socialministeriets bekendtgørelse nr. 309 af 16. november 1935 tillades  

 fremført for åben skaktdør, uanset rigelposition, ikke overstige 0,25 m over  

 og under etagedørtærskel.
Ved nyanlæg må strækningen ikke overstige 0,20 m  

 over og under etagedørtærskel.
 Stk. 2.  Ved elevatorer med mekanisk drevne koblede  

 stol- og etagedøre tillades dog både for eksisterende og ved nyanlæg en  

 strækning på højst 0,35 m over og under etagedørtærskel.
§ 13.  Ved nyanlæg skal den faktiske forrigling ved  

 etagedøres sikkerhedslåse være etableret, inden stolen sætter sig i  

 bevægelse.
Forriglingen skal overvåges af et elektrisk sikkerhedsudstyr  

 (rigelkontakt).
Standplads, betjening m. v. for  

 eftersynskørsel § 14.  Ethvert elevatorstoltag skal på ethvert sted  

 kunne bære vægten af 2 personer eller 200 kg uden varig formforandring.
 Stk. 2.  På ethvert elevatorstoltag skal findes en  

 hensigtsmæssigt placeret skridsikker standplads med et sammenhængende frit  

 areal på mindst 0,12 m2, mindst 0,25 m på mindste led.
 § 15.  Hvor afstand fra stoltag til skaktvæg  

 overstiger 0,4 m, eller skaktvæg ikke findes, skal 0,1 m fra stoltagkant  

 findes et solidt gelænder med knæliste og håndliste, mindst 0,7 m højt.  

 Forhindrer forholdene opsætning af et sådant gelænder på en eksisterende  

 elevator, skal der etableres anden lige så forsvarlig nedstyrtningssikring.
 § 16.  Ved standplads skal findes stikkontakt for  

 håndlampe.
Stk. 2.  Ved standplads skal findes hensigtsmæssigt  

 placerede betjeningsorganer for styring af eftersynskørsel  

 (»montørtryk«), hvorved stolen kan fremføres med højst 0,63 m/sek.  

 Betjeningsorganerne skal være sikret mod utilsigtet betjening og være  

 tydeligt mærket med fremføringsretning.
Stolens bevægelse skal automatisk  

 standse, når betjeningsorgan slippes.
Stk. 3.  Ved eksisterende elevatoranlæg tillades dog  

 eftersynskørsel med hastighed over 0,63 m/sek., såfremt hensynet til  

 uforstyrret fremføring gør det nødvendigt.
Hastigheden må dog aldrig  

 overstige 1 m/sek.
§ 17.  Umiddelbart ved betjeningsorganer for  

 eftersynskørsel skal findes tydeligt betegnet nødstopanordning.
Denne  

 nødstopanordning skal kunne standse og fastholde elevatoren og eventuelle  

 automatiske døre.
Stopanordningen skal være indrettet således, at den efter  

 betjening forbliver i stopstilling, til den bevidst tilbagestilles, og være  

 sikret mod utilsigtet tilbagestilling.
Kan denne stopanordning ikke  

 umiddelbart betjenes fra etagegulv, før stoltag betrædes, skal der findes en  

 tilsvarende stopanordning, der let kan betjenes fra etagegulv.
 § 18.  Aktivering af dørmaskineri efter omskiftning  

 til eftersynskørsel tillades udført, såfremt betjeningsorganer for  

 dørmaskineri udføres efter dødmandsknapprincippet, og betjeningsorganerne er  

 sikret mod utilsigtet betjening og tydeligt mærket med fremføringssretning.
§ 19.  Indkobling af betjeningsorganerne nævnt i § 16,  

 stk. 2 og stk. 3, og § 18 skal ske ved en eftersynsomskifter på stoltag,  

 betjenelig fra standplads, og så vidt muligt fra etagegulv, før stoltag  

 betrædes.
Omskifteren skal være udført som tvangsbrydende sikkerhedsafbryder,  

 være sikret mod utilsigtet betjening, være stabil i begge sine stillinger og  

 tydeligt mærket med stillingernes funktion.
Stk. 2.  Ved omskiftning til eftersynskørsel skal den  

 udkoble alle normale styringer, herunder også eventuelle styringer for  

 automatisk dørbetjening, rampekørsel og elektrisk nødbetjening.
Derimod skal  

 endestop og alt andet sikkerhedsudstyr forblive i funktion.
 Stk. 3.  Normal drift må hverken helt eller delvis kunne  

 genoprettes uden tilbagestilling af eftersynsomskifteren.
 § 20.  Ved nyopstilling skal der i stolens absolut  

 øverste stilling være mindst (1 + 0,035 v2) m fri højde (hvor v er  

 drifthastigheden i m/sek) over standplads på stoltaget (redningsrum). Desuden  

 skal der være mindst (0,1 + 0,035 v2) m fri højde over eventuelle opstående  

 paneler, hejsedøre og styresko, samt mindst (0,3 + 0,035 v2) m fri højde over  

 øvrige opragende dele på stoltag.
 Stk. 2.  Til dele, hvortil nødvendig adgang for f. eks.  

 smøring eller eftersyn i et overliggende dragerparti ikke kan ske farefrit  

 fra stoltag ved de foreskrevne frihøjder, skal etableres særskilt adgang,  

 jfr. § 1, stk. 1.
§ 21.  Eksisterende elevatorer, der ikke i selve  

 konstruktionen er sikret med de frihøjder, der er angivet i § 20, stk. 1 og  

 stk. 2, skal forsynes med et særskilt eftersynsendestop, der blokerer  

 opadkørsel på eftersynsstyringen og indkobles sammen med denne af  

 eftersynsomskifteren.
Eftersynsendestoppet skal være udført som  

 tvangsbrydende sikkerhedsafbryder, der placeres således, at der opnås en  

 frihøjde på 1,5 m.
 Stk. 2.  Ved eksisterende elevatorer, hvor  

 montørhastigheden overstiger 0,63 m/sek., jfr. § 16, stk. 2 og 3, skal der  

 altid etableres montørendestop uanset om bestemmelserne i § 20, stk. 1, er  

 tilgodeset.
 § 22.  Bestemmelserne i kapitel 4 gælder ikke for de i  

 socialministeriets bekendtgørelse nr. 309 af 16. november 1935, § 8, stk. 4,  

 1), beskrevne små godselevatorer.
Elevatorskakt, skaktgrube § 23.  Enhver elevatorskakt skal have fast installeret  

 belysning til brug ved eftersyns- og reparationsarbejde.
Der skal mindst  

 installeres en lampe højst 0,5 m fra højeste punkt, en lampe højst 0,5 m fra  

 skaktbund og en lampe for hver 7 m skakten igennem.
Ved skaktbund skal findes  

 stikkontakt.
§ 24.  Hvis der ikke gennem særlig dør eller lem (jfr.  

 kapitel 1) er direkte adgang til skaktgrubens bund, og denne ligger mere end  

 0,6 m under nederste etagedørtærskel, skal der være farefri adgang ad en  

 lejder eller stige, der er tilgængelig gennem nederste etagedør.
Lejderen  

 eller stigen skal så vidt muligt være fastmonteret og skal altid være det ved  

 nyanlæg.
 § 25.  I skaktgruben skal findes tydeligt kendetegnet  

 stopanordning til standsning af alle elevatoranlæggets funktioner, indrettet  

 så den efter betjening forbliver i stopstilling, til den bevidst  

 tilbagestilles, og sikret mod utilsigtet tilbagestilling.
 Stk. 2.  Nødstopanordningen skal være anbragt, så den  

 kan betjenes, så snart den dør, der giver adgang, er åbnet, og så vidt muligt  

 også kan betjenes fra grubebund.
 § 26.  Ved nyanlæg skal der under elevatorstolen i  

 dennes absolut nederste stilling være et redningsrum, der mindst giver plads  

 til en retvinklet kasse med dimensionerne 0,5 m * 0,6 m * 1,0 m, hvilende på  

 een af sine flader.
 § 27.  Bestemmelserne i socialministeriets  

 bekendtgørelse nr. 309 af 16. november 1935, § 4, stk. 9, om største afstand  

 mellem stoladgangsåbning og skaktvæg, § 6, stk. 3, om indskærmning af  

 kontravægtbane, der forløber i anden elevators skakt, og § 21, stk. 3, om  

 forbud mod dørnicher i skakt ved godselevatorer med personledsagelse, skal  

 også opfyldes ved elevatorer, der var i drift ved nævnte bekendtgørelses  

 ikrafttræden den 1. januar 1936, jfr. arbejdsministeriets bekendtgørelse nr.  

 626 af 18. december 1980, hvorved nævnte bestemmelse er opretholdt.
 § 28.  Ved nyanlæg skal stoles og kontravægtes  

 bevægelsesbaner være fuldstændig indesluttet i skakt, hvis afgrænsninger  

 udadtil (vægge, loft og bund) overalt består af tæt, ubrændbart materiale og  

 udelukker, at personer udefra kan komme til skade ved elevatoranlægget,  

 beskytter effektivt mod skadelig indflydelse fra vejrliget og mod  

 forudseelige farlige mekaniske og andre påvirkninger og indgreb udefra og  

 yder fornøden brandsikring. Åbninger må kun findes i det omfang, de er  

 nødvendige for elevatoranlægget.
 § 29.  Hvor eksisterende elevatorer har  

 skaktbeklædning af fletværk, gitterværk, perforeret plade el. lign., må  

 beklædningens åbninger højst være 10 mm x 20 mm, hvor afstanden til  

 elevatorens bevægelige dele er mindre end 50 mm.
 § 30.  Bestemmelserne i §§ 23, 24, 25 og 26 gælder  

 ikke for de i socialministeriets bekendtgørelse nr. 309 af 16. november 1935,  

 § 8, stk. 4, 1) beskrevne små godselevatorer, jfr. arbejdsministeriets  

 bekendtgørelse nr. 626 af 18. december 1980, hvorved nævnte bestemmelse er  

 opretholdt.
Forskellige bestemmelser § 31.  Bestemmelsen i socialministeriets  

 bekendtgørelse nr. 309 af 16. november 1935, § 15, stk. 1, om forbud mod  

 dørgreb på skaktsiden af rene godselevatorers etagedøre, skal også opfyldes  

 ved elevatorer, der var i drift ved nævnte bekendtgørelses ikrafttræden den  

 1. januar 1936, jfr. arbejdsministeriets bekendtgørelse nr. 626 af 18.  

 december 1980, hvorved nævnte bestemmelse er opretholdt.
§ 32.  Ved alle tovskiver og underliggende drivskiver  

 skal træffes effektive foranstaltninger til forebyggelse af personskade,  

 afsporing i tilfælde af tovslæk og indtrængen af fremmedlegemer mellem tov og  

 tovrille.
Foranstaltningerne skal udføres, så de ikke hindrer eftersyn og  

 kontrol af tovskiverne.
 § 33.  Ved anlæg skal godselevatorer med  

 personledsagelse opfylde samtlige de bestemmelser, der gælder for  

 personelevatorer.
 § 34.  Ved nyanlæg skal fangindretning være  

 hastighedsstyret, så den er fuldt ud sikkerhedsmæssig forsvarlig.
 § 35.  Hvor der foretages væsentlige ændringer af et  

 eksisterende elevatoranlæg, skal de relevante bestemmelser for nyanlæg  

 opfyldes i det omfang, der er muligt.
 Ved en væsentlig ændring forstås i alle tilfælde:
Ændring af - mærkehastighed - nyttelast - egenvægt af stol - løftehøjde - dørlåse (udskiftning af en dørlås af samme type betegnes ikke som en  

 væsentlig ændring eller ombygning) eller udskiftning af - styring - styr - fangindretning - buffer Ændring af dørtype eller supplerende indbygning af en eller flere  

 etagedøre eller stoldøre, eller udskiftning af - drivmaskineri - hastighedsbegrænser.
Straf og ikrafttræden § 36.  Overtrædelse af bekendtgørelsens krav til  

 indretningen af elevatorer m. v. straffes med bøde eller hæfte.
 § 37.  Bekendtgørelsen træder i kraft den 1. februar  

 1981.
 Stk. 2.  For elevatorer, som er under  

 bygning/installation inden bekendtgørelsens ikrafttræden, kan direktøren for  

 arbejdstilsynet tilstå lempelser med hensyn til de bestemmelser, der er nye  

 eller strengere end de hidtidige.
 Stk. 3.  Hvad angår eksisterende elevatorer gælder  

 følgende:
