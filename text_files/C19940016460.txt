 Lov om midlertidig opholdstilladelse til visse personer fra det  

 tidligere Jugoslavien m.v.
 Ved lov nr. 425 af 1. juni 1994 om ændring af lov om midlertidig  

 opholdstilladelse til visse personer fra det tidligere Jugoslavien m.v. er  

 der gennemført en række vilkårsforbedringer for de bosniske krigsflygtninge,  

 herunder på uddannelsesområdet.
Hovedsigtet er fortsat, at de bosniske krigsflygtninge skal vende tilbage,  

 når forholdene i hjemlandet tillader det.
Forbedringerne skal derfor ruste de  

 pågældende så godt som muligt til den kommende genopbygning af landet samt  

 give dem en mere meningsfuld tilværelse under deres ophold i Danmark.
 På uddannelsesområdet omfatter vilkårsforbedringerne en udvidelse af det  

 særlige undervisningsprogram, som Dansk Flygtningehjælp har etableret for  

 krigsflygtningene, jf. lovens § 5, stk. 1.
Der er samtidig givet mulighed for, at Flygtningehjælpen kan inddrage de  

 kommunale og amtskommunale udddannelsesinstitutioner i undervisningen af  

 gruppen.
Dette kan ske som fællesundervisning af bosniske og danske elever på  

 danske uddannelsesinstitutioner, jf. lovens § 5, stk. 3.
 I henhold til lovens § 5, stk. 4, har Undervisningsministeriet efter  

 forhandling med Indenrigsministeriet udstedt bekendtgørelse af 29. august  

 1994 om undervisning i folkeskolen af børn fra det tidligere Jugoslavien med  

 midlertidig opholdstilladelse.
 Det er flygtningehjælpen, der er ansvarlig for den koordinerede  

 undervisningsindsats for flygtningegruppen, og som skal tage initiativ til  

 etablering af samundervisning i folkeskolen.
 Det er imidlertid kommunalbestyrelsen, der efter forhandling med  

 flygtningehjælpen træffer afgørelse om, hvorvidt der skal tilbydes bosniske  

 børn samundervisning på kommunens skoler, jf. bekendtgørelsens § 3.
Den særskilt tilrettelagte undervisning af bosniske børn Det er ifølge ovennævnte lov fortsat flygtningehjælpen, der efter aftale  

 med Indenrigsministeriet har ansvaret for en særskilt tilrettelagt  

 undervisning for de bosniske børn.
 Undervisningen, der skal være alderssvarende, gives på grundlag af  

 bosniske læseplaner.
 Vilkårsforbedringerne, jf. ovenfor, indebærer bl.a., at flygtningehjælpens  

 undervisning i dansk, som hidtil typisk har omfattet 2-3 ugentlige timer,  

 udvides til ca. 4 timer.
 Flygtningehjælpen vil udarbejde et bevis for børnenes deltagelse i den  

 særskilte undervisning.
 Undervisningsministeriet skal henstille, at kommunerne indgår i et  

 samarbejde med Dansk Flygtningehjælp om den særskilt tilrettelagte  

 undervisning ved at udleje lokaler i eksisterende folkeskoler og ved at  

 stille undervisningsmaterialer og faciliteter til rådighed.  

 Undervisningsministeriet er bekendt med, at et sådant samarbejde allerede er  

 etableret i en række kommuner.
Bekendtgørelsen om undervisning i folkeskolen af børn fra det  

 tidligere Jugoslavien med midlertidig opholdstilladelse ad § 1, stk. 1 Samundervisning i folkeskolen skal såvidt muligt finde sted på den skole,  

 hvor den særskilte undervisning er placeret, jf. det anførte ovenfor om  

 placeringen af undervisningen.
Med de praktisk/musiske fag tænkes på idræt, musik, billedkunst,  

 håndarbejde, sløjd og hjemkundskab.
For så vidt angår 8.-9. klassetrin kan  

 endvidere inddrages de praktisk/musiske valgfag, der er nævnt i  

 folkeskolelovens § 9, stk. 1, samt andre praktiske eller kunstnerisk betonede  

 fag og emner, som er etableret lokalt i medfør af folkeskolelovens § 9, stk.  

 7.
 Det afgøres af de kommunale skolemyndigheder, i hvilke af de nævnte fag  

 der etableres samundervisning inden for den angivne timetalsramme.
Folkeskolen overtager ansvaret for elevernes undervisning i de fag, som de  

 bosniske elever deltager i.
Hvis eleverne har modtaget tilbud om  

 samundervisning, skal de derfor normalt følge folkeskolens undervisning i  

 alle timer i de pågældende fag.
I visse tilfælde kan det blive nødvendigt at tilrettelægge klassens  

 undervisning i de fag, hvor der er etableret samundervisning, i 2 hold.
Disse  

 skal begge være sammensat af danske og bosniske elever.
 Det forudsættes, at skemalægningen i det særskilte bosniske  

 undervisningsprogram, som flygtningehjælpen tilrettelægger, og på den  

 pågældende folkeskole koordineres i nødvendigt omfang.
Elevernes forhåndskendskab til dansk sprog er forskelligt, men de har dog  

 normalt allerede gennem flygtningehjælpens undervisning lært noget dansk.  

 Hvis det er muligt, vil det være en fordel, at børnene i startfasen ledsages  

 af en bosnisk tolk.
Desuden vil det være muligt at etablere ordninger,  

 hvorved bosniske lærere inddrages i undervisningen eventuelt gennem hele  

 forløbet.
ad § 2, stk. 1 Bestemmelsen omhandler den såkaldte enkeltpersonsordning, hvorefter  

 personer på egen hånd deltager i undervisning i det almindelige danske  

 undervisningssystem, uden at flygtningehjælpen har taget initaitiv hertil som  

 led i den koordinerede undervisningsindsats.
På folkeskoleområdet tilkommer  

 det indehaveren af forældemyndigheden at søge om optagelse i en folkeskole af  

 vedkommende barn.
I de nævnte tilfælde overtager folkeskolen det fulde pædagogiske ansvar  

 for elevens undervisning, når bortses fra modersmålsundervisningen.
Sålænge  

 børnene er indskrevet i skolen, har de og deres forældre de rettigheder og  

 forpligtelser, som følger af folkeskolelovgivningen.
ad § 2, stk. 2 Bestemmelsen er ikke til hinder for, at skolen og flygtningehjælpen kan  

 imødekomme et ønske fra forældrene om, at børnene i stedet deltager i  

 modersmålsundervisning i folkeskolen.
ad § 5 På beviset skal anføres de fag, hvor eleven har deltaget i folkeskolens  

 undervisning, samt timetallet og perioden.
Hvis eleven på 8.-10. klassetrin  

 har deltaget i undervisning i fag, hvor der gives karakterer, anføres den  

 sidst givne standpunktskarakter på beviset.
Det samme gælder eventuelle  

 prøvekarakterer.
Undervisningsministeriet vil i samarbejde med Kommunernes Landsforening  

 udarbejde en blanket til brug for beviset.
Blanketten vil kunne bestilles hos  

 Kommuneservice.
