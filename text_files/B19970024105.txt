I medfør af § 1, stk. 1 og 2, § 4, § 5, stk. 1 og § 24 i lov om administration af Det Europæiske Fællesskabs forordninger om markedsordninger for landbrugsvarer m.v., jf. lovbekendtgørelse nr.
 65 af 9. februar 1996, fastsættes:
 § 1.  Bestemmelserne i denne bekendtgørelse vedrører  

 ydelse af fremstillingspræmie og udligningsbeløb til kartoffelstivelse i  

 henhold til Det Europæiske Fællesskabs markedsordning for korn.
 Stk. 2.  Udover de af Det Europæiske Fællesskab  

 fastsatte betingelser for ydelse af fremstillingspræmie og udligningsbeløb  

 skal de i §§ 2-4 anførte betingelser være opfyldt.
§ 2.  Virksomheder, som producerer kartoffelstivelse,  

 kan kun opnå fremstillingspræmie, såfremt de af Ministeriet for Fødevarer,  

 Landbrug og Fiskeri har fået tildelt en andel af den danske kvote for  

 produktion af kartoffelstivelse.
Virksomheder, som har fået tildelt en kvote  

 for produktion af kartoffelstivelse, kan på vegne af kartoffelavlerne anmode  

 om udligningsbeløb for den mængde kartofler, for hvilken der er indgået en  

 dyrkningskontrakt mellem avlerne og virksomheden.
Udbetaling af støttebeløb  

 foretages af EU-direktoratet, Kampmannsgade 3, 1780 København V.  

 EU-direktoratet udsender en vejledning om ydelse af fremstillingspræmie og  

 udligningsbeløb til kartoffelstivelse.
Virksomheden skal endvidere før  

 produktionens påbegyndelse have en bevilling fra den lokale told- og  

 skatteregion.
 § 3.  Der må kun anmodes om fremstillingspræmie og  

 udligningsbeløb til kartoffelstivelse, som produceres her i landet af  

 kartofler avlet indenfor Den Europæiske Unions område.
Stk. 2.  Gennemførelsen af den i markedsordningen  

 foreskrevne vægt- og kvalitetskontrol skal ske under opsyn af en af  

 EU-direktoratet godkendt kontrollør.
Avleren eller dennes repræsentant har  

 ret til at overvåge kontrollen.
Omkostninger ved kontrollens gennemførelse  

 påhviler virksomheden.
§ 4.  Virksomheden skal føre et af de statslige told-  

 og skattemyndigheder foreskrevet regnskab.
Den foreskrevne bogføring og  

 dertil hørende bilag skal opbevares i mindst 5 år.
 Stk. 2.  EU-direktoratet og de statslige told- og  

 skattemyndigheder udøver den i § 4 i lov om administration af Det Europæiske  

 Fællesskabs forordninger om markedsordninger for landbrugsvarer m.v.  

 omhandlede kontrol med virksomheden.
§ 5.  Overtrædelse af § 3, stk. 2, 1. pkt. og § 4,  

 stk. 1, straffes med bøde.
Med samme straf straffes overtrædelse af § 3, stk.  

 1, medmindre højere straf er forskyldt i henhold til kapitel 5 i lov om  

 administration af Det Europæiske Fællesskabs forordninger om markedsordninger  

 for landbrugsvarer m.v., jf. lovbekendtgørelse nr. 65 af 9. februar 1996.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6.  Bekendtgørelsen træder i kraft den 12. april  

 1997.
 Stk. 2.  Samtidigt ophæves bekendtgørelse nr. 444 af 22.  

 juni 1989 om ydelse af fremstillingspræmie til kartoffelstivelse.
