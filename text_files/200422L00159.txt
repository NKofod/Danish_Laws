Fremsat den 27. april 2005 af transport‑ og energiministeren (Flemming  

 Hansen) Forslag til Lov  

 om Sund og Bælt Holding A/S Ejendomsforhold og forvaltning § 1.  

  

 Holdingaktieselskabet Sund og Bælt Holding A/S ejer aktierne i A/S  

 Storebæltsforbindelsen,  

 A/S Øresundsforbindelsen, Sund og Bælt Partner A/S og datterselskaber  

 oprettet  

 i henhold til § 6 og § 7. Holdingaktieselskabet kan endvidere for  

 sine datterselskaber varetage opgaver med hensyn til styring af finansiering,  

 drift og vedligeholdelse.
 Stk. 2.  

  

 Holdingaktieselskabet  

 ejer gennem A/S Storebæltsforbindelsen den faste vejforbindelse over  

 Storebælt  

 samt jernbaneforbindelsen og de jernbanetekniske anlæg på den faste  

 forbindelse  

 over Storebælt.
 Stk. 3.  

  

 Holdingaktieselskabet ejer gennem A/S Øresundsforbindelsen Øresundsmotorvejen  

 på Amager og jernbanerne fra Københavns Hovedbanegård og Vigerslev til  

 Kastrup  

 Station, herunder stationerne Tårnby og Kastrup, som tilsammen udgør  

 tilslutningsanlæggene  

 i Danmark til den faste forbindelse over Øresund, samt 50 pct. af Øresundsbro  

 Konsortiet I/S, som ejer og driver den faste forbindelse over Øresund.
 § 2.  

  

 Den  

 faste forbindelse over Øresund forvaltes og drives i overensstemmelse med  

 aftalen af 23. marts 1991 mellem Danmark og Sverige om en fast forbindelse  

 over  

 Øresund.
 § 3.  

  

 A/S Storebæltsforbindelsen  

 forvalter og driver den faste vejforbindelse over Storebælt.
 Stk. 2.  

  

 A/S  

 Øresundsforbindelsen forvalter og driver tilslutningsanlægget for vejtrafik  

 til  

 den faste forbindelse over Øresund.
§ 4.  

  

 Banedanmark er infrastrukturforvalter for jernbanedelen på den faste  

 forbindelse over Storebælt.
Banedanmark er infrastrukturforvalter på de  

 danske  

 jernbanetilslutningsanlæg til den faste forbindelse over Øresund  

 (Kastrupbanen  

 og Vigerslevbanen).
Stk. 2.  

  

 A/S Storebæltsforbindelsen forestår  

 vedligeholdelse og reinvesteringer i relation til jernbanedelen af den faste  

 forbindelse  

 over Storebælt og afholder udgifterne hertil.
A/S Øresundsforbindelsen  

 forestår  

 vedligeholdelse og reinvesteringer i relation til de danske  

 jernbanetilslutningsanlæg til den faste forbindelse over Øresund  

 (Kastrupbanen  

 og Vigerslevbanen) og afholder udgifterne hertil.
 Stk. 3.  

  

 De i  

 stk. 1 og 2 nævnte anlæg forvaltes og drives således, at de indgår som  

 integrerede  

 dele af det danske jernbanenet.
Stk. 4.  

  

 Der indgås en aftale mellem  

 Banedanmark og A/S Storebæltsforbindelsen, der regulerer samarbejdet mellem  

 Banedanmark  

 og A/S Storebæltsforbindelsen, herunder specificerer de trafikale, tekniske  

 og  

 sikkerhedsmæssige minimumskrav, som den jernbaneinfrastruktur, der  

 vedligeholdes  

 og reinvesteres af A/S Storebæltsforbindelsen, skal opfylde.
Der indgås en  

 aftale mellem Banedanmark og A/S Øresundsforbindelsen, der regulerer  

 samarbejdet mellem Banedanmark og A/S Øresundsforbindelsen, herunder  

 specificerer  

 de trafikale, tekniske og sikkerhedsmæssige minimumskrav, som den  

 jernbaneinfrastruktur,  

 der vedligeholdes og reinvesteres af A/S Øresundsforbindelsen, skal opfylde.  

 Uenighed mellem parterne i forbindelse med aftalernes indgåelse afgøres af  

 transport- og energiministeren.
Stk. 5.  

  

 En  

 uafhængig rådgiver gennemgår én gang årligt opfyldelsen af de forpligtelser,  

 der er omfattet af de i stk. 4 nævnte aftaler.
Rådgiveren udpeges af  

 transport- og energiministeren efter indstilling fra henholdsvis A/S  

 Storebæltsforbindelsen og A/S Øresundsforbindelsen samt efter høring af  

 Banedanmark.
Rådgiveren afklarer eventuelle fortolkningsspørgsmål i relation  

 til de i stk. 4 nævnte aftaler, herunder fordeling af udgifter til  

 udførte  

 arbejder inden for rammerne af den indgåede aftale og kommer med en  

 indstilling  

 til parterne herom.
Parterne kan indbringe rådgiverens indstilling for  

 transport- og energiministeren.
 Stk. 6.  

  

 Transport-  

 og energiministeren afgør eventuelle tvivlsspørgsmål mellem Banedanmark og  

 holdingaktieselskabet henholdsvis A/S Storebæltsforbindelsen og A/S  

 Øresundsforbindelsen.
 § 5.  

  

 Sund og Bælt Partner A/S kan på et forretningsmæssigt grundlag udføre  

 bygherrerådgivning til A/S Storebæltsforbindelsen og A/S Øresundsforbindelsen  

 samt i relation til andre infrastrukturprojekter.
 § 6.  

  

 Holdingaktieselskabet  

 kan stifte et aktieselskab, der i samarbejde med transport- og  

 energiministeren  

 forestår den danske del af det forberedende arbejde med etablering af en fast  

 forbindelse over Femern Bælt.
 Stk. 2.  

  

 Aktieselskabet afholder udgifterne til det i stk. 1 nævnte arbejde efter  

 aftale med transport- og energiministeren.
§ 7.  

  

 Holdingaktieselskabet kan stifte et aktieselskab, der har til formål at være  

 udstederselskab i relation til BroBizz-ordningen, som bruges på  

 Storebæltsforbindelsen, Øresundsforbindelsen, Scandlines A/S og  

 Bornholmstrafikken A/S.
Aktieselskabet forestår udstedelsen af BroBizzer og  

 kan  

 fakturere på de nævnte selskabers vegne.
 Stk. 2.  

  

 Aktieselskabet kan stille BroBizz-ordningen til rådighed for andre  

 virksomheder.
 § 8  

.  


  

 Vedtægterne for  

 holdingaktieselskabet, A/S Storebæltsforbindelsen og A/S Øresundsforbindelsen  

 og ændringer i disse skal godkendes af transport- og energiministeren.
 Stk. 2.  

  

 Transport-  

 og energiministeren kan om spørgsmål af væsentlig betydning give de i  

 stk. 2 nævnte aktieselskaber generelle eller specielle instrukser for  

 udøvelsen af deres virksomhed.
 § 9.  

  

 For  

 de i denne lov nævnte aktieselskaber gælder aktieselskabsloven med de  

 ændringer,  

 der følger af denne lov.
 Låneadgang, garantier og afskrivning m.v.
 § 10.  

  

 Holdingaktieselskabet og A/S Storebæltsforbindelsen kan optage lån til  

 finansiering og refinansiering af etablering og drift af den faste  

 forbindelse  

 over Storebælt og tilhørende tilslutningsanlæg.
Stk. 2.  

  

 Holdingaktieselskabet og A/S Øresundsforbindelsen kan optage lån til  

 finansiering og refinansiering af etablering og drift af de til den faste  

 forbindelse over Øresund hørende tilslutningsanlæg.
Endvidere kan A/S  

 Øresundsforbindelsen optage lån til finansiering af indskud i den faste  

 forbindelse  

 over Øresund.
 Stk. 3.  

  

 Holdingaktieselskabet kan optage lån til brug for indskud i eller viderelån  

 til  

 det i § 6 nævnte aktieselskab.
Stk. 4.  

  

 Lån optages  

 efter finansministerens nærmere bestemmelse med henblik på at opnå de bedst  

 mulige vilkår.
Finansministeren bemyndiges til at yde garanti af statskassen  

 for betaling af renter og afdrag.
Finansministeren er endvidere bemyndiget  

 til  

 i det omfang, det måtte anses for hensigtsmæssigt, at dække selskabernes  

 finansieringsbehov gennem statslån.
Sådanne lån må ikke ydes på bedre vilkår  

 end dem, som staten selv kan opnå som låntager.
 Stk. 5.  

  

 Den danske  

 stat garanterer uden særlig tilkendegivelse i det enkelte tilfælde for  

 holdingaktieselskabets,  

 A/S Storebæltsforbindelsens og A/S Øresundsforbindelsens øvrige økonomiske  

 forpligtelser.
 Stk. 6.  

  

 Holdingaktieselskabet,  

 A/S Storebæltsforbindelsen og A/S Øresundsforbindelsen må ikke udstede  

 garantier for forpligtelser, der påhviler Sund og Bælt Partner A/S eller de i  

 § 6 og § 7 nævnte selskaber.
 § 11.  

  

 Den danske stat garanterer for forpligtelser vedrørende Øresundsbro  

 Konsortiet  

 I/S lån og andre finansielle instrumenter, som benyttes i forbindelse  

 med  

 finansieringen af den faste forbindelse over Øresund.
§ 12.  

  

 Hvis den for holdingaktieselskabet, A/S Storebæltsforbindelsen eller A/S  

 Øresundsforbindelsen  

 for et indkomstår opgjorte skattepligtige indkomst udviser underskud, kan  

 dette  

 underskud fradrages i den skattepligtige indkomst for de følgende indkomstår.  

 Underskud i indkomstår, der ligger forud for det indkomstår, i hvilket  

 henholdsvis  

 den faste forbindelse over Storebælt, den faste forbindelse over Øresund  

 eller  

 de enkelte tilslutningsanlæg er taget i brug, kan fradrages i den  

 skattepligtige  

 indkomst for de følgende 30 indkomstår.
Fradraget kan dog kun overføres til  

 et  

 senere indkomstår, hvis det ikke kan rummes i et tidligere års skattepligtige  

 indkomst.
 § 13.  

  

 Fra og med det indkomstår, hvor henholdsvis jernbane- og vejforbindelsen over  

 Storebælt er taget i brug (anskaffelsesåret), kan A/S Storebæltsforbindelsen  

 på  

 grundlag af anskaffelsessummen foretage skattemæssige afskrivninger.
 Stk. 2.  

  

 Fra og med  

 de indkomstår, hvor den faste forbindelse over Øresund eller de enkelte  

 tilslutningsanlæg  

 er taget i brug (anskaffelsesåret), kan A/S Øresundsforbindelsen på grundlag  

 af  

 anskaffelsessummen foretage skattemæssige afskrivninger.
 Stk. 3.  

  

 Ved  

 anskaffelsessummen forstås de samlede byggeudgifter ved henholdsvis jernbane-  

 og vejforbindelserne.
 Stk. 4.  

  

 Ved  

 opgørelsen af anskaffelsessummen kan selskaberne ikke medregne afgift, som  

 ved  

 opgørelsen af selskabets afgiftstilsvar efter loven om almindelig  

 omsætningsafgift  

 kan fradrages som indgående afgift.
 § 14.  

  

 Afskrivning efter § 13 foretages med indtil 6 pct. af  

 anskaffelsessummen.  

 I det indkomstår, hvori summen af de anvendte afskrivningsprocenter  

 overstiger  

 60, og i de følgende år kan afskrivning dog kun foretages med indtil 2 pct.  

 af  

 anskaffelsessummen.
 Stk. 2.  

  

 Summen af  

 de anvendte afskrivningsprocenter for hver af de to forbindelser kan ikke  

 overstige  

 100.
 Betaling for benyttelse af Storebæltsforbindelsen og  

 Øresundsforbindelsen m.v.
§ 15.  

  

 Banedanmark betaler til A/S Storebæltsforbindelsen for alle  

 jernbanevirksomheders  

 brug af jernbaneforbindelsen over Storebælt og til A/S Øresundsforbindelsen  

 for  

 alle jernbanevirksomheders brug af jernbanerne mellem Københavns  

 Hovedbanegård  

 og Vigerslev til Kastrup.
Betalingens størrelse fastsættes af transport- og  

 energiministeren.
 Stk. 2.  

  

 Banedanmark  

 betaler til Øresundsbro Konsortiet I/S for alle jernbanevirksomheders brug af  

 jernbaneforbindelsen over Øresund i henhold til aftalen af 23. marts 1991  

 mellem Danmark og Sverige om en fast forbindelse over Øresund.
 Stk.  

  

    

  

 3.  

  

 Banedanmark træffer afgørelse om  

 jernbanevirksomhedernes anvendelse af de i stk. 1 nævnte  

 banestrækninger.
 Stk. 4.  

  

 Transport-  

 og energiministeren kan fastsætte takster og andre bestemmelser for togrejser  

 mellem Kastrup Lufthavn og Københavns Hovedbanegård efter forhandling med  

 Hovedstadens Udviklingsråd.
 § 16.  

  

 For benyttelse af motorvejsforbindelsen over Storebælt opkræver A/S  

 Storebæltsforbindelsen betaling.
 Stk. 2.  

  

 Transport-  

 og energiministeren fastsætter niveauet for betalingen og principperne for  

 regulering  

 af denne, jf. dog stk. 3.
 Stk. 3.  

  

 Uanset  

 bestemmelsen i stk. 2 kan A/S Storebæltsforbindelsen ændre gældende  

 generelle rabatordninger samt indføre nye rabatordninger i det omfang, dette  

 ikke påvirker betalingsniveauet væsentligt.
Stk. 4.  

  

 Føreren af  

 køretøjet skal betale et tillæg ud over den normale betaling, hvis  

 motorvejsforbindelsen  

 benyttes uden at betale.
Den registrerede ejer (bruger) hæfter tillige for  

 betaling heraf, medmindre det godtgøres, at føreren uberettiget er i  

 besiddelse  

 af køretøjet.
Tillægget fastsættes af transport- og energiministeren.
Stk. 5.  

  

 Hvis de i  

 stk. 4 nævnte tillæg ikke betales rettidigt, kan der tillægges 1,3 pct.  

 pr.  

 påbegyndt måned.
Renten beregnes fra forfaldsdag, som er 30 dage efter, krav  

 om  

 betaling er afsendt fra selskabet, indtil betaling sker, dog mindst 50 kr.  

 Endvidere kan der opkræves gebyr for erindringsskrivelser vedrørende  

 betalingen.
Stk. 6.  

  

 For benyttelse  

 af motorvejsforbindelsen over Øresund opkræver Øresundsbro Konsortiet I/S  

 betaling.
Betalingens størrelse fastsættes af konsortiet, jf. § 2.
 Stk. 7.  

  

 De i stk. 1-6 nævnte  

 betalinger offentliggøres på de pågældende selskabers hjemmesider.
TV-overvågning § 17.  

  

 A/S Storebæltsforbindelsen, A/S Øresundsforbindelsen og Øresundsbro  

 Konsortiet  

 I/S kan foretage TV-overvågning på henholdsvis den faste forbindelse over  

 Storebælt og den faste forbindelse over Øresund, herunder betalingsanlæg og  

 tilslutningsanlæg for vejtrafik, samt foretage registrering af billeder fra  

 denne overvågning.
Der skal ved skiltning eller på anden tydelig måde gives  

 oplysning herom.
 Stk. 2.  

  

 Øresundsbro  

 Konsortiet I/S kan give svenske politi- og redningsmyndigheder adgang til den  

 i  

 stk. 1 nævnte overvågning og registrering på Øresundsforbindelsen med  

 tilslutningsanlæg.
 Stk. 3.  

  

 Oplysninger  

 i Centralregistret for Motorkøretøjer om den registrerede ejer (bruger) af  

 køretøjer  

 kan videregives til A/S Storebæltsforbindelsen og Øresundsbro Konsortiet I/S.
Forskellige bestemmelser § 18.  

  

 Staten stiller uden vederlag de vandområder og den havbund uden for Amagers  

 kystlinje og inden for dansk søterritorium, som staten har rådighed over, og  

 som midlertidigt eller for bestandigt er nødvendige for den faste forbindelse  

 over Øresund, til rådighed for Øresundsbro Konsortiet I/S.
 § 19.  

  

 Transport- og energiministeren bemyndiges til at træffe afgørelse om, at A/S  

 Storebæltsforbindelsen vederlagsfrit kan overdrage ejendomsretten til  

 lyslederkablet på den faste jernbaneforbindelse over Storebælt til  

 Banedanmark,  

 idet selskabet dog har en vederlagsfri brugsret til dette kabel til formål,  

 der  

 har tilknytning til den faste forbindelse og til dennes benyttelse.
 § 20.  

  

 Transport- og energiministeren  

 bemyndiges til for selskaber reguleret af eller oprettet i henhold til  

 nærværende lov ved ekspropriation at erhverve fast ejendom, der er nødvendig  

 til drift og vedligeholdelse af de i denne lov omhandlede anlæg.  

 Ekspropriationen sker efter reglerne i lov om fremgangsmåden ved  

 ekspropriation  

 vedrørende fast ejendom.
 § 21.  

  

 Transport- og energiministeren fastsætter, hvilke dele af den faste  

 forbindelse  

 over Storebælt, der henføres til henholdsvis den faste forbindelse,  

 statsbaneanlægget og hovedlandevejsnettet.
 Ikrafttræden m.v.
 § 22.  

  

 Loven træder i kraft dagen efter bekendtgørelsen i Lovtidende, jf. dog  

 stk. 2.
 Stk. 2.  

  

 Transport-  

 og energiministeren fastsætter tidspunktet for ikrafttræden af lovens  

 § 4.  

 Ministeren kan herunder fastsætte, at de enkelte dele af § 4 træder i  

 kraft på forskellige tidspunkter.
 Stk. 3.  

  

 Følgende  

 love ophæves:
 1)  

 	  

 Lov om anlæg af fast  

 forbindelse over Storebælt, jf. lovbekendtgørelse nr. 260 af 4. maj 1998.
 2)  

 	  

 Lov om anlæg af fast  

 forbindelse over Øresund, jf. lovbekendtgørelse nr. 353 af 16. maj 2001.
Bemærkninger til lovforslaget Almindelige bemærkninger Baggrunden for lovforslaget Lovgrundlaget for den faste forbindelse over Storebælt  

 findes i dag i lov om anlæg af fast forbindelse over Storebælt, jf.  

 lovbekendtgørelse  

 nr. 260 af 4. maj 1998, som ændret ved § 8, nr. 6, lov nr. 398 af 2.  

 juni  

 1999 og § 14 i lov nr. 313 af 21. maj 2002. Lovgrundlaget for den faste  

 forbindelse over Øresund findes i lov om anlæg af fast forbindelse over  

 Øresund, jf. lovbekendtgørelse nr. 353 af 16. maj 2001, som ændret ved  

 § 16  

 i lov nr. 313 af 21. maj 2002.
Sund og Bælt Holding A/S blev stiftet i 1991 ved, at  

 statens aktier i A/S Storebæltsforbindelsen blev indskudt som betaling for de  

 aktier, der blev tegnet i holdingaktieselskabet.
Der henvises til  

 Folketingstidende 1990-91, 2. samling, tillæg A, sp. 5889 ff.
A/S  

 Storebæltsforbindelsen blev således et datterselskab under Sund og Bælt  

 Holding  

 A/S, og samtidig blev der under holdingaktieselskabet stiftet datterselskabet  

 A/S Øresundsforbindelsen, som har stået for etableringen af de danske  

 landanlæg  

 til den faste forbindelse over Øresund.
A/S Øresundsforbindelsen har  

 endvidere  

 sammen med det svenske selskab SVEDAB AB stiftet Øresundsbro Konsortiet I/S,  

 som har stået for etableringen af kyst-til-kyst-anlægget.
En oversigt over  

 Sund  

 og Bælt-koncernens organisation findes som bilag 1 til lovforslaget.
Fælles for de nævnte love er, at de har som det primære  

 formål at regulere anlæg af de faste forbindelser, men ikke den efterfølgende  

 drift af forbindelserne.
Lovene indeholder således på nuværende tidspunkt en  

 række bestemmelser, som ikke længere er relevante.
Dertil kommer, at lovene  

 for  

 henholdsvis den faste forbindelse over Storebælt og den faste forbindelse  

 over  

 Øresund indeholder en række identiske bestemmelser, herunder om  

 ejendomsforhold,  

 forvaltning, afskrivning, garantistillelse m.v.
 Der er derfor et behov for at tilpasse lovgrundlaget for de  

 nuværende og fremtidige aktiviteter i Sund og Bælt Holding A/S og dettes  

 datterselskaber med udgangspunkt i drift og vedligeholdelse af de faste  

 forbindelser  

 over Storebælt og Øresund med tilhørende danske tilslutningsanlæg.
Lovforslagets indhold Lovforslaget indebærer, at lovgrundlaget for de faste  

 forbindelser over Storebælt og Øresund og danske tilslutningsanlæg til den  

 faste forbindelse over Øresund samles i én lov, og at Sund og Bælt Holding  

 A/S  

 får mulighed for i samarbejde med Transport- og Energiministeriet at forestå  

 den danske del af det forberedende arbejde med etablering af en fast  

 forbindelse over Femern Bælt samt etablere et samlet udstederselskab for de  

 eksisterende brobizz-ordninger i Danmark.
Udstederselskabet kan desuden  

 stille  

 BroBizz-ordningen til rådighed for andre virksomheder.
Derudover foreslås  

 det,  

 at A/S Storebæltsforbindelsen får får mulighed for at ændre gældende samt  

 indføre nye generelle rabatordninger inden for de rammer, som transport- og  

 energiministeren  

 har fastlagt.
Endelig overføres ansvaret for vedligeholdelse og  

 reinvesteringer  

 vedrørende jernbanedelen af den faste forbindelse over Storebælt og  

 jernbanetilslutningsanlæggene  

 til den faste forbindelse over Øresund fra Banedanmark til Sund og  

 Bælt-koncernen.
For denne del af lovforslaget gælder en særlig  

 ikrafttrædelsesbestemmelse, jf. § 22, stk. 2.
Herudover er det ikke hensigten at ændre på driften af de faste  

 forbindelser over Storebælt og Øresund.
De af staten afgivne garantier ændres  

 således ikke, og staten stiller heller ikke garanti i forhold til de nye  

 datterselskaber,  

 som Sund og Bælt Holding A/S får mulighed for at etablere.
Økonomiske konsekvenser for det offentlige Lovforslaget vil indebære, at udgifterne til den danske del  

 af det forberedende arbejde vedrørende en fast forbindelse over Femern Bælt  

 (i  

 årene 2005-2007 skønsmæssigt fastsat til 50 mio. kr. ) afholdes af Sund og  

 Bælt-koncernen.
 For så vidt angår Storebæltsforbindelsens jernbanedel  

 overføres udgifterne til vedligeholdelse (ca. 70 mio. kr. årligt) og til  

 reinvesteringer  

 ( i størrelsesordenen 200 mio. kr. i årligt gennemsnit) fra staten til Sund  

 og  

 Bælt-koncernen.
 Tilsvarende overføres udgifterne på de danske  

 jernbanetilslutningsanlæg vedrørende Øresundsforbindelsen til reinvesteringer  

 (ca. 35 mio. kr. i årligt gennemsnit) og vedligeholdelse ( ca. 25 mio. kr. i  

 årligt gennemsnit) fra staten til Sund og Bælt-koncernen. Ændringerne  

 vedrørende udgiften til vedligeholdelse på begge faste forbindelser er  

 økonomisk neutrale for staten og for Sund og Bælt-koncernen, idet  

 Banedanmarks  

 vederlag til Sund og Bælt-koncernen øges med samme beløb, som Banedanmark  

 sparer i udgifter til vedligeholdelse.
For Sund og Bælt-koncernen, som ejes 100 % af staten,  

 indebærer forslaget således gradvist øgede udgifter til reinvesteringer på  

 den  

 faste forbindelse over Storebælt i størrelsesordenen 200 mio. kr. i årligt  

 gennemsnit de næste 20-30 år og tilsvarende stigende til gennemsnitligt ca.  

 35  

 mio. kr. årligt på jernbanetilslutningslægget til den faste forbindelse over  

 Øresund.
Disse udgifter vil indebære en mindre forlængelse af  

 tilbagebetalingstiden  

 for gælden i A/S Storebæltsforbindelsen og A/S Øresundsforbindelsen.  

 Endvidere  

 forventes det nystiftede datterselskab, der har til formål at forestå, Femern  

 Bælt-forundersøgelserne, at afholde udgifter i størrelsesordenen 50   

 100 mio.  

 kr. i perioden 2005-2007, som indgår i de samlede udgifter til  

 forundersøgelserne  

 i størrelsesordenen 400-500 mio. kr., bl.a. til geotekniske undersøgelser.
Administrative konsekvenser for det offentlige Lovforslaget har ikke administrative konsekvenser for  

 staten, amtskommuner eller kommuner.
Økonomiske konsekvenser for erhvervslivet Lovforslaget har ikke økonomiske konsekvenser for  

 erhvervslivet.
Administrative konsekvenser for erhvervslivet Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer ikke, at  

 forslaget  

 indeholder administrative konsekvenser for erhvervslivet i et omfang, der  

 berettiger, at det bliver forelagt et virksomhedspanel.
Forslaget bør derfor  

 ikke forelægges et af Økonomi- og Erhvervsministeriets virksomhedspaneler.
Miljømæssige konsekvenser Lovforslaget har ikke miljømæssige konsekvenser.
Forholdet til EU-retten Spørgsmålet om, hvorvidt statsgarantien for  

 holdingsaktieselskabets, A/S Storebæltsforbindelsens og A/S  

 Øresundsforbindelsens  

 forpligtelser udgør statsstøtte i henhold til EF-traktatens art. 87, har  

 tidligere været rejst.
Det kan oplyses, at Kommisssionen i forbindelse med en  

 notificering fra Øresundsbro Konsortiet I/S af statsgarantien til  

 Øresundsforbindelsen tilkendegav, at det var Kommissionens opfattelse, at  

 statsgarantien var knyttet til et infrastrukturprojekt, der var i  

 offentlighedens interesse, og som forbedrede Danmarks og Sveriges  

 infrastruktur  

 og transportsystemer.
Det var endvidere Kommissionens opfattelse, at der var  

 tale om en investering i et offentligt gode, der gavnede offentligheden og  

 ikke  

 bestemte virksomheder eller industrier.
Statsgarantien var således knyttet  

 til  

 et generelt økonomisk og regionsudviklingsmæssigt tiltag og udgjorde derfor  

 ikke statsstøtte i henhold til traktatens art. 87.
Stiftelsen af et datterselskab under Sund og Bælt Holding  

 A/S, som varetager opgaver i forbindelse med udstedelse og fakturering af  

 BroBizzer, er i overensstemmelse med Europa-Parlamentets og Rådets direktiv  

 2004/52/EF af 29. april 2004 om interoperabilitet mellem elektroniske  

 bompengesystemer  

 i Fællesskabet.
Direktivet er offentliggjort i EU-Tidende L166 af 30/04/2004  

 s.  

 124  143. Direktivet kræver, at der inden 2009 etableres  

 interoperabilitet  

 mellem automatiske bompengesystemer inden for EU, og der etableres særskilte  

 udstederselskaber, som kan varetage kunderelationerne, således at borgerne på  

 sigt kun behøver én kunderelation for at køre på de europæiske betalingsveje.
Samlet vurdering af lovforslagets konsekvenser Positive konsekvenser  

  

 /mindre udgifter Negative konsekvenser  

  

 /merudgifter Økonomiske konsekvenser for stat, kommuner og amtskommuner Udgifter til Femern Bælt-forundersøgelser i årene  

 2005-2007 skønsmæssigt fastsat til i størrelsesordenen 50 mio. kr. afholdes  

 af Sund og Bælt i stedet for af staten.
Udgifter til vedligeholdelse (ca. 70 mio. kr. årligt) og  

 reinvesteringer (i størrelsesordenen 200 mio. kr. i årligt gennemsnit)  

 overføres fra Banedanmark til A/S Storebæltsforbindelsen.
Tilsvarende  

 overføres udgifter til vedligeholdelse (ca. 25 mio. årligt) og  

 reinvesteringer ( i størrelsesordenen 35 mio. kr. i årligt gennemsnit) fra  

 Banedanmark til A/S Øresundsforbindelsen.
Vedligeholdelsesomposteringen er  

 provenueneutral for staten og for selskabet, idet det udlignes via  

 Banedanmarks  

 årlige vederlag til A/S Storebæltforbindelsen og A/S Øresundsforbindelsen.
ingen Administrative konsekvenser for stat, kommuner og amtskommuner ingen ingen Økonomiske konsekvenser for erhvervslivet ingen ingen Administrative konsekvenser for erhvervslivet ingen ingen Miljømæssige konsekvenser ingen ingen Forholdet til EU-retten Europa-Kommissionen har anerkendt, at statsgarantien til  

 Sund og Bælt Holding A/S, A/S Storebæltsforbindelsen og A/S  

 Øresundsforbindelsen  

 ikke er statsstøtte i henhold til EF-traktatens art. 87.
 Etablering af et datterselskab under Sund og Bælt  

 Holding A/S, der har til formål at være udstederselskab i relation til  

 BroBizzer,  

 er i overensstemmelse med Europa-Parlamentets og Rådets direktiv 2004/52/EF  

 om interoperabilitet mellem elektroniske bompengesystemer i Fællesskabet.
 Hørte organisationer m.v.
 Følgende organisationer m.v. er blevet hørt:
 Sund og Bælt Holding A/S, Øresundsbro Konsortiet I/S, DSB,  

 Raillon, Dansk Transport og Logistik, Dansk Industri, Arbejderbevægelsens  

 Erhvervsråd og Foreningen af Rådgivende Ingeniører.
Bemærkninger til lovforslagets enkelte bestemmelser Til § 1 I stk. 1 fastlægges ejendomsforholdene i Sund og  

 Bælt-koncernen.
Endvidere fastsættes formålet med Sund og Bælt Holding A/S.  

 Holdingsaktieselskabet kan ud over ejerfunktionen varetage koncernens  

 opgaveudførelse  

 sammen med sine datterselskaber.
Holdingaktieselskabet er oprettet i medfør  

 af  

 lov nr. 590 af 19. august 2001 om anlæg af fast forbindelse over Øresund.
 I stk. 2 fastlægges ejendomsforholdet til den faste  

 vejforbindelse og den faste jernbaneforbindelse, herunder de jernbanetekniske  

 anlæg, over Storebælt.
 I stk. 3 fastlægges ejendomsforholdet til den danske  

 del af Øresundsbro Konsortiet I/S samt de danske tilslutningsanlæg til  

 Øresundsforbindelsen.
Til § 2 Bestemmelsen fastsætter, at den faste forbindelse over  

 Øresund skal forvaltes og drives i overensstemmelse med aftalen af 23. marts  

 1991 mellem Danmark og Sverige om en fast forbindelse over Øresund.
Til § 3 I stk. 1 fastlægges ansvaret for driften af den faste  

 vejforbindelse over Storebælt.
 I stk. 2 fastlægges ansvaret for driften af  

 tilslutningsanlægget for vejtrafik til den faste forbindelse over Øresund.
 Svarende til den nuværende ordning varetages driften af de  

 nævnte vejanlæg også fremover af Sund og Bælt Holding A/S sammen med  

 henholdsvis A/S Storebæltsforbindelsen og A/S Øresundsforbindelsen.
Til § 4 I stk. 1 bestemmes, at Banedanmark, som det er  

 tilfældet i dag, fortsat er infrastrukturforvalter på jernbanedelen af den  

 faste forbindelse over Storebælt og at Banedanmark som hidtil er  

 infrastrukturforvalter på de danske jernbanetilslutningsanlæg til den faste  

 forbindelse over Øresund.
Baggrunden herfor er, at det ud fra en jernbanesikkerhedsmæssig  

 betragtning er en fordel at have én instans, der har det samlede ansvar i  

 forhold til omverdenen, herunder jernbanesikkerhedsmyndigheden.
Herudover  

 indeholder præamblen til Europa-Parlamentets-og Rådets direktiv 2004/49/EF om  

 jernbanesikkerhed i EU (jernbanesikkerhedsdirektivet) en betragtning, hvoraf  

 det bl.a. fremgår, at »alle der opererer på jernbanesystemet, dvs,  

 infrastrukturforvaltere, jernbanevirksomheder, bør bære det fulde ansvar for  

 sikkerheden på deres respektive del af systemet«.
 Banedanmark er i dag ansvarlig for drift og vedligeholdelse  

 af samt reinvesteringer i jernbanedelen af den faste forbindelse over  

 Storebælt  

 og af de danske jernbanetilslutningsanlæg til den faste forbindelse over  

 Øresund.  

 Siden jernbanedelen på den faste forbindelse over Storebælt og  

 jernbanetilslutningsanlæggene til den faste forbindelse over Øresund åbnede i  

 henholdsvis 1997 og 1998 har der været afholdt udgifter til vedligeholdelse,  

 men der har ikke været behov for reinvesteringer af betydning.
Navnlig på den faste forbindelse over Storebælt er behovet  

 for reinvesteringer imidlertid nu ved at melde sig, og det vurderes, at  

 udgifterne hertil i gennemsnit over de næste årtier vil beløbe sig til ca.  

 200  

 mio. kr. årligt.
Beløbet svarer til godt 35 % af Banedanmarks nuværende faste  

 betaling til A/S Storebæltsforbindelsen på 626 mio. kr. årligt.
 Tilsvarende vil der på tilslutningsanlægget til den faste  

 forbindelse over Øresund opstå et betydeligt reinvesteringsbehov i løbet af  

 nogle år.
 Der er ikke på nuværende tidspunkt afsat midler til disse  

 reinvesteringer i Banedanmarks budgetter eller i Trafikinvesteringsplanen fra  

 november 2003. Medmindre der træffes andre beslutninger, vil det derfor som  

 udgangspunkt være nødvendigt, at der tilvejebringes midler ved besparelser  

 andetsteds på baneområdet eller på statsbudgettet.
Dette foreslås løst ved, at der i medfør af bestemmelserne  

 i stk. 2 sker en overførelse af ansvaret for vedligeholdelse af og  

 reinvesteringer i de nævnte jernbaneanlæg fra Banedanmark til Sund og  

 Bælt-koncernen.
Aflastningen af den økonomiske byrde ved reinvesteringerne på  

 jernbanedelen af den faste forbindelse over Storebælt betyder skønsmæssigt et  

 indirekte løft til jernbanen i størrelsesordenen 200 mio. kr. i årligt  

 gennemsnit  

 de næste årtier.
Det tilsvarende beløb på tilslutningsanlægget til den faste  

 forbindelse over Øresund er ca. 35 mio. kr. i årligt gennemsnit.
 Samtidig forhøjes det faste årlige vederlag, som  

 Banedanmark betaler til Sund og Bælt for benyttelse af jernbaneforbindelsen  

 på  

 Storebælt med et beløb svarende den besparelse Banedanmark opnår ved, at  

 ansvaret  

 for vedligeholdelse af jernbanedelen af den faste forbindelse over Storebælt  

 samt de danske jernbanetilslutningsanlæg til den faste forbindelse over  

 Øresund  

 overføres fra staten til Sund og Bælt.
 I stk. 3 bestemmes, at jernbanedelen af den faste  

 forbindelse over Storebælt og de danske jernbanetilslutningsanlæg til den  

 faste  

 forbindelse over Øresund skal forvaltes og drives således, at de indgår som  

 integrerede dele af det danske jernbanenet.
Bestemmelsen i stk. 4 indebærer en forudsætning om, at  

 der mellem Banedanmark og A/S Storebæltsforbindelsen indgås en aftale, der  

 blandt andet specificerer de trafikale, tekniske og sikkerhedsmæssige  

 minimumskrav,  

 som den jernbaneinfrastruktur, der vedligeholdes og reinvesteres af A/S  

 Storebælt, skal opfylde.
Aftalen specificerer desuden ansvarsfordelingen  

 mellem  

 parterne.
Inden for aftalens rammer tilrettelægger og kontraherer A/S  

 Storebæltsforbindelsen alle vedligeholdelses- og fornyelsesarbejder.
En  

 tilsvarende aftale indgås mellem Banedanmark og A/S Øresundsforbindelsen for  

 så  

 vidt angår de danske jernbanetilslutningsanlæg til den faste forbindelse over  

 Øresund.
Uenighed i forbindelse med disse aftalers indgåelse afgøres af  

 transport-  

 og energiministeren.
A/S Storebæltsforbindelsen henholdsvis A/S  

 Øresundsforbindelsen kan frit vælge kvalificerede entreprenører til  

 udførelsen  

 af disse opgaver.
A/S Storebæltsforbindelsen henholdsvis A/S  

 Øresundsforbindelsen kan frit optimere mellem reinvestering og  

 vedligeholdelse.
I stk. 5 bestemmes, at der skal udpeges en uafhængig  

 sagkyndig rådgiver med teknisk og sikkerhedsmæssig indsigt i fornyelse og  

 vedligeholdelse af jernbaneinfrastruktur.
Rådgiveren skal have en  

 opmandslignende funktion mellem Banedanmark og A/S Storebæltsforbindelsen  

 henholdsvis A/S Øresundsforbindelsen, bl.a. i forbindelse med eventuelle  

 tvivlsspørgsmål i forbindelse med fortolkningen den i stk. 4 nævnte  

 aftale.
Den uafhængige rådgiver udpeges af transport- og energiministeren  

 efter  

 indstilling fra A/S Storebæltsforbindelsen henholdsvis A/S  

 Øresundsforbindelsen  

 samt efter høring af Banedanmark.
Opfyldelsen af de af aftalen omfattede forpligtelser  

 gennemgås én gang årligt af den uafhængige rådgiver.
I den mellemliggende  

 periode kan A/S Storebæltsforbindelsen henholdsvis A/S Øresundsforbindelsen  

 og  

 Banedanmark i enighed fortolke eller ændre kontraktens krav til  

 vedligeholdelse  

 og reinvesteringer på forbindelsen.
Hvis der ikke kan opnås enighed mellem  

 parterne om ændringer, finansierer Banedanmark selv eventuelle ændringer, som  

 Banedanmark måtte finde påkrævet, i perioden frem til næste gennemgang, hvor  

 den endelige finansiering fordeles mellem parterne af den uafhængige rådgiver  

 inden for rammerne af den indgåede aftale mellem parterne.
 Forslaget i stk. 6 svarer til bestemmelserne i  

 Storebæltslovens og Øresundslovens nuværende bestemmelser i henholdsvis  

 § 9, stk. 4, og 14, stk. 4. Efter forslaget får transport- og  

 energiministeren mulighed for at afgøre eventuelle tvivlsspørgsmål mellem  

 Banedanmark  

 og holdingaktieselskabet henholdsvis A/S Storebæltsforbindelsen og A/S  

 Øresundsforbindelsen.
 Danmarks og Sveriges regeringer kan træffe aftale om de  

 nærmere vilkår for jernbanetrafikken over Øresund efter regeringsaftalens  

 artikel 16.
Til § 5 Bestemmelsen fastlægger opgavevaretagelsen i  

 datterselskabet Sund og Bælt Partner A/S.
Formålet med datterselskabet er at  

 udføre bygherrerådgivning på et forretningsmæssigt grundlag til A/S  

 Storebæltsforbindelsen og A/S Øresundsforbindelsen samt i relation til andre  

 infrastrukturprojekter.
Til § 6 Bestemmelsen indebærer, at der kan oprettes et nyt  

 datterselskab under Sund og Bælt Holding A/S, der varetager  

 forundersøgelserne  

 til en eventuel kommende fast forbindelse over Femern Bælt.
 Sund og Bælt-koncernen har en betydelig interesse i en  

 kommende fast forbindelse over Femern Bælt, bl.a. fordi denne forbindelse som  

 en afledt effekt vil øge trafikken på den faste forbindelse over Øresund og  

 dermed  

 indtægterne i selskabet.
 Samtidig har selskabet i sit arbejde med etableringen af de  

 faste forbindelser over Storebælt og Øresund oparbejdet en betydelig  

 ekspertise  

 i tilrettelæggelse og gennemførelse af forundersøgelser til etablering af  

 faste  

 forbindelser samt udbud og gennemførelse af anlægsarbejder til sådanne faste  

 forbindelser.
Sund og Bælt-koncernen har i de foregående år bistået  

 Transport- og Energiministeriet med forundersøgelser til en fast forbindelse  

 over Femern Bælt.
Udgifterne hertil er betalt af Transport- og  

 Energiministeriet på basis af særskilte finanslovsbevillinger i årene  

 2001-2004.
Det er tanken, at gennemførelse af anlægsarbejder og den  

 senere drift af en eventuel fast forbindelse over Femern Bælt skal varetages  

 af  

 et dansk-tysk selskab, der ejes af den danske og den tyske stat med halvdelen  

 til hver.
Denne model svarer til det dansk-svenske Øresundsbro Konsortium.  

 Dette dansk-tyske selskab vil i givet fald skulle varetage finansiering af  

 anlægsarbejdet (primært gennem låneoptagelse på det internationale  

 kapitalmarked), udbud og gennemførelse af anlægsarbejdet og senere drift og  

 vedligeholdelse af en fast forbindelse over Femern Bælt.
Frem til etableringen af et sådant dansk-tysk selskab er  

 der et finansieringsbehov i relation til de nødvendige forundersøgelser, der  

 skal lede frem til den endelige beslutning om etablering af en fast  

 forbindelse  

 over Femern Bælt.
Det samlede finansieringsbehov til forundersøgelser skønnes  

 at være 450-500 mio. kr.
Det forventes, at EU vil bidrage med halvdelen  

 heraf,  

 idet Femern-projektet er et prioritetsprojekt inden for de transeuropæiske  

 transportnet, mens den resterende halvdel forudsættes afholdt ligeligt mellem  

 Danmark og Tyskland.
Det må således forventes, at der fra dansk side i årene  

 2005-2007 skal afholdes udgifter til forundersøgelser i størrelsesordenen 50  

 mio. kr.
 På denne baggrund foreslås, at Sund og Bælt Holding A/S får  

 mulighed for at oprette et datterselskab (»Femern Bælt A/S«), der skal  

 forestå  

 de nævnte forundersøgelser af en fast forbindelse over Femern Bælt samt  

 tilsluttende landanlæg frem til oprettelse af et evt. dansk-tysk selskab.  

 Tidshorisonten for gennemførelse af disse forundersøgelser i regi af »Femern  

 Bælt A/S« forventes at være ca. 3 år.
Dette datterselskab skal for egen regning efter aftale med  

 Transport- og Energiministeriet gennemføre de nødvendige forundersøgelser,  

 der  

 kan indgå i beslutningsgrundlaget for etablering af en fast forbindelse over  

 Femern Bælt.
Aktiviteterne i datterselskabet vil dels blive udført af  

 selskabet  

 selv, dels af eksterne konsulenter.
Det forudsættes, at staten ikke garanterer for  

 datterselskabets forpligtelser, herunder eventuel låneoptagelse.
Aktiekapital  

 og øvrig finansiering forudsættes tilvejebragt af Sund og Bælt Holding A/S.
Låneoptagelsen i Sund og Bælt Holding A/S forudsættes  

 tilbagebetalt med midler fra »Femern Bælt A/S«, hvis Femern-projektet  

 realiseres.
I modsat fald vil tilbagebetaling kunne foretages med koncernens  

 fremtidige indtægter i form af udbytter fra A/S Storebæltsforbindelsen.
Til § 7 Bestemmelsen i stk. 1 indebærer, at der gives Sund og  

 Bælt Holding A/S mulighed for at oprette et aktieselskab, der har til formål  

 at  

 forestå udstedelsen af broBizzer på vegne af A/S Storebæltsforbindelsen, A/S  

 Øresundsforbindelsen, Scandlines A/S og Bornholmstrafikken A/S samt foretage  

 fakturering på disse selskabers vegne.
 Baggrunden herfor er, at driften af betalingsanlæggene og  

 dertil hørende systemer er tæt forbundet med driften af de faste  

 forbindelser.  

 BroBizz-systemet benyttes som automatisk betalingssystem, hvor kunderne kan  

 komme hurtigt igennem betalingsanlægget, idet der faktureres direkte via  

 deres  

 BroBizz-abonnement.
BroBizz-teknologien benyttes i dag på de faste forbindelser  

 over Storebælt og Øresund samt på Bornholmstrafikkens og Scandlines  

 færgeruter.
Kunderne kan benytte samme BroBizz alle steder, men skal have et  

 individuelt abonnement på den enkelte forbindelse for at benytte BroBizzen  

 der.  

 Dette skyldes, at selskaberne ikke ifølge lovgivningen må udveksle  

 stamkundeoplysninger,  

 dvs. oplysninger om adresser og bankkonti.
For kunderne opleves dette som  

 værende en gene.
Ved skift af eksempelvis dankort eller adresse skal dette  

 således meldes hos alle selskaber, hvor BroBizzen er tilmeldt, og ikke blot  

 det  

 selskab, som har udstedt BroBizzen.
 Det foreslås derfor at samle BroBizz-abonnementerne i et  

 særskilt udstederselskab, som udsteder BroBizzen og fakturerer for  

 selskaberne.  

 Kunderne vil dermed kunne reducere antallet af aftaler til en, men samtidig  

 kunne bruge BroBizz på alle forbindelserne.
 Bestemmelsen i stk. 2 indebærer, at BroBizz-selskabet  

 herudover vil kunne stille BroBizz-ordningen til rådighed for Københavns  

 Lufthavne A/S, som har vist stor interesse for at kunne benytte  

 BroBizz-teknologien i lufthavnens parkeringshuse, idet ca. 35 pct. af  

 kunderne  

 i erhvervsparkeringen allerede har en BroBizz.
Til § 8 Bestemmelserne i stk. 1 og 2 svarer til de nugældende  

 bestemmelser i Storebæltsloven og Øresundsloven om godkendelse af vedtægter  

 og  

 ministerens instruktionsbeføjelse over for Sund og Bælt-koncernens selskaber.
Til § 9 Bestemmelsen svarer til Storebæltslovens og Øresundslovens  

 nuværende bestemmelser om, at aktieselskabsloven finder anvendelse for Sund  

 og  

 Bælt koncernens selskaber med de ændringer, der følger af denne lov.  

 Bestemmelsen indebærer således, at aktieselskabslovens regler om statslige  

 aktieselskaber  

 gælder for Sund og Bælt Holding A/S og dettes datterselskaber m.v.
Til § 10 Bestemmelserne i stk. 1 og 2 svarer til  

 Storebæltslovens og Øresundslovens nuværende bestemmelser om Sund og  

 Bælt-koncernens låneoptagelse og statens garanti herfor.
Det præciseres i den  

 forbindelse, at garantien i stk. 1 også dækker refinansiering af  

 eksisterende  

 lån.
 Bestemmelsen i stk. 3 indebærer, at  

 holdingaktieselskabet kan optage lån til brug for indskud i eller viderelån  

 til  

 det i § 6 nævnte aktieselskab, der har til formål at forestå den danske  

 del af forundersøgelserne til en fast forbindelse over Femern Bælt.
 Bestemmelsen i stk. 4 vedrørende låneoptagelse svarer  

 til de nuværende bestemmelser i Storebæltslovens § 8, stk. 3, og  

 Øresundslovens  

 § 7, stk. 1.
Bestemmelsen i stk. 5 svarer til Storebæltslovens og  

 Øresundslovens nuværende bestemmelser om statens hæftelse for  

 holdingsaktieselskabet,  

 A/S Storebæltsforbindelsens og A/S Øresundsforbindelsens andre økonomiske  

 forpligtelser end forrentnings- og afdragsforpligtelser i relation til de i  

 § 10 nævnte lån.
Bestemmelsen indebærer samtidig, at staten ikke hæfter  

 for forpligtelserne i Sund og Bælt Partner A/S, eller for de i medfør af  

 §§ 6 og 7 oprettede aktieselskaber.
I stk. 6 fastlægges, at holdingaktieselskabet, A/S  

 Storebæltsforbindelsen og A/S Øresundsforbindelsen ikke må udstede garantier  

 for de øvrige datterselskabers forpligtelser.
Bestemmelsen skal ses i  

 sammenhæng med bestemmelserne i stk. 4 og 5, der indebærer, at staten  

 hæfter for holdingaktieselskabets, A/S Storebæltsforbindelsens og A/S  

 Øresundsforbindelsens  

 økonomiske forpligtelser.
Til § 11 Bestemmelsen indebærer, at den danske stat solidarisk med  

 den svenske stat garanterer for forpligtelser vedrørende Øresundsbro  

 Konsortiet  

 I/S lån og andre finansielle instrumenter, som benyttes i forbindelse  

 med  

 finansieringen af den faste forbindelse over Øresund.
Til § 12 Bestemmelsen svarer til Storebæltslovens og Øresundslovens  

 nuværende bestemmelser om fradrag.
Til § 13 og § 14 Bestemmelserne svarer til Storebæltslovens og  

 Øresundslovens nuværende bestemmelser om afskrivning.
Til § 15 Bestemmelsen i stk. 1 svarer til Storebæltslovens og  

 Øresundslovens nuværende bestemmelser om betaling for brugsretten til  

 jernbanedelen af den faste forbindelse over Storebælt og de danske  

 jernbanetilslutningsanlæg til den faste forbindelse over Øresund, hvorefter  

 Banedanmark betaler et samlet beløb for brugsretten på alle  

 jernbanevirksomheders vegne.
Bestemmelsen i stk. 2 omfatter den  

 tilsvarende bestemmelse for Banedanmarks betaling for brugsretten til  

 jernbanedelen  

 af den faste forbindelse over Øresund.
Banedanmark varetager efter bestemmelsen i stk. 3 den  

 praktiske forvaltning af den trafikale udnyttelse af de pågældende anlæg,  

 hvilket omfatter kapacitetstildeling, køreplanlægning, trafikstyring og  

 opkrævning af afgifter hos de enkelte jernbanevirksomheder.
Forvaltningen  

 skal  

 ske inden for de normale rammer, der gælder for Banedanmarks net som helhed.  

 For forbindelsen over Øresund koordinerer Banedanmark i dag den praktiske  

 forvaltning med det svenske Banverket, der er ansvarlig for tilsvarende  

 opgaver  

 på den svenske del af forbindelsen.
 Jernbanevirksomhederne betaler til Banedanmark for brug af  

 de pågældende anlæg efter regler, der som hidtil fastsættes af transport- og  

 energiministeren i henhold til jernbaneloven.
Bestemmelsen i stk. 4 svarer til den nuværende Til § 16 Bestemmelserne i stk. 1-4 svarer til Storebæltslovens  

 bestemmelser om betaling for brug af vejdelen af den faste forbindelse over  

 Storebælt.
 Med bestemmelsen i stk. 3 får A/S  

 Storebæltsforbindelsen som noget nyt mulighed for med udgangspunkt i det af  

 transport- og energiministeren fastsatte niveau for afgifter at indføre  

 generelle rabatordninger, f.eks. i form af weekendrabatter og lign.  

 Bemyndigelsen gælder alene generelle rabatter og giver således ikke adgang  

 til,  

 at selskabet kan fastsætte individuelle rabatter til virksomheder, foreninger  

 el. lign.
 De i stk. 5 indeholdte betalingsbestemmelser svarer  

 til den gældende bestemmelse i Storebæltslovens § 11, stk. 4.
I stk. 6 beskrives vilkårene for prisfastsættelsen for  

 benyttelse af motorvejsforbindelsen over Øresund.
Ifølge regeringsaftalens  

 artikel 15 skal trafikantafgifterne fastsættes af Øresundsbro Konsortiet I/S.
Til § 17 Efter § 1 i lov om forbud mod tv-overvågning mv., jf.  

 lovbekendtgørelse nr. 76 af 1. februar 2002, må private ikke foretage  

 overvågning af gade, vej, plads eller lignende områder, som benyttes til  

 almindelig færdsel.
Overvågning af de faste forbindelser over Øresund og  

 Storebælt kræver således særskilt lovhjemmel.
Bestemmelsen i stk. 1  

 svarer  

 til den nugældende hjemmel hertil i Storebæltsloven og Øresundsloven.
 Bestemmelsen i stk. 2 svarer til Øresundslovens  

 nuværende bestemmelse om, at Konsortiet kan give svenske politi- og  

 redningsmyndigheder  

 adgang til den i stk. 1 nævnte overvågning og registrering.
 Bestemmelsen i stk. 3 svarer til Storebæltslovens og  

 Øresundslovens nuværende bestemmelser om, at oplysninger i Centralregisteret  

 for Motorkøretøjer kan videregives til henholdsvis A/S Storebæltsforbindelsen  

 og Øresundsbro Konsortiet I/S.
Til § 18 Bestemmelsen svarer til Øresundslovens nuværende  

 bestemmelse om, at staten uden vederlag stiller vandområder og havbund uden  

 for  

 Amagers kystlinje til rådighed for Øresundsbro Konsortiet.
Til § 19 Bestemmelsen svarer til Storebæltslovens nuværende  

 bemyndigelsesbestemmelse om, at transport- og energiministeren kan træffe  

 afgørelse om, at A/S Storebæltsforbindelsen vederlagsfrit kan overdrage  

 ejendomsretten  

 til lyslederkablet på jernbanedelen af den faste forbindelse over Storebælt  

 til  

 Banedanmark.
Til § 20 Bestemmelsen er en videreførelse af Storebæltslovens og  

 Øresundslovens ekspropriationsbestemmelser.
Med bestemmelsen bemyndiges  

 transport- og energiministeren nu til ved ekspropriation at erhverve ejendom,  

 der er nødvendig til drift og vedligeholdelse af henholdsvis den faste  

 forbindelse over Øresund og den faste forbindelse over Storebælt samt  

 tilslutningsanlæggene hertil.
Til § 21 Bestemmelsen svarer den nuværende bestemmelse i  

 Storebæltslovens § 6, stk. 2, hvorefter transport- og  

 energiministeren fastsætter, hvilke dele af den faste forbindelse over  

 Storebælt, der henføres til henholdsvis den faste forbindelse,  

 statsbaneanlægget  

 og hovedlandevejsnettet.
Til § 22 Efter bestemmelsen træder loven i kraft dagen efter  

 bekendtgørelsen i Lovtidende.
 I stk. 2 bemyndiges transport- og energiministeren til  

 at fastsætte ikrafttrædelsestidspunktet for bestemmelserne i § 4.  

 Ministeren  

 kan herunder fastsætte forskellige ikrafttrædelsestidspunkter for de enkelte  

 bestemmelser i § 4. Formålet hermed er at give Banedanmark og  

 henholdsvis  

 A/S Storebæltsforbindelsen og A/S Øresundsforbindelsen mulighed for at  

 tilrettelægge den mest hensigtsmæssige overgang til den nye ordning for  

 forvaltning, vedligeholdelse og reinvesteringer på de omhandlede  

 jernbaneanlæg.
 I stk. 3 ophæves anlægslovene vedr. den faste  

 forbindelse over Storebælt hhv. den faste forbindelse over Øresund.
