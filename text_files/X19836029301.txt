 Lejelovens § 51 om forhøjelse af skatter og afgifter fandtes også at  

 kunne omfatte fjernvarmeafgift til kommunalt fjernvarmeværk, idet taksterne  

 er fastsat og godkendt af det offentlige.
 Da U havde fået medtaget et for lille beløb i det omkostningsbestemte  

 budget, fandtes han herefter at være berettiget til at eftervarsle det  

 overskydende beløb.
 Afgørelsen er stadfæstet af Ankenævnet for De københavnske Huslejenævn  

 (anke nr. 2514).
Afgørelse af 25.03.1983 fra Københavns 4. huslejenævn U mod L (sag  

 4-21.373) De faste afgifter til fjernvarmeværk fandtes at kunne sidestilles med de  

 afgifter, der er nævnt i lejelovens § 51, idet taksterne er fastsat og  

 godkendt af det offentlige (borgerrepræsentationen i København).
 Da U havde fået medtaget et for lille beløb i det omkostningsbestemte  

 budget, fandtes han herefter at være berettiget til at eftervarsle det  

 overskydende beløb i medfør af reglerne i lejelovens § 51, sammenholdt med  

 lejelovens § 50.
 Afgørelsen er stadfæstet af Ankenævnet for de københavnske huslejenævn  

 (anke nr. 2514).
 I huslejenævnets afgørelse hedder det:
 »I skrivelse af 6. januar 1983 har advokat ... for U i henhold til  

 boligreguleringslovens § 15, stk. 2, jfr. lejelovens § 51 for huslejenævnet  

 indbragt lejeforhøjelsen til ikrafttræden den 1. april 1983 som følge af  

 stigning i den faste fjernvarmeafgift til Københavns belysningsvæsen.
 Det fremgår nærmere af sagen, at udlejer i det oprindelige budget for  

 omkostningsbestemt leje pr. 1. januar 1982 har indregnet et beløb til udgift  

 til varmeregnskab 4.595 kr. og et beløb til faste udgifter vedrørende  

 levering af fjernvarme ud over brændselsudgiften til 63.449 kr.
Ovennævnte beløb blev ved afgørelse af 3. maj 1982 med efterfølgende  

 korrektion af 27. maj 1982 godkendt af huslejenævnet.
Denne afgørelse blev af  

 27 lejere indbragt for ankenævnet, der ved afgørelse af 12. november 1982  

 nedsatte dette budgetbeløb til ialt 58.275 kr.
 Den 15. november 1982 er den seneste regning fra belysningsvæsenet udstedt  

 således, at de samlede udgifter for kalenderåret 1982 til faste afgifter  

 udgør 65.045,27 kr.
 Endelig er et oplyst, at der fra Clorius er fremkommet regning for  

 måleraflæsning og udfærdigelse af varmeregnskab på 5.033,95 kr.
De samlede udgifter i forhold til budgetposten på det omkostningsbestemte  

 lejebudget pr. 1. januar 1982 bliver herefter 70.079,22 kr. eller 2.035,22  

 kr. over det oprindelige budget, ligesom beløbet overstiger det af ankenævnet  

 fastsatte beløb med 11.804,22 kr.
På denne baggrund har udlejer ved skrivelse  

 af 8. december 1982 overfor de 27 lejere, der havde fået godkendt et lavere  

 beløb af ankenævnet, eftervarslet 11.804,22 kr., ligesom udlejer ved  

 varslingsskrivelse af samme dato har eftervaslet 2.035,22 kr. over for de  

 resterende lejere.
 I denne anledning skal man meddele, at de faste afgifter til  

 fjernvarmeværk (Københavns belysningsvæsen) efter nævnets opfattelse må anses  

 for en udgift, der pålægges efter takster, der er fastsat eller godkendt af  

 det offentlige, således er tarifferne for fjernvarmeværkerne i Københavns  

 kommune godkendt af borgerrepræsentationen, hvorfor nævnet finder, at den  

 øgede udgift til fjernvarme falder ind under bestemmelsen i § 51 i lejeloven.
 Nævnet finder således, at udlejer har været berettiget til at varsle den  

 yderligere udgift til fjernvarme efter lejelovens § 51. Derimod kan nævnet  

 ikke tiltræde, at den endelige regning fra Clorius 5.033,95 kr. indgår i det  

 varslede beløb efter lejelovens § 51.
For de lejere, der ikke har indbragt nævnets afgørelse for ankenævnet, vil  

 der således alene være grundlag for en mindre lejeforhøjelse, idet nævnet  

 alene kan tiltræde, at differencen mellem det budgetterede og den endelige  

 regning fra belysningsvæsenet kan dækkes via en lejeforhøjelse efter  

 lejelovens § 51 i alt et beløb på 1.596,27 kr.
For de 27 lejere, der er  

 omfattet af ankenævnets afgørelse, udgør forhøjelsen beregnet efter samme  

 retningslinje 11.365,27 kr.
For de lejere, der alene var omfattet af  

 huslejenævnsafgørelsen, udgør efterbetalingen for beboelseslejerne 1.470,80  

 kr., og for de lejere, der er omfattet af ankenævnsafgørelsen, udgør  

 efterbetalingen 10.471,95 kr. til fordeling på beboelseslejlighederne.
 Nævnet skal anmode udlejeren om at regulere lejeindbetalingen på de  

 enkelte lejemål i overensstemmelse med de af nævnet foretagne mindre  

 korrektioner.
 I ankenævnets afgørelse hedder det:
 I anken er følgende gjort gældende:
 1) Faste afgifter til fjernvarmeværket ses af Boligsty- relsens responsum  

 af 27. januar d.å. (kopi vedlagt) ikke at være en afgift i lejelovens § 51's  

 forstand.
 2) Faste afgifter til fjernvarmeværket kan ikke pålig- nes lejerne ex  

 tunc.
 Med henvisning til de af huslejenævnets anførte grunde kan ankenævnet  

 tiltræde, at den omhandlede fjernvarmeudgift er omfattet af lejelovens § 51.
