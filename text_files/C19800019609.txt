 17. alm. vurdering af samtlige faste ejendomme i  

 landet finder sted pr. 1. april 1981 og foretages efter reglerne i  

 lovbekendtgørelse nr. 363 af 1. juli 1976 af lov om vurdering af landets  

 faste ejendomme med senere ændringer (ejerboligfordeling).
 Idet der henvises til lovbekendtgørelsen, skal man i medfør af  

 bestemmelsen i § 15, stk. 1, i lovbekendtgørelse nr. 281 af 8. juni 1977  

 (skattestyrelsesloven) med henblik på den forestående vurdering meddele  

 følgende anvisninger, der er godkendt af ligningsrådet.
1. Indledning 17. alm. vurdering foretages efter de samme lovregler  

 som 16. alm. vurdering, idet der, bortset fra de tilkomne regler om fordeling  

 af ejendomsværdien på ejerboligen og den øvrige ejendom for to-familiehuse og  

 blandede beboelses- og erhvervsejendomme, ikke er sket ændringer af  

 vurderingsloven.
 Der er i de almindelige retningslinier for vurderingen sket to væsentlige  

 ændringer i forhold til 16. alm. vurdering:
 De almindelige retningslinier er behandlet i den af ligningsdirektoratet i  

 1968 udgivne vurderingsvejledning ("den grønne bog"). Disse  

 anvisninger vil med de ændringer, der er anført nedenfor, i det væsentlige  

 kunne lægges til grund.
 Love, bekendtgørelser, cirkulærer, cirkulæreskrivelser m.v. til brug ved  

 17. alm. vurdering samt et uddrag af principielle afgørelser og domme er  

 gengivet i "Meddelelser fra statsskattedirektoratet og  

 ligningsrådet" - 2. hæfte november 1980. Heri er endvidere optrykt et  

 uddrag af de afsnit af vurderingsvejledningen ("den grønne bog"),  

 hvortil henvises i dette cirkulære.
2. Den praktiske tilrettelæggelse af vurderingen Vurderingens tilrettelæggelse adskiller sig på en række væsentlige punkter  

 fra den, der blev anvendt ved 16. alm. vurdering.
 Henvendelse til ejerne som led i forberedelsen af vurderingen vil kun ske  

 i følgende tilfælde:
 Ejere af udlejningsejendomme skal oplyse huslejen for disse ejendomme pr.  

 1. januar 1981.
 Ejere af ejendomme, hvorpå der er påbegyndt, men ikke afsluttet et  

 byggeri, vil blive anmodet om at oplyse byggeomkostningernes størrelse.
 Ejere af ejendomme, for hvilke der siden sidste vurdering er sket  

 matrikulære ændringer, vil få meddelelse om, at vurderingen vil blive  

 foretaget på det ændrede grundlag.
 Ejere af skove og plantager med et areal på 50 ha og derover samt ejere af  

 frugtplantager med et areal på 2 ha og derover skal oplyse beplantningens  

 art, omfang, alder m.v.
 Basiskort ved 17. alm. vurdering vil indeholde ejendomsregistrets og  

 bygnings- og boligregistrets oplysninger om grund og bygninger, ansættelserne  

 ved den seneste vurdering, de af vurderingsrådene på forhånd indberettede nye  

 grundværdiansættelser, jfr. nedenfor under d), samt forslag til ejendomsværdi  

 for enfamiliehuse, sommerhuse og frie ejerlejligheder til beboelse, jfr.  

 nedenfor under c).
 Om basiskortets indhold og reglerne for udfyldelse af dette henvises til  

 statsskattedirektoratets vejledning vedrørende basiskortet (nr. 6).
Vurderingsforslagene er i vurderingsteknisk henseende en videreudvikling  

 af det normtalsystem, der blev anvendt ved tidligere almindelige vurderinger,  

 hvorefter statsskattedirektoratet på grundlag af besigtigelser af et udsnit  

 af solgte enfamiliehuse udarbejdede tabeller over normtal, det vil sige  

 tabeller over værdierne pr. kvm bebygget areal for hovedtyper af  

 enfamiliehuse.
Disse generelle normtal blev af skyldrådene tilpasset de  

 lokale forhold.
De maskinelt udarbejdede vurderingsforslag indebærer, at der  

 ved udarbejdelsen af forslagene kan tages hensyn til samtlige de oplysninger,  

 der er registreret i bygnings- og boligregistret samtidig med, at forslagene  

 baseres på samtlige frie salg.
 For at lette vurderingsrådenes arbejde ved gennemgangen af  

 vurderingsforslagene vil der til de på basiskortet udskrevne forslag til  

 ejendomsværdiansættelser være knyttet et system af usikkerhedskoder.
 Såfremt vurderingsrådene finder, at et forslag til ejendomsværdiansættelse  

 er forkert, rettes dette og årsagen til ændringen anføres på basiskortet på  

 grundlag af en kode, der vil indgå i vurderingsforslagssystemet, således at  

 der kan tages hensyn til det indberettede ved de følgende vurderinger.
 Der henvises i øvrigt til statsskattedirektoratets vejledning vedrørende  

 vurderingsforslagssystemet (nr. 4).
De i grundværdisystemet udregnede grundværdier udskrives som nævnt på  

 basiskort.
Grundværdisystemet er en videreudvikling af det ved 16. alm.  

 vurdering anvendte gadeprissystem.
Der henvises i øvrigt til  

 statsskattedirektoratets vejledning om grundværdisystemet (nr. 2 og nr. 5).
Ved 17. alm. vurdering ændres tilrettelæggelsen af forvurderingen, således  

 at statsskattedirektoratet maskinelt udtager de ejendomme, der skal  

 forvurderes.
Dog vil flere ejendomme indgå end ved tidligere vurderinger.
Er  

 der blandt de udtagne ejendomme sådanne, som af vurderingsrådet anses for  

 uegnede til forvurdering, udskydes de af vurderingsrådet.
Vurderingsrådenes og skyldrådenes arbejde med forvurderingen består i på  

 grundlag af prisniveauet pr. 1. april 1980 at afprøve de udarbejdede forslag  

 til ejendomsværdi for enfamiliehuse, sommerhuse og frie ejerlejligheder samt  

 at vurdere de udtagne landbrugsejendomme.
I modsætning til, hvad tilfældet  

 har været ved forvurderinger ved tidligere almindelige vurderinger, udtages  

 der ikke udlejningsejendomme til forvurdering.
 Om tilrettelæggelsen og gennemførelsen henvises i øvrigt til  

 statsskattedirektoratets vejledning vedrørende forvurderingen (nr. 5).
Almindelige retningslinier for vurderingen 3. Ligelighed i vurderingen Det må ved vurderingsarbejdet tilstræbes, at der opnås den størst mulige  

 ligelighed i ansættelserne såvel for ejendomme inden for samme ejendomsgruppe  

 som i det indbyrdes forhold mellem ejendomsgrupperne, og at der opnås et  

 ensartet vurderingsniveau inden for de forskellige vurderingsdistrikter,  

 vurderingskredse og skyldkredse.
Mulige fejl og uligheder i den forudgående  

 vurdering må derved søges fjernet, og den nye vurdering må overalt foretages  

 i overensstemmelse med prisforholdene på vurderingstidspunktet den 1. april  

 1981.
Til brug for arbejdet med vurderingen vil skyldrådene ved  

 forvurderingsmøder i begyndelsen af 1981 blive orienteret om den seneste udvikling i prisniveauet og i marts  

 måned 1981 få tilsendt det til den tid foreliggende materiale om  

 prisudviklingen.
 4. Selvstændige ejendomme m.v.
Med hensyn til spørgsmålet om, hvad der skal forstås ved selvstændige  

 ejendomme, henvises til vurderingslovens §§ 8 og 11 og det i  

 Vurderingsvejledningen side 73-81 anførte.
Det på side 77, litra 6, nævnte  

 vedrørende rækkehuse, som tilhører boligselskaber, udgår dog, idet der efter  

 lovændringen af juni 1976 ikke længere gælder særlige regler for disse  

 ejendomme.
 Med hensyn til hvilke ejendomme der skal undtages fra vurdering, eller som  

 kan forbigås ved vurderingen, henvises til Vurderingsvejledningen side 81-86.
Efter lovændringen af juni 1976 skal også rutebilstationer og  

 fragtmandscentraler uanset ejerforhold undtages fra vurdering.
For  

 rutebilstationernes vedkommende er det en betingelse, at disse med hjemmel i  

 lovgivningen om buskørsel betjener publikum på flere busruter.
Endvidere skal  

 bygninger og arealer i umiddelbar tilknytning til egentlige rutebilstationer  

 undtages fra vurdering.
Bygninger og arealer, der iøvrigt anvendes i  

 forbindelse med busdriften f.eks. garageanlæg, folkelokaler o.l., men som er  

 beliggende uden en direkte fysisk tilknytning til rutebilstationer, anses  

 ikke at opfylde betingelserne for at kunne undtages fra vurdering.
Hvad angår  

 fragtmandscentralerne skal disse være autoriserede i henhold til lov om  

 godstransport.
I øvrigt er det som for jernbaneanlæg m.v. en betingelse, at  

 arealerne eller bygningerne er til benyttelse for almenheden og tjener  

 trafikkens formål.
Oplysning om, hvilke fragtmandscentraler der er  

 autoriserede, kan fås ved henvendelse til de i medfør af § 25 i nævnte lov om  

 godstransport nedsatte trafikudvalg.
 Endelig henledes opmærksomheden på, at ligningsrådet har fastsat, at  

 bygninger på fremmed grund kan forbigås ved vurderingen, hvis deres værdi  

 skønnes ikke at overstige 60.000 kr.
5. Ejendomsværdien Som det fremgår af Vurderingsvejledningen side 93 og 122, er sædvanlige  

 prioriteringsforhold ensbetydende med den prioritering, der er almindelig for  

 solgte ejendomme af den foreliggende kategori, det vil sige, at  

 ejendomsværdien skal ansættes til det beløb, der skønnes at kunne opnås ved  

 salg med en normal kontant udbetaling og berigtigelse af resten af købesummen  

 ved overtagelse af faste prioriteter og udstedelse af sælgerpantebreve af  

 sædvanlig størrelse og med sædvanlig rentefod og løbetid.
Der skal regnes med den berigtigelsesmåde, der er sædvanlig for  

 vedkommende ejendomstype og landsdel, således at der tages hensyn til  

 forskelle mellem de enkelte ejendomstyper og landsdele.
Ved hjælp af udsendte  

 lister med oplysninger om salg af enkelte ejendomme kan vurderingsrådene  

 danne sig et indtryk af prioriteringen af de solgte ejendomme i deres område.
Ved bedømmelsen af, om en ejendom er solgt på normale vilkår, må der  

 navnlig lægges vægt på størrelsen af den kontante udbetaling.
Det er  

 statsskattedirektoratets erfaring, at en ændring af udbetalingen  

 gennemsnitlig medfører en forhøjelse eller formindskelse af købesummen med  

 ca. 40 pct. af det beløb, hvormed udbetalingen formindskes, henholdsvis  

 forhøjes.
Til støtte ved bedømmelsen af, hvilke korrektioner der skal foretages i  

 salgspriserne for at nå til den sædvanlige berigtigelsesmåde, er der i statsskattedirektoratets  

 halvårlige opgørelser over ejendomssalg udarbejdet tabeller over  

 berigtigelsen af salgspriserne for de vigtigste benyttelsesgrupper af  

 ejendomme.
6. Grundværdien Vurderingsrådene anmodes om at holde sig orienteret om vedtagne  

 lokalplaner og godkendte § 15-rammer med eventuelle tillæg, samt om kommunens  

 § 6-redegørelser og de øvrige forberedelser til den endelige vedtagelse af  

 kommuneplanen.
 Byggeretsværdiprincippet indebærer, at grundværdien beregnes som en sum af  

 en byggeretsværdi og en arealværdi ud fra en erfaring om, at en grunds værdi  

 kan deles i en af grundstørrelsen uafhængig del, der vedrører retten til at  

 opføre et hus - byggeretsværdien - og i en del, der afhænger af  

 arealstørrelsen - arealværdien.
 Inden for områder (grundværdiområder), som vurderingsrådene under hensyn  

 til handelsprisernes og dermed ansættelsernes ensartethed skønner at kunne  

 behandle under eet, tages udgangspunkt i værdien af en normalgrund, det vil  

 sige i værdien af en grund på 800 kvm.
 Byggeretsværdien fastsættes til halvdelen af grundværdien for  

 normalgrunden og arealværdien pr. kvm til et beløb, der udgør halvdelen af  

 den samlede grundværdi pr. kvm.
 Eksempel:
Inden for et grundværdiområde skønnes grundværdien af en normalgrund på  

 800 kvm at kunne ansættes til 200.000 kr., svarende til 800 kvm a 250 kr. =  

 200.000 kr.
Byggeretsværdien i området udgør 100.000 kr., medens arealværdien  

 for normalgrunden udgør 100.000 kr., svarende til 125 kr. pr. kvm.
 Inden for området beregnes grundværdien for grunde med arealer forskellig  

 fra normalgrunden således:
 For en grund på 1.024 kvm bliver grundværdien:
 Hvis der fra en parcelhus- eller sommerhusgrund kan udstykkes en eller  

 flere parceller, fordi grundstørrelsen er mere end to gange den tilladte  

 minimumsgrundstørrelse, skal der ved ansættelsen regnes med to eller flere  

 byggeretsværdier.
 Hvis den tilladte minimumsgrundstørrelse er 700 kvm og grunden er på 1.500  

 kvm, bliver grundværdien:
 Anvendelsen af byggeretsværdiprincippet som hjælpemiddel ved ansættelse af  

 grundværdier for parcel- og rækkehusejendomme samt sommerhuse fritager ikke  

 vurderingsrådet fra at undersøge den enkelte grunds ansættelse.
Vurderingsrådet bør i denne forbindelse særligt være opmærksom på grunde,  

 der værdimæssigt afviger fra normalgrunden af andre årsager end  

 arealstørrelsen.
Disse andre årsager kan f.eks. være, at grunden har  

 bundforhold, der ved bebyggelse kræver pilotering, at grunden er lavtliggende  

 eller har en uhensigtsmæssig form, samt at grunden har en særlig god eller  

 dårlig beliggenhed.
 Også i de tilfælde, hvor grundens størrelse er den eneste årsag til  

 værdimæssige forskelle, må vurderingsrådet være opmærksom på konsekvenserne  

 af anvendelsen af byggeretsværdiprincippet, især for de grunde, der ligger i  

 de størrelsesmæssige yderpunkter.
 Der henvises i øvrigt til vejledningen vedrørende grundværdisystemet og  

 byggeretsværdiprincippet (nr. 2 og 5).
Grundværdien for ejendomme i landzone, som ved 14. alm. vurdering  

 anvendtes til nævnte formål, men som efter dette tidspunkt enten er blevet  

 tilplantet, uden at arealet er undergivet fredskovspligt, eller som ikke  

 længere bliver benyttet, ansættes efter samme regler.
Kun i de tilfælde, hvor  

 der foreligger en dispensation fra amtsrådet (byudviklingsudvalget) til at  

 anvende arealet til andre formål, jfr. by- og landzonelovens §§ 6-9, ansættes  

 grundværdien efter § 16.
 Afgrænsningen af, hvilke ejendomme der kan anses for benyttet til landbrug  

 m.v., svarer ganske til afgrænsningen ved 16. alm. vurdering, jfr. også det i  

 "Vurderingsvejledningen" side 187-189 anførte.
1. Udgangspunktet for vurderingen af al  

 landbrugsmæssigt benyttet jord i landzone er således jordens værdi til landbrugsmæssigt formål.
 Benyttes en del af en landbrugsejendom m.v. til andet end landbrugsmæssige  

 formål, skal grundværdiansættelsen for den ikke-jordbrugsmæssigt anvendte del  

 ske efter reglen i vurderingslovens § 14, stk. 4, jfr. § 16, det vil sige  

 efter arealets værdi i handel og vandel.
Værdien af forekomster i jorden skal ligeledes medtages i  

 grundværdiansættelsen, selv om arealet fortsat anvendes til landbrug m.v.,  

 jfr.
Vurderingsvejledningen side 145, afsnit 2. Der bør ansættes en højere  

 værdi for arealer, på hvilke råstofindvindingen er påbegyndt inden februar  

 1972, eller på hvilke der er givet en indvindingstilladelse af amtsrådet,  

 jfr. lov nr. 285 af 8. juni 1977 (råstofloven).
 2. I henhold til vurderingslovens § 14, stk. 5, skal  

 der ved ansættelsen af grundværdien for landbrugsejendomme m.v., der ligger i  

 landzone, ses bort fra den højere værdi, der er en følge af forventninger om  

 ejendommens overgang til anden zonestatus med deraf følgende mulighed for  

 økonomisk bedre udnyttelse.
 3. I medfør af bestemmelsen i vurderingslovens § 14,  

 stk. 6, skal der angives et differencebeløb for alle ejendomme, beliggende i  

 landzone, der på vurderingstidspunktet benyttes til landbrug, gartneri,  

 planteskole eller frugtplantage, eller som ved 14. alm. vurdering benyttedes  

 hertil, men som senere er blevet tilplantet, uden at arealet er undergivet  

 fredskovspligt, eller som ikke længere bliver benyttet.
 Differencebeløbet skal udgøre forskellen mellem den faktiske ansatte  

 grundværdi - hvorved der er bortset fra den værdi, der knytter sig til  

 ejendommen som følge af eventuelle forventninger om overførelse til byzone  

 eller sommerhusområde med deraf følgende muligheder for udstykning - og den  

 grundværdi, der ville være blevet ansat, såfremt ejendommens grundværdi var  

 blevet ansat efter § 16 (incl. eventuelle udstykningsværdier) men under  

 hensyntagen til, at der påhviler ejendommen pligt til at svare  

 frigørelsesafgift ved zoneovergang.
 4. Grundværdien for ejendomme beliggende i byzone  

 eller sommerhusområde, og som benyttes til landbrug, gartneri, planteskole og  

 frugtplantage, skal ansættes efter reglerne i vurderingslovens § 16, det vil  

 sige efter værdien i handel og vandel, indbefattet eventuelle  

 udstykningsværdier.
 5. Fra og med 17. alm. vurdering skal der ikke længere  

 ansættes differencebeløb i henhold til vurderingslovens § 14, stk. 7.
For almindelig landbrugsjord af middelgod bonitet kan de gennemsnitlige  

 grundværdier pr. ha ved 17. alm. vurdering inden for de enkelte større  

 landsdele ansættes som vist i nedenstående tabel.
Til sammenligning er anført  

 de tilsvarende grundværdier pr. ha ved 16. alm. vurdering, idet den rent  

 landbrugsmæssige grundværdi her er suppleret med det beløb, som de dengang  

 ansatte boligværdier - dels som indeholdt i hektarværdien, dels udtrykt  

 gennem boligmerværdien - udgjorde pr. ha.
Tilsvarende grundværdi ved 16. alm.  

 17. alm. vurd. (dvs. vurdering grundværdi incl. bolig merværdi) kr. pr. ha  

 kr. pr. ha Nordøstsjælland (* 1) 31.000 19.000 Øvrige Sjælland 23.000 15.200 Bornholm 10.000 6.300 Lolland-Falster 24.000 15.900 Fyn 22.000 14.700 Sønderjylland 10.000 9.400 Østjylland 12.000 11.800 Vestjylland 9.000 8.900 Nordjylland 9.000 8.300 De værdier, der er knyttet til landbrugsejendommenes beboelsesmoment på  

 grund af beliggenhed i nærheden af større byområder eller i naturskønne  

 områder, skal således ved 17. almindelige vurdering indgå i ha-priserne.
De procentvise niveauændringer, der herefter kan udledes af tabellen,  

 anvendes ikke blot på jord af middelgod kvalitet, men også på jorder af såvel  

 bedre som ringere bonitet end den middelgode jord.
Dette vil indebære, at den  

 bedste jord i kroner pr. ha kan ansættes 30-35 pct. højere og den dårligste  

 jord ca. 25 pct. lavere end jord af middelgod kvalitet på den pågældende egn.
 For hedearealer af middelgod og god beskaffenhed uden særlig  

 herlighedsværdi eller jagtværdi skønnes der at kunne regnes med en ansættelse  

 på 3.500-4.500 kr. pr. ha, således at der alt efter arealets beskaffenhed og  

 beliggenhed kan blive tale om en højere eller lavere ansættelse.
 For hedearealer og andre arealer, hvis værdi i handel og vandel  

 fortrinsvis er bestemt af arealernes anvendelsesmuligheder til andre formål  

 end landbrugsmæssige, f.eks. til jagt eller andre rekreative formål, skal  

 grundværdien ansættes i overensstemmelse med handelsværdien, jfr.  

 vurderingslovens § 14, stk. 4, og § 16.
f.
Vedrørende ansættelse af landbrugsjord m.v., der er beliggende i  

 områder med kunstig afvanding, er der givet anvisninger i  

 Vurderingsvejledningen side 155-161; med hensyn til principperne for  

 ansættelsen af sådanne ejendomme og til den praktiske fremgangsmåde ved  

 vurderingen henvises hertil.
Nedslaget for byrden ved den kunstige afvanding  

 vil i almindelighed kunne beregnes ved kapitalisering af den årlige drifts-  

 og vedligeholdelsesudgift med 6, hvorved såvel det almindelige renteniveau  

 som den skattebesparelse, nedslaget medfører, er taget i betragtning.
7. Fradrag for forbedringer Reglerne for ansættelsen af fradrag i grundværdien for forbedringer er  

 uændrede i forhold til 16. alm. vurdering.
Der henvises derfor til cirkulære  

 om 16. alm. vurdering pr. 1. april 1977 af 15. november 1976, punkt 7, og  

 vurderingslovens §§ 17-21A samt redegørelsen i Vurderingsvejledningen side  

 146-161.
 Til forskel fra tidligere er det ikke længere en betingelse for at  

 indrømme fradrag, at ejeren har givet de fornødne oplysninger; det kræves  

 blot, at oplysningerne foreligger for vurderingsmyndighederne, det vil sige,  

 at det er tilstrækkeligt, at vurderingsrådet f.eks. gennem kommunens tekniske  

 forvaltning er bekendt med disse.
Hvad angår ansættelsen af fradrag for forbedringer for pålignede bidrag  

 til kloak- og rensningsanlæg i henhold til de kommunale  

 kloakbetalingsvedtægter betinger kun den del af bidragene, der vedrører  

 anlægsudgiften, fradrag for forbedringer.
Omfatter bidraget udgifter, der  

 vedrører drift og vedligeholdelse af anlægget, kan der ikke indrømmes fradrag  

 for forbedringer for den del af bidraget, der medgår hertil.
Som oftest vil man på grundlag af vedtægtens beregninger kunne afgøre,  

 hvor stor en del af bidraget der vedrører anlægsudgiften; men i de tilfælde,  

 hvor bidragsfastsættelsen er sket efter en enkelt helhedskalkulation, og man  

 således ikke med udgangspunkt i vedtægten kan fordele bidraget på  

 anlægsudgifterne og de øvrige udgifter (driftsudgifter o.l.), vil det være  

 nødvendigt at foretage fordelingen på grundlag af et skøn.
En sammenligning  

 med tilsvarende grundforbedringer i området vil i disse tilfælde være af  

 betydning for skønnet.
 Det er for ansættelsen af fradraget for forbedringer for den del af  

 bidraget, der vedrører anlægsudgiften, uden betydning, om bidraget er fastsat  

 i forhold til ejendommens grundstørrelse, bebyggelsesprocent, det  

 afgiftspligtige areal eller lignende, så længe bidraget vedrører den  

 ubebyggede grund.
 Fradraget gives dog ikke for de bidrag, der er fastlagt som en årlig  

 ydelse, men kun for engangsbidrag, og for disse uanset om de er tilladt  

 afdraget over f.eks. 5 eller 10 år.
 Fradraget kan i alle tilfælde kun gives i det omfang, forbedringer virker  

 værdiforøgende ved grundværdiansættelsen for den ubebyggede grund, og  

 maksimalt inden for ejers bekostning ved anlægget.
 Fradraget gives ved første vurdering efter påligning af bidraget.
8. Ejerlejligheder Der henvises til det på side 76-77 og 181-184 i Vurderingsvejledningen  

 anførte om vurdering af ejerlejligheder, idet der dog ses bort fra det på  

 side 183-184 anførte om ansættelsen af grundværdi og fradrag i grundværdien  

 for forbedringer.
De ændrede bestemmelser for disse ansættelser indeholdes i  

 vurderingslovens § 16A og § 21A.
Grundværdien ansættes herefter for  

 ejerlejligheder således, at der først ansættes en grundværdi for  

 moderejendommen på grundlag af dennes matrikulære areal.
Dernæst fordeles den  

 således ansatte grundværdi på de enkelte ejerlejligheder på grundlag af de  

 for lejlighederne fastsatte fordelingstal.
Er der undtagelsesvis ikke fastsat  

 fordelingstal, ligestilles ejerlejlighederne ved fordelingen af den for  

 moderejendommen ansatte grundværdi.
 Fører anvendelsen af fordelingstallene til åbenbart urimelige fordelinger,  

 kan der i stedet foretages en skønsmæssig fordeling af moderejendommens  

 grundværdi på de enkelte ejerlejligheder.
 Fradrag i grundværdien for forbedringer ansættes og fordeles efter  

 tilsvarende bestemmelser, som gælder for ansættelsen og fordelingen af  

 grundværdien.
9. Vurdering af skove og plantager Statsskattedirektoratet vil i et cirkulære, der forventes udsendt omkring  

 1. februar 1981 give retningslinier for ansættelsen af skove og plantager ved  

 17. alm. vurdering.
10. Vurdering af ejendomme med frugtplantage a.
Ved vurderingen tages beplantningen i betragtning på følgende måde:
Beplantningens værdi medtages under ejendomsværdien, jfr.  

 Vurderingsvejledningens side 116. Ejendomsværdien skal således være et udtryk  

 for værdi i handel og vandel af ejendommen med den derpå værende beplantning  

 af frugttræer og frugtbuske.
Beplantningen medtages under ansættelsen, selv  

 om den endnu ikke er så gammel, at den er begyndt af give udbytte.
 På grundlag af stedfundne undersøgelser af udgifterne ved anlæg af  

 frugtplantager og af handelspriserne for ejendomme med frugtplantage skønner  

 man, at der ved ansættelsen bør tages udgangspunkt i følgende værdier af  

 frugtplantager i gode sorter på velegnet jord.
 For en nyplantet plantage i god vækst og sundhedstilstand med 800-1.000  

 frugttræer pr. ha regnes med en værdi på ca. 13.000 kr. pr. ha, for bærbuske  

 dog med en værdi på ca. 8.000 kr. pr. ha, med nogen variation efter sortsvalg  

 og træernes eller buskenes alder ved beplantningen.
Frugttræernes værdi vil som regel være jævnt stigende i aldersklasserne  

 mellem nyplantning og 8 års-alderen, hvor træerne kan regnes at nå deres  

 fulde værdi, idet dog stigningstakten aftager lidt i årene umiddelbart før  

 den højeste værdi nås.
Værdien skønnes herefter at holde sig nogenlunde  

 uændret til 13-15 års-alderen, hvorefter der i almindelighed må regnes med  

 aftagende værdi.
For en plantage i driftsmæssig god tilstand, der har nået  

 sin fulde værdi, kan der i reglen regnes med en værdi af frugttræerne på  

 15.000-23.000 kr. pr. ha.
 Bærbuske, der når deres højeste ydeevne ved 5-6 års-alderen, når deres  

 højeste værdi allerede ved 4-5 års-alderen, hvor værdien skønnes at andrage  

 15.000 kr. pr. ha.
 Det er herved taget i betragtning, at såvel træernes som buskenes største  

 værdi indtræder tidligere end den største ydeevne.
 De anførte tal kan kun betragtes som vejledende, og der må i det enkelte  

 tilfælde skønnes over beplantningens værdi under hensyn til sorter,  

 plantagens tilstand og andre særlige forhold, herunder jordbundsforhold og  

 navnlig klimaforhold, samt til, om der er fornøden læplantning og indhegning.  

 Det er endvidere en forudsætning for ansættelsen af maksimumsværdierne, at  

 plantagens sundhedstilstand og vækst er god.
 Værdien af faste vandingsanlæg må tages i betragtning ved ansættelsen af  

 ejendomsværdien efter de almindelige regler.
 Grundværdien ansættes uden hensyntagen til beplantningen og i øvrigt efter  

 samme regler som for landbrugsejendomme.
 Om anvendelse af sagkyndig medhjælp ved vurderingen af ejendomme med  

 frugtplantage henvises til Vurderingsvejledningen side 230-231.
 Til ejere af frugtplantager på 2 ha og derover udsendes som nævnt et  

 særligt skema, hvori ejeren skal anføre oplysninger om beplantningens art,  

 omfang, alder m.v.
 De sagkyndige medhjælperes forslag til ansættelsen af ejendomsværdien  

 anføres i skemaets rubrik B, 1.
11. Fordeling af ejendomsværdi og grundværdi på  

 landbrugsejendommes stuehuse I henhold til vurderingslovens § 33, stk. 4, skal vurderingsrådet i  

 forbindelse med vurderingen af ejendomme, der er omfattet af paragraffens  

 stk. 1, det vil sige ejendomme, der helt eller delvis må anses for benyttet  

 til landbrug, gartneri, planteskole eller frugtplantage, foretage en  

 fordeling af ejendomsværdien og grundværdien på henholdsvis stuehuset med  

 tilhørende grund og have og på den øvrige ejendom.
Afgrænsningen af, for hvilke ejendomme stuehusværdier skal angives beror,  

 som tilfældet var ved 16. alm. vurdering på, om en ejendom kan anses for at  

 være faktisk anvendt til landbrug m.v.
Dette gælder uanset, at  

 beboelsesmomentet spiller en væsentlig rolle for ejendommens samlede  

 handelsværdi og uanset størrelsen af det til ejendommen hørende areal, jfr.  

 statsskattedirektoratets cirkulærer af 25. november 1977 og 2. december 1977.
 En vis vejledning for afgørelsen af spørgsmålet om, hvorvidt en ejendom må  

 anses for benyttet til landbrug m.v., kan i øvrigt søges i det i  

 Vurderingsvejledningen på side 187-189 anførte vedrørende afgrænsningen af  

 ejendomme, der indtil 1. april 1973 var lempelsesberettigede i henhold til  

 den kommunale ejendomsskattelovs § 6.
Det ovenfor anførte indebærer, at der skal foretages stuehusfordeling for  

 alle landbrugsejendomme, uanset om ejendommen kun har et mindre  

 jordtilliggende og uanset om beboelsesmomentet spiller en større rolle end  

 ejendommens rent landbrugsmæssige værdi.
Dette gælder også  

 landbrugsejendomme, der har skiftet karakter f.eks. ved gennemgribende  

 ombygning, driftsomlægning, tilplantning og lignende.
 Som stuehus til en landbrugsejendom m.v. betragtes ejendommens bygninger  

 eller dele af bygninger, der anvendes til beboelse for ejendommens ejer,  

 medens bygninger, der er bestemt til eller anvendes som aftægtsbolig,  

 funktionær- eller arbejderbolig o.l., eller som anvendes til udleje, ikke er  

 omfattet af stuehusbegrebet.
Ved skønnet over, hvor stor en del af ejendomsværdien der kan henføres til  

 stuehuset, må vurderingsrådet foretage en direkte bestemmelse af stuehusets  

 værdi som del af den samlede ejendom.
Der må herved tages hensyn til  

 bygningens alder, udstyr, kvalitet og vedligeholdelsestilstand samt til, om  

 stuehuset i øvrigt opfylder kravene til en tidssvarende bolig.
Andelen af ejendomsværdien skal indbefatte grundens og havens værdi og  

 altså ikke blot vedrøre stuehusets bygningsværdi og andre under  

 forskelsværdien hørende bestanddele.
Dette forhold spiller en betydelig rolle  

 for ejendomme med en ældre og velanlagt have samt for ejendomme, som er  

 efterspurgt til beboelsesformål.
 Angivelse af, hvilken del af den samlede ejendoms grundværdi, der falder  

 på det til stuehus benyttede areal, foretages på grundlag af en bedømmelse af  

 størrelsen af det til beboelsesformål, incl. have, faktisk anvendte areal.  

 Stuehusets grundværdi beregnes efter samme enhedspris som ansættes for den  

 landbrugsjord, hvorpå stuehuset er beliggende.
 Foreligger der for en landbrugsejendom sameje mellem flere ejere og  

 stuehuset har flere lejligheder eller ejendommen har flere stuehuse foretages  

 en fordeling af ejendomsværdien og grundværdien på hver af ejerboligerne og  

 på den øvrige ejendom.
 12. Fordeling af ejendomsværdi på ejerboliger i  

 øvrigt.
a.
Tofamiliehuse For denne ejendomstype foretages i de tilfælde, hvor den ene eller begge  

 boliger bebos af ejere, fordeling af den ansatte ejendomsværdi på hver af de  

 selvstændige lejligheder.
En eventuel erhvervsmæssig benyttelse af ejendommen  

 som ikke er væsentlig (set i relation til hele ejendommen) skal ikke fremgå  

 selvstændig af fordelingen.
 Der skal ikke foretages fordeling af grundværdien.
b.
Ejendomme, der indeholder en eller to selvstændige lejligheder og som i  

 væsentligt omfang benyttes til erhvervsmæssig virksomhed Der foretages en fordeling af ejendomsværdien, (men ikke af grundværdien)  

 på ejerboligen og den øvrige ejendom.
For to-familiehuses vedkommende  

 foretages 2 ejerboligfordelinger såfremt begge ejerboliger bebos af ejere.
Hvorvidt en ejendom anvendes til erhvervsmæssig virksomhed i væsentlig  

 omfang afgøres efter hidtidig ligningspraksis ved at undersøge, om værdien af  

 de erhvervsmæssigt benyttede lokaler, grundarealer m.v. udgør 25 pct. eller  

 derover af ejendommens samlede værdi.
Ved denne undersøgelse vil ejendommens  

 sekundære rum, såsom udhuse, kældre, loft m.v. indgå med mindre vægt end  

 ejendommens øvrige rum.
 Det er for ejerboligfordelingens foretagelse uden betydning, hvem der  

 anvender ejendommen erhvervsmæssigt (ejeren selv i hans egen  

 erhvervsvirksomhed, et af ejeren domineret selskab eller en  

 erhvervsvirksomhed, som ejeren ikke deltager i).
Udlejning til beboelse vil normalt ikke kunne anses for erhvervsmæssig benyttelse.
Der  

 henvises iøvrigt til statsskattedirektoratets vejledning af november 1979 om  

 Ejerboligfordeling.
Ligningsmyndigheden skal give underretning til vurderingssekretariatet i  

 den kommune, hvor ejendommen er beliggende, når ligningsmyndigheden har  

 konstateret, at ejendommen i indkomståret har tjent til bolig for ejeren i et  

 andet omfang end forudsat ved ejerboligfordelingen.
Oplysningerne skal dog  

 kun gives i det omfang, disse vil formodes at have betydning for  

 vurderingsmyndighedernes afgørelse om eventuel vurderingsfordeling.
13. Dækningsafgift af visse erhvervsejendomme Ifølge § 23A, stk. 6, i lov om beskatning til kommunerne af faste  

 ejendomme, skal vurderingsrådet i forbindelse med vurderingen af visse  

 erhvervsejendomme, der delvis er omfattet af dækningsafgiftspligten ifølge  

 lovens § 23A, stk. 1, foretage fordeling af forskelsværdien til brug ved  

 beregning af dækningsafgift.
Idet der henvises til indenrigsministeriets  

 lovbekendtgørelse nr. 388 af 28. august 1979 skal man om vurderingsrådets  

 opgave ved 17. alm. vurdering i forbindelse med beregningen af det beløb,  

 hvoraf der skal svares dækningsafgift, give følgende anvisninger.
 Ansættelser og fordelinger vedrørende dækningsafgift skal kun foretages,  

 såfremt dette er sket ved tidligere vurderinger i den pågældende kommune,  

 eller såfremt kommunalbestyrelsen senere har anmodet vurderingsrådet herom.
For de kommuner, der har truffet beslutning om opkrævning af  

 dækningsafgift i henhold til § 23A, er der på grundlag af ansættelserne ved  

 16. alm. vurdering eller senere omvurdering af kommunen udarbejdet en liste  

 over dækningsafgiftspligtige ejendomme.
Denne liste lægges til grund ved  

 vurderingsrådenes arbejde ved 17. alm. vurdering.
 Den afgiftspligtige forskelsværdi udfindes efter samme retningslinier som  

 ved forudgående vurderinger, jfr. navnlig ligningsdirektoratets cirkulære af  

 29. april 1961, punkt 3. Det understreges, at fordeling af forskelsværdien i  

 almindelighed ikke kan ske på grundlag af fordeling af lejen, men i reglen må  

 foretages efter et direkte skøn over værdien af bygninger eller bygningsdele  

 m.v., der anvendes til henholdsvis afgiftspligtige og afgiftsfrie formål.
 Er der sket ændring i ejendommens anvendelse, således at en mindre eller  

 større del af ejendommen nu anvendes til et af de i loven anførte  

 dækningsafgiftspligtige formål end ved den nærmest forudgående vurdering,  

 anføres på basiskortet, hvilke dele af ejendommen der nu anvendes hertil.
For ejendomme, der tidligere har været, men efter vurderingsrådets  

 opfattelse ikke længere er afgiftspligtige, anføres en oplysning herom på  

 basiskortet.
Såfremt vurderingsrådet under sit arbejde bliver opmærksom på  

 ejendomme, der må anses for dækningsafgiftspligtige, men desuagtet ikke er  

 opført på den af kommunalbestyrelsen udleverede liste, anføres hvilke dele af  

 ejendommen der anvendes til de afgiftspligtige formål.
De sidstnævnte ejendomme - det vil sige ejendomme, der ikke længere er  

 dækningsafgiftspligtige, og ejendomme, der for første gang medtages som  

 afgiftspligtige - opføres på en liste indeholdende de ovenfor anførte  

 oplysninger.
Listen tilsendes kommunalbestyrelsen til godkendelse, idet det  

 samtidig tilkendegives kommunalbestyrelsen, at listen vil blive betragtet som  

 godkendt, såfremt kommunalbestyrelsen ikke inden 14 dage over for  

 vurderingsrådet har gjort indsigelse.
14. Jordrentepligtige ejendomme Med hensyn til grundværdiansættelsen af jordrentepligtige arealer samt  

 reglerne for den særlige ansættelse til jordrentesvarelse af arealer, der er  

 jordrentepligtige i henhold til jordlovene af 4. oktober 1919, henvises til  

 Vurderingsvejledningen side 144 samt side 185-186.
Om den praktiske fremgangsmåde ved behandlingen af jordrentepligtige  

 ejendomme bemærkes: Omkring 1. april 1981 vil vurderingsformændene fra  

 statsskattedirektoratet få tilsendt en fortegnelse over de jordrentepligtige  

 arealer i vurderingskredsen, opført kommunevis.
Fortegnelsen indeholder  

 oplysninger om, hvilke matrikelnumre der er jordrentepligtige og i henhold  

 til hvilken lov.
Fortegnelsen anvendes som vurderingsrådenes arbejdsgrundlag  

 ved vurderingen.
Den jordrentepligtige grundværdi eller den særlige  

 jordrenteansættelse indberettes på basiskortets notatfelt, idet anføres  

 "Jordrentepligtig matr.nr.
XX, grundværdi 000 kr., fradrag for  

 forbedringer 000 kr." samt gives oplysning om, i henhold til hvilken lov  

 (1919-loven, 1948-loven, 1960-loven).
 I cirkulæret om vurderingens afslutning vil der blive givet nærmere  

 oplysning om formen for indberetning af de ansatte jordrentepligtige værdier.
15. Fritagelse for grundskyld til kommunen Vurderingsrådene skal ligesom ved de forudgående vurderinger tage stilling  

 til, hvorvidt en ejendom efter vurderingsrådets opfattelse helt eller delvis  

 er fritaget for grundskyld i henhold til § 7 i lov om beskatning til  

 kommunerne af faste ejendomme.
 Reglerne svarer i det hele til de ved 16. alm. vurdering anvendte.
 Hvis der kan være tvivl om, hvorvidt en ejendom er fritaget efter § 7, må  

 vurderingsrådet rette henvendelse til kommunalbestyrelsen/amtsrådet herom.
 Spørgsmålet om fritagelse kan ikke indbringes for skyldrådet eller  

 landsskatteretten, men må i påkommende tilfælde gennem  

 statsskattedirektoratet forelægges indenrigsministeriet til udtalelse.  

 Spørgsmålet kan indbringes for domstolene.
 Vurderingsrådet kan først efter, at vurderingen er foretaget, og kun efter  

 anmodning fra vedkommende kommunalbestyrelse udtale sig om eventuel fordeling  

 af grundværdien til brug ved bevillingsmæssig fritagelse efter § 8, i lov om  

 beskatning til kommunerne af faste ejendomme.
16. Fordelingen af ansatte værdier i øvrigt Samtidig med vurderingen skal vurderingsrådet i en række tilfælde foretage  

 fordeling af de ansatte værdier, dels uden særlig anmodning derom, dels efter  

 anmodning fra ejer eller andre.
Der henvises herom til Vurderingsvejledningen  

 side 187-192.
 Følgende fordelinger skal foretages uden særlig anmodning:
 Om de fordelinger, som vurderingsrådet kun skal foretage efter anmodning,  

 henvises til bemærkningerne i Vurderingsvejledningen side 191-192.
 I statsskattedirektoratets vejledning vedrørende basiskortet er det  

 angivet i hvilke felter eller rubrikker de fordelte ansættelser skal anføres.
Statsskattedirektoratet, den 21.  

 november 1980 HANS WESTERBERG / E.
Stæhr-Larsen (* 1) Københavns, Frederiksborg og Roskilde amter.
