Vedrører fastsættelse af hegnserstatninger i anledning af en  

 naturgastransmissionsledning fra Nybro til Egtved, erstatning for indgreb i  

 læhegn KENDELSE:
Sagens baggrund Under ekspropriationsforretningerne i vinteren 1994-95 blev spørgsmålet om  

 erstatning for indgreb i hegn udsat til efter anlæggets udførelse.
Ledningsanlægget blev etableret i sommeren 1995. Anlægsmyndigheden, Dansk  

 Naturgas A/S, har efterfølgende indgået forlig med lodsejerne på nær i 4  

 sager, som selskabet efter aftale med lodsejernes konsulent har ønsket  

 forelagt for ekspropriationskommissionen.
Forligene er indgået på grundlag af  

 erstatningstakster, udarbejdet af Hedeselskabet, og det er aftalt, at  

 forligsbeløbene skal reguleres, hvis taksationsmyndighederne fastsætter  

 erstatningsbeløb, der er højere end Hedeselskabets tal.
Dansk Naturgas A/S har med Hedeselskabet indgået aftale om genplantning  

 for anlægsmyndighedens regning af de gennembrudte hegn ind til 2 m fra hver  

 side af ledningsmidten, jfr. servitutteksten.
Det, der herefter skal ydes  

 erstatning for, er ulemperne ved det permanente hul på 4 m og for mistet læ  

 på begge sider af dette hul, indtil nye planter er vokset op.
Hedeselskabets erstatningstakster Hedeselskabets beregning af afsavn af lævirkning og risiko for jordfygning  

 tager udgangspunkt i et areal, der ligger øst for et nord/sydgående hegn, og  

 den er baseret på undersøgelser, som har vist, at der i gennemsnit for de  

 almindelige landbrugsafgrøder kan forventes et merudbytte på 7% af det areal,  

 som ligger inden for en afstand af 20 gange hegnets højde vinkelret på  

 hegnet.
Af praktiske grunde beregnes afgrødeværdien som udbytte på 4.500  

 kr./ha, nemlig 50 hkg til 90 kr.
I beregningen er der endvidere taget hensyn  

 til, at udbyttenedgangen ikke er permanent, men vil aftage i takt med det  

 nyplantede hegns højdetilvækst.
Skaden skønnes udlignet efter 16 år, hvorfor  

 udbyttetabet beregnes som fuldt tab i 8 år, svarende til en  

 kapitaliseringsfaktor på 6,46 (5% i 8 år). For risikoen for jordfygning, som  

 kan nødvendiggøre omsåning, ydes et tillæg på 50%. Ud fra disse  

 forudsætninger har Hedeselskabet opstillet følgende tabel for 1995:
 I skemaet er læhegn inddelt i følgende grupper:
Gruppe A: Nord/sydgående hegn, med 50% areal på begge sider Gruppe B: Nord/sydgående hegn, der kun beskytter areal på østsiden Gruppe C: Nord/sydgående hegn, der kun beskytter areal på vestsiden Gruppe D: Øst/vestgående hegn, der beskytter areal på begge sider Gruppe E: Øst/vestgående hegn, der kun beskytter areal på en side For læhegn i skel deles erstatningen for tab af lævirkning mellem naboerne  

 efter den anførte gruppering.
Erstatningsbeløbene i skemaet er baseret på et enkeltrækket hegn, der kan  

 betegnes som 100% sundt og godt.
Kan hegnet ikke betegnes som 100% godt, må  

 der foretages en forholdsmæssig nedsættelse af erstatningen.
Der ydes et  

 tillæg for tab af lævirkning m.v. for flere rækker hegn således:
 Der ydes normalt ikke tillæg for mere end 4 rækker.
Efter Hedeselskabets opfattelse vil der ved brug af ovennævnte  

 beregningsmetode under normale forhold være ydet erstatning for tab af  

 lævirkning, sandflugtsrisiko og nedsat udbytte.
Beregningsmetoden har ifølge  

 Hedeselskabet været benyttet i en lang årrække i såvel erstatnings- som  

 forsikringssager.
Vedrørende det permanente hul på 4 m har Hedeselskabet foreslået  

 anlægsmyndigheden, at der ydes en erstatning for udbyttenedgang og  

 sluseeffekt på i alt 300 kr., fordelt med 100 kr. til ejeren af marken vest  

 for hegnet og med 200 kr. til ejeren af marken øst for.
Det er herved lagt  

 til grund, at det areal, der påvirkes af den manglende beplantning, er 600  

 (m2).
 Dette tal fremkommer således:
(4 m bredt hul x max. 5 m i højden x faktor 20) + 50% fygerisiko Udbyttetabet er 3,14 øre/(m2) med tillæg af fygerisiko på 50%, d.v.s. 4,71  

 øre/(m2) x 600 = 28,60 kr., som kapitaliseret med en faktor på 10 giver en  

 erstatning på 282,60 kr., der afrundes til 300 kr. pr. hul.
Anlægsmyndighedens påstand Dansk Naturgas A/S har nedlagt påstand om, at erstatningen til de 4  

 lodsejere, sagen vedrører, udregnes i overensstemmelse med Hedeselskabets  

 beregninger.
Lodsejerens påstand Lodsejerne har nedlagt påstand om, at der ud over erstatning efter  

 Hedeselskabets tabel skal ydes en erstatning på 3.975 kr. pr. hegn for  

 sandflugtskader, idet der med Hedeselskabets tal alene er ydet erstatning for  

 udbyttenedgang, men efter lodsejernes opfattelse ikke for udgifter til  

 omsåning som følge af fygning.
I det pågældende område er der risiko for  

 omsåning hvert 4. år.
Denne risiko fordobles ved tab af læhegn.
Der er  

 således risiko for omsåning mindst 3 gange i tiden, indtil hegnet er fuldt  

 retableret.
Erstatningskravet er i øvrigt baseret på udbytte af vårbyg på  

 50-60 hkg/ha til en pris af 120 kr./hkg, og der er indregnet udgifter til  

 harvning og såning, herunder det medgåede tidsforbrug.
 For det permanente hul på 4 m har lodsejerne krævet en erstatning på 1.500  

 kr. fordelt med 500 kr. til vestsiden og 1.000 kr. til østsiden.
 Herudover må der for flere af de berørte hegn ydes en erstatning for tab  

 af herlighedsværdi (hegnets landskabelige værdi).
Ekspropriationskommissionens bemærkninger Kommissionen lægger Hedeselskabets oplysninger om lævirkning af hegn til  

 grund ved sin bedømmelse af erstatningsspørgsmålet.
Kommissionen kan  

 tilslutte sig, at afgrødeværdien af det berørte areal af praktiske grunde  

 beregnes på grundlag af normaludbytte af byg, ligesom kommissionen kan  

 tiltræde de øvrige forudsætninger, der ligger til grund for Hedeselskabets  

 erstatningsbeløb.
Kommissionen finder, at der kun i ganske ekstraordinære  

 tilfælde vil kunne blive tale om erstatning for tab af herlighedsværdi ved  

 siden af erstatningen for de landbrugsmæssige følger af et hegnsgennembrud.
Det er herefter kommissionens opfattelse, at Hedeselskabets tal, der  

 ganske vist hviler på en ren teoretisk beregning, men som i en længere  

 årrække har været anvendt i et stort antal erstatningssager, under normale  

 forhold vil yde fuld erstatning for såvel udbyttenedgang som risiko for  

 omsåning som følge af fygning.
I det omfang den enkelte lodsejer ikke kan  

 dokumentere et større tab, finder kommissionen således, at Hedeselskabets tal  

 ud fra en gennemsnitsbetragtning vil udgøre en rimelig og tilstrækkelig  

 erstatning.
I sager af denne karakter må erstatningsbeløb af praktiske og  

 ressourcemæssige grunde fastsættes i overensstemmelse med, hvad der  

 gennemsnitligt er korrekt.
Ved sin bedømmelse af sagen har kommissionen været opmærksom på, at det af  

 EU fremsatte krav om »grønne marker« har nedsat risikoen for  

 jordfygning.
Kommissionen har i øvrigt lagt til grund, at omsåning af  

 fygehuller ikke er en betingelse for at modtage EU-støtte.
Kommissionen har måttet afvise lodsejernes krav om en særskilt erstatning  

 for risiko for jordfygning.
Erstatningskravet er i for høj grad baseret på  

 omkostningerne ved at udbedre en fygeskade i stedet for på det eventuelle  

 tab.
Hertil kommer, at det ikke tager udgangspunkt i en hensigtsmæssig og  

 realistisk arbejdsproces.
Ekspropriationskommissionens afgørelse vedrørende de enkelte  

 sager Lb. nr. 573-041. Matr. nr. x Janderup By, Janderup m.fl.
Ejer: A Nedgravningen af gasledningen har berørt følgende hegn, som kommissionen  

 efter besigtigelse af forholdene i marken vil beskrive således:
1: 3-rækket blandet nord/sydgående løvhegn, 6 m højt, ryddet i 13 m, 100%  

 hegn, skelhegn, lodsejerens areal på østsiden 2: 1-rækket nord/sydgående granhegn, 10 højt, ryddet i 20 m, 50% hegn,  

 skelhegn mod offentlig vej, ejerens areal på vestsiden 3: 0,5-1,0 m høj småbeplantning (ca. 75 stk.), grænser til offentlig vej  

 med ejerens areal på østsiden 4: 3-rækket blandet nord/sydgående løvhegn, 5 m højt, ryddet i 35, 100%  

 hegn, skelhegn mod offentlig vej med ejerens areal på østsiden 5: 3-rækket blandet nord/sydgående løvhegn, 1 m højt, ryddet i 15 m, 100%  

 hegn, egnet hegn med marker på begge sider 6: 3-rækket blandet nord/sydgående løvhegn, 4 m højt, ryddet i 14 m, 100%  

 hegn, eget hegn med marker på begge sider 7: 2-rækket nord/sydgående hegn af røn, 4 m højt, ryddet i 15 m, 75% hegn,  

 eget hegn med marker på begge sider Kommissionen har ikke fundet, at der i det foreliggende tilfælde er noget  

 grundlag for at fravige de ovenfor anførte principper.
Erstatningen  

 vedrørende de 7 hegn er herefter fastsat til 390,00 kr. for hegn nr. 1, til  

 140,00 kr. for hegn nr. 2, til 779,60 kr. for hegn nr. 3, til 840,00 kr. for  

 hegn nr. 4, til 108,00 kr. for hegn nr. 5, til 352,80 kr. for hegn nr. 6 og  

 til 271,69 kr. for hegn nr. 7. Når hertil kommer erstatning vedrørende de  

 permanente huller, bliver den samlede erstatning efter en mindre oprunding  

 4.300 kr.
 Lb. nr. 567.030. Matr. nr. y.
 Ejer: B.
 Nedgravningen af gasledningen har berørt følgende hegn, som kommissionen  

 efter besigtigelse af forholdene i marken vil beskrive således:
1: 3-rækket blandet nord/sydgående løvhegn, 7 m højt, ryddet i 15, 100%  

 hegn, skelhegn med ejeren areal på østsiden 2: 3-rækket blandet nord/sydgående løvhegn, 7 m højt, ryddet i 15 m, 100%  

 hegn, eget hegn med marker på begge sider.
I hegnet stod inden anlægsarbejdet  

 et 15 m højt egetræ.
3: 3-rækket blandet nord/sydgående løvhegn, 6 m højt, ryddet i 17 m, 100%  

 hegn, eget hegn med marker på begge sider Kommissionen har ikke fundet, at der i det foreliggende tilfælde er noget  

 grundlag for at fravige de ovenfor anførte principper.
Erstatningen  

 vedrørende de 3 hegn er herefter fastsat til 504,00 kr. for hegn nr. 1, til  

 684,00 kr. for hegn nr. 2 og til 652,80 kr. for hegn nr. 3. Når hertil kommer  

 erstatning vedrørende de permanente huller og et mindre beløb for det mistede  

 egetræ, bliver den samlede erstatning 2.800 kr.
Lb. nr. 567-033. Matr. z Ejer: C Nedgravningen af gasledningen har berørt følgende hegn, som kommissionen  

 efter besigtigelse af forholdene i marken vil beskrive således:
1: 2-rækket blandet nord/sydgående løvhegn, 7 m højt, ryddet i 14 m, 100%  

 hegn, eget hegn med marker på begge sider 2: 3-rækket blandet nord/sydgående løvhegn, 4 m højt, ryddet i 14 m, 100%  

 hegn, skelhegn med lodsejerens areal på vestsiden.
I hegnet stod inden  

 anlægsarbejdet et 10 m højt egetræ.
Kommissionen har ikke fundet, at der i det foreliggende tilfælde er noget  

 grundlag for at fravige de ovenfor anførte principper.
Erstatningen  

 vedrørende de 2 hegn er herefter fastsat til 611,80 kr. for hegn nr. 1 og til  

 117,60 kr. for hegn nr. 2. Når hetil kommer erstatning vedrørende de  

 permanente huller og et mindre beløb for det mistede egetræ, bliver den  

 samlede erstatning 1.300 kr.
Lb. nr. 567-034. Matr. nr. w Ejer: D Nedgravningen af gasledningen har berørt et 3-rækket blandet læhegn, der  

 forløber i retning nord/syd.
Hegnet er 4 m højt, og der er ryddet 14 m.
Der  

 er tale om et 100% hegn. hegnet danner skel til naboen, og lodsejerens areal  

 er beliggende på hegnets østside.
Kommissionen har ikke fundet, at der i det foreliggende tilfælde er noget  

 grundlag for at fravige de ovenfor anførte principper.
Erstatningen  

 vedrørende hegnet er herefter fastsat til 285,60 kr. og for det permanente  

 hul på 4 m til 200 kr., således at den samlede erstatning efter en mindre  

 oprunding bliver 500 kr.
 Herefter b e s t e m m e s:
 Erstatningsbeløbene til de 4 lodsejere fastsættes således:
 Erstatningsbeløbene forrentes med 3,75% p.a. fra den 27. marts 1996, til  

 udbetaling sker.
Således passeret T.
Bjerre kst.
 Udskriftens rigtighed bekræftes.
