 § 1.  Landbrugsministeriets Artsnavneudvalg, der er  

 nedsat den 11. juli 1979, er rådgivende for Landbrugsministeriet i spørgsmål  

 vedrørende kulturplanters og ukrudtplanters arts- og varietetsnavne og  

 fremkommer med anbefalinger til ministeriet herom med henblik på at  

 gennemføre en ensartet anvendelse af disse navne i alle forhold med  

 tilknytning til jordbruget.
 Udvalgets sammensætning.
 § 2.  Udvalget består af 14 medlemmer, der udnævnes af  

 landbrugsministeren efter indstilling af:
 § 3.  Formanden udpeges af landbrugsministeren efter  

 indstilling fra udvalget.
 § 4.  Udvalget vælger selv sin næstformand blandt  

 medlemmerne.
 Sekretariatet.
 § 5.  Udvalgets sekretariatsforretninger varetages af  

 Statsfrøkontrollen, Skovbrynet 20, 2800 Lyngby.
 Udvalgets opgaver.
 § 6.  Udvalget behandler de fra Landbrugsministeriet  

 fremsendte sager og giver indstilling med forslag til disses løsning.
 Stk. 2.  Udvalget kan på eget initiativ tage spørgsmål  

 op til behandling og på grundlag heraf fremkomme med forslag og  

 indstillinger.
 Stk. 3.  Udvalget kan nedsætte underudvalg til  

 behandling af særlige spørgsmål.
 Udvalgets arbejdsform.
 § 7.  Udvalgets sager behandles normalt på møder.  

 Afgørelse kan dog træffes ved skriftlig votering efter udsendelse af sagen  

 til udvalgets medlemmer.
 Stk. 2.  Udvalget afholder møder efter formandens  

 beslutning eller efter begæring af mindst 3 medlemmer af udvalget.
 Stk. 3.  Der kan indkaldes særligt sagkyndige til at  

 deltage i udvalgets møder.
Stk. 4.  Udvalget kan træffe beslutning ved simpelt  

 flertal.
I tilfælde af stemmelighed er formandens stemme afgørende.
 Stk. 5.  Forud for møderne udsendes en af formanden og  

 sekretariatet udarbejdet dagsorden.
 Stk. 6.  Formanden, og i dennes fravær næstformanden,  

 leder udvalgets møder.
 Stk. 7.  Sekretariatet udarbejder referat af udvalgets  

 møder og udsender dette til medlemmerne.
 Stk. 8.  Udvalgets daglige forretninger forestås af  

 sekretariatet.
 Udvalgets udgifter.
§ 8.  Udgifter i forbindelse med udvalgets arbejde  

 dækkes over Statsfrøkontrollens bevillinger.
Udgifter vedrørende de enkelte  

 udvalgsmedlemmers deltagelse i udvalgets møder dækkes over de indstillede  

 institutioners bevillinger.
 Ikrafttræden.
 § 9.  Forretningsordenen træder i kraft den 17.  

 februar 1988. Samtidig ophæves forretningsorden for Landbrugsministeriets  

 Artsnavneudvalg af 1. oktober 1982.
Landbrugsministeriet, den P.M.V.
 E.B.
