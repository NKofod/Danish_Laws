16. Forholdsattester Forholdskaraktererne er kun til brug under tjenesten i civilforsvaret, men  

 en værneplitig er efter begæring berettiget til at få oplysning om de  

 forholdskarakterer der er meddelt ham ved CF-kasernen og ved den lokale  

 civilforsvarsmyndighed.
Forholdsattest udstedes normalt ikke.
Såfremt en offentlig myndighed  

 kræver forholdsattest som betingelse for ansættelse, må en sådan udstedes af  

 vedkommende lokale civilforsvarsmyndighed.
Forholdsattest må kun udleveres  

 til den pågældende selv eller med hans samtykke til den myndighed, der skal  

 bruge attesten.
Et eksempel på en forholdsattest er optaget som bilag 24.
 Forholdsattesten må kun udtale sig om brugbarhed og forhold i tjenesten,  

 men ikke om egnethed til udnævelse til højere grad.
 17. Fællesbestemmelser om hvilke administrative  

 foranstaltninger, der bør træffes ved ændringer i personellets forhold.
A.
Midlertidig flytning på grund af befalingsmandsuddannelse Ved kursusdeltagelse på civilforsvarets centrale skoler forbliver samtlige  

 papirer hos stamafdelingen, der efter meddelelse fra skolen foretager  

 notering på stamkort og uddannelseskort om eventuel udnævnelse til højere  

 grad, samt indberetter civilforsvarsstyrelsen med kopi til VPAFD.
B.
Flytning til ny stamafdeling 1) Værnepligtigt personel Ved modtagelsen af ny ændringslister noterer den fraflyttende stamafdeling  

 adresseændringen og ændringen af stamafdeling på den værnepligtiges stamkort  

 og ajourfører den pågældendes øvrige papirer.
Den værnepligtiges papirer og  

 eventuel korrespondance sendes hurtigst muligt til den nye stamafdeling.  

 Oplysninger om den værnepligtiges uddannelsesforhold m.v., herunder om  

 meddelte udsættelser, udeblivelser, sygdom o. lign., skal noteres på  

 stamkortet.
Supplerende oplysninger, som af pladsmæssige grunde ikke kan  

 noteres på stamkortet, men som har betydning for den nye stamafdeling, skal  

 vedlægges værnepligtspapirerne.
 Ved forsendelse af disse papirer benyttes forsendelsesliste (CF-formular  

 478), hvoraf et eksemplar findes som bilag 25.
 Den ekstraordinære indkaldelsesordre makuleres.
Ved den tilflyttende stamafdeling arkiveres kort og papirer i kartotek  

 m.v.
Der udfærdiges ny mødebefaling til udskiftning i tjenestebogen af den  

 eksisterende mødebefaling, som makuleres, samt ny ekstraordinær  

 indkaldelsesordre.
2) Ikke værnepligtigt personel I tilfælde, hvor en frivillig flytter fra en kommune til en anden og  

 fortsat ønsker at stå til rådighed for civilforsvaret, bør den fraflyttende  

 stamafdeling sende meddelelse herom til den tilflyttende stamafdeling under  

 vedlæggelse af den pågældendes stamkort og øvrige papirer.
 Den tilflyttede afdeling sørger for udfærdigelse af ny mødebefaling.
C.
Flytning til udlandet eller forsvinden Stamafdelingen foretager på grundlag af den modtagne meddelelse om  

 ændringen fornøden notering på stamkortet og alle andre papirer opbevares  

 fortsat.
 Hvis stamafdelingen kan forudse, at opholdet i udlandet vil strække sig  

 over mere end er 1/2 år, skal eventuel udleveret udrustning inddrages.
D.
Dødsfald Den pågældendes papirer bortset fra stamkortet makuleres.
Eventuel  

 udleveret udrustning inddrages.
E.
Opgivelse af dansk indfødsret Når stamafdelingen modtager meddelelse om, at den pågældende har opgivet  

 sin danske indfødsret, foretager stamafdelingen notering heraf på stamkortet.
 De øvrige papirer bortset fra stamkortet makuleres, og eventuel udleveret  

 udrustning inddrages.
F.
Ny sessionsbehandling Såfremt stamafdelingen finder, at der er grundlag for at ændre en  

 værnepligtigs egnethedsvedtegning, indstilles pågældende til ny  

 sessionsbehandling.
Med indstillingen indsendes evt. lægeerklæringer direkte  

 til vedkommende udskrivningskreds, jf. bilag 26.
 Genpart af indstillingen fremsendes samtidig til Civilforsvarsstyrelsen,  

 Værnepligtsafdelingen, som herefter oversender pågældendes bedømmelseskort  

 til udskrivningskredsen.
 Hvis den værnepligtige på en ny session bedømmes »Egnet« (E)  

 eller »Begrænset egnet« (B), indgår han påny i lokaluddannelsen og  

 overføres herefter til mobiliseringsstyrken på normal vis.
Bedømmes den værnepligtige »Begrænset egnet til  

 garnisonstjeneste« (B:GT), udgår han af lokaluddannelsen.
Udrustningen  

 inddrages, og pågældende indgår i mobiliseringsstyrken, idet der på  

 stamkortet anføres at han kun må udføre garnisionstjeneste (telefonpasning,  

 kontor- og stabstjeneste).
 Meddelelse om, at en værnepligtig er fundet »uegnet til  

 værnepligtstjeneste« (U), skal opbevares i 5 år. Øvrige papirer bortset  

 fra stamkort makuleres, og den udleverede udrustning inddrages.
 Sessionen udleverer et bevis om egnetheden til den værnepligtige til  

 indsættelse i tjenestebogen.
 Evt. meddelelse om uegnethed til værnepligtstjeneste opbevares i 5 år.
 Øvrige papirer bortset fra stamkort makuleres, og evt. udleveret  

 udrustning inddrages.
 De værnepligtige modtager selv ved sessionsbehandlingen et bevis for  

 sessionens afgørelse i tilfælde af uegnethed.
G.
Overførsel til civilt arbejde Ansøgning om overførsel til civilt arbejde skal normalt være indsendt  

 inden 4 uger efter indkaldelsesordrens modtagelse.
Der kan dispenseres fra 4  

 ugers reglen, såfremt den værnepligtige på rimelig måde kan sandsynliggøre,  

 at der først efter fristens udløb er opstået en egentlig  

 samvittighedskonflikt hos ham.
 Ved ansøgning om overførsel til civilt arbejde under den kasernemæssige  

 uddannelse skal tjenestestedet foretage en konkret vurdering af ansøgerens  

 bevæggrunde og herunder fremkomme med en udtalelse, indeholdende en vurdering  

 af, om den værnepligtiges samvittighedskonflikt er blevet bestyrket under  

 tjenesten på en sådan måde, at der foreligger særlige omstændigheder i det  

 konkrete tilfælde.
 Overførsel til civilt arbejde kan endvidere ske på et hvilket som helst  

 tidspunkt efter den kasernemæssige uddannelse.
 Tjenestetiden ved civilt arbejde svarer til varigheden af den tjeneste  

 inden for civilforsvaret, som den værnepligtige overføres fra.
 Der henvises til Værnepligtsstyrelsens vejledning for værnepligtige, der  

 af samvittighedsgrunde ønsker sig fritaget for militærtjeneste m.v. jf. bilag  

 27. Ansøgninger indsendes til Civilforsvarsstyrelsen, Værnepligtsafdelingen  

 bilagt stamkort samt oplysninger om den værnepligtiges eventuelle resterende  

 tjenestetid.
H.
Ophør af fortsat uddannelse på grund af overskridelse af fristen  for  

 afvikling Med hjemmel i §10 i personelbekendtgørelsen, jf. bilag 6, har  

 Civilforsvarsstyrelsen fastsat, at de værnepligtige skal indkaldes  snarest  

 muligt til lokal uddannelse efter hjemsendelsen fra den kasernemæssige  

 grunduddannelse.
Uddannelsen på 100 timer bør afvikles over en periode på højst 2 år med  

 ikke over 50 timer om året.
Uddannelsen skal være afsluttet inden 3 1/2 år  

 efter hjemsendelsen fra kaserneuddannelsen.
Den værnepligtige kan ikke  

 indkaldes til afvikling af resterende uddannelse efter dette tidspunkt, med  

 mindre der foreligger særlige grunde til forlængelse af fristen.
 Der henvises til civilforsvarsstyrelsens bestemmelser om tilvejebringelse,  

 uddannelse m.v. af personel til det lokale civilforsvar, hvor de nærmere  

 regler er fastsat.
Hvis en værnepligtig ikke kan pålægges yderligere tjeneste som følge af en  

 overskridelse af de gældende frister, forbliver den pågældende i nummer som  

 værnepligtig ved stamafdelingen indtil udløbet af det kalenderår, i hvilket  

 han fylder 50 år, og kan fortsat indkaldes til lejlighedsvise mønstringer og  

 øvelser af kortere varighed.
Stamafdelingen foretager notering herom på  

 stamkortet og inddrager den udleverede udrustning.
K.
Ophør af fortsat uddannelse på grund af straf Værnepligtige, der 2 gange er dømt eller har vedtaget bøder for at nægte  

 at gøre civilforsvarstjeneste, jf. civilforsvarsloven §35, stk. 1, nr. 1 (lov  

 nr. 253 af 27. maj 1981), kan ikke indkaldes påny.
Den pågældende forbliver i  

 nummer som værnepligtig ved stamafdelingen indtil udløbet af det kalenderår,  

 i hvilket han fylder 50 år, men indkaldes kun ved mobilisering.  

 Stamafdelingen foretager notering på stamkortet om, at den pågældende kun kan  

 indkaldes ved mobilisering og foretager snarest indberetning om udfaldet af  

 straffesagen til civilforsvarsstyrelsen.
Den udleverede udrustning inddrages.
L.
Udelukkelse af værnepligt på grund af straf Ifølge værnepligtslovens §4 kan den, der for forsætlig lovovertrædelse er  

 idømt ubetinget straf af fængsel i mindst 5 måneder eller forvaring efter  

 straffelovens §70, udelukkes fra værnepligtstjeneste på visse nærmere angivne  

 betingelser.
Afgørelse herom træffes af sessionen og meddeles stamafdelingen  

 af Civilforsvarsstyrelsen.
Stamafdelingen opbevarer meddelelsen i 5 år,  

 medens de øvrige værnepligtspapirer bortset fra stamkortet makuleres.  

 Eventuel udleveret udrustning inddrages straks, når sag efter §4 rejses.
M Designering til anden tjeneste Stamafdelingen foretager notering herom på stamkortet, den ekstraordinære  

 indkaldelsesordre tilintetgøres, og eventuel udleveret udrustning inddrages.  

 Ved ophævelse af meddelt designering udfærdiges ny ekstraordinær  

 indkaldelsesordre, og der foretages notering herom på stamkortet.
N.
Sletning på grund af alder (50 år) Samtlige værnepligtspapirer bortset fra stamkortet kan makuleres.
18. Oversigt over det personelle beredskab Til brug ved civilforsvarsstyrelsens koordinering og løbende ajourføring  

 af oversigtsmateriale vedrørende det personelle beredskab udarbejdes 1 gang  

 årligt en oversigt over det personelle beredskab hos vedkommende stamafdeling  

 pr. 1. oktober.
Der er udarbejdet en ny blanket, fælles for § 18, stk. 1 og § 18, stk. 2-kommuner.
Blanketten findes som bilag 28. Blanketten indsendes i 2 eksemplarer til Civilforsvarsstyrelsen gennem vedkommende CF-region hvert år inden den 15. oktober.
CF-regionen indsender det ene eksemplar samt et samlet skema for hele regionen til Civilforsvarsstyrelsen senest 1. november.
Efter samme regler indsender politikredsene deres oversigter, som er optaget som bilag 28b.
Blanketterne udfyldes som anført i pkt.
VIII i instruksen, der er optrykt  

 som bilag 8.
