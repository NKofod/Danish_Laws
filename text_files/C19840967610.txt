(Til samtlige kommunalbestyrelser og  

 Civilforsvarskommissionen for Storkøbenhavn) Ved skrivelse af 10. juli 1984 orienterede Civilforsvarsstyrelsen om, at  

 Indenrigsministeriet havde tiltrådt en indstilling fra styrelsen om  

 indførelse af en forenklet afregningsform for kommunalt afholdte  

 uddannelsesudgifter således, at der fra 1. januar 1985 ydes et på forhånd  

 udregnet enhedsbeløb pr. elevtime for værnepligtige og frivillige.
De  

 administrative bestemmelser for gennemførelse af den ændrede afregningsform  

 er optaget i nærværende skrivelse.
 Afsnit I, TILSKUD VED ENHEDSBELØB indeholder en beskrivelse af de  

 udgiftsområder, som omfattes af enhedsbeløbene samt fremgangsmåden ved  

 afregning.
 I afsnit II, AFREGNING AF BELØB, som ikke indgår i enhedsbeløbene gives en  

 beskrivelse af de områder, som falder uden for ordningen med enhedsbeløb.
 I afsnit III, CENTRALE INDKØB omtales Civilforsvarsstyrelsens centrale  

 indkøb af varer med henblik på videresalg til kommunerne.
 Afsnit IV, IVÆRKSÆTTELSE beskriver, hvad der skal iværksættes nu, for at  

 ordningen kan fungere fra 1. januar 1985.
I TILSKUD VED ENHEDSBELØB Indførelse af den ændrede afregningsform har til formål at skabe en  

 forenklet administration samtidig med, at der sikres kommunalbestyrelserne  

 større selvbestemmelse.
 Afregningen skal fremtidig ske ved, at staten yder et på forhånd udregnet  

 enhedsbeløb pr. værnepligtig eller frivillig til uddannelsesformål.
 Denne tilskudsordning skal være økonomisk neutral, det vil sige, at der  

 ikke sker nogen ændring i udgiftsfordelingen mellem stat og kommuner, og at  

 samtlige udgifter, som staten hidtil har afholdt til uddannelse, fortsat vil  

 blive anvendt hertil.
 Det skal samtidig fastslås, at beløbene skal anvendes til  

 civilforsvarsforanstaltninger.
 Opstår der ændringer i kravene til uddannelse vil enhedsbeløbene blive  

 taget op til fornyet overvejelse.
 1. UDGIFTSOMRÅDER, SOM INDGÅR I ENHEDSBELØBENE:
 De udgiftsområder, som indgår i enhedsbeløbene er følgende, som er anført  

 i regnskabsoversigten under uddannelse:
 Udgifterne til de af Civilforsvarsstyrelsen hidtil centralt anviste  

 honorarer, lønninger, godtgørelser m.v. og den hidtil af styrelsen afholdte  

 udgift til lønkørsler m.v. er indregnet i enhedsbeløbene.
 Honorarer m.v. udbetales af kommunerne direkte til de pågældende  

 instruktører fra 1. januar 1985.
I perioden fra 1. januar 1985 til 31. marts 1985 honoreres instruktørerne  

 efter nugældende regler.
Fra 1. april 1985 overtager Kommunernes  

 Landsforening og de respektive kommunale organisationer forhandlingsretten  

 for instruktørerne.
 Enhedsbeløbet pr. elevtime for værnepligtige omfatter alle grupper af  

 værnepligtige, som uddannes i det kommunale civilforsvar.
 Enhedsbeløbet for frivillige omfatter såvel uddannelse af frivillige som  

 redningshunde.
2. UDLIGNINGSBELØB Der afsættes årligt et mindre beløb, (i 1985 et beløb svarende til 200.000  

 kr. i 1982 niveau) som er beregnet til at udligne skævheder, der skyldes  

 forhold, som den enkelte kommune er uden indflydelse på.
Som eksempler kan nævnes: - Kommunens struktur, der kan udløse store  

 befordringsudgifter eller særligt behov for kørsel med uddannelseskøretøjer.  

 - Udgifter i forbindelse med uddannelse på dagkurser i København, Århus og  

 Ålborg.
Der tænkes særlig på udgifterne til indkvartering.
Ved afslutningen af finansåret opgør den enkelte kommune, om der er  

 særlige forhold, som kommunen ikke har indflydelse på, som har udløst særlige  

 udgifter.
Sammen med indgivelse af skema 1 om refusion af udgifter til  

 uddannelse af civilforsvarspersonel, som indgives pr. 1. februar i følgende  

 finansår, indgiver kommunen i påkommende tilfælde en udførligt begrundet og  

 dokumenteret indstilling til Civilforsvsstyrelsen om et udligningsbeløb.
 Hvis Civilforsvarsstyrelsen kan imødekomme indstillingen - helt eller  

 delvis - vil beløbet blive anvist i forbindelse med acontoudbetalingen i  

 henhold til det indgivne skema.
 Opmærksomheden skal henledes på, at der kun undtagelsesvis vil komme  

 udligningsbeløb til udbetaling, dels fordi ordningen ikke må udhule  

 tilskyndelsen for kommunerne til at tilrettelægge uddannelsen rationelt, dels  

 fordi puljen til fordeling ikke er stor.
3. FASTSÆTTELSE AF ENHEDSBELØB Enhedsbeløbene pr. elevtime for henholdsvis værnepligtige og frivillige er  

 udregnet på grundlag af de udgifter til uddannelse i finansåret 1982 og det  

 hertil svarende samlede elevtimetal, ved følgende beregninger.
 VÆRNEPLIGTIGE.
 Enhedsbeløbene pr. elevtime pris- og lønreguleres på grundlag af faktiske  

 pris- og lønstigninger.
Refusion af udgifterne til uddannelse af civilforsvarspersonel vil finde  

 sted 2 gange årligt, pr. 1. april og pr. 1. oktober.Refusionen pr. 1. april  

 udregnes på grundlag af forrige års pris- og lønniveau, medens refusionen pr.  

 1. oktober udregnes i det pågældende finansårs pris- og lønniveau som fastsat  

 af Finansministeriet.
Regulering til årets aktuelle pris- og lønniveau af det  

 pr. 1. april udbetalte refusionsbeløb vil ske i forbindelse med udbetaling af  

 refusionsbeløbet pr. 1. oktober.
 Begæring om og anvisning af refusionsbeløb vil ske direkte mellem den  

 kommune, som er stamafdeling for det pågældende personel, og  

 Civilforsvarsstyrelsen.
 4. FREMGANGSMÅDE VED BEGÆRING OM - OG ANVISNING AF -  

 REFUSIONSBELØB.
 Til brug ved begæring m.v. af de halvårlige refusionsbeløb er der  

 udarbejdet 2 skemaer:
 »Skema 1, begæring om refusion af udgifter til uddannelse af  

 civilforsvarspersonel.«, se bilag 1.
 Dette skema skal årligt pr. 1. februar indsendes til  

 Civilforsvarsstyrelsen.
 På skemaet skal kommunen anføre følgende oplysninger for henholdsvis  

 værnepligtige og frivillige:
 Endelig skal på bagsiden af skemaet foretages attestation af, at  

 opgørelsen over de endelige elevtimetal fra forrige år er revideret i henhold  

 til kommunens revisionsregulativ.
 På dette grundlag foretager Civilforsvarsstyrelsen endelig afregning  

 vedrørende forrige års refusionsbeløb, idet der fra det på grundlag af  

 R-tallet beregnede faktiske refusionsbeløb sker modregning af det beløb, der  

 som foreløbig afregning på skema 2, jfr. nedenfor, er udbetalt til kommunen  

 pr. 1. oktober forrige år.
 Den evt. herved konstaterede difference vedrørende forrige år vil blive  

 indregnet/modregnet i en a'conto refusion for perioden 1. januar - 30. juni,  

 der pr. 1. april vil blive anvist til kommunen.
 Aconto refusionen beregnes på grundlag af det af kommunen på skemaet  

 oplyste forventede elevtimetal i indeværende år (B-tallet), idet bemærkes, at  

 kun halvdelen af beløbet udbetales, da refusionen - som anført - kun vedrører  

 årets første 6 måneder.
 De benyttede satser ved såvel den endelige afregning for forrige år som  

 aconto refusionen for indeværende år er i forrige års pris- og lønniveau.
 I forbindelse med anvisningen vil kopi af udbetalingsbegæringen blive  

 returneret til kommunen.
 »Skema 2, begæring om foreløbig refusion af udgifter til uddannelse  

 af Civilforsvarspersonel.«, se bilag 2.
 Dette skema skal årligt pr. 15. september indsendes til  

 Civilforsvarsstyrelsen.
På skemaet skal kommunen alene anføre det forventede elevtimetal for  

 indeværende år, specificeret på værnepligtige og frivillige.
Disse tal er  

 tidligere - på skema 1 pr. 1. februar - oplyst som budgettal (B-tal). De her  

 oplyste tal skal således indeholde evt. korrektioner i forhold til  

 budgettallene og kan som sådan betragtes som korrigerede budgettal.
På dette grundlag foretager Civilforsvarsstyrelsen en foreløbig beregning  

 af det totale refusionsbeløb for det pågældende år.
Specielt bemærkes, at der  

 i forbindelse med beregningen foretages en omregning til indeværende års  

 pris- og lønniveau.
Pris- og lønreguleringsberegningen vil af  

 Civilforsvarsstyrelsen blive påført skemaet.
 Det totale refusionsbeløb, med fradrag af den pr. 1. april udbetalte  

 aconto refusion, vil pr. 1. oktober blive anvist til kommunen.
 I forbindelse med anvisningen vil kopi af udbetalingsbegæringen blive  

 returneret til kommunen.
II AFREGNING AF BELØB, SOM IKKE INDGÅR I ENHEDSBELØBENE A.
Uden for enhedsbeløbene holdes alle udgifter inden for følgende  

 områder:
 1. Anskaffelse af uddannelsesmateriel til de  

 øvelsesanlæg, som fungerer som uddannelsescentre.
 2. Levering af uddannelsesslanger og -køretøjer.
 Den nugældende ordning med levering af brugte køretøjer og slanger fra  

 CF-korpset fortsættes uændret.
 3. Anskaffelse og udlevering af uniformer og  

 udrustning.
 Uniformer og udrustning anskaffes og udleveres uændret for statens  

 regning.
 4. Fremmødegodtgørelse til bedriftværnspersonel.
 Såfremt der er afholdt udgifter til fremmødegodtgørelse til  

 bedriftværnspersonel indsender kommunen begæring om refusion sammen med  

 indgivelse af »Skema 1, begæring om refusion af udgifter til uddannelse  

 af civilforsvarspersonel«, sm indgives pr. 1. februar i det  

 efterfølgende finansår.
 Udgifter skal specificeres på virksomheder og uddannelsesdage.
B.
For yderligere at forenkle kommunernes regnskabsaflæggelse for de  

 øvrige statslige civilforsvarsudgifter ophæves den månedlige/kvartalsvise  

 afregning af de ved kommunerne forskudsvis afholdte udgifter/indtægter med  

 virkning fra 1. januar 1985, og der indføres følgende ordning vedrørende de  

 statslige civilforsvarsudgifter, som ikke indgår i ovenstående afsnit om  

 enhedsbeløbene pr. elevtime:
 1. TELEKOMMUNIKATION.
Regninger vedrørende teleabonnementer m.v. fremsendes - som hidtil - til  

 kommunerne.
Ved modtagelse foretager kommunen kontrol samt attestation af  

 regningerne, som herefter fremsendes til Civilforsvarsstyrelsen til  

 anvisning.
 På tilsvarende måde skal regninger vedrørende installationsudgifter, hvor  

 der foreligger bemyndigelse fra Civilforsvarsstyrelsen, fremsendes til  

 Civilforsvarsstyrelsen til anvisning.
 Reparation og vedligeholdelse af radiomateriel foretages - som hidtil -  

 ved CF-korpsets materieltjenestes foranstaltning, og der vil ikke blive  

 fremsendt regning til kommunerne.
 2. OFFENTLIGE BESKYTTELSESRUM.
 Iværksættelse af fjernelse og retablering af betondækningsgrave kan - som  

 hidtil - kun ske efter særlig bemyndigelse fra Civilforsvarsstyrelsen.  

 Afregningen ændres således, at den samlede regning vedrørende  

 fjernelse/retablering - attesteret af kommunen - fremsendes til  

 Civilforsvarsstyrelsen til anvisning.
For så vidt angår »afsavnsgodtgørelser til ejere af ejendomme, hvorpå  

 betondækningsgrave er beliggende«, fremsender kommunen til  

 Civilforsvarsstyrelsen en oversigt over hvilke grundejere, der skal have  

 udbetalt erstatningsbeløb.
Oversigten, der fremsendes 1 gang årligt pr. 15.  

 januar, skal omfatte:
 Beløbene anvises herefter af Civilforsvarsstyrelsen.
 3. INDTÆGTER FOR TABTGÅET OG BESKADIGET MUNDERING.
 Såfremt ansvar for bortkommet eller beskadiget mundering- udrustning gøres  

 gældende overfor personellet, er de tabtgåede effekter hidtil rekvireret ved  

 CF-korpsets materieltjeneste.
 Den pågældende er herefter blevet afkrævet erstatningsbeløbet, som er  

 indtægtsført i det månedlige/kvartalsvise regnskab.
I forbindelse med afskaffelsen af disse regnskaber ændres proceduren til,  

 at CF-korpsets materialtjeneste fremover fremsender specificeret regning til  

 kommunerne på de udleverede effekter.
Afregning med materieltjenesten  

 påhviler herefter kommunerne.
 Dette indebærer, at der ved kommunernes inddragelse af erstatningsbeløb,  

 alene skal foretages postering af indtægten i kommunernes regnskab.
 Der henvises iøvrigt til »Bestemmelser om personeladministration i  

 det lokale civilforsvar«.
Samtidig ophæves de af Civilforsvarsstyrelsens cirkulærskrivelse af 26.  

 april 1984 vedrørende regnskabsaflæggelse for statslige civilforsvarsudgifter  

 i finansåret 1984 omhandlede regnskabsformularer.
Formularerne er:
III CENTRALE INDKØB Da en del undervisningsmateriale m.v. ikke økonomisk fordelagtigt eller  

 rent faktisk kan indkøbes på det fri marked, er Civilforsvarsstyrelsen  

 indstillet på at indkøbe visse varegrupper centralt med henblik på salg til  

 kommunerne.
 De varegrupper, som findes på lager 1. januar 1985 fremgår af bilag 3.  

 Effekterne vil blive optaget i prislisten.
 Lærebøger, instruktørvejledninger og uddannelsesplaner vil fortsat blive  

 leveret i begrænset omfang af Civilforsvarsstyrelsen uden beregning, jfr.  

 uddannelsesoversigten (CF-form 511), kapitel 7, pkt 1, 2 og 3, i henhold til  

 hidtidig praksis.
De varer, som ønskes leveret mod beregning, rekvireres fra CF-korpsets  

 Materieltjeneste, Glostrup.
Varer, der leveres uden beregning rekvireres fra  

 Civilforsvarsstyrelsen.
 Der anvendes fortsat hvid rekvisition.
 IV IVÆRKSÆTTELSE.
1. ANVISNING AF INSTRUKTØRHONORARER M.V.
FRA  

 CIVILFORSVARSSTYRELSENS LØN-DATA-AFDELING.
 Anvisning via Civilforsvarsstyrelsens lønafdeling af instruktørhonoraret  

 m.v. ophører med udgangen af 1984. I den forbindelse henledes opmærksomheden  

 på side 4 i »Lønrapporteringsbestemmelser« hvoraf fremgår, at  

 rapporteringsbilag vedrørende december 1984 skal være CF-regionerne i hænde  

 senest den 19. december 1984.
 2. ANVISNING AF REFUSIONSBELØB.
Det første refusionsbeløb efter den ændrede afregningsform - a conto  

 refusionen for perioden 1. januar 1985 til 30. juni 1985 - vil blive anvist  

 til kommunerne pr. 1. april 1985. En forudsætning for at anvisning kan finde  

 sted er, at »Skema 2, begæring om refusion af udgifter til uddannelse af  

 civilforsvarspersonel«, senest den 1. februar 1985 er indsendt til  

 Civilforsvarsstyrelsen.
På skemaet skal anføres dels det budgetterede  

 elevtimetal for 1985 (B), dels det forventede elevtimetal for 1986 (F).  

 Herudover bedes skemaet - til brug ved Civilforsvarsstyrelsens løbende  

 vurdering af de økonomiske konsekvenser i forbindelse med indførelsen af den  

 nye ordning - påført det endelige elevtimetal for 1984 (R).
 Civilforsvarsstyrelsen skal af hensyn til en effektiv udnyttelse af  

 civilforsvarets bevillinger understrege vigtigheden af, at der foretages en  

 så nøjagtig budgettering af elevtimetallene som overhovedet muligt.
Anvisning af refusionsbeløb vil ske via Statens centrale Regnskabssystem  

 ved benyttelse af kommunernes postgirokonti.
Af hensyn hertil, bedes  

 postgironummer anført på begæringer om refusionsbeløb.
 3. PRIS- OG LØNREGULERING AF ENHEDSBELØB.
Som anført under afsnit I.3. skal der foretages pris- og lønreguleringe af  

 enhedstimebeløbene på grundlag af de af Finansministeriet fastsatte pris- og  

 lønstigninger.
Reguleringen foretages en gang årligt, pr. 1. oktober, og  

 Civilforsvarsstyrelsen har på dette grundlag udregnet følgende enhedsbeløb  

 for 1983 og 1984:
 Det bemærkes, ligeledes jfr. afsnit 1.3., at a contorefusionen pr. 1.  

 april 1985 vil blive udregnet på grundlag af det regulerede enhedstimebeløb  

 for 1984.
OLE FORSING /K.E.
Fisker ---------------------------------------------------------------- BILAG 1 Kommune.
 ---------------------------------------------------------------------  

 Værnepligtige:
 ---------------------------------------------------------------------  

 Frivillige:
--------------------------------------------------------------------- REVISIONSPÅTEGNING:
 Det attesteres, at nedenstående opgørelse over elevtimetal (forudgående  

 finansår) er revideret i henhold til kommunens revisionsregulativ, og at  

 reglerne for kommunens administration af opgaverne er iagttaget.
------------------------------------------------------------ BILAG 2 Refusionsbeløbet bedes udbetalt til:
