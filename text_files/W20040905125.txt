Kendelse  

 fra Pressenævnet i sag nr. 2003-6-135 [En kvinde  K] har klaget til Pressenævnet over en artikel i  

 Århus Stiftstidende den 14. oktober 2003, idet hun mener, at god presseskik  

 er  

 tilsidesat.
 I artiklen, der bar overskriften   

  

 En kamp for retfærdighed  

  

 , hed det i en underoverskrift: PRINCIP:  

 Politiet overtrådte menneskerettighederne, da det lod en ældre kvinde  

 overnatte  

 i detentionen uden lægebesøg, nu vil hun skrive en bog om hele sagen.
 I artiklen hed det:
 »Brevet fra advokaten bliver fisket op af plasticposen.
 Maria støtter  

 sig let til indkøbsvognen fra Kvickly og sætter sig besværet i lænestolen,  

 folder papiret ud og viser frem.
 Tillykke med sejren, står der.
 Den ældre kvinde har fået Den Europæiske  

 Menneskerettighedsdomstols ord for, at Århus Politi krænkende hendes  

 menneskerettigheder,  

 da de lod hende ligge alene i detentionen en hel nat uden at blive tilset af  

 en  

 læge, som hun havde bedt om.
 Afgørelsen er kulminationen på en årelang strid, der tog sin begyndelse  

 en sommerdag i 1995.
 Maria, 75,  

 afviste dengang kategorisk at oplyse sit navn, adresse og  

  

 cpr-nummer  

  

 til en  

  

 buskontrollør  

  

 fra Århus Sporveje og endte i  

 detentionen på Århus Politigård.
- Om jeg er tilfreds? Nej.
Hvordan skulle jeg være tilfreds?  

 Sagen har varet i så mange år og mit helbred er ødelagt.
Hvem vil være  

 tilfreds  

 med det?, spørger den ældre kvinde vredt.
 Alt hun ønsker er retfærdighed, og det kan en undskyldning fra  

 politiet og en erstatning på 500 euro (cirka 3700 kr.)  

  

 ikke  

 gøre det ud for.  

  

 Derfor overvejer hun nu at samle alle sagsakterne i en  

 bog, så andre mennesker kan tage ved lære af hendes sag.
 Og bogen skal udgives på både fransk, russisk og dansk, lyder  

 hendes bestemte hensigt.
En principsag Maria tager imod  

 i forhallen til lokalcentret, som ligger ganske nær hendes hjem i det  

 nordlige  

 Århus.
 Kun modstræbende har hun indvilget i at fortælle om sagen, for  

 egentlig lever hun helst i al ubemærkethed.
 Virakken omkring hendes sag tærer på et i forvejen dårligt  

 helbred, og det kommer ingen andre ved, hvem hun er, eller hvor hun bor,  

 synes  

 kvinden, der kom til Danmark som politisk flygtning i 1975.
 Når hun alligevel står frem under et opdigtet navn, er det fordi  

 hun mener, at hendes sag er så principiel, at andre kan lære af hendes kamp  

 for  

 retfærdighed.
 En kamp, der har været unødvendig lang, og hvor omkostningerne  

 slet ikke står mål med resultatet.
- Det er jo at gøre grin med mig, at jeg skulle vente i så mange  

 år på den afgørelse. 500 euro er en miserabel erstatning i forhold til, hvad  

 jeg har været igennem.
Mit helbred er ødelagt, siger hun og betragter nøje  

 tabletterne i hånden.
Hver dag tager hun 10-12 piller, men den lille blå pille  

 mangler.
Hun må have glemt den derhjemme, fordi hun kom så hurtigt ud af  

 døren.
Men den er vigtig.
Den styrker hjertet, så hun må tage den, så  

 snart hun kommer hjem, minder hun sig selv om.
 Siden sit ufrivillige ophold i detentionen er hendes helbred  

 ikke, hvad det var engang.
Blodtrykket er for højt, benene er ømme og hævede og ikke særlig  

 bevendte efter en blodprop for tre år siden.
Hjertet kniber det også med.
- Indtil 1995 var der ikke så meget med hjertet.
Heller ikke  

 lige efter, jeg blev holdt tilbage på politigården, men efter et par måneder  

 blev det bare dårligere og dårligere, klager  

  Maria.
Da den ældre kvinde blev lukket ud af detentionen, var hendes  

 blodtryk så højt, at hun faldt om og blev kørt direkte på hospitalet.
Her lå  

 hun i tre døgn, inden hun blev udskrevet.
 Forud for den måling var gået en nat alene i en celle på politigården.
- De sagde, at jeg skreg, men jeg ville bare ud på toilettet.
Og  

 jeg ville have min medicin.
Fordi jeg havde været på stranden hele dagen,  

 havde  

 jeg ikke taget mine vanddrivende piller om morgenen.
 - Det er ikke til at ligge på stranden, hvis man hele tiden skal  

 på toilettet, forklarer hun.
Strid om en busbillet Hele den ulykkelige sag tog sin begyndelse en varm sommerdag i  

 august 1995, da  

  Maria kategorisk  

 afviste at oplyse sit navn til en  

  

 buskontrollør  

                                                                      .
 Den ældre kvinde havde ligget på stranden ved Tangkrogen hele  

 dagen, da hun træt og forbrændt besluttede at tage bussen hjem.
Hun gik lidt langsomt, men nåede den dog.
Hvad hun ikke nåede,  

 var at stemple sit buskort, inden to kontrollører steg på, og da hun forsøgte  

 at klippe kortet, blev hun stoppet.
 - Det er for sent, meddelte kontrolløren og lukkede træt ørerne  

 for hendes indvendinger.
De var hverken bedre eller dårligere end alle de andre  

 indvendinger, han må lægge øre til i sit erhverv, men det provokerede  

  Maria.
Hun blev stikken.
 - Han forhindrede mig med vilje i at klippe, mener hun.
 Så da han trak sin blok op af lommen og begyndte at notere  

 hende, blev hun vred.
 - Jeg var så overrasket og så vred, at jeg næsten var lammet.  

 Jeg havde penge i pungen, flere end de 150 kroner, han ville have for bøden,  

 men jeg ville ikke give ham penge, når han ikke havde ret, så jeg sagde, at  

 han  

 ikke ville få en rød øre af mig, siger hun.
- Og så Maria viser med  

 levende bevægelser og drillende mørke øjne, hvordan kontrolløren tog sin  

  

 walkie  


  

 talkie  

  

 op for munden og  

 mumlede ned i den.
 - Så begyndte sagen at udvikle sig, siger hun med et sigende  

 blik.
 Billetkontrolløren tilkaldte politiet, og  

  Maria blev kørt til politigården i en  

 patruljevogn.
 Det lille optrin mildnede hende dog ikke, snarere tværtimod.
Igen nægtede hun at oplyse sin identitet.
Hun var ganske enkelt  

 for overrumplet og chokeret, og betjentene så ingen anden udvej, end at sætte  

 hende i detentionen.
 - Jeg var lammet, derfor sagde jeg ikke mit navn.
 -Detentionen  

  

 er et sted for fulde  

 folk, men jeg var ikke fuld, spyr  

  Maria,  

 ligesom hun gjorde det den nat i august.
 Dengang uden held.
 Hun blev ikke lukket ud.
 I stedet sad hun alene med sin ophidselse og frustration over  

 ikke at kunne få sine tabletter.
 Bange for at ende som sin mor, der blev halvside lammet af en  

 blodprop og lå ubevægelig i en seng i et år, før hun døde.
 - Mit forhøjede blodtryk er arveligt, og det sagde jeg til dem  

 hundrede gange, himler  

  Maria.
Ville have ret Havde hun dengang vidst, at der var udsigt til otte års kamp ved  

 skiftende domstole, var ophidselsen næppe forsvundet.
 Givet op  det havde hun nok heller ikke.
 Men hun havde måske tænkt sig grundigt om en ekstra gang.
 For siden har hun kæmpet mod en vifte af danske myndigheder for  

 at få nogen til at høre hendes frustrationer.
 Hun har været omkring statsadvokaten i Viborg, Rigsadvokaten i  

 København, Århus Byret, Landsretten i Viborg og Højesteret, inden sagen kom  

 for  

 Den Europæiske Menneskerettighedsdomstol i Strasbourg.
 Hele tiden har  

  Maria  

 været drevet af en forventning om at få ret i, at Århus Politi krænkede  

 hendes  

 ret til frihed og ret til personlig sikkerhed, da det holdt hende tilbage i  

 13½  

 time.
 Det gjorde politiet, mente Den Europæiske  

 Menneskerettighedsdomstol, da den for kort tid siden traf sin afgørelse.
 Her fik  

  Maria  

 endelig ret i, at det, at hun måtte opholde sig en hel nat i detentionen uden  

 at blive tilset af en læge, sammenholdt med det faktum, at hendes blodtryk  

 var  

 så højt, at hun måtte indlægges på hospitalet i tre døgn efter løsladelsen,  

 langt fra står mål med den forseelse, som hun var hentet ind for.
 En afgørelse som Byretten i Århus faktisk også kom frem til for  

 år tilbage.
 Dengang blev  

  Maria  

 tilkendt en erstatning på 2200 kroner, men afgørelsen blev anket til  

 Landsretten,  

 og her mente dommeren det stik modsatte.
 Maria tabte  

 sagen og et forsøg på at få Højesteret involveret faldt til jorden, fordi  

 retten vurderede, at sagen ikke var af principiel karakter.
 I dag hævder den ældre kvinde, at hun egentlig var parat til at  

 acceptere byrettens afgørelse.
- Erstatningen på 2200 kroner var en lille trøst for den  

 forfærdelige nat, hvor jeg sad i detentionen.
Men jeg var så træt af det  

 psykiske  

 pres, at jeg bare ville modtage pengene, siger hun.
 En misforståelse mellem hende og hendes advokat gjorde, at sagen  

 alligevel blev anket.
 Siger  

  Maria  

  nu.
 For meget taler for, at den lille, tætte kvinde nok alligevel  

 havde fortsat sagen og sin jagt på retfærdighed.
Skrev klage i hånden Maria er ikke  

 typen, der giver sig så let.
Hun har sin egen mening, og den holder hun fast  

 i.
 Da Højesteret afviste at tage sagen op, satte hun sig derfor ned  

 og skrev en klage over politiets behandling  stædig som få.
 Og den håndskrevne klage afleverede hun selvfølgelig personligt  

 hos Den Europæiske Menneskerettighedskommission i Strasbourg.
 Da jeg afleverede klagen, spurgte de, om jeg ville have et brev,  

 eller om jeg ville vente.
 - Jeg ville vente, forklarer hun og er hverken særlig stolt  

 eller imponeret af sin egen handling.
Menneskerettighedskommissionen var hendes sidste og eneste  

 mulighed for at få ret.
Hun havde været omkring alle mulige instanser i  

 Danmark  

 uden at få ret, så da en mand pludselig kom hen til hende og sagde goddag,  

 goddag på hendes modersmål, var hun beredt.
 - Jeg følte det, som om han ville have mig til at skifte mening.  

 Han forklarede, at det kunne tage mange år, inden kommissionen besluttede, om  

 sagen overhovedet skulle for menneskerettighedsdomstolen.
- Men jeg har fået erfaring, og man kan ikke bare tilgive og  

 standse en sag.
Så jeg sagde, at jeg absolut ikke havde skiftet mening,  

 fortæller  

  Maria og lader et  

 smil lure.
 - Han ville sikkert bare slippe for ekstra arbejde i  

 kommissionen, morer hun sig, uden at være rigtig glad for afgørelsen.
For vel fik hun ret med afgørelsen fra menneskerettighedsdomstolen,  

 men ret er ikke det samme som retfærdighed.
Og retfærdigheden mangler hun  

 stadig.
 Derfor overvejer hun lige én ting mere, inden hun lader sagen  

 ligge.
 - Jeg kunne klage over ventetiden, siger hun.
 - Jeg har spurgt advokaten (  

  Hanne  

  Gullitz  

 , red.) om jeg kan få kompensation, fordi jeg har ventet  

 så længe på en afgørelse, men hun skriver, at det kun gælder i strafbare  

 sager.  

 Men jeg accepterer det ikke, siger  

  Maria.
 Hun har læst, at en person fik 70.000 kroner i erstatning, fordi  

 en pensionssag trak ud i mange år, og det kunne blive hendes eget næste træk,  

 inden hele forløbet skal skrives på bogform.
- Spørgsmålet er, om de har undervurderet min sag med vilje.
Det  

 er mange år jeg har ventet på en afgørelse, og skal de ikke kompensere for  

 det?, spørger hun.
Den ældre kvinde ønsker at være anonym, og navnet  

  Maria er derfor opdigtet.
Kvindens  

 navn og identitet er redaktionen bekendt.« Artiklen var ledsaget af en tegning af [K] i  

  

 silouet  

  

 ,  

 hvortil der var knyttet teksten:   

  Maria  

 fik ret ved Den Europæiske Menneskerettighedsdomstol, men ret er ikke det  

 samme  

 som retfærdighed, understreger den ældre kvinde, der tilbragte 13 en halv  

 time  

 i detention, fordi hun kørte uden busbillet.
 [K] har blandt andet anført, at journalisten ved sin opførsel  

 har presset hende til at medvirke til et interview.
[K] har oplyst, at journalisten inden offentliggørelsen gav  

 hende et udkast, hvori der var oplysninger, som hun ikke ønskede bragt, og  

 som  

 hun ved det første møde havde streget ud på journalistens blok.
Endvidere var  

 der bragt en række citater af klager, selv om hun ikke havde udtalt sig som  

 angivet.  

 Hun tog udkastet med hjem for at afgøre, om hun ville give sin tilladelse til  

 offentliggørelse.
Journalisten rettede imidlertid ikke efterfølgende  

 henvendelse til hende, men offentliggjorde artiklen i den foreliggende form.  

 Bladet har handlet i strid med god presseskik ved at offentliggøre artiklen,  

 inden hun havde givet sin tilladelse dertil.
 [K] har endelig anført, at hun har krav på betaling af bladet i  

 anledning af det lange interview.
Bladet har anført, at [K] indvilligede i at give et interview og  

 fortælle om sagen.
Hun deltog positivt i samtalen, var detaljeret og fik  

 lovning på delvis anonymitet.
Journalisten begyndte først at notere på  

 blokken,  

 da hun havde sagt god for interviewet, ligesom journalisten accepterede, at  

 hun  

 ikke ønskede at blive fotograferet.
På intet tidspunkt afviste hun at deltage  

 i  

 interviewet, endsige nægtede bladet at skrive om hendes sag.
Bladet har yderligere anført, at alle oplysninger i artiklen er  

 baseret på [K]s egne oplysninger, som hun har fortalt og gentaget ved flere  

 lejligheder.
Ved det andet møde læste hun artiklen igennem for ukorrektheder  

 og  

 åbenlyse fejl, og hendes rettelser blev medtaget.
Afsnittene om klagers  

 sygdom,  

 benævnelsen af hendes mor samt den detaljerede  

  

 sagsbeskrivelse  

  

 havde hun ingen indvendinger mod ved gennemlæsningen.
Bladet har i tilknytning hertil oplyst, at aftalen med [K] var,  

 at journalisten ændrede de aftalte forhold.
Hun ville herefter modtage den  

 endelige artikel gennem brevsprækken, så hun havde lejlighed til at læse  

 teksten om hende og hendes sag, inden andre så den.
Baggrunden er, at [K]  

 ikke  

 holder bladet og derfor ikke nødvendigvis ville få lejlighed til at læse  

 artiklen ved udgivelsen.
Et eksemplar af avistrykket blev endvidere sendt til  

 hende.
Bladet har endelig oplyst, at man ikke betaler kilder for medvirken  

 til interviews.
Dette meddelte journalisten [K], der således ikke på noget  

 tidspunkt er lovet betaling for interview og artikel.
 I sagens behandling har følgende nævnsmedlemmer deltaget:  

  

 Axel  

 Kierkegaard  

  

 , David Trads,  

  

 Lene Sarup  

  

 og  

  

 Ole Askvig  

                                                            .
 Pressenævnet udtaler:
Pressenævnet finder ikke grundlag for at konstatere, at bladet  

 har presset [K] til at medvirke i det interview, der danner grundlag for  

 artiklen.
Bladet har derfor ikke handlet i strid med god presseskik på dette  

 punkt.
Nævnet bemærker, at parterne har givet modstridende forklaringer  

 i forhold til, om [K] har accepteret artiklen i den foreliggende form.
Henset  

 hertil finder nævnet ikke grundlag for at udtale kritik af bladet.
 Nævnet har ikke kompetence til at tage stilling, om [K] har krav  

 på vederlag i anledning af hendes medvirken til interviewet med bladet.
 Nævnet  

  

 finder heller ikke i  

 øvrigt, at bladet har handlet i strid med god presseskik.
 Afsagt den 21. januar 2004.
