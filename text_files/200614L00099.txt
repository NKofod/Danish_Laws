Betænkning afgivet af Miljø- og Planlægningsudvalget den 22.  

 november 2006 Betænkning over Forslag til lov om ændring af lov om  

 miljøbeskyttelse, lov om beskyttelse af havmiljøet og forskellige andre love (Ophævelse af adgang til at overføre myndighedskompetence  

 til kommunale fællesskaber og  

  

 ændring af delegationsbestemmelser m.v.  

 i en række love på natur- og miljøområdet) [af  

 miljøministeren (Connie Hedegaard)] 1. Ændringsforslag Miljøministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 5. oktober 2006 og var til 1.  

 behandling den 12. oktober 2006. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 30. juni 2006 dette udkast til  

 udvalget,  

 jf. (folketingsåret 2005-06) alm. del  bilag 477. Den 4. og den 11.  

 oktober  

 2006 sendte miljøministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Michael Andersen, Viby.
Miljøministeren har over  

 for  

 udvalget kommenteret den skriftlige henvendelse.
Spørgsmål Udvalget har stillet 11 spørgsmål til miljøministeren til  

 skriftlig besvarelse, som denne har besvaret.
Fire af udvalgets spørgsmål til  

 miljøministeren og dennes svar herpå er optrykt som bilag 2 til betænkningen.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med det stillede ændringsforslag.
 Socialdemokratiets  

 medlemmer af udvalget bemærker, at partiet som nævnt ved 1. behandling vil  

 følge området tæt med hensyn til en sikker drift og med hensyn til at  

 fastholde  

 det mest kvalificerede personale på de forskellige områder.
Socialdemokraterne finder,  

 at dette kan sikres bedst muligt ved at indarbejde det forslag,  

 som er indeholdt i KTOs høringssvar, om ophævelse af adgangen  

 til  

 myndighedskompetence til kommunale fællesskaber på miljøområdet.
Det drejer  

 sig  

 om de ansattes vilkår ved gennemførelsen af lovforslaget, idet  

 Socialdemokraterne  

 er enige med KTO i, at det bør indarbejdes i lovforslaget, at de ansatte i de  

 kommunale fællesskaber som minimum er omfattet af samme principper, som i  

 øvrigt er fastlagt om de ansattes vilkår i forbindelse med kommunalreformens  

 gennemførelse, herunder princippet om, at den ansatte følger med opgaven.
 Ved at indarbejde dette i  

 lovforslaget får man sikret det tværkommunale personale ro i forbindelse med  

 overgangen, samtidig med at kommunerne på disse områder kan sikre deres  

 drift.
 Det Radikale Venstres og Socialistisk Folkepartis medlemmer af  

 udvalget lægger afgørende vægt på, at der også efter lovens ikrafttræden  

 bliver  

 mulighed for at etablere miljøsamarbejder, som det fremgår af ministerens  

 svar  

 på spørgsmål 7, 10 og 11.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 miljøministeren,  

  

 tiltrådt af  

  

 udvalget:
Til § 21 1)  

  

 Før nr. 1 indsættes som nyt nummer:
»01.  


  

 §§ 1-4  

  

 ophæves.« [Ophævelse af §§ 1-4 i Lov om Domaineeiendommes Afhændelse] Bemærkninger Til nr. 1 Lov om Domaineeiendommes Afhændelse fastsætter bestemmelser for  

 salg af visse nærmere beskrevne arealer, der ejes af staten, herunder  

 overgang  

 af fæstegods til selveje.
Den gældende lov omfatter 5 paragraffer, hvoraf de  

 4  

 første er uden betydning, da de omhandlede afhændelser for længst er  

 gennemført.
Med ændringsforslaget ophæves §§ 1-4 derfor.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Beinov Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Ole Vagn Christensen (S)   

 Torben Hansen (S)   

 Mette Gjerskov (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 40 Bilagsnr.
Titel 1 Høringsnotat og høringssvar, fra miljøministeren 2 Tidsplan for udvalgets behandling af lovforslaget 3 Henvendelse af 2/11-06 fra Michael Andersen, Viby 4 1. udkast til betænkning 5 Ændringsforslag fra miljøministeren 6 2. udkast til betænkning 7 Revideret tidsplan for udvalgets behandling af  

 lovforslaget Oversigt over spørgsmål og svar vedrørende L 40 Spm.nr.
Titel 1 Spm., om der vil blive problemer med at sikre de mest  

 optimale og fagligt forsvarlige driftsløsninger for kommunerne, til  

 miljøministeren, og ministerens svar herpå 2 Spm., om denne lov vil give en større usikkerhed om, hvad  

 der er drifts- og myndighedsopgaver, til miljøministeren, og ministerens svar  

 herpå 3 Spm., om man kan risikere et ringere tilsyn af grundvandet  

 i dele af landet, når kommunerne ikke længere kan udlægge myndighedsopgaver  

 til andre, mere specialiserede enheder, til miljøministeren, og ministerens  

 svar herpå 4 Spm., om ministeren vil redegøre for, ud fra hvilke  

 kriterier de 7 statslige miljøcentre vil få tildelt arbejdsopgaver, til  

 miljøministeren, og ministerens svar herpå 5 Spm. om, hvordan ministeren i den kommende lovgivning vil  

 sikre, at der ikke vil ske en konkurrenceforvridning, hvor visse firmaer har  

 adgang til følsomme oplysninger fra andre, til miljøministeren, og  

 ministerens svar herpå 6 Spm. om ministerens kommentar til henvendelsen af 2/11-06  

 fra Michael Andersen, Viby, til miljøministeren, og ministerens svar herpå 7 Spm. om en nærmere redegørelse for den foreslåede  

 afgrænsning af myndigheds- og driftsopgaver belyst ved en række konkrete  

 eksempler,  

 til miljøministeren, og ministerens svar herpå 8 Spm. om ministerens kommentar til artikel fra Fyens  

 Stiftstidende vedrørende Miljøcenter Fyn, til miljøministeren, og ministerens  

 svar herpå 9 Spm., om ministeren vil sikre ansatte i de  

 fælleskommunale selskaber samme jobgaranti i deres ansættelsesforhold, som  

 amtsansatte fik i forbindelse med vedtagelsen af kommunalreformen, til  

 miljøministeren, og ministerens svar herpå 10 Spm., om ministeren i forlængelse af svaret på spørgsmål  

 7 vil redegøre for, hvornår det sagsforberedende arbejde kan tænkes at blive  

 omfattet af bestemmelsen om myndighedsudøvelse, til miljøministeren, og  

 ministerens svar herpå 11 Spm., om ministeren er enig i, at et miljøcenter kan lave  

 grundlaget for  samt forslag til  påbud eller anden beslutning  

 til en kommunes  

 afgørelse, hvis den endelige beslutning træffes efter kommunens vedtagne  

 retningslinjer, til miljøministeren, og ministerens svar herpå Bilag 2 Nogle af udvalgets spørgsmål til  

 miljøministeren og dennes svar herpå Spørgsmål 7, 10 og 11 og miljøministerens svar herpå er optrykt  

 efter ønske fra RV og SF.
 Spørgsmål 9 og miljøministerens svar herpå er optrykt efter  

 ønske fra S.
 Spørgsmål 7:
Ministeren bedes  

 redegøre nærmere for den foreslåede afgrænsning af myndigheds- og  

 driftsopgaver  

 belyst ved en række konkrete eksempler og samtidig oplyse, hvilke  

 konsekvenser  

 denne afgrænsning vurderes at ville få for Miljøcenter Fyn-Trekantområdet? Svar:
Indledningsvis vil jeg nævne, at det ikke er muligt at foretage  

 en generel afgrænsning, der præcist angiver, hvilke konkrete opgaver der er  

 henholdsvis myndighedsudøvelse og driftsopgaver.
En vurdering af, hvorvidt  

 der  

 er tale om myndighedsudøvelse eller en driftsopgave, vil altid bero på et  

 konkret  

 skøn i hvert enkelt tilfælde.
Myndighedsudøvelse kan dog helt generelt beskrives som den  

 virksomhed, som består i at regulere borgernes retsforhold, typisk i form af  

 meddelelse af forbud, påbud, tilladelser og henstillinger.
Sagsforberedende  

 eller sagsopfølgende skridt, der har karakter af faktisk virksomhed, som  

 åbenbart  

 ikke har indflydelse på indholdet af myndighedens afgørelse, kan ikke  

 betragtes  

 som en del af myndighedsudøvelsen.
 Som eksempler på sondringer mellem myndighedsopgaver, som skal  

 løses af kommunen, og driftsopgaver, som også fremover kan løses af kommunale  

 fællesskaber, kan nævnes følgende:
 Vedrørende tilsyn:
 I tilsynssager skal kommunen selv fastlægge, hvem der skal føres  

 tilsyn hos, og hvad der skal føres tilsyn med, f.eks. et landbrug (er det  

 hele  

 landbruget, er det kun antal dyreenheder, er det møddingpladsen eller  

 opbevaringen af kemikalier osv.?). Herudover er det kommunen, der skal tage  

 stilling til resultatet af tilsynet, herunder om det skal munde ud i en  

 afgørelse samt indholdet af denne, og det er kommunen, der skal foretage de  

 nødvendige  

 vurderinger i sagen.
 Et kommunalt fællesskab vil også efter lovforslagets  

 ikrafttræden kunne udføre dele af tilsynsarbejdet, herunder den rent  

 objektive  

 konstatering af fysiske forhold og konstatering af, hvilke kemiske eller  

 andre  

 egenskaber en prøve eller lignende har.
 Vedrørende miljøgodkendelser/tilladelser:
Kommunen skal selv varetage alle de elementer, der har  

 afgørelseslignen  

 de karakter i  

 forbindelse med meddelelse af miljøgodkendelse/tilladelse.
Dette omfatter  

 eksempelvis stillingtagen til, hvilken type sag der er tale om, fastlæggelse  

 af,  

 hvilke oplysninger der skal indhentes, samt hvilke miljømæssige påvirkninger  

 der er relevante at undersøge.
 Det kommunale fællesskab  

 vil på grundlag af kommunens beslutninger herom også efter lovfor-slagets  

 ikrafttræden kunne varetage opgaven med indhentelse af oplysninger samt  

 udarbejde en beskrivelse af virksomheden (miljøteknisk beskrivelse med  

 gennemgang/beregning af relevante påvirkninger), der som led i  

 sagsoplysningen  

 skal danne grundlag for beslutningen om, hvorvidt der kan meddeles  

 miljøgodkendelse og på hvilke vilkår.
Kommunen skal træffe  

 afgørelse i sagen på baggrund af de indhentede oplysninger.
En eventuel  

 forhåndstilkendegivelse til en virksomhed i forbindelse med en virksomheds  

 tilpasning af et projekt skal ligeledes meddeles af kommunen.
Vedrørende partshøring  

 og annoncering kan det bemærkes, at kommunen skal fastsætte, hvem der skal  

 høres og  hvis dette er relevant  indholdet af høringstemaet, og  

 hvor og  

 hvordan der skal annonceres.
Et kommunalt fællesskab vil på den baggrund  

 kunne  

 forestå selve partshøringen og annonceringen.
 Indberetning af  

 afgørelser til det kommunale edb-system er en driftsopgave, som kan varetages  

 af et kommunalt fællesskab.
 Vedrørende  

 planer/regulativer:
 I det omfang planer og  

 regulativer er afgørelser, indebærer fastsættelsen heraf myndighedsudøvelse,  

 som kommunen ikke efter lovforslagets ikrafttræden vil kunne overlade til  

 kommunale fællesskaber.
Et kommunalt fællesskab  

 vil imidlertid på grundlag af fastsatte rammer herfor godt kunne foretage  

 indsamling af oplysninger, kortlægning og beregninger til brug for  

 udarbejdelsen af sådanne planer og regulativer.
Rammerne for denne virksomhed  

 kan være fastsat centralt i lovgivningen og/eller lokalt af kommunen.
 Kommunen skal træffe  

 afgørelse om planen/regulativet på grundlag af de indhentede oplysninger.
 Det kommunale fællesskab  

 vil kunne varetage offentlighedsfasen, høringer og koordineringer, såfremt  

 kommunen  

 har fastlagt, hvorledes dette skal ske.
 I det omfang et udkast  

 til plan skal forelægges offentligt eller udsendes i høring, forinden der  

 træffes  

 endelig afgørelse om planen, vil indholdet af et sådant udkast skulle  

 fastlægges af kommunen under inddragelse af alle de nødvendige oplysninger.
 Vedrørende miljøcenter  

 Fyn-Trekantområdet:
Lovforslaget ophæver alene muligheden for overførsel af  

 myndighedsopgaver til kommunale fællesskaber.
Det er op til kommunerne at  

 vurdere, hvorvidt de kommunale fællesskaber skal fortætte og i givet fald med  

 hvilke opgaver inden for rammerne af lovgivningen.
Miljøministeriet kan  

 således  

 ikke vurdere, hvilke konsekvenser sondringen mellem myndigheds- og  

 driftsopgaver i forbindelse med lovforslagets ikrafttræden vil få for  

 miljøcenter  

 Fyn-Trekantområdet.
 Spørgsmål 9:
Vil ministeren bidrage  

 til at sikre ansatte i de fælleskommunale selskaber samme jobgaranti i deres  

 ansættelsesforhold, som amtsansatte fik i forbindelse med vedtagelsen af  

 kommunalreformen? Svar:
Som det fremgår af bemærkningerne til lovforslaget, foreskriver  

 dette ikke nedlæggelse af kommunale fællesskaber på miljøområdet.  

 Fællesskaberne  

 vil kunne fortsætte også efter lovforslagets ikrafttræden og  

 overgangsperiodens  

 udløb.
Det følger af lovforslaget, at fællesskaberne efter udløbet af denne  

 periode ikke længere vil kunne udføre myndighedsopgaver, men alene andre  

 opgaver.
Dette kan være egentlige driftsopgaver, men også opgaver, der har  

 tilknytning  

 til kommunernes sagsbehandling, men som ikke har karakter af  

 myndighedsudøvelse, vil kunne udføres i kommunale fællesskaber.
 Lovforslaget kan heller ikke forventes at ændre ved det samlede  

 behov for personaleressourcer til varetagelsen af kommunernes opgaver på  

 miljøområdet, da der ikke ændres ved opgavernes indhold eller mængde.
 Jeg mener derfor ikke, at der er behov for med lovforslaget at  

 fastsætte særlige regler om de ansattes rettigheder i forbindelse med en  

 eventuel ophævelse af det kommunale fællesskab.
 Dette svarer til fremgangsmåden i forbindelse med  

 kommunalreformlovgivningen, hvor der kun blev fastsat særlige regler  

 vedrørende  

 ansatte i kommunale fællesskaber mellem kommuner, der indgår i en  

 kommunesammenlægning,  

 og hvor ophævelsen af det kommunale fællesskab således er en nødvendig følge  

 af  

 lovgivningen, jf. § 39 i lov om revision af den kommunale inddeling.
 Spørgsmål 10:
 I forlængelse af svaret  

 på spørgsmål 7 bedes ministeren redegøre for, hvornår det sagsforberedende  

 arbejde kan tænkes at blive omfattet af bestemmelsen om myndighedsudøvelse,  

 gerne  

 med eksempler.
 Svar:
 Idet jeg henviser til min besvarelse af spørgsmål 7, vil jeg  

 endnu en gang understrege, at det ikke er muligt generelt at beskrive, hvilke  

 opgaver, herunder hvilke dele af sagsforberedelsen, der er  

 myndighedsudøvelse.  

 Det beror på en helt konkret vurdering af hver enkelt sagstype og opgavens  

 karakter.
Myndighedsudøvelse kan dog helt generelt beskrives som den  

 virksomhed, som består i at regulere borgernes retsforhold, typisk i form af  

 meddelelse  

 af forbud, påbud, tilladelser og henstillinger.
Sagsforberedende eller  

 sagsopfølgende skridt, der har karakter af faktisk virksomhed, som åbenbart  

 ikke har indflydelse på indholdet af myndighedens afgørelse, kan ikke  

 betragtes  

 som en del af myndighedsudøvelsen.
 Kommunen skal altid varetage de dele af sagsforberedelsen, der  

 er myndighedsudøvelse.
Som eksempel kan nævnes miljøgodkendelser/tilladelser, hvor kommunen  

 selv skal varetage alle de elementer af sagsforberedelsen, der har  

 afgørelseslignen  

 de karakter.
Dette  

 omfatter eksempelvis stillingtagen til, hvilken type sag der er tale om,  

 fastlæggelse af, hvilke oplysninger der skal indhentes, samt hvilke  

 miljømæssige påvirkninger der er relevante at undersøge.
Det vil være muligt at  

 lade andre dele af det sagsforberedende arbejde varetage af andre.
Dette  

 gælder  

 for eksempel opgaven med indhentelse af oplysninger til brug for  

 sagsforberedelsen samt eventuelt udarbejdelse af en beskrivelse af  

 virksomheden  

 (miljøteknisk beskrivelse med gennemgang/beregning af relevante  

 påvirkninger), der  

 som led i sagsoplysningen skal danne grundlag for beslutningen om, hvorvidt  

 der  

 kan meddeles miljøgodkendelse og på hvilke vilkår.
Vedrørende partshøring  

 og annoncering skal kommunen for eksempel fastsætte, hvem der skal høres og  

   

 hvis dette er relevant  indholdet af høringstemaet, og hvor og hvordan  

 der  

 skal annonceres.
Inden for disse rammer vil kommunen kunne lade andre  

 varetage gennemførelsen  

 af selve partshøringen og annonceringen.
 Det er kommunen, der  

 skal træffe afgørelse i sagen på baggrund af de indhentede oplysninger.
 Det er således  

 karakteren af arbejdet  og ikke hvor fremskredent sagens forløb er  

  der er  

 afgørende for, hvornår sagsforberedende arbejde er myndighedsudøvelse.
 Spørgsmål 11:
Er ministeren enig i, at  

 et miljøcenter kan lave grundlaget for  samt forslag til  påbud  

 eller anden  

 beslutning til en kommunes afgørelse, hvis det sikres, at den endelige  

 beslutning træffes efter kommunens vedtagne retningslinjer samt efter  

 indstilling fra kommunens administration? Svar:
Som oplyst i svaret på spørgsmål 7 og 10 er det væsentligt at  

 understrege, at det ikke er muligt generelt at beskrive, hvilke opgaver,  

 herunder hvilke dele af sagsforberedelsen, der er myndighedsudøvelse.
En  

 vurdering  

 af, hvorvidt der er tale om myndighedsudøvelse eller en driftsopgave, vil  

 altid  

 bero på et konkret skøn i hvert enkelt tilfælde.
Myndighedsudøvelse kan dog  

 helt generelt beskrives som den virksomhed, som består i at regulere  

 borgernes  

 retsforhold, typisk i form af meddelelse af forbud, påbud, tilladelser og  

 henstillinger.
Sagsforberedende eller sagsopfølgende skridt, der har karakter  

 af faktisk virksomhed, som åbenbart ikke har indflydelse på indholdet af  

 myndighedens afgørelse, kan ikke betragtes som en del af myndighedsudøvelsen.
 Det er, som det fremgår af de nævnte besvarelser, altid  

 kommunen, der skal træffe afgørelser og beslutninger af afgørelseslignende  

 karakter, herunder også som led i sagsforberedelsen.
Det antages i den juridiske teori, at i hvert fald i det omfang  

 udarbejdelsen af grundlaget for  og eventuelt udkast til  en  

 kommunal  

 afgørelse åbenbart ikke har indflydelse på indholdet af afgørelsen, kan denne  

 virksomhed ikke betragtes som en del af myndighedsudøvelsen.
Denne virksomhed  

 vil således også efter lovforslagets ikrafttræden kunne overlades til et  

 kommunalt fællesskab.
Det er Miljøministeriets umiddelbare vurdering, at kommunerne  

 endvidere vil kunne indhente teknisk bistand, der eksempelvis også vil kunne  

 omfatte udarbejdelse af forslag til godkendelser eller tilladelser, herunder  

 formulering af vilkår eller udarbejdelse af tilsynsbrev med forslag til  

 håndhævelsesreaktioner.
Dette forudsætter dog, at det er kommunen, som på  

 grundlag  

 af den tekniske bistand udfører sædvanlig sagsbehandling  herunder  

 afvejning  

 af modsatrettede hensyn, proportionalitet m.v.  og på dette grundlag  

 træffer  

 den endelige afgørelse i sagen.
Det forudsætter således, at kommunen tager  

 stilling til alle elementer i sagen.
 Der foreligger Miljøministeriet bekendt ingen retspraksis på  

 området.
