Indhold 1. Beregningsmetode for støj fra skydebaner 1.1 Introduktion Beregningsmetode kun for håndvåben Ved hjælp af den nedenfor angivne beregningsmetode kan støjbelastningen  

 omkring skydebaner fra skydningen bestemmes uden at skulle afvente særlige  

 meteorologiske forhold (som f.eks korrekt vindretning). Som  

 beregningsresultat fås det maksimale, A-vægtede lydtrykniveau med  

 tidsvægtning I (»impulse«) af enkeltskud.
Beregningsmetoden gælder  

 alene håndvåben, dvs. våben med kalibre op til 10 mm samt jagtgeværer af  

 forskellige kalibre.
Støj fra tunge våben, der anvendes af forsvaret i  

 øvelsesterræner m.v., kan derimod ikke bestemmes ved hjælp af den her  

 beskrevne metode, men kræver en særlig vurdering.
Miljøstyrelsen og Forsvaret  

 indsamler i øjeblikket yderligere oplysninger på dette område.
 Beregningsmetoden er en lettere bearbejdet version af den fælles nordiske  

 beregningsmetode, ref. (1). Ved bearbejdningen er bl.a. præciseret en række  

 betingelser for forskellige korrektioner.
 Beregning af støj fra skydebaner er et alternativ til de ofte meget  

 tidskrævende og dyre støjmålinger, der ellers skal udføres for at opnå  

 resultater med samme nøjagtighed.
Gyldighedsområde  Beregningsmetoden er verificeret i afstande op  

 til 2300 m.
Overensstemmelsen mellem et beregningsresultat og gennemsnittet  

 af et stort antal måleresultater, opnået under de korrekte medvindsforhold er  

 i almindelighed inden for +/- 5 dB (jf. kapitel 2.2).
Støjberegningen kan dokumenteres f.eks. ved udfyldelse af skemaet vist i  

 bilag 1 I bilag 3 findes en oversigt over de anvendte symboler og deres betydning.
1.2 Forudsætninger og begrænsninger Beregningsmetoden - benævnt nomogrammetoden - bygger på en række  

 forudsætninger.
Disse er:
* Lydudbredelsen sker under vejrforhold, som bevirker en høj  

 støjbelastning i beregningspunktet: dvs. direkte medvind fra standplads til  

 beregningspunkt eller vindstille og positiv temperaturgradient.
Der  

 forudsættes desuden en lufttemperatur på 15 grader C og en relativ  

 luftfugtighed på 70%.
 * Terrænet er uden sne og ikke frossent.
* Våbenmundingen befinder sig 2 m over jordoverfladen, dvs. svarende til  

 våbenmundingens højde ved flugtskydning (der regnes ved flugtskydning med  

 samme støjniveau ved forskellige skydevinkler i det lodrette plan). Ved  

 skydning, hvor våbenmundingen er i en lavere højde, giver terrænet anledning  

 til en ekstra støjdæmpning.
Denne dæmpning kan inkorporeres i metoden i form  

 af en særskilt korrektion (jf. kapitel 1.4).
 * Den beregnede værdi af støjbelastningen gælder i frit felt, dvs.  

 virkningen af reflekterende genstande i nærheden af beregningspunktet, som  

 f.eks. bygninger, er ikke medtaget.
1.3 Nomogrammetodens opbygning Terrænprofil Som grundlag for beregningerne bør der tegnes en terrænprofil i de  

 relevante retninger, hvor højdedrag, bevoksninger og terrænegenskaber er  

 vist, se Figur 1.
+++ FIGUR 1 +++ Terrænprofil mellem standplads (V = våben) og beregningspunkt P.
 Støjkilden repræsenteres af en såkaldt ækvivalent punktkilde, som placeres  

 i en højde over terrænet, der svarer til positionen af våbenmundingen ved den  

 skydestilling, hvorfra støjbelastningen ønskes bestemt.
 Beregningspunktets højde  Forudsætningen for nomogrammetoden er,  

 at beregningspunktet er i en højde af 2 m over terrænet.
Udgangsværdi Ved brug af beregningsmetoden fastlægges først en udgangsværdi, L0. Denne  

 værdi afhænger foruden af våbentypen og ammunitionen også af vinklen i det  

 vandrette plan mellem skudretningen og retningen til beregningspunktet, jf.  

 Figur 2.
+++ FIGUR 2 +++ Illustration af vinklen Ø mellem skudretningen og retningen fra  

 skytten til beregningspunktet.
 Til udgangsværdien adderes en række korrektioner, der beskriver, hvordan  

 lyden påvirkes under udbredelsen.
 Støjbelastningen i beregningspunktet, LpA,I, angives derfor som:
LpA,I = Lo + ÆLafst + ÆLskærm + ÆLterræn + ÆLbev + ÆLhus (1) Korrektioner ÆLafst -afstandsdæmpning og luftabsorption ÆLskærm- virkning af skærme ÆLterræn- terrænvirkning ÆLbev-virkning af bevoksningsgrupper og skov ÆLhus-virkning af skydehuse m.m.
 Korrektionerne er angivet med fortegn, så en negativ korrektion betyder en  

 reduktion af støjen og en positiv korrektion en forøgelse af støjen.
1.4 Udgangsværdi, Lo I Tabel 1 er angivet udgangsværdier for et repræsentativt udvalg af våben  

 opdelt i 10 våbenklasser.
Disse våben er typiske for de våben, der benyttes  

 af medlemmer af de civile skytteforeninger og jagtorganisationer samt af folk  

 fra Politiet og Forsvaret, herunder Hjemmeværnet.
I bilag 2 er angivet  

 udgangsværdier for et betydeligt større antal våben.
Tabel 1 Udgangsværdi Lo (dB(A),I) for våbenklasser samt tilhørende lydklasse G1-G5  

 i forskellige retninger relativt til skudretningen.
 Bemærk, at lydklassen kan variere i forskellige retninger indenfor samme  

 våbenklasse.
Flugtskydningsbaner For flugtskydningsbaner gælder udgangsværdierne umiddelbart (da  

 forudsætningen om, at våbenmundingen befinder sig i 2 meters højde  

 umiddelbart er opfyldt).
Skiveskydningsbaner For skiveskydebaner antages udgangsværdierne at gælde umiddelbart for  

 stående skydning, mens der ved knælende skydning subtraheres 1 dB og ved  

 liggende skydning 2 dB fra udgangsværdierne, svarende til at våbenmundingen  

 regnes at være i hhv. 1,5, 1,0 og 0,5 meters højde.
 De anførte højder regnes fra oversiden af den aktuelle standplads -  

 eksempelvis gulv i skydehus.
Udgangsværdien er lydtrykniveauet i et ideelt frit felt 10 m fra våbnets  

 munding i en given retning.
Udgangsværdien er således et udtryk for  

 støjudsendelsen fra selve våbnet (med tilhørende ammunition).
Lydklasser I tilknytning til udgangsværdien er angivet en af 5 lydklasser G1 til G5,  

 der adskiller sig ved hver sin karakteristiske frekvenssammensætning af  

 støjen.
Klassebetegnelsen skal anvendes ved beregning af flere af  

 korrektionerne.
 Udgangsværdien i en retning, som ikke udtrykkeligt står i Tabel 1,  

 bestemmes ved lineær interpolation mellem udgangsværdierne i de 2 nærmeste  

 retninger hentet fra tabellen.
I bilag 2 er der mere specifikt i Tabel 4 angivet udgangsværdien for en  

 række våbentyper med tilhørende ammunition Nye typer våben og ammunition Fremtiden kan bringe nye typer af våben og/eller ammunition for dagen,  

 hvorom der ikke på forhånd eksisterer pålidelige data for støjudsendelsen.  

 Måling og databehandling ved bestemmelse af udgangsværdi og frekvensklasse  

 for sådanne nye/ukendte våben eller ammunitionstyper kræver særlig akustisk  

 ekspertise, hvorfor målinger og det udførende laboratorium /institut skal  

 godkendes af Miljøstyrelsen i hvert enkelt tilfælde.
1.5 Afstandskorrektion, ÆLafst ÆLafst I Figur 3 aflæses for den relevante lydklasse den kombinerede virkning af  

 afstandsdæmpning og luftabsorption, ÆLafst.
Denne korrektion er altid  

 negativ.
1.6 Skærmkorrektion, ÆLskærm ÆLskærm Med udgangspunkt i terrænprofilen (jf.
Figur 1) afgøres det, om et  

 bakkedrag, en støjmur eller lignende skærer sigtelinien mellem våbnet og  

 beregningspunktet, se Figur 4. Hvis dette er tilfældet, resulterer  

 bakkedraget i en skærmende virkning, som udtrykkes i ÆLskærm.
+++ Figur 3 +++ Nomogram til aflæsning af ÆLafst som funktion af afstand R (langs  

 sigtelinien) og med lydklasse G1-G5 som parameter.
+++ FIGUR 4 +++ Illustration af skærmning.
Skærmkorrektionen er enten 0 eller negativ, afhængigt af skærmens  

 effektive højde, he, jf.
Figur 5.
+++ FIGUR 5 +++ Illustration af den effektive højde he for en tynd, tænkt skærm og  

 andre størrelser, der bruges ved beregning af ÆLskærm, jf. teksten.
Bakker Hvor et udstrakt bakkedrag skærer sigtelinien, erstattes bakkedraget af en  

 tynd, tænkt skærm som vist Figur 5 . Den tænkte skærm anbringes inden for  

 bakkens udstrækning på en sådan måde, at den største virkning (dvs.  

 »mest negative« ÆLskærm) opnås.
 De værdier af R1, he og h, som skal anvendes ved den endelige beregning,  

 må således ofte fastlægges efter et par forsøg.
Effektiv højde På grund af lydbanernes krumning i medvind er den effektive højde af  

 skærmen ikke hele afstanden mellem skærmens top T og sigteliniens  

 skæringspunkt K med skærmen.
Denne afstand skal reduceres med størrelsen h,  

 som beregnes ved udtrykket (2):
Skærmender For at undgå at virkningen af korte skærme undervurderes, må der ikke  

 benyttes større værdier af skærmhøjden KT = h + he, end den mindste vandrette  

 afstand mellem sigtelinien og skærmens lodrette begrænsning.
Flere skærme Forekommer der flere skærme, som skærer sigtelinien, beregnes virkningen  

 af hver enkelt skærm for sig.
I den videre beregning skal indgå den mest  

 effektive skærm (dvs. skærmen med »mest negativ« ÆLskærm).
Skærmkorrektionen ÆLskærm aflæses i dobbelt-nomogrammet i Figur 6.  

 Indgangsstørrelsen er h.
Man går vandret ind fra højre i det nederste  

 nomogram til det punkt, hvor man møder kurven svarende til den aktuelle he.  

 Herfra går man lodret op til skæring med en af de 4 skærmkurver A-D i det  

 øverste nomogram.
Derefter aflæses ÆLskærm ved at gå vandret ud til venstre.  

 Hvilken af de 4 kurver A-D, der skal benyttes, afhænger af  

 beregningsafstanden R og våbnets lydklasse i retningen til beregningspunktet.  

 Fremgangsmåden er anvist i Figur 7.
 I det illustrerede eksempel i Figur 6 er parametrene h = 7,4 m:
 he = 1,6 m: og kurve C. ÆLskærm i eksemplet er -12 dB.
+++ Figur 6 +++ Dobbelt nomogram til beregning af skærmkorrektion, ÆLskærm.
Figur 7 Valg af kurve for skærmkorrektion ud fra beregningsafstand og  

 lydklasse.
1.7 Terrænkorrektion, ÆLterræn ÆLterræn Terrænet mellem standpladsen og beregningspunktet påvirker lydudbredelsen  

 forskelligt, alt efter om overfladen er akustisk porøs eller akustisk hård  

 (reflekterende).
Porøse overflader Til porøse overflader henregnes sand- og lerjorder, marker, skove, haver  

 o.l.
Reflekterende overflader Vand, asfalt, beton, grus o.l. udgør reflekterende overflader.
Overfladen langs terrænprofilet (jf.
Figur 1) inddeles i 3 delområdet som  

 vist i Figur 8.
+++ FIGUR 8 +++ Opdeling af terræn i delområder I, II og III.
Delområder Del I er området ud til 50 m fra standpladsen: del III er det 50 m brede  

 område nærmest beregningspunktet: mens del II er den mellemliggende del af  

 strækningen.
Hvert af de tre områder klassificeres som enten reflekterende  

 (r) eller porøst (p).
 Terrænkorrektionen beregnes som angivet i Figur 9.
+++ FIGUR 9 +++ Terrænkorrektion ÆLterræn ved forskellige kombinationer af  

 terrænegenskaber i delområderne I, II og III.
p = porøst; r = reflekterende Funktionerne ÆLtp, C og ÆLtr er optegnet henholdsvis i Figur 10, i Figur  

 11 og i Figur 12.
+++ FIGUR 10 +++ Nomogram til beregning af terrænkorrektion for porøst terræn,  

 ÆLtp.
+++ FIGUR 11 +++ Reduktionsfaktor C for terrænvikrning i tilfælde af skærmning.
+++ FIGUR 12 +++ Nomogram til beregning af terrænkorrektion for hårdt terræn, ÆLtr.
ÆLtp ÆLtp er terrænkorrektionen for totalt porøst terræn.
Korrektionen er enten  

 0 eller negativ.
ÆLtp aflæses af Figur 10 som funktion af beregningsafstanden R og med  

 lydklassen G1-G5 som parameter.
For afstande mindre end 50 m er ÆLtp = 0.
C C er en størrelse, der formindsker virkningen af terrænet i de  

 situationer, hvor en skærm tillige optræder.
C aflæses i Figur 11. Når der  

 ikke er nogen skærm, eller når den effektive højde af skærmen er negativ (he  

 < 0), sættes C = 1.
ÆLtr ÆLtr er terrænkorrektionen for totalt reflekterende (hårdt) terræn og er  

 altid positiv.
Korrektionen afhænger af beregningsafstanden R og af den  

 effektive højde he af en eventuel skærm, men ikke af lydklassen. ÆLtr aflæses  

 af Figur 12. Er der ikke nogen skærm, eller er skærmens effektive højde  

 negativ, vælges kurven for he <= 0.
1.8 Bevoksningskorrektion, ÆLbev ÆLbev I de tilfælde, hvor lydbanen brydes af et skovparti eller af grupper af  

 træer og buske, forekommer en supplerende dæmpning af lyden under  

 udbredelsen.
Denne dæmpning udtrykkes ved ÆLbev, som er enten 0 eller  

 negativ.
Jo længere den samlede lydbane gennem bevoksning er, desto mere  

 dæmpes lyden (Lbev bliver »mere negativ«).
Der regnes med krumme lydbaner på samme måde som ved beregning af  

 skærmkorrektionen.
I afstanden R' fra standpladsen er lydbanen h' over  

 sigtelinien:
 Som minimum gennemføres beregninger af h' i afstandene svarende til for-  

 og bagkanten af hvert skovparti, lydbanen passerer.
Bevoksningen skal være uigennemsigtig og rage mindst 1 m højere op over  

 den krumme lydbane for at give en dæmpning af lyden.
I modsat fald regnes den  

 ikke med.
Såfremt lydbanen gennemskærer flere grupper af bevoksning, adderes  

 længderne af transmissionsvejene gennem de enkelte grupper, se Figur 13, hvor  

 Åtot = Å1 + Å2.
+++FIGUR 13 +++ Illustrationen af, hvordan længden af transmissionsvej gennem  

 bevoksninger bestemmes.
R' er lydbanens højde over sigtelinien h', mens  

 R'» er h«» over sigtelinien Hvilken af de tre kurver i Figur 14, der skal benyttes for  

 bevoksningskorrektionen, bestemmes ved hjælp af Figur 15, som funktion af  

 længden af den samlede transmissionsvej gennem bevoksning, Åtot.
Selv om  

 denne skulle overstige 200 m, regnes ikke med stigende bevoksningskorrektion.
 Man finder den rette bevoksningskurve ved hjælp af Figur 15. Det fremgår  

 heraf, at beregningsafstanden R og lydklassen G1-G5 er de afgørende  

 parametre.
 Bevoksningskorrektionen er begrænset af, at summen af skærm- og  

 bevoksningskorrektionerne ikke må blive mindre (»mere negativ«) end  

 -20 dB:
ÆLbev + Ælskærm >= -20 dB +++ FIGUR 14 +++ Nomogram til beregning af bevoksningskorrektion ÆLbev.
Skærm og skov Hvis lydbanen passerer både en skærm og et skovparti, skal der konstrueres  

 en særlig, krum lydbane, som netop tangerer skærmtoppen, se Figur 16. Længden  

 af transmissionsvejen gennem en bevoksning skal så måles langs denne lydbane  

 (forudsat lydbanen i øvrigt ligger mere end 1 m under trætoppene) FIGUR 15 Valg af kurve for bevoksningskorrektion.
+++ FIGUR 16 +++ Lydbane, som netop tangerer toppen af en skærm.
 Lydbanens højde, h', over sigtelinien i afstanden R' fra våbnet kan  

 beregnes efter formel (5):
 hvor KT er skærmens højde over sigtelinien, R' er afstanden fra våbnet til  

 bevoksningen, og R1 er afstanden fra våbnet til skærmen.
 Bemærk, at bevoksningen på toppen af den skærmende bakke bidrager til  

 bevoksningskorrektionen, idet den samlede transmissionsvej gennem  

 bevoksningen er Åtot = Å1 + Å2.
Den punkterede, krumme lydbane er beregnet efter Formel (2) og anvendes  

 til beregning af skærmkorrektionen.
Den fuldt optrukne, krumme lydbane er  

 beregnet efter Formel (5).
1.9 Virkning af skydehuse, ÆLhus ÆLhus I Figur 17 er illustreret tre typiske udformninger af ikke-frembyggede  

 skydehuse.
+++ FIGUR 17 +++ Illustration af typiske udformninger af skydehuse.
Type X Ingen vægge Type Y Vægge med store åbninger Type Z Absorberende materiale på loft og vægge.
Kun egentlige åbninger i  

 skyderetningen Andre skydehuse Den støjdæmpende virkning af de forskellige typer af skydehuse kan  

 estimeres ved talværdierne i Tabel 2. Datagrundlaget er imidlertid temmeligt  

 spinkelt, hvorfor korrektionen for skydehuse o.l. må forventes at være  

 behæftet med forholdsvis stor ubestemthed.
De angivne værdier af ÆLhus  

 forudsætter, at våbnets munding er i plan med bygningens »facade«.
Det kan ikke afvises, at der kan konstrueres skydehuse, der kan give en  

 større dæmpning end de anførte.
Såfremt dette formodes at være tilfældet, kan  

 det i det konkrete tilfælde indregnes i beregningerne, såfremt den bedre  

 dæmpning kan eftervises gennem målinger udført af et af Miljøstyrelsen  

 godkendt institut/laboratorium.
 Til brug for bedømmelse af støjdæmpningen i andre retninger end de i Tabel  

 2 angivne, tillades lineær interpolation mellem de tabellerede værdier.
Tabel 2 Tabel over korrektion for skydehus, ÆLhus.
 Valg mellem talrækkerne A-E foretages på grundlag af Figur 18..
Type X For skydehuse af type X, dvs. halvtag, er den dæmpende virkning  

 forsvindende, så der kan regnes med ÆLhus = 0. Skydehuse af type Y kan  

 forventes at nedbringe støjen med omkring 5 dB i retninger bag våbnet.
Type Z For skydehuse af type Z, dvs. næsten lukkede huse med lydabsorberende  

 beklædning af loft og vægge, afhænger ÆLhus af vinklen Ø samt af våbnets  

 lydklasse og beregningsafstanden R, jf.
Figur 18.
Figur 18 Valg af korrektionssæt A-E i Tabel 2 for skydehuse af type Z.
 De her beskrevne, ikke-frembyggede skydehuse, har ingen dæmpende virkning  

 foran skytten, dvs. i retninger til beregningspunkter, der danner en vinkel  

 på mindre end 90 grader med skudretningen.
Nogle gange laves jordvolde eller opstilles støjmure, halmballer o.l. uden  

 om standpladserne.
Den støjdæmpende virkning heraf beregnes ved hjælp af  

 metoden beskrevet i kapitel 1.6. Bemærk, at virkningen af de nævnte  

 foranstaltninger bliver gunstigere, jo mindre afstanden er til standpladsen.
1.10 Refleksion af skudstøj Den hidtil beskrevne beregningsmetode gælder for direkte transmitteret  

 skudstøj, altså den støj som udbreder sig direkte fra våbnet (eventuelt over  

 skærme o.l.) til beregningspunktet.
 Det kan forekomme, at skudstøjen rammer en udstrakt, lodret (eller næsten  

 lodret) flade og reflekteres via denne til beregningspunktet.  

 Støjbelastningen er så sammensat af to bidrag, nemlig et fra den direkte  

 transmitterede lyd og et andet fra den reflekterede lyd, se Figur 19.
+++ FIGUR 19 +++ Illustration af beregning af bidrag fra reflekteret lyd.
 I det almindelige tilfælde, hvor lyden udbreder sig uhindret, betyder  

 forekomsten af refleksioner, at støjbelastningen fra skydebanen kan forøges  

 med maksimalt 3 dB.
Særlig betydning I to tilfælde er det imidlertid af særlig stor betydning at undersøge  

 forholdene for den reflekterede lyd:
Den reflekterede lyd kan under disse omstændigheder være maksimalt ca. 20  

 dB kraftigere end den direkte lyd.
Det vil da medføre en betydelig fejl i  

 vurderingen af støjbelastningen fra en skydebane, hvis der ikke tages hensyn  

 til det reflekterede støjbidrag.
 Beregning af virkningen af refleksion er behæftet med større ubestemthed  

 end de øvrige dele af beregningsmetoden, og anvisningerne i dette afsnit må  

 af denne grund betragtes som overslagsmæssige.
Den reflekterende flade Det væsentligste trin i beregningen af støjbelastningen hidrørende fra  

 reflekteret lyd er at fastlægge den reflekterende flade.
Dette gøres ved en  

 inspektion på stedet, eventuelt suppleret med vurderinger af lyden fra  

 prøveskydninger.
Reflekterende flader kan være:
* bygninger * støjvolde eller -mure * skovbryn eller tætte bevoksninger * stejle skrænter * side- og højdeblændere Der optegnes en terrænprofil svarende til Figur 1 for den reflekterede  

 lyd, jf.
Figur 19. Afstanden langs sigtelinien bliver Ri + Rr, og den  

 beregningsmæssige udbredelsesretning Ø'. Beregningen af støjbelastningen  

 gennemføres herefter på nøjagtigt samme måde som for den direkte lyd, idet  

 korrektionsleddene beregnes på basis af transmissionsvejen for den  

 reflekterede lyd(* 2).
Skovbryn og skrænter Når skudstøj reflekteres fra skovbryn eller stejle skrænter, har den  

 reflekterede lyd ofte længere varighed end den indfaldende lyd: skuddene  

 lyder som »sus«.
Støjbelastningen udtrykt som LpA,I, er under disse  

 omstændigheder væsentligt mindre, end den ville have været, såfremt lyden  

 blev reflekteret fra en plan, hård flade.
Manglende viden gør det imidlertid  

 ikke muligt at nedskrive den reflekterende virkning af bløde flader.
1.11 Specielt for flugtskydebaner Ved flugtskydning afgives skuddene i forskellige retninger inden for et  

 stort vinkelområde, der kan være op til 170 grader for en skeetskydebane, men  

 dog typisk er noget mindre.
Støjbelastningen i et beregningspunkt bestemmes  

 ved at alle skud regnes koncentreret i middelretningen for dette  

 vinkelområde.
Middelretningen kan normalt bestemmes entydigt ud fra  

 placeringen af kastetårne og standpladser.
Dette indebærer, at enkelte skud i  

 udkanten af vinkelområdet kan blive kraftigere end det beregnede resultat,  

 men da de fleste af skuddene falder i den centrale del af vinkelområdet,  

 bliver beregningsresultatet udtryk for det hyppigst forekommende støjniveau.  

 Som resultat anvendes støjbelastningen fra den mest støjende standplads.
1.12 Beregningsprogram Foruden den ovenfor beskrevne metode, baseret på anvendelse af  

 nomogrammer, findes en udgave af den fælles nordiske beregningsmetode, som  

 regner i 1/1-oktavbånd.
PC-program 1/1-oktavbåndmetoden er programmeret til PC-brug af det norske  

 konsulentfirma Kilde Akustikk A/S i Voss.
Programmet (SKUDD version 3.0 D)  

 med tilhørende brugervejledning kan mod betaling rekvireres hos Delta Akustik  

 & Vibration, bygning 356, Akademivej, 2800 Lyngby.
 Ved skydning i stående stilling er overensstemmelsen mellem  

 nomogrammetoden og 1/1-oktavbåndmetoden inden for +/- 1 dB.
Forsvaret Forsvarets Forskningstjeneste har med udgangspunkt i Miljøstyrelsens  

 beregningsmetode for industristøj udviklet et PC-beregningsprogram (ILYD  

 version 4.15) svarende til det ovenfor nævnte.
Delta Akustik & Vibration har foretaget en sammenligning mellem de to  

 beregningsmetoder (Teknisk notat AV 295/94) og fundet, at afvigelserne ligger  

 mellem -1,5 og + 0,3 dB.
På denne baggrund finder Miljøstyrelsen, at de to  

 PC-baserede metoder begge kan anvendes til beregning af støj fra skydebaner.
2. Målemetode for skudstøj 2.1 Støjmåling Godkendt institut/laboratorium Måling af støj fra en skydebane skal normalt foretages af et  

 institut/laboratorium, der er godkendt af Miljøstyrelsen, jf. ref. (2). Dette  

 vil f.eks. være påkrævet, såfremt der i anledning af en klagesag eller  

 lignende er tale om eftervisning af, om vilkår eller påbud er overholdt.
I  

 relation til den almindelige egenkontrol behøver målinger (eller beregninger)  

 ikke nødvendigvis at være udført af et dertil akkrediteret laboratorium,  

 såfremt målinger iøvrigt bliver udført af et institut eller lignende, der kan  

 dokumentere at besidde den nødvendige faglige viden.
Måleresultat Måleresultaterne er maksimale, A-vægtede lydtrykniveauer i dB med  

 tidsvægtning I (»impulse«) fra enkeltskud.
Støjbelastningen  

 bestemmes som den aritmetiske middelværdi af måleresultaterne fra en serie på  

 20 skud affyret med samme type våben og ammunition, samme skydestilling og  

 fra den samme standplads.
Flugtskydningsbaner For flugtskydningsbaner skal de 20 skud affyres i middelretningen for det  

 vinkelområde, der benyttes ved skydningen, jf. beskrivelsen side .
2.2 Målebetingelser Målebetingelserne, herunder især de meteorologiske forhold, influerer  

 stærkt på måleresultaterne på grund af den ofte store afstand mellem  

 skydebane og måleposition.
Sand værdi Den sande værdi af støjbelastningen er middelværdien af resultaterne af  

 principielt uendelig mange målinger.
Den sande værdi findes med 90 %  

 sandsynlighed i et interval placeret symmetrisk om den på grundlag af en  

 måleserie beregnede støjbelastning.
Ubestemthed Ved nøjagtigheden af en måling - også betegnet ubestemtheden - forstås den  

 halve bredde af intervallet.
 For at reducere ubestemtheden, er det nødvendigt at målinger udføres inden  

 for følgende meteorologiske ramme for vindhastighed, vindretning og  

 temperaturgradient:
 Vindhastighed Vindhastigheden skal ligge i intervallet 2-5 m/s, målt som  

 10-minutters middelværdi i 10 meters højde over et repræsentativt, frit  

 beliggende sted mellem skydebanen og støjmålepunket.
Vindretning Vindretningen, målt på samme måde som vindhastigheden, må ikke afvige mere  

 end 45 grader fra retningen fra standpladsen til støjmålepunktet .
Temperaturgradienten Ved måling i større afstand end ca. 1500 m fra standpladsen (våbnet) bør  

 temperaturgradienten ikke være for negativ.
Skydækket må derfor være mindst  

 halvskyet, dog helt overskyet i sommerperioden.
Ubestemtheden kan nedbringes yderligere ved gentagne bestemmelser af  

 støjbelastningen.
For at opnå statistisk uafhængighed bør målingerne, dvs. de  

 enkelte måleserier, udføres med mindst et døgns mellemrum.
De meteorologiske  

 betingelser, som er opstillet ovenfor, skal overholdes ved samtlige målinger.
 Den resulterende støjbelastning fra flere målinger beregnes som den  

 aritmetiske middelværdi af støjbelastningerne fra de enkelte målinger.
 Sammenhængen mellem antallet af målinger (måleserier) og den forventede  

 ubestemthed på den resulterende støjbelastning er anført i Tabel 3.
Tabel 3 Forvantet ubestemthed på støjbelastning som funktion af antal  

 målinger.
 Det kan oplyses, at måleubestemtheden ifølge en nylig afsluttet  

 litteraturundersøgelse (ref. (3)) stort set er uafhængig af  

 standardafvigelsen på måleresultaterne for enkeltskud i en måleserie.
Ubestemthed ved gentagne målinger Udføres gentagne målinger, beregnes ubestemtheden i det konkrete tilfælde  

 efter anvisningerne i afsnit 4.5 i Miljøstyrelsens vejledning nr. 6/1984:  

 »Måling af ekstern støj fra virksomheder«.
Der bør foretages så mange målinger, at ubestemtheden på den resulterende  

 støjbelastning er sammenlignelig med den normale ubestemthed på et  

 beregningsresultat, d.v.s. +/- 3 dB.
Ubestemtheden må ikke overstige +/- 5  

 dB.
Der bør derfor normalt foretages mindst 3 og ofte 8 målinger (måleserier)  

 i hver måleposition.
Bilag 1. Skema til dokumentation af manuel støjberegning I dette bilag er angivet et skema, der kan benyttes til dokumentation af  

 en mauel støjberegning, der følger metoden angivet i kapitel 1.
 Ved anvendelse af PC-beregninger må indgangsværdierne (afstande, højder,  

 våbentyper o.l.) dokumenteres på tilsvarende måde, dog uden angivelse af  

 aflæste mellemværdier fra de forskellige figurer.
Bilag 2. Udgangsværdi Lo for våbentyper Nedenfor er i Tabel 4 angivet udgangsværdien for forskellige våbentyper.  

 Efterfølgende er gengivet udgangsværdien for 87 våben (fortrinsvis militære)  

 og forskellige typer ammunition.
Som kilde for disse oplysninger henvises der  

 til (litt. 4.) Udgangsværdi L0 (dB(A),I) for forskellige våbentyper samt tilhørende  

 lydklasse G1-G5 i forskellige retninger til skudretningen Bemærk, at lydklassen kan variere i forskellige retninger indenfor samme  

 kategori af våben/ammunition.
Tabel 4 Bilag 3. Symbolliste A, B, C, D og E: Parameter, der benyttes ved udvælgelse af kurve for  

 skærmkorrektion, kurve for bevoksningskorrektion og talrække for  

 skydehuskorrektion.
Afhænger af lydklasse og beregningsafstand C: Korrektionsstørrelse hørende til ÆLtp (-) G1, G2, G3, G4 og G5: Lydklasse karakteriserende frekvenssammensætning af  

 støjudsendelse fra et våben.
Afhænger af lydudbredelsesretning og ammunition.
G4 og G5 betegner lyd med kraftigt energiindhold ved høje frekvenser, mens  

 G1 og G2 omvendt betegner et dominerende indhold af lavfrekvent lyd (-) K: Skæringspunkt mellem sigtelinie og en skærm (-) ÆLafst: Korrektion for afstandsdæmpning og luftabsorption (dB) ÆLbev: Korrektion for virkning af bevoksning (dB) ÆLhus: Korrektion for virkning af skydehus o.l. (dB) ÆLo: Udgangsværdi for skudstøj.
LpA,I måles i et ideelt frit felt 10 m fra  

 våbenmundingen i en given retning (dB re 20 micro Pa) ÆLpA,I: Det A-vægtede lydtrykniveau målt med tidsvægtning I  

 (»impulse«). Målestørrelse for støjbelastningen fra skydebaner (dB  

 re 20 micro Pa) ÆLskærm: Korrektion for skærmdæmpning (dB) ÆLterræn: Korrektion for virkning af terræn (dB) ÆLtp: Terrænkorrektion for porøst terræn (dB) ÆLtr: Terrænkorrektion for reflekterende terræn (dB) P: Beregningspunktet (normalt 1,5 m over terræn) (-) R: Afstand mellem V og P, målt langs sigtelinien (m) Ri: Afstand mellem V og en reflekterende flade (m) Rr: Afstand mellem en reflekterende flade og P (m) R' og R'»: Afstand fra V til en bevoksning (m) R1: Afstand fra V til en skærm (m) T: Toppunktet af en skærm eller et bakkedrag (-) V: Ækvivalent punktkilde placeret i en højde over terræn svarende til  

 position af våbenmundingen ved den aktuelle skydestilling (-) X, Y og Z: Type af skydehus h: Højde af en krum lydbanens skæringspunkt med en skærm over K (m) he: Skærmens effektive højde, dvs. højde af skærmtoppen T over lydbanens  

 skæringspunkt med skærmen.
he = KT - h (m) h« og h'»: Højde over sigtelinien af en lydbane, som gennemløber  

 en bevoksning (m) Å1 og Å2: Transmissionsvej af en lydbane gennem en bevoksning (m) Åtot: Samlede transmissionsvej af en lydbane gennem bevoksninger (m) p: Porøst terræn (-) r: Reflekterende terræn (-) Ø: Vinkel mellem skudretning og linie V-P (grader) Ø«: Vinkel mellem skudretning og udbredelsesretning for lyd, som  

 senere undergår refleksion (grader) Bilag 4. Referencer.
1. Noise from Shooting Ranges.
A Nordic Prediction  

 Method for small-bore Weapons', Kilde, Rapport nr. 73 a (maj 1984).
2. Godkendelsesordning for støjmålinger',  

 Miljøstyrelsens Referencelaboratorium for Støjmålinger.
Liste over  

 laboratorier, der er godkendt af Miljøstyrelsen til at udføre  

 »Miljømåling - ekstern støj«.
Listen revideres ca. hvert halve år.
3. Måling og beregning af skudstøj.
Resultater af en  

 litteraturundersøgelse og beregninger efter den fælles nordiske  

 beregningsmetode for skudstøj', Lydteknisk Institut, LI 22/89.
 4. Delta Akkustik & Vibration (DANAK 100/381, AV  

 984/93).
(* 1) Ved koteforskel mellem punkt V og P er det hensigtsmæssigt at opmåle  

 og bruge de vandrette afstande mellem dels standpladsen og beregningspunktet,  

 dels standpladsen og skærmen.
Normalt opnås tilnærmelsesvis samme  

 beregningsresultat, hvad enten man bruger de vandrette eller »skrå«  

 afstande.
 (* 2) Det er forudsat, at al lyden reflekteres totalt fra den  

 reflekterende flade, og at den reflekterede lyd har samme tidsmæssige  

 udstrækning som den indfaldende.Disse forudsætninger er ikke altid opfyldt,  

 hvilket kan medføre, at støjbelastningen fra den reflekterede lyd bliver  

 overvurderet.
