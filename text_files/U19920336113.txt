Et fagforbund indklagede en virksomhed for Arbejdsretten med påstand  

 om bod for overtrædelse af Hovedaftalens § 1 derved, at virksomheden havde  

 chikaneret en tillidsrepræsentant, men efter bevisførelsen blev påstanden  

 ikke taget til følge.
Endvidere havde fagforbundet påstået virksomheden idømt  

 bod for ikke at have reageret på en anmodning om mæglingsmøde fremsat i  

 anledning af den påståede forfølgelse af tillidsrepræsentanten.
Virksomheden  

 påberåbte sig, at forbundets anmodning om mæglingsmøde burde være fremsendt  

 til vedkommende arbejdsgiverforening, men Arbejdsretten udtalte hertil, at  

 det hverken var dokumenteret, at vedkommende afdeling af fagforbundet var  

 blevet underrettet om, at virksomheden var blevet medlem af  

 arbejdsgiverforeningen, eller at forbundets anmodning om mæglingsmøde var  

 sendt til arbejdsgiverforeningen.
Virksomheden blev herefter for manglende  

 deltagelse i mæglingsmøde idømt en bod på 25.000 kr.
 Under denne sag har Landsorganisationen i Danmark for  

 Specialarbejderforbundet i Danmark indklaget Dansk Arbejdsgiverforening for  

 Arbejdsgiverforeningen for Handel, Transport og Service for Fiskernes  

 Fiskesortering, Hanstholm, og nedlagt følgende påstande:
Indklagede, Fiskernes Fiskesortering, Hanstholm har handlet  

 overenskomststridigt, jf.
Hovedaftalens § 1, ved at forfølge tillidsmand  

 Flemming Skaarup.
 Indklagede har handlet overenskomststridigt ved at undlade at deltage i  

 mæglingsmøde.
 Indklagede tilpligtes til Specialarbejderforbundet i Danmark at betale en  

 efter rettens skøn fastsat bod.
 De indklagede har påstået frifindelse.
 Sagens omstændigheder er følgende:
 Fiskernes Fiskesortering A.m.b.A., Hanstholm, blev den 1. april 1991  

 optaget i Arbejdsgiverforeningen for Handel, Transport og Service.  

 Virksomheden havde ikke tidligere været medlem af en forening under Dansk  

 Arbejdsgiverforening.
 »Fagbladet« nr. 13, der udkom den 12. april 1991, indeholdt  

 under overskriften »Fokus på Viborg Amt« følgende artikel:
»Hos Gitte og Flemming Skaarup er de nødt til at lade som om Gitte er  

 enlig mor.
Ikke fordi Flemming er en dårlig far, men fordi hans  

 arbejdsforhold betyder, at han aldrig ved, om han kan overholde de aftaler,  

 han laver med Gitte om at passe Pernille.
Flemming arbejder i Fiskernes Fiskesortering på havnen i Hanstholm.
Selv  

 om havnen kun er godt 20 år gammel, har den Danmarks største indvejning af  

 konsumfisk.
 Når kutterne kommer til kaj - uanset hvilket tidspunkt af døgnet - skal  

 Flemming og hans kolleger være parate til at losse fiskene og sortere dem  

 meget præcist i sorter og kvaliteter, så de er klar til auktionen den næste  

 morgen.
Flemming er oftest på arbejde om natten og sover om dagen.
Men om sommeren  

 landes der også fisk om morgenen og så må de også arbejde om dagen.
- Systemet er med til at sætte folk op mod hinanden.
Der er jo konkurrence  

 om timerne, siger Flemming.
Selv klager han ikke, for sidste år havde han 226 arbejdsdage.
Han er også  

 tillidsmand.
 - Men hvis der er en, der altid bliver kaldt på arbejde, kan de andre  

 selvfølgelig godt blive sure, siger han.
- Nogle har jo en lang tunge.
De er gode til at slikke arbejdsgiverne  

 ....men sådan har det jo altid været.
Mange er bange for at blive uvenner med  

 formanden, for så ved de godt, der ikke er arbejde til dem - og det gør ondt  

 i tegnebogen, siger han.
- Vi har heldigvis en god sikkerhedsmand hos os.
Han har bl.a. sørget for,  

 vi har eltrucks, så vil slipper for dieselos.
Nu har vi også altid over 0  

 graders varme på arbejdspladsen, siger han.
 Men på mange arbejdspladser er arbejdsmiljøet det første offer, når folk  

 frygter at miste deres arbejde.
Som regel bliver der ringet mellem klokken fire og seks om aftenen, hvis  

 Flemming skal på arbejde.
Men ikke altid.
- Somme tider ringer de midt om natten, at man skal komme.
Og så skal det  

 gå så hurtigt, at jeg ikke kan nå at lave kaffe først, siger han.
 - Det skal også nok passe, at hvis vi en aften har aftalt, at vi skal  

 besøge nogle venner, så bliver der ringet, siger Gitte.
 - Det er håbløst at gå til noget - aftenskole eller sport om aftenen, for  

 der bliver for mange forsømmelser.
 - Engang spillede jeg kort, men det holdt vi op med, for der var altid en,  

 der ikke kunne komme, siger han.
 - Men jeg går da og reparerer lidt på huset og laver lidt træarbejde,  

 siger han.
 Det er som regel også Flemming, der laver mad.
 - Jeg mener nu sagtens, man kunne lave systemet om, så man havde en fast  

 fridag hver uge i vinterhalvåret, så alle aftaler ikke skulle være med det  

 forbehold at »måske skal Flemming på arbejde,» siger Gitte.
 - Men arbejdsgiverne har svært ved at se, at folk gerne vil have et  

 privatliv, siger Flemming.
 Hvis Gitte skal noget om aftenen, er de også nødt til at sikre sig en  

 barnepige, der skal træde til, hvis der pludselig bliver ringet efter  

 Flemming.
 Mange familier har svært ved at leve på den måde.
 - Vi kender nogle, der er blevet skilt, fordi konen ikke kunne leve med,  

 at hun aldrig vidste, om manden var hjemme, fortæller de.
De ansatte på fiskesorteringen tjener 94,35 kr. i timen.
Men de får  

 hverken overtidsbetaling eller rådighedstillæg.
 I perioder med mange fisk, er der gode penge at tjene.
- Problemet for mange er, at hvis du tjener rigtig godt i en periode,  

 rettet du dit forbrug efter det.
Så kan det godt være svært, når man skal  

 afspadsere de overskydende timer inden man kan få understøttelse, siger  

 Flemming.
Flemming og Gitte er et typisk ungt par i Hanstholm - i mange familier er  

 begge endog løsarbejdere.
Af SID- afdelingens 1100 medlemmer er de 900 mere  

 eller mindre løsarbejdere.
Omkring halvdelen af dem har ingen fast  

 tilknytning til en bestemt arbejdsgiver.
- Dem der er fast tilknyttet en virksomhed har i princippet  

 opsigelsesfrist.
Men arbejdsgiveren benytter sig så af hjemsendelsesretten,  

 siger næstformand Karsten Kollerup.
 - Vore medlemmer har ikke for fem flade øre tryghed i ansættelsen, siger  

 han.
- Hvis arbejdsgiverne vil investere i ny teknologi, kunne vi undgå mange  

 af hjemsendelserne.
Vi har et eksempel med en stor fiskeforædlingsvirksomhed  

 her i byen, som næsten aldrig bruger hjemsendelse.
 - Hvis der lovgivningsmæssigt blev lavet et stop for hjemsendelser, ville  

 virksomhederne finde en løsning.
 - I øvrigt mener vi, arbejdsgiverne misbruger loven.
- De skal jo betale for første hjemsendelsesdag.
Så nøjes de med at sende  

 folk hjem en time den første dag - og slipper på den måde billigere.
- Men arbejdsministeren har sagt, han ikke mener, det er en omgåelse af  

 loven, siger Karsten Kollerup.« Specialarbejderforbundet i Danmark, Hanstholm afdelingen, tilskrev den 22.  

 april 1991 Fiskernes Fiskesortering, Hanstholm, således:
»Vedr.
Chikane og forfølgelse af vores medlem, tillidsrep.
Fl.  

 Skårup.
Vi har erfaret, at tillidsmand Fl.
Skårup, efter længere tids chikane fra  

 ledelsens side, har følt sig tvunget til at tage sin arbejdssituation op til  

 overvejelse.
 Da vi finder den udviste chikane for utilstedelig, og som et led i en grov  

 organisationsforfølgelse, der er en direkte overtrædelse af hovedaftalens  

 bestemmelser, skal vi anmode om, at der snarest muligt afholdes et  

 mæglingsmøde desangående.
Vi foreslår at tid og sted aftales telefonisk, og forventer at høre fra  

 Jer snarest.« Da virksomheden undlod at deltage i mæglingsmøde, blev sagen den 11. juni  

 1991 behandlet på et fællesmøde, hvori Landsorganisationen i Danmark,  

 Specialarbejderforbundet i Danmark, Dansk Arbejdsgiverforening og  

 Arbejdsgiverforeningen for Handel, Transport og Service var repræsenteret.
Af  

 mødereferatet heraf fremgår følgende:
 »Sagen forhandledes, og enighed kunne ikke opnås.
 Fra arbejdstagerside fastholdt man, at der forelå chikane af tillidsmanden  

 samt brud på norm for regler for behandling af faglig strid.
Fra arbejdsgiverside bestred man, at der har været udøvet chikane mod  

 tillidsmanden.
Med hensyn til påstanden om brud på normens bestemmelser  

 henviste man til, at virksomheden ikke havde været opmærksom på, at  

 fagforeningens skrivelse indeholdt en opfordring til virksomheden om at tage  

 kontakt til fagforeningen.
Fra arbejdstagerside forbeholdt man sig at indbringe sagen for  

 Arbejdsretten.« Under domsforhandlingen er der afgivet forklaring af Flemming Skaarup,  

 afdelingsformand Peter Sand Mortensen, direktør Børge Skovmose og fisker Finn  

 Røge Nielsen.
Flemming Skaarup har forklaret, at han var ansat på virksomheden fra  

 foråret 1986 til foråret 1991, og at han var tillidsmand fra foråret 1990 til  

 foråret 1991. Han havde på virksomheden 13 kollegaer, og deres arbejdsområde  

 var at losse og sortere fisk.
Han havde et udmærket forhold til virksomheden,  

 indtil han blev tillidsmand.
Derefter drøftede han med direktør Skovmose  

 hjemsendelsesdagene.
Skovmoses tone blev grovere og grovere, og når Skovmose  

 i ophidselse skældte ham ud, blev han betegnet som »åndsforsnottet«  

 og kaldt »svin«.
Han fik det vanskeligere, da der i foråret 1991  

 skulle forhandles om en ny overenskomst.
Han kaldte da sine folk sammen for  

 at høre deres ønsker ved overenskomstforhandlingerne.
Skovmose beskyldte ham  

 i den anledning for at være »et rødt apparat«.
Han havde under  

 overenskomstforhandlingerne mange sammenstød med Skovmose, og kollegaer  

 fortalte ham, at Skovmose havde fortalt andre i virksomheden og kunder, at  

 han gerne ville af med ham.
Da overenskomstforhandlingerne den 15. april 1991  

 var afsluttet, kaldte Skovmose i hallen under betegnelsen »det røde  

 apparat« ham ind på sit kontor, hvor han sagde, at han gerne så, han  

 skred, når han var så utilfreds.
Han mener, at han selv brugte et pænt sprog,  

 medens Skovmose overfusede ham.
En time senere fik han samme omgang af Finn  

 Røge, der betegnede ham som det værste han have været ude for og sagde, at  

 han gerne så, at han skred.
Artiklen i »Fagbladet« blev hængt op på  

 virksomheden af Skovmose med påtegning fra ham om »løgn«.
Han tog  

 den 17. april 1991 sit gode tøj og gik.
Han fik 1 1/2 - 2 måneder efter nyt  

 job.
Han havde ikke tidligere været tillidsmand eller deltaget i  

 overenskomstforhandlinger.
Han kontaktede den 6. maj 1991 Skovmose for at  

 blive genansat, men Skovmose sagde, at det kunne der ikke blive tale om.  

 Kollegaerne fandt artiklen i »Fagbladet« rigtig bortset fra  

 oplysningen om sikkerhedsrepræsentanten og eltrucks.
Den oplysning har han  

 beklaget over for Skovmose.
Afdelingsformand Peter Sand Mortensen har forklaret, at han siden den 1.  

 april 1970 har været formand for Specialarbejderforbundets afdeling i  

 Hanstholm.
Virksomhedens overenskomst vedrører fem virksomheder og er de  

 sidste 15 år blevet forhandlet fælles for alle fem virksomheder.
Der var  

 varslet konflikt til den 15. april 1991, og overenskomsten blev forhandlet på  

 plads den 15. april 1991 kl. 22. Han havde af Skaarup og kollegaer til ham  

 fået at vide, at Skaarup inden da var blevet generet.
Han betingede derfor  

 underskriften på overenskomsten af, at chikanen ophørte.
Det var  

 arbejdsgiversiden, der var repræsenteret af to af de fem virksomheder, men  

 ikke Fiskernes Fiskesortering, enig i.
Han mente, at han den 6. maj 1991  

 havde fået Skovmose til at love at give Skaarup en undskyldning.
Han har ikke  

 truet Skovmose med politianmeldelse for sorte fisk på havnen.
Skaarups  

 fratræden medførte, at han kom i karantæne.
Han mener, at han den 6. maj 1991  

 under telefonsamtalen med Skovmose berørte skrivelsen af 22. april 1991.
Direktør Børge Skovmose har forklaret, at han har været arbejdsleder siden  

 virksomhedens start for 20 år siden og direktør i de sidste 5-6 år.
Forholdet  

 mellem ham og Skaarup var godt.
Han havde kort før foråret 1991 opfordret  

 Skaarup til at blive, da han talte om at forlade virksomheden.
Han bestrider  

 at have anvendt udtrykket »åndsforsnottet«, og han mener ikke at  

 have brugt udtrykket »rødt apparat«.
Da han så artiklen i  

 »Fagbladet«, skavede han sig over for Skaarup og beskyldte artiklen  

 for løgn.
Skovmose bad ham da om at aflevere de ting, han havde lånt.
Han har  

 derefter ikke talt med ham, før han sagde op.
Han har ikke i Hanstholm talt  

 om, at han gerne ville af med Skaarup.
Han opfattede ikke brevet af 22. april  

 1991 som et brev, der skulle svares på.
Han blev den 6. maj 1991 bedt om at  

 give Skaarup en undskyldning.
Det mente han ikke, han skyldte ham.
Da Skaarup  

 meldte sig klar til at gå i arbejde igen, svarede han, at han ikke havde brug  

 for flere mænd.
Formændene var rystet over artiklen i »Fagbladet«.
Fisker Finn Røge Nielsen har forklaret, at han i 7-8 år har været formand  

 for virksomhedens bestyrelse.
Der har før artiklen i »Fagbladet«  

 aldrig været problemer i forhold til Skaarup.
Formændene og Skaarups  

 kollegaer var meget sure over artiklen.
Han spurgte derfor Skaarup, om  

 firmaet var rimeligt fremstillet, når de i artiklen rejste krav aldrig var  

 rejst over for virksomheden.
Han fortalte ham da, at man godt kunne undvære  

 ham.
Klagerne har anført, at tillidsmandsbeskyttelsen er en vigtig del af  

 organisationsbeskyttelsen.
Det må efter bevisførelsen, herunder Peter Sand  

 Mortensens forklaring, lægges til grund, at virksomheden har overtrådt sine  

 pligter efter Hovedaftalens § 1 i forhold til Skaarup.
Det er ikke Skaarups  

 skyld, at »Fagbladet« har udtrykt sig så stærkt.
De indklagede har anført, at det efter bevisførelsen må lægges til grund,  

 at virksomheden har reageret over for artiklen i »Fagbladet« og  

 ikke over for en overenskomstsituation.
Der må derfor ske frifindelse for  

 overtrædelse af Hovedaftalens § 1. Mæglingsbegæringen burde være fremsendt  

 til Arbejdsgiverforeningen for Handel, Transport og Service og ikke til  

 virksomheden, og det er undskyldeligt, at virksomheden ikke reagerede på  

 mæglingsbegæringen.
 Arbejdsretten skal udtale:
 Da det efter bevisførelsen er overvejende betænkeligt at fastslå, at den  

 indklagede virksomhed i forhold til Skaarup har foretaget handlinger omfattet  

 af Hovedaftalens § 1, må indklagede frifindes for at have overtrådt denne  

 bestemmelse.
Den indklagede virksomhed har hverken dokumenteret, at forbundets  

 Hanstholm - afdeling i april 1991 var blevet underrettet om, at virksomheden  

 var blevet medlem af Arbejdsgiverforeningen for Handel, Transport og Service,  

 eller at mæglingsmødebegæringen blev videresendt til Arbejdsgiverforeningen  

 for Handel, Transport og Service.
Virksomheden har derfor begået  

 overenskomstbrud ved at undlade at deltage i mæglingsmøde.
Boden herfor  

 fastsættes til 25.000 kr.
 T h i k e n d e s f o r r e t :
 Indklagede, Fiskernes Fiskesortering, Hanstholm, skal til klageren,  

 Specialarbejderforbundet i Danmark, betale en bod på 25.000 kr.
 De indklagede skal betale 2.000 kr. i sagsomkostninger til Arbejdsretten.
 (* 1) Henvisninger: Per Jacobsen s.392 (note 87), K. 88.167 (A 1989, s.  

 52).
