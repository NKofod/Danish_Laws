 I medfør af § 13, stk. 2, jf. § 28, stk. 5, i dyreværnsloven, jf. lov nr.  

 386 af 6. juni 1991 som ændret ved lov nr. 183 af 14. april 1993 fastsættes:
 § 1.  Aflivning af heste, kvæg, hunde og katte må kun  

 foretages af dyrlæger, slagtere, personer med jagttegn eller andre personer,  

 der har modtaget uddannelse i aflivning.
Stk. 2.  Stk. 1 gælder ikke aflivning af hundehvalpe og  

 kattekillinger, der sker i umiddelbar tilslutning til fødslen og ikke senere  

 end en uge efter fødslen.
Aflivning ved drukning må ikke finde sted.
 Stk. 3.  Hvis det er nødvendigt, at et dyr på grund af  

 sygdom eller tilskadekomst straks aflives, kan stk. 1, fraviges i fornødent  

 omfang.
 § 2.  I svinebesætninger, som opretholder besøgsregler  

 med karantænetider fra besøg i anden svinebesætning, skal den ansvarlige for  

 svineholdet være i besiddelse af en boltpistol samt være instrueret i brugen.
 Stk. 2.  Ved aflivning af svin over 5 kg. skal der  

 anvendes en boltpistol, medmindre aflivning foretages af en dyrlæge eller en  

 anden af de i § 1, stk. 1, nævnte personer.
 § 3.  Overtrædelse af § 1 og 2 straffes med bøde.
 § 4.  Bekendtgørelsen træder i kraft den 1. december  

 1993.
