Administration af fast ejendom Spørgsmål Svar Beskrivelse af  

 de faktiske forhold A ApS er stiftet  

 og ejet af N ApS og O ApS sammen med XX Holding ApS.
N ApS og O ApS  

 ejer sammen B ApS, der leverer traditionelle administrationsydelser,  

 hovedsageligt  

 til ejer- og andelsboligforeninger.
B ApS har fokus på at levere  

 administrationsydelser med tilknyttet juridisk og økonomisk rådgivning.
 XX Holding ApS  

 ejes af NN, der er ingeniør og direktør for A ApS.
 A ApS er stiftet  

 med henblik på at levere teknisk rådgivning, hovedsageligt til de af B ApS  

 administrerende foreninger.
A ApS påtænker  

 at tilbyde tekniske administrationsaftaler svarende til den fremsendte.
Disse  

 skal komplementere B ApS's administrationsaftaler.
 A ApS vil  

 derudover yde yderligere teknisk rådgivning til foreningerne, der naturligvis  

 vil være momspligtig efter gældende regler.
 Det fremgår af §  

 3 i det vedlagte udkast til administrationsaftale, at driftsaftalen omfatter  

 følgende  

 ydelser, der er momsfri og inkluderet i det faste årlige honorar, dog bortset  

 fra deltagelse i bestyrelsesmøder og generalforsamlinger:
 1. Regelmæssig  

 gennemgang af ejendommen og kontrol af det arbejde, der udføres af vicevært,  

 trappevaskere, gartnere og andre ansatte eller kontraktsparter.
 2. Ansættelse af  

 vicevært, trappevaskere, gartnere eller andre kontraktsparter, der udfører  

 faste opgaver i forbindelse med ejendommens drift.
 3. Det er aftalt  

 at A ApS skal formidle aftale vedrørende følgende:
 a.
Vicevært, herunder certificeret varmemesterservice af fyrrum i henhold  

 til særskilt arbejdsbeskrivelse b.
Gartner (vedligeholdelse af grønne områder) c.
Rengøring, herunder trappevask og renholdelse af udendørsarealer d.
Snerydning Betalingen for  

 disse formidlede ydelser er ikke inkluderet i driftsaftalen, men A ApS  

 garanterer, at selskabet ikke direkte eller indirekte modtager provisioner  

 vedrørende de pågældende ydelser.
 4. Modtagelse og  

 håndtering af fejlmeldinger på døgntelefon.
 5.  

 Håndværkerrekvisition af småopgaver op til en skønnet udgift på 10.000 kr.  

 inkl. moms på grundlag af fejlmeldinger eller viceværtens indrapportering, og  

 evt. efterfølgende kontrol af arbejdet.
 6.  

 Håndværkerrekvisition af andre opgaver (op til 100.000 kr. inkl. moms) efter  

 aftale med bestyrelsen, herunder definition af opgaver, indhentelse af tilbud  

 og efterfølgende kontrol af arbejdet ved vores rådgivende ingeniør.
 7. Udarbejdelse  

 af årlig vedligeholdelsesplan med udgangspunkt i ejendommens  

 tilstandsrapport.  

 Vedligeholdelsesplanen kan danne grundlag for foreningens budgetlægning.
8.  

 Nøgleadministration 9. Deltagelse i  

 bestyrelsesmøder og på generalforsamlinger (ad hoc).
 Ifølge aftalens  

 § 4, er følgende tillægsydelser der skal rekvireres og som honoreres særskilt  

 momspligtige:
 1. Byggestyring  

 og bygherrerådgivning af større opgaver (over 100.000 kr. inkl. moms).
 2. Udarbejdelse  

 af tilstandsrapport med 10-årig vedligeholdelsesplan.
 3. Vurdering  

 af vedligeholdelsestilstand, forbedringer og inventar ved salg af  

 andelsboliger.
Spørgers  

 eventuelle opfattelse ifølge anmodning og bemærkninger til sagsfremstilling Det er spørgers  

 opfattelse, at spørgsmål 1 skal besvares med et ja.
Det er endvidere spørgers  

 opfattelse at spørgsmål 2 skal besvares med, at SKAT ikke er uenige i  

 opdelingen.
 Det er spørgers  

 opfattelse, at momsfriheden efter momslovens § 13, stk. 1, nr. 8 knytter sig  

 til ydelserne og ikke til dem, der leverer ydelserne.
En ydelse er  

 således momspligtig eller momsfri uanset hvem der måtte levere ydelsen.
Alt  

 andet vil medføre konkurrenceforvridning.
 Det forekommer  

 forkert, at hvis en ingeniør ansættes af et administrationsselskab kan levere  

 momsfri og billigere inspektørydelser end hvis disse enten leveres særskilt  

 af  

 et eksternt firma eller gennemfaktureres fra et andet firma.
Momsvejledningen  

 opererer i et vist omfang med "accessoriske ydelser", dvs. ydelser,  

 hvor den momsmæssige behandling bliver afhængig af hvem der leverer  

 ydelserne.  

 Dette er uheldigt, men nok uundgåeligt.
Det er spørgers opfattelse, at man  

 under ingen omstændigheder må tilrettelægge praksis, således at den bliver  

 konkurrenceforvridende overfor selvstændige og fokuserede  

 serviceleverandører.
Endvidere er det  

 spørgers opfattelse, at der nok kan være behov for at lave en klarere  

 beskrivelse  

 af hvilke ydelser, der er momsfrie efter momslovens § 13, stk. 1, nr. 8. Det  

 vedlagte aftaleudkast er spørgers bud på, hvor vi ser grænsen går ud fra  

 momsvejledningen.
Et særligt problem er grænsen mellem små byggeopgaver, hvor  

 inspektøren forestår byggestyring som led i sit løbende arbejde, og større  

 arbejder, der skal momsbelægges.
Her har vi valgt at foreslå en beløbsgrænse  

 på  

 100.000 kr. inkl. moms, idet dette nok er den praktisk mest håndterbare måde  

 at  

 trække en grænse.
SKATs  

 indstilling og begrundelse Det følger af  

 momslovens § 13, stk. 1, nr. 8, at administration af fast ejendom er  

 momsfritaget.
 Det fremgår af  

 afsnit D.11.8 i Momsvejledningen 2006-1, at:
 "Administration  

 af fast ejendom bygger på en aftale mellem udlejer og administrator om  

 administration  

 af den faste ejendom.
 Administrators  

 vederlag er typisk aftalt som en procentdel af lejeindtægten eller - navnlig  

 for ejendomme med et større antal lejemål - som et bestemt beløb pr. lejemål.
 En administrator  

 varetager typisk følgende opgaver:
 Det aftalte honorar for administrationen  

 dækker normalt de mest almindelige af de opgaver, der er nævnt under de  

 første  

 3 af ovenstående punkter, hvorimod ekstraordinære opgaver under de øvrige  

 punkter samt fogedforretninger og retssager normalt honoreres særskilt, selv  

 om  

 opgaverne i øvrigt er omfattet af administrationsaftalen mellem administrator  

 og ejer.
 Fritagelse for moms af administration af  

 fast ejendom forudsætter, at der foreligger en aftale mellem parterne om, at  

 administrator skal varetage den løbende ejendomsadministration, og at aftalen  

 i  

 alt væsentligt omfatter de opgaver, der er nævnt under de første 3 af  

 ovenstående punkter.
 De af administrators opgaver, der  

 herefter kan henføres til momsfri ejendomsadministration, er begrænset til de  

 opgaver, som er nævnt under ovenstående 7 punkter, og som normalt udføres af  

 administrator, når der foreligger en aftale om varetagelse af den løbende  

 administration af en ejendom, uanset om ydelserne honoreres samlet eller  

 særskilt.
De specielle opgaver, der honoreres  

 særskilt f.eks. fogedsager og retssager, vil ikke være omfattet af  

 fritagelsen." Som det fremgår af momsvejledningen er  

 det en forudsætning for, at ydelser kan momsfritages som administration af  

 fast  

 ejendom, jf. momslovens § 13, stk. 1, nr. 8, at der foreligger en aftale  

 mellem  

 administrator og udlejer om administration af den faste ejendom.
 Den løbende administration foretages i  

 dette tilfælde af B ApS, hvilket fremgår af den tekniske  

 administrationsaftale  

 under punktet "Oplysninger om ejendommen".
 Da A ApS ikke varetager den almindelige  

 løbende administration af den faste ejendom, men derimod udelukkende udfører  

 ydelser af teknisk karakter, kan disse ydelser ikke i sig selv momsfritages  

 som  

 administration af fast ejendom, jf. afgrænsningen i momsvejledningen.
 Der er herved lagt vægt på, at ydelserne  

 ifølge aftalen ikke vedrører regnskabsførelsen af ejendommens indtægter/  

 udgifter eller vedrører den løbende udlejning.
 Administrationsaftalen omfatter således  

 ikke i væsentlighed de opgaver der er nævnt under de første 3 punkter af  

 ovenstående punkter, hvilket er en betingelse for at kunne fritage ydelserne  

 som ejendomsadministration efter momslovens § 13, stk. 1, nr. 8.
 Momsfritagelsen for administration af  

 fast ejendom er ikke direkte hjemlet i 6. momsdirektiv, men er en  

 fritagelsesbestemmelse som Danmark har opretholdt i medfør af artikel 28,  

 stk.  

 3, litra b, jf. bilag F, nr. 2 i 6. momsdirektiv.
Direktivbestemmelsen medfører  

 imidlertid, at det kun er de transaktioner som var fritaget for moms som  

 ejendomsadministration  

 før 1. januar 1978, der fortsat kan momsfritages.
Dvs. at kun ydelser som  

 bygger på en aftale mellem administrator og udlejer om den løbende  

 ejendomsadministration og som er nævnt i ovenstående 7. punkter i  

 momsvejledningen kan momsfritages som administration af fast ejendom, jf.  

 momslovens  

 § 13, stk. 1, nr. 8.
 Danmark har ikke mulighed for at udvide  

 fortolkningen af fritagelsesbestemmelsen, hvilket vil være tilfældet såfremt  

 momsfritagelsen blev udvidet til at omfatte, de her omhandlede tekniske  

 administrationsaftaler.
 SKAT agter derfor at indstille til  

 Skatterådet at spørgsmål 1, besvares med et nej.
 Da SKAT, jf. begrundelsen ovenfor, ikke  

 er enig i, at der kan indgås en teknisk administrationsaftale og dette efter  

 SKAT opfattelse, er en forudsætning for besvarelsen af spørgers spørgsmål 2,  

 vil spørgsmål 2 ikke blive besvaret.
Skatterådets afgørelse og begrundelse Skatterådet har på møde den 22. august  

 2006 tiltrådt indstillingen med den givne begrundelse.
