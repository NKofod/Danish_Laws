 I henhold til § 14, stk. 2 og § 14 a i lov nr. 180 af 14. maj 1980 om  

 Danmarks Journalisthøjskole som ændret ved § 21 i lov nr. 217 af 23. april  

 1986 fastsættes:
Uddannelsens formål og struktur § 1.  Journalistuddannelsen har til formål at give de  

 studerende journalistiske færdigheder og indsigt i samfundsmæssige og andre  

 typiske fagområder for journalistik og at give dem kendskab til faget, dets  

 funktioner og traditioner.
Herigennem søges opnået, at de studerende får de  

 teoretiske og praktiske forudsætninger for at kunne arbejde inden for det til  

 enhver tid eksisterende mediemønster og for aktivt at kunne medvirke til  

 udviklingen af medierne og informationsvirksomheden i såvel den offentlige  

 som den private sektor.
§ 2.  Journalistuddannelsen omfatter en teoretisk  

 grunduddannelse og en praktisk uddannelse på redaktioner og andre  

 uddannelsessteder.
Uddannelsen varer 4 år.
Den teoretiske grunduddannelse er  

 opdelt i en 1. del på 1 1/2 år (3 semestre) og en 2. del på 1 år (2  

 semestre). Den praktiske uddannelse varer 1 1/2 år og foregår mellem den  

 teoretiske uddannelses 1. og 2. del.
Uddannelsens indhold og tilrettelæggelse 1. del § 3.  På uddannelsens 1. del skal den studerende opnå  

 grundlæggende indsigt i fagområderne: anvendt journalistik, samfundsfag og  

 teori om journalistik.
 Stk. 2.  Anvendt journalistik omfatter research,  

 redigerings- og præsentationsfærdigheder, herunder journalistisk  

 sprogbehandling, grafisk teknik og lay-out.
 Stk. 3.  Samfundsfag omfatter typiske journalistiske  

 arbejdsområder, herunder:
- basisviden om forskellige statsteoretiske opfattelser, - samfundsøkonomiske teorier og sociologiske teorier og metoder, - statsapparatets og kommunernes opbygning og funktion, - erhvervsøkonomi og offentlig økonomi, - arbejdsmarkedets opbygning og funktion, - sociale og kulturelle strukturer, - samspillet individ/samfund.
 Stk. 4.  Teori om journalistik omfatter:
- medie- og kommunikationsteori, - sproget i massemedierne, - grafisk teknik og lay-out, - pressejura.
 § 4.  Hvert semester består af:
- emneredaktion, - kursusperiode, - journalistisk projekt.
§ 5.  I emneredaktion arbejder den studerende med de  

 journalistiske arbejdsmetoder og redskaber og med det pågældende semesters  

 samfundsfaglige indhold.
Med udgangspunkt i teoretiske oplæg gennemfører den  

 studerende et kortvarigt redaktionsarbejde.
Arbejdet skal resultere i  

 journalistiske produkter, der skal vise den studerendes kendskab til anvendt  

 journalistik og samfundsfag.
 § 6.  I kursusperiode suppleres og udbygges den  

 praktiske indlæring i emneredaktionerne med teori.
Stk. 2.  Der afholdes kurser i fagområderne samfundsfag  

 og teori om journalistik.
Det fastsættes i studieordningen, hvilke emner der  

 udbydes i de enkelte semestre.
§ 7.  I journalistisk projekt tages  

 udgangspunkt i en situation inden for det journalistiske arbejde.
Den  

 studerende arbejder i dybden med et emne eller et problem i nær tilknytning  

 til den situation, hvori emnet eller problemet forekommer.
Projektet skal  

 munde ud i et eller flere journalistiske produkter.
Stk. 2.  Journalistisk projekt kan udarbejdes enten i  

 fællesskab af en gruppe studerende eller individuelt.
Den enkelte deltagers  

 bidrag skal kunne bedømmes for sig.
§ 8.  Emneredaktioner i uddannelsens 1., 2. og 3.  

 semester samt kurser og journalistiske projekter i uddannelsens 1. og 3.  

 semester bedømmes af læreren uden medvirken af censorer.
Der gives  

 bedømmelsen Bestået/ikke bestået.
 Stk. 2.  3. gang en studerende søger en emneredaktion,  

 en kursusperiode eller et journalistisk projekt godkendt, kan den studerende  

 forlange, at der ved en afsluttende, skriftlig prøve medvirker censorer  

 beskikket af Undervisningsministeriet, Direktoratet for de Videregående  

 Uddannelser.
 § 9.  I 2. semester afholdes følgende prøver:
Stk. 2.  I uddannelsens 1. eller 2. semester afholdes en  

 prøve i hvert af fagene medie- og kommunikationsteori og pressejura.
Hvis  

 prøverne i de to fag placeres på samme semester kan højskolen bestemme, at  

 den enkelte studerende efter lodtrækning kan prøves i et af de to fag.
 Stk. 3.  I 3. semester afholdes en prøve i sproget i  

 massemedierne.
Stk. 4.  I hver af prøverne efter stk. 1, 2 og 3, gives  

 en karakter.
Ved bedømmelsen anvendes 13-skalaen efter de fælles bestemmelser  

 for de højere uddannelsesinstitutioner.
 Stk. 5.  Ved prøverne medvirker censorer beskikket af  

 Undervisningsministeriet, Direktoratet for de Videregående Uddannelser.
 § 10.  For at kunne begynde uddannelsens praktiske del  

 skal den studerende have opnået bedømmelsen Bestået eller mindst karakteren 6  

 i studieaktiviteterne på uddannelsens 1. 2. og 3 semester.
 Stk. 2.  Højskolen kan, hvor usædvanlige forhold gør sig  

 gældende, dispensere fra bestemmelserne i stk. 1.
2. del § 11.  På uddannelsens 2. del skal den studerende opnå  

 en dyberegående indsigt i fagområderne anvendt journalistik, samfundsfag og  

 teori om journalistik.
 § 12.  2. del består af et mediespeciale, et eller to  

 fagspecialer og en hovedopgave.
 § 13.  I mediespecialerne skal den studerende opnå et  

 indgående kendskab til de teoretiske og praktiske forudsætninger for arbejdet  

 med det valgte medium.
 Stk. 2.  Der er følgende mediespecialer:
- radio - TV - trykte medier - informationsteknik - værkstedsavis.
§ 14.  I fagspecialerne skal den studerende arbejde i  

 dybden med et afgrænset emneområde eller problemfelt.
Der udbydes  

 fagspecialer i emner inden for fagområderne samfundsfag og andre  

 specialområder inden for journalistik samt i teori om journalistik.
 Stk. 2.  Den studerende arbejder enten med et  

 længerevarende eller med to korterevarende fagspecialer.
§ 15.  Fagspecialer og mediespecialer bedømmes af  

 læreren uden medvirken af censorer.
Der gives bedømmelsen Bestået/Ikke  

 bestået.
 Stk. 2.  3. gang en studerende søger et fagspeciale  

 eller et mediespeciale godkendt, kan den studerende forlange, at der  

 medvirker en censor beskikket af Direktoratet for de Videregående  

 Uddannelser.
 § 16.  I uddannelsens 8. semester udarbejder den  

 studerende en hovedopgave, der skal vise den studerendes kvalifikationer  

 inden for alle tre fagområder i uddannelsen: anvendt journalistik,  

 samfundsfag og teori om journalistik, jf. § 3.
§ 17.  Hovedopgaven udarbejdes inden for 5 uger og  

 afsluttes med en mundtlig prøve.
Prøven tager udgangspunkt i opgaven og skal  

 vise, at den studerende er i stand til at arbejde selvstændigt.
Stk. 2.  Ved bedømmelsen af hovedopgaven anvendes  

 13-skalaen efter de fælles regler for de højere uddannelsesinstitutioner.
Der  

 medvirker censorer beskikket af Direktoratet for de Videregående Uddannelser.
Andre bestemmelser § 18.  Alle prøver bestås for sig.
Beståede prøver kan  

 ikke tages om.
 § 19.  En studerende kan højst 3 gange søge en  

 studieaktivitet bedømt.
 § 20.  Der udstedes bevis til den, der har gennemført  

 uddannelsen og har bestået alle studieaktiviteter.
 § 21.  Undervisningsministeriet, Direktoratet for de  

 Videregående Uddannelser, kan dispensere fra bekendtgørelsens bestemmelser,  

 når det findes begrundet i usædvanlige forhold.
§ 22.  Klager over højskolens afgørelser i henhold til  

 denne bekendtgørelse indgives til højskolen.
Hvis en klage ikke tages til  

 følge og klageren fastholder klagen videresender højskolen klagen - bilagt en  

 udtalelse - til Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 23.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 24.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgørelse nr. 78 af 11. marts 1982 om  

 journalistuddannelsen ophæves.
