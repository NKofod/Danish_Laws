 I henhold til § 5, stk. 2, i lov om frikommuner, jf. lovbekendtgørelse nr.  

 571 af 8. august 1990, som ændret ved lov nr. 338 af 6. juni 1991, meddeles:
 § 1.  Miljøministeren har den 10. oktober 1991  

 godkendt frikommuneregulativ nr. 24 for Ebeltoft Kommune om overførsel af  

 landzonearealer på op til 1000 m2 til byzone eller sommerhusområde ved  

 byrådsbeslutning, jf. § 28 d i lov om frikommuner.
 § 2.  Frikommuneregulativet indebærer, at  

 bestemmelserne i § 2 i lov om by- og landzoner, jf. lovbekendtgørelse nr. 919  

 af 22. december 1989, fraviges i Ebeltoft Kommune.
 § 3.  Frikommuneregulativet træder i kraft den 1.  

 november 1991 og bortfalder den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
