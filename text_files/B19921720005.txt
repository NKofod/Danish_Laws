 I medfør af § 31 i lov om luftfart, jf. lovbekendtgørelse nr. 408 af 11.  

 september 1985, som ændret ved lov nr. 837 af 18. december 1991 om ændring af  

 lov om luftfart, samt rådsforordning (EØF) nr. 3922/91 af 16. december 1991  

 om harmonisering af tekniske krav og administrative procedurer inden for  

 civil luftfart, fastsætter Statens Luftfartsvæsen herved efter bemyndigelse  

 fra Trafikministeriet, jf. bekendtgørelse nr. 172 af 28. april 1985 om  

 luftfartøjers luftdygtighed m.v., § 2, og efter forhandling med Færøernes  

 Landsstyre og Grønlands Hjemmestyre følgende:
1. Anvendelsesområde 1.1 Denne BL fastsætter bestemmelser, der supplerer rådsforordning (EØF)  

 nr. 3922/ 91 af 16. december 1991 om bl.a. gennemførelse af Joint Aviation  

 Requirements (JAR), JAR 145, jf. bilag, om udstedelse af autorisation til  

 virksomhed til vedligeholdelse af luftfartøjer, der benyttes til taxa-,  

 charter- og ruteflyvning, og komponenter hertil.
 1.2 Bestemmelserne i denne BL finder anvendelse på virksomheder beliggende  

 i Danmark, på Færøerne og i Grønland.
2. Generelt 2.1 Hvor JAR 145 omtaler »the Authority«, betyder det Statens  

 Luftfartsvæsen.
 2.2 Ejeren af den virksomhed, der har opnået autorisation i henhold til  

 JAR 145, skal udpege en teknisk/økonomisk ansvarlig person og sikre, at denne  

 råder over de ressourcer, der er nødvendige for at drive virksomheden i  

 overensstemmelse med JAR 145.
 2.3 Den teknisk/økonomisk ansvarlige person skal godkendes af Statens  

 Luftfartsvæsen.
 2.4 Den teknisk/økonomisk ansvarlige person er ansvarlig for, at  

 bestemmelserne i JAR 145 og i denne BL overholdes.
 2.4.1 Den teknisk/økonomisk ansvarlige persons ansvar kan på nærmere  

 angivne områder delegeres til en eller flere af de personer, der er nævnt i  

 JAR 145.30 (a). En sådan delegering skal godkendes af Statens Luftfartsvæsen.
 2.5 Autorisationen bortfalder i de tilfælde, der er nævnt i JAR 145.90.
 2.6 Autorisationen kan tilbagekaldes, hvis der under udøvelsen af den  

 autoriserede virksomhed finder væsentlig tilsidesættelse sted af de love og  

 bestemmelser, der er gældende for virksomheden.
3. Ansøgning Ansøgning om udstedelse af JAR-autorisation skal indsendes til Statens  

 Luftfartsvæsen.
 Anm.: Kravene til ansøgningen fremgår af JAR 145.15 og ACJ 145.15 a.
4. Dispensation Statens Luftfartsvæsen kan i ganske særlige tilfælde, jf.
JAR 145.95,  

 dispensere fra bestemmelserne i JAR 145, når det skønnes foreneligt med de  

 hensyn, der ligger til grund for de pågældende bestemmelser.
5. Klageadgang Afgørelser truffet af Statens Luftfartsvæsen efter bestemmelserne i JAR  

 145 eller i denne BL kan påklages til Trafikministeriet.
 6. Straf m.v.
 6.1 Overtrædelse af bestemmelserne i pkt. 2.2 og pkt. 2.4 i denne BL  

 straffes i medfør af luftfartslovens § 149, stk. 11, med bøde eller hæfte.
 6.2 For overtrædelser, der begås af aktieselskaber, andelsselskaber eller  

 lignende, kan der i medfør af luftfartslovens § 149, stk. 14, pålægges  

 selskabet som sådant bødeansvar.
7. Ikrafttræden 7.1 Denne BL træder i kraft den 1. april 1992.
 7.2 Samtidig sættes JAR 145 i kraft for Færøerne og Grønland.
 7.3 For de virksomheder, der er omfattet af pkt. 1.2, skal bestemmelserne  

 i denne BL være opfyldt senest den 1. januar 1994.
