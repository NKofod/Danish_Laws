Landsskatteretskendelse af 20. september 2002 vedr.
Skattefri  

 aktieombytning  afslag på tilladelse Klagen vedrører et af told- og skatteregionen meddelt afslag på  

 tilladelse til skattefri anpartsombytning, jf. aktieavancebeskatningslovens §  

 13, stk. 1.
 Ved ansøgning af 21. maj 2001 anmodede A om tilladelse til  

 skattefri anpartsombytning af dennes anparter i B ApS, jf. ovennævnte  

 bestemmelse.
I forbindelse med ansøgningen oplystes, at B ApS var ejet af  

 direktør A.
Selskabet blev stiftet i 1995 og havde siden drevet virksomhed  

 med  

 udlejning og montering af scener til koncerter mm.
Den påtænkte  

 aktieombytning  

 ønskedes gennemført ved apportindskud af As beholdning af anparter i B  

 ApS i  

 forbindelse med stiftelsen af et nyt selskab.
Vederlaget herfor skulle alene  

 være aktier i det nye selskab, som derved blev holdingselskab for B ApS.  

 Endvidere er det oplyst, at det var planen, at holdingselskabet ville besidde  

 anparterne i B ApS i mindst tre år.
Af fremlagt årsregnskab for 1999/2000 for B ApS fremgår, at  

 selskabet havde en anpartskapital på 200.000 kr., samt en egenkapital på  

 1.717.565 kr.
Selskabets omsætning udgjorde i regnskabsåret 8.335.797 kr., og  

 det realiserede resultat, 1.245.033 kr.  

    

  

 Af årsregnskabet fremgik endvidere, at selskabet i regnskabsåret afhændede  

 en del af udlejningsvirksomheden til C A/S for 1.500.000 kr. med  

 overtagelsesdag den 17. april 2000, samt indgik en samarbejdsaftale og en  

 forkøbsrettighedsaftale med samme virksomhed.
Den overdragne del udgjorde ca.  

 1/3 af selskabets samlede erhvervsmæssige aktiviteter.
Told- og skatteregionen har i forbindelse med afvisningen af  

 anmodningen om skattefri aktieombytning anført, at betingelsen i  

 aktieavancebeskatningslovens § 13, stk. 1, om forhåndstilladelse fra de  

 nationale skattemyndigheder, som er indført i Danmark ved lov nr. 312 af 17.  

 maj 1995, har baggrund i artikel 11, stk. 1, litra a, i fusionsdirektivet  

 90/434/EØF.
I direktivet anføres det, at såfremt hovedformålet eller et af  

 hovedformålene bag en af de transaktioner direktivet dækker, herunder  

 aktieombytning, er skattesvig eller skatteunddragelse/skatteundgåelse, kan de  

 nationale skattemyndigheder undlade at meddele tilladelse.
Det anføres  

 endvidere, at såfremt en transaktion ikke foretages ud fra forsvarlige  

 økonomiske betragtninger, såsom omstrukturering eller rationalisering af  

 aktiviteterne i de selskaber, der deltager i transaktionen, kan dette skabe  

 en  

 formodning for, at hovedformålet eller et af hovedformålene med transaktionen  

 er skattesvig eller skatteunddragelse/skatteundgåelse.
Told- og skatteregionen har efter en samlet vurdering  

 konkluderet, at anmodningen om skattefri aktieombytning ikke har været  

 begrundet ud fra forsvarlige økonomiske betragtninger, idet motivet bag  

 aktieombytningen udelukkende har været at opnå en skattemæssig fordel.  

 Regionen  

 har herved henset til, at der ikke ved den påtænkte aktieombytning opnås en  

 sådan hensigtsmæssig koncernstruktur, som kunne sikre forretningsgrundlaget  

 ved  

 at placere særskilte forretningsområder i nye datterselskaber, hvorfor  

 anmodningen ikke har været forretningsmæssig begrundet i forsvarlige  

 økonomiske  

 betragtninger.
Regionen har endvidere henset til, at selskabets væsentligste  

 driftsaktivitet, udlejning af scenebunde, forbliver samlet i det nye  

 driftsselskab, hvorved der i kraft af aktieombytningen ikke sker en  

 omstrukturering  

 eller rationalisering.
Endelig har regionen påpeget, at der i kraft af den  

 indgåede forkøbsret hersker en formodning for, at motivet bag  

 aktieombytningen  

 har været et ønske om efterfølgende at afstå datterselskabet uden realisering  

 aktieavance til beskatning i holdingselskabet.
Klagerens repræsentant har nedlagt påstand om, at tilladelse til  

 skattefri aktieombytning meddeles som ansøgt, idet repræsentanten har gjort  

 gældende, at der ikke foreligger skatteundgåelse eller skatteunddragelse ved  

 aktieombytningen.
Til støtte herfor har repræsentanten anført, at formålet  

 med  

 ansøgningen har været at skabe en egentlig koncernstruktur, som ville være  

 hensigtsmæssig i relation til selskabets fremtidig forretningsmæssige planer.
Som et led i disse planer ønskede man at foretage en  

 risikoafgrænsning af koncernens kapital ved at placere overskydende  

 likviditet  

 i holdingselskabet.
Denne fremgangsmåde åbnede herefter mulighed for, at man  

 kunne finansiere nye erhvervsaktiviteter i hver sit nystiftede datterselskab.  

 Repræsentanten har anført, at der på ansøgningstidspunktet ingen konkrete  

 planer var om opstart af ny virksomhed, men at man efterfølgende har  

 påbegyndt  

 aktivitet med udlejning af stillads, tårne og kamera til film- og  

 tv-optagelse.  

 Selskabet påtænker at udskille denne aktivitet i et selvstændigt selskab.  

 Endvidere er selskabet blevet opsagt fra sit nuværende domicil med virkning  

 fra  

 1. oktober 2002, og man påregner herefter at opkøbe en ejendom, som skal  

 placeres i et selvstændigt datterselskab.
Omstruktureringen havde ikke til formål at opnå  

 skatteunddragelse eller skatteudskydelse.
Repræsentanten har underbygget  

 denne  

 påstand ved at anføre, at den indgåede aftale med C A/S om forkøbsret til  

 selskabets driftsaktivitet ikke udgjorde en indikation af, at man havde  

 konkrete planer om efter aktieombytningens gennemførelse at afstå  

 datterselskabets driftsaktivitet til C A/S, hvilket ville kunne ske  

 skattefrit  

 for moderselskabet, idet anparterne i datterselskabet ved aktieombytning blev  

 anset for anskaffet til markedsværdi.
Forkøbsretten vedrørte således  

 udelukkende aktiviteten i datterselskabet  ikke aktieposten i  

 datterselskabet.  

 Dette understøttes yderligere af, at klageren i forbindelse med anmodningen  

 om  

 tilladelse til skattefri aktieombytning oplyste, at man havde til hensigt at  

 besidde aktierne i datterselskabet i en periode på minimum 3 år.
 Landsskatteretten skal  

 udtale:
Betingelsen i aktieavancebeskatningslovens § 13, stk. 1, om, at  

 ombytning af aktier som defineret i lovens § 13, stk. 2, kræver tilladelse,  

 blev indsat ved lov nr. 312 af 17. maj 1995 med baggrund i artikel 11, stk.  

 1,  

 litra a, i Rådets direktiv 90/434/EØF.
Ifølge fusionsdirektivets artikel 11,  

 stk. 1, litra a, kan en medlemsstat fravige direktivet, når hovedformålet  

 eller  

 et af hovedformålene bag en af de transaktioner, direktivet dækker, herunder  

 ombytning af aktier, er skattesvig eller skatteunddragelse.
Videre fremgår,  

 at  

 såfremt en transaktion ikke foretages ud fra forsvarlige økonomiske  

 betragtninger, såsom omstrukturering eller rationalisering af aktiviteterne i  

 de selskaber, der deltager i transaktionen, kan dette skabe formodning om, at  

 hovedformålet eller et af hovedformålene med transaktionen er skattesvig  

 eller  

 skatteunddragelse.
Ved afgørelsen af, om den påtænkte transaktion som  

 hovedformål eller et af hovedformålene har skattesvig eller  

 skatteunddragelse,  

 skal fortages en samlet undersøgelse af den konkrete transaktion, jf. herved  

 EF-domstolens dom af 17. juli 1997 i Leur-Bloem, saml. 1997 I-4161.
Ud fra en samlet vurdering af de i sagen foreliggende  

 oplysninger finder Landsskatteretten, at selskabet ikke har dokumenteret  

 eller  

 på anden vis tilstrækkelig sandsynliggjort, at motivet bag den skattefri  

 aktieombytning var forretningsmæssigt begrundet i omstrukturering eller  

 rationalisering  

 af aktiviteterne.
Retten finder i stedet, at hovedformålet med transaktionen  

 har været at opnå en udskydelse af aktieavancebeskatningen med deraf følgende  

 skattebesparelse.
 Landsskatteretten har herved henset til, at selskabet i  

 regnskabsåret 1999/2000 allerede havde afstået en del af  

 udlejningsvirksomheden  

 til C A/S, samt at selskabet i forbindelse hermed indgik en samarbejdsaftale  

 med C A/S og en aftale om forkøbsret til den resterende del af selskabets  

 erhvervsmæssige aktivitet.
 Told- og skatteregionens afslag af 27. september 2001 på  

 tilladelse til skattefri aktieombytning efter aktieavancebeskatningslovens §  

 13, stk. 1 og 2, findes herefter ikke at være i strid med fusionsdirektivets  

 artikel 11, stk. 1, litra a.
 Det påklagede afslag stadfæstes.
