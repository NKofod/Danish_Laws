Nr BTL 172 Betænkning over Forslag til konkurrencelov   

 Nr L 172 1996-97, 1. samling Afgivet af Erhvervsudvalget Afgivet: 19970522 Udvalget har behandlet lovforslaget i en række møder og har herunder stillet spørgsmål til erhvervsministeren, som denne har besvaret skriftligt og mundtligt.
Nogle af udvalgets spørgsmål samt erhvervsministerens svar herpå er optrykt som bilag til betænkningen.
 Der er af erhvervsministeren og nogle mindretal stillet ændringsforslag,  

 hvorom henvises til de ledsagende bemærkninger.
 Endvidere har udvalget modtaget skriftlige og/eller mundtlige henvendelser  

 fra:
Akademikernes Centralorganisation, Assurandør-Societetet, Dansk Handel & Service, Dansk Magasinpresses Udgiverforening, Dansk Skovforening, Danske Dagblades Forening, Danske Elværkers Forening, Danske Vognmænd, De Danske Skovdyrkerforeninger, Den danske Forlæggerforening, Foreningen af Registrerede Revisorer og Topdanmark A/S.
 Herefter indstiller et flertal (Socialdemokratiets, Venstres, Det  

 Konservative Folkepartis, Det Radikale Venstres og Centrum-Demokraternes  

 medlemmer af udvalget) lovforslaget til vedtagelse med de af  

 erhvervsministeren stillede ændringsforslag.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til vedtagelse med de af  

 erhvervsministeren og det af mindretallet stillede ændringsforslag.  

 Mindretallet stiller sig uforstående over for, at regeringen ikke foreslår en  

 fusionskontrol, og at den danske konkurrencelovgivning derfor fortsat vil  

 adskille sig fra de fleste af vore nabolande og fra EU's konkurrenceregler.  

 Holland og Finland er ved at indføre fusionskontrol, efterladende Danmark i  

 selskab med Luxemburg.
Forundringen er så meget desto større, som det er  

 fremgået, at regeringspartierne også er tilhænger af fusionskontrol, og at  

 der således kunne skabes flertal for alle de af regeringen stillede  

 ændringsforslag og for en bestemmelse om fusionskontrol.
Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af erhvervsministeren  

 under nr. 12, 13, 15, 16, 17 og 18 og de af mindretallet stillede  

 ændringsforslag.
Såfremt mindretallets ændringsforslag ikke vedtages, vil  

 mindretallet tillige stemme for de øvrige af erhvervsministeren stillede  

 ændringsforslag.
Ændringsforslag Til § 2Af et mindretal (FP):
 1) Stk. 2 udgår.
 Stk. 3 bliver herefter stk. 2.
 Af erhvervsministeren, tiltrådt af et flertal (udvalget med  

 undtagelse af FP):
 2) Stk. 2 affattes således:
»Stk. 2. Reglerne i kapitel 2 og 3 gælder ikke, hvis en  

 konkurrencebegrænsning er en direkte eller nødvendig følge af offentlig  

 regulering.
En konkurrencebegrænsning, som er fastsat af en  

 kommunalbestyrelse, er kun en direkte eller nødvendig følge af offentlig  

 regulering, når konkurrencebegrænsningen er nødvendig for, at  

 kommunalbestyrelsen kan opfylde de opgaver, den er pålagt i henhold til  

 lovgivning.« 3) Efter stk. 2 indsættes som nye stykker:
 »Stk. 3. Beslutninger truffet af bestyrelsen i et kommunalt  

 fællesskab, jf. § 60 i lov om kommunernes styrelse, sidestilles med  

 beslutninger truffet af kommunalbestyrelsen, jf. stk. 2.
 Stk. 4. Afgørelse af, hvorvidt en konkurrencebegrænsning er  

 omfattet af stk. 2, træffes af den myndighed m.v., der har fastsat  

 reguleringen eller truffet beslutningen, eller, såfremt reguleringen er  

 fastsat ved lov eller EF-forordning, af vedkommende minister.
Stk. 5. Hvis en konkurrencebegrænsning er omfattet af stk. 2, kan  

 Konkurrencerådet rette henvendelse til pågældende myndighed, påpege mulige  

 skadelige virkninger for konkurrencen samt fremkomme med forslag til fremme  

 af konkurrencen på det pågældende område.
Myndigheden skal svare på  

 henvendelsen inden 3 måneder fra modtagelsen heraf.« Stk. 3 bliver herefter stk. 6.
 Af et mindretal (SF og EL):
 Til kapitel 4 4) I kapiteloverskriften indsættes efter  

 »fusioner«: »og fusionskontrol«.
 Nye paragraffer 5) Efter § 12 indsættes i kapitel 4 som nye  

 paragraffer:
 »§ 01. En fusion opstår efter denne lov:
1) når to eller flere hidtil uafhængige virksomheder sammensmeltes til en  

 virksomhed, eller 2) når en eller flere personer, som allerede kontrollerer mindst en  

 virksomhed, eller en eller flere virksomheder ved køb af andele eller aktiver  

 gennem aftale eller på anden vis erhverver den direkte eller indirekte  

 kontrol over det hele eller dele af en eller flere andre virksomheder.
 Stk. 2. Erhvervsministeren fastsætter nærmere regler om  

 afgrænsningen af fusionsbegrebet, herunder regler om, hvorledes selvstændigt  

 fungerende joint ventures omfattes af fusionsbegrebet.
§ 02. En fusion forbydes, hvis 1) den skaber eller styrker en dominerende stilling, som hæmmer eller er  

 egnet til at hæmme den effektive konkurrence betydeligt på det danske marked  

 eller en væsentlig del heraf, og dette sker på en måde, som er skadelig ud  

 fra almene hensyn, eller 2) den i øvrigt bevirker, at almene hensyn væsentligt tilsidesættes.
 Stk. 2. Fusioner, som efter stk. 1 er forbudt, er ugyldige.
Stk. 3. Såfremt det er tilstrækkeligt for at fjerne de skadelige  

 virkninger af en fusion, kan der i stedet for, at fusionen forbydes, knyttes  

 betingelser til godkendelsen.
Betingelserne kan bestå i, 1) at de fusionerede virksomheder skal afhænde en del af den samlede  

 virksomhed, eller 2) krav om gennemførelse af andre konkurrecefremmende foranstaltninger.
§ 03. En fusion skal anmeldes til Konkurrencestyrelsen, når 1) de involverede virksomheder har en samlet årlig omsætning på mindst 2  

 mia. kr. eller 20 pct. af markedet eller 2) den overtagne virksomhed har en årlig omsætning på mindst 100 mio. kr.
 Hvis en virksomhed er en del af en koncern, beregnes den samlede omsætning  

 ud fra koncernomsætningen.
 Stk. 2. Fusioner omfattet af stk. 1 skal anmeldes til  

 Konkurrencestyrelsen senest en uge efter aftalens indgåelse,  

 offentliggørelsen af overtagelses- eller ombytningstilbudet eller  

 erhvervelsen af en kontrollerende andel.
Stk. 3. Konkurrencestyrelsen skal inden 30 dage fra anmeldelsen  

 beslutte, om en fusion skal godkendes, eller om der skal iværksættes en  

 uddybende undersøgelse (fase 1). I denne periode må ingen af parterne tage  

 skridt til at fuldføre fusionen.
Konkurrencestyrelsen kan under særlige  

 omstændigheder udsætte fusionens fuldførelse indtil endelig godkendelse.  

 Såfremt Konkurrencestyrelsen beslutter at indlede en uddybende undersøgelse,  

 har styrelsen yderligere 3 måneder til enten at godkende fusionen eller  

 indbringe sagen for Københavns Byret (fase 2).
 Stk. 4. Erhvervsministeren fastsætter nærmere regler for  

 gennemførsel af fusionskontrollen, herunder proceduren i forbindelse hermed,  

 samt for beregning af de i stk. 1 fastsatte omsætningstærskler.
 § 04. Københavns Byret skal inden 6 måneder fra tidspunktet for  

 Konkurrencestyrelsens indbringelse af sagen træffe afgørelse i sagen (fase  

 3). Denne frist kan forlænges, men forbud eller betingede godkendelser kan  

 kun udstedes indtil 2 år efter aftalens indgåelse.
§ 05. Byrettens afgørelser truffet efter § 02, stk. 1 og 3, kan  

 indbringes for landsretten.
Landsretten skal træffe afgørelse inden 3 måneder  

 fra tidspunktet for indbringelsen.
 § 06. Afgørelser truffet efter § 02, stk. 1 og 3, kan genoptages  

 ved landsretten, såfremt der foreligger væsentligt nyt i sagen, der taler for  

 at ophæve eller lempe forbudet eller betingelserne.
Stk. 2. Genoptagelse kan begæres af Konkurrencestyrelsen, af den,  

 afgørelsen retter sig til, eller af den, som i øvrigt har individuel,  

 væsentlig interesse i sagen.« Til § 13Af et mindretal (FP):
6) I stk. 1 ændres »§ 2, stk. 3, 2. pkt.« til:  

 »§ 2, stk. 2, 2. pkt.« Af erhvervsministeren, tiltrådt af et flertal (udvalget med  

 undtagelse af FP):
7) I stk. 1 ændres »§ 2, stk. 3, 2. pkt.« til:  

 »§ 2, stk. 6, 2. pkt.« Af et mindretal (FP):
 8) Stk. 2 affattes således:
»Stk. 2. Anmeldelser efter § 2, stk. 2, 1. pkt., samt  

 afgørelser truffet i medfør af loven kan offentliggøres.« Af erhvervsministeren, tiltrådt af et flertal (udvalget med  

 undtagelse af FP):
9) I stk. 2 ændres »§ 2, stk. 2« til: »§ 2,  

 stk. 5«, og »§ 2, stk. 3, 1. pkt.« ændres til: »§ 2, stk.  

 6, 1. pkt.« Til § 14Af et mindretal (FP):
10) I stk. 1 udgår ordene », jf. dog § 2, stk. 2, 2.  

 pkt.« Af erhvervsministeren, tiltrådt af et flertal (udvalget med  

 undtagelse af FP):
11) I stk. 1 ændres »§ 2, stk. 2, 2. pkt.« til:  

 »§ 2, stk. 4.« Af erhvervsministeren, tiltrådt af udvalget:
 12) I stk. 3 indsættes efter »virksomhed«:  

 », herunder regler om afskedigelse af rådsmedlemmer eller disses  

 suppleanter efter indstilling fra Konkurrencerådets formand før en periodes  

 ophør«.
 Til § 15 13) I stk. 1, 2. pkt., indsættes efter  

 »kongen«: »for en periode på op til 4 år«.
 Til § 19Af et mindretal (FP):
 14) I stk. 1 ændres »§ 2, stk. 1 og 3, 1. pkt.,»  

 til: »§ 2, stk. 1 og 2, 1. pkt.,».
 Af erhvervsministeren, tiltrådt af et flertal (udvalget med  

 undtagelse af FP):
 15) Stk. 1 affattes således:
»Konkurrencerådets afgørelser truffet efter § 2, stk. 1 og stk. 6, 1.  

 pkt., § 5, stk. 1, § 6, § 7, § 8, stk. 1 og 3-5, § 9, § 11, § 12, stk. 1, §  

 13, stk. 4, § 16 og § 27, stk. 4, 2. pkt., kan påklages til  

 Konkurrenceankenævnet.« Af erhvervsministeren, tiltrådt af udvalget:
 Til § 23 16) Stk. 1, nr. 2, affattes således:
 »2) overtræder § 11, stk. 1, hvis den pågældende virksomhed inden for  

 de seneste 5 år har fået et påbud vedrørende et tilsvarende misbrug af  

 dominerende stilling, jf. § 11, stk. 3,».
 Til § 27 17) Stk. 1, 2. pkt., affattes således:
»Dog træder bestemmelserne i § 14, stk. 3, og § 15 i kraft den 1.  

 juli 1997.« 18) I stk. 2 indsættes efter 1. pkt. som nye punktummer:
»En godkendelse, som er meddelt efter konkurrencelovens § 14, stk. 1,  

 jf. lovbekendtgørelse nr. 114 af 10. marts 1993, bevarer sin gyldighed,  

 indtil Konkurrencerådet måtte træffe afgørelse om at tilbagekalde  

 godkendelsen.
Afgørelsen træffes efter de hidtil gældende regler.« Af erhvervsministeren, tiltrådt af et flertal (udvalget med  

 undtagelse af FP):
 19) I stk. 5 ændres »§ 2, stk. 3« til: »§ 2,  

 stk. 6«.
Bemærkninger Til nr. 1 Det foreslås, at undtagelsesbestemmelsen for  

 konkurrencebegrænsninger, som er en direkte eller nødvendig følge af  

 offentlig regulering eller en beslutning truffet af en kommunalbestyrelse  

 eller bestyrelsen i et kommunalt fællesskab, udgår.
Undtagelsesbestemmelsen indebærer, at der vil være et ikke nærmere  

 defineret område for undtagelse af konkurrencebegrænsende adfærd foretaget af  

 offentlige eller halvoffentlige virksomheder eller myndigheder.  

 Undtagelsesbestemmelsen indebærer tillige, at reaktionen over for offentlige  

 eller halvoffentlige virksomheder eller myndigheder højst kan være en  

 henvendelse til den ansvarlige myndighed med forslag til, hvordan man kan  

 afhjælpe virkningerne af den konkurrencebegrænsende adfærd.
Myndigheden har  

 således ikke pligt til at foretage sig noget.
Da der ikke findes at være reel  

 forskel mellem den offentlige og den privat erhvervsudøvelse, og da der er  

 behov for et effektivt Konkurrenceråd såvel over for private som over for  

 offentlige virksomheder, findes det logisk at fjerne enhver  

 undtagelsesmulighed for offentlige virksomheder.
Dette sikres ved  

 ændringsforslaget.
 Til nr. 2 Efter lovforslagets § 2, stk. 2, er en erhvervsvirksomheds  

 konkurrencebegrænsninger, som er en direkte eller nødvendig følge af  

 offentlig regulering, undtaget fra reglerne i kapitel 2 og 3. I sådanne  

 tilfælde kan konkurrencemyndigheden rette en offentliggjort henvendelse til  

 vedkommende myndighed og gøre opmærksom på eventuelle konkurrenceskadelige  

 virkninger, jf. stk. 5.
Formålet med § 2, stk. 2, er at sikre, at politisk bestemte reguleringer  

 ikke kan underkendes af konkurrencemyndigheden, idet disse reguleringer kan  

 være betinget af andre samfundshensyn end hensynet til konkurrencen.
Det  

 følger af § 2, stk. 1, at lovforslaget ikke skelner mellem  

 konkurrencebegrænsninger, der optræder i forbindelse med privat  

 erhvervsvirksomhed, og konkurrencebegrænsninger, der optræder i forbindelse  

 med offentlig erhvervsvirksomhed.
Følger en konkurrencebegrænsning af  

 offentlig regulering m.v., vil den være undtaget fra forbudsbestemmelserne i  

 kapitel 2 og 3, uanset i hvilket regi - offentligt eller privat -  

 erhvervsvirksomheden udføres.
 For at sikre en effektiv anvendelse af konkurrencereglerne er det  

 præciseret, at konkurrencebegrænsningen skal være en direkte eller nødvendig  

 følge af offentlig regulering.
 Ved offentlig regulering forstås bl.a. lovgivning og bekendtgørelser,  

 generelle budgetregler, aktstykker samt reglerne om kommunernes ulovbestemte  

 opgaver (kommunalfuldmagten). Endvidere vil forpligtelser efter f.eks.  

 ratificerede konventioner og EF-forordninger også falde ind under begrebet  

 offentlig regulering.
Forslaget til stk. 2, 1. pkt., indebærer ikke særlige indholdsmæssige krav  

 til reguleringens ordlyd, men det er myndigheden - og ikke virksomhederne  

 selv - der skal udmønte hensigten bag lovgivningen.
Virksomhederne vil derfor  

 ikke kunne påberåbe sig en bemyndigelsesbestemmelse som grundlag for en  

 konkurrencebegrænsning.
Det er således en forudsætning, at hjemmelen til at  

 gennemføre en offentlig regulering er udnyttet, svarende til hidtidig praksis  

 efter den gældende konkurrencelov.
I stk. 2, 2. pkt., præciseres det, at en konkurrencebegrænsning, som er  

 fastsat af kommunalbestyrelsen, betragtes som en direkte eller nødvendig  

 følge af offentlig regulering, når konkurrencebegrænsningen er nødvendig for,  

 at kommunalbestyrelsen kan opfylde de opgaver, den er pålagt i henhold til  

 lovgivning.
Præciseringen gælder alle former for kommunale  

 konkurrencebegrænsninger.
Dette gælder således f.eks. også  

 konkurrencebegrænsninger fastsat i et kommunalt regulativ.
Begrundelsen for at undtage sådanne konkurrencebegrænsninger er, at  

 kommunalbestyrelsen skal have mulighed for at tilrettelægge de opgaver, den  

 er pålagt efter lovgivningen.
Imidlertid indebærer formuleringen også, at  

 konkurrencebegrænsningen skal være nødvendig for kommunens opfyldelse af sine  

 opgaver.
Dette indebærer, at kommunen skal vælge den mindst  

 konkurrenceforvridende løsning ved udførelsen af en given erhvervsvirksomhed,  

 hvor lovgivningen åbner mulighed for, at virksomheden kan udføres på flere  

 forskellige måder.
Ved at anvende formuleringen »fastsat« i stk. 2, 2. pkt., er det  

 præciseret, at for at en konkurrencebegrænsning kan være en direkte eller  

 nødvendig følge af offentlig regulering, skal konkurrencebegrænsningens  

 konkrete indhold fremgå direkte af kommunalbestyrelsens beslutning, regulativ  

 m.v.
Det er således ikke tilstrækkeligt, at en konkurrencebegrænsning f.eks.  

 følger af en mere generel beslutning truffet af en kommunalbestyrelse.
Dernæst skal en konkurrencebegrænsning være nødvendig for, at  

 kommunalbestyrelsen kan varetage de opgaver, den er pålagt.
Hvorvidt en  

 konkurrencebegrænsning er nødvendig, afhænger af de hensyn eller mål, der  

 ligger bag ved den pågældende lovgivning.
Det er derfor fundet naturligt, at  

 det er den myndighed, der fastsætter reguleringen eller træffer beslutningen,  

 der afgør, hvorvidt en konkurrencebegrænsning må anses for nødvendig, jf.  

 stk. 4. At kommunalbestyrelsen skal være pålagt en opgave, indebærer, at det  

 skal følge af lovgivningen, at kommunalbestyrelsen har ansvaret for eller  

 skal varetage en bestemt opgave.
 Det betyder, at hvis en kommunalbestyrelse fastsætter en  

 konkurrencebegrænsning, der er unødvendig for at opfylde de opgaver, som den  

 er pålagt i henhold til lovgivning, så finder undtagelsen ikke anvendelse.
 Til nr. 3 Af stk. 3 fremgår det, at beslutninger truffet af bestyrelsen i  

 et kommunalt fællesskab, jf. § 60 i lov om kommuners styrelse, sidestilles  

 med beslutninger truffet af kommunalbestyrelsen.
Begrundelsen for at sidestille beslutninger truffet af bestyrelsen i  

 kommunale fællesskaber med beslutninger truffet af kommunalbestyrelsen er, at  

 kommunale fællesskaber er karakteriseret ved, at der sker en  

 kompetenceoverførsel fra de deltagende kommuner til fællesskabet.
Et  

 kommunalt fællesskab, jf. § 60 i lov om kommunernes styrelse, er således  

 udtryk for, at den i lovgivningen fastsatte kompetence- og opgavefordeling er  

 fraveget.
Det kommunale fællesskab udøver ikke funktioner på kommunernes  

 vegne i henhold til delegation, men har en selvstændig kompetence.
Det fremgår af stk. 4, at afgørelse af, hvorvidt en konkurrencebegrænsning  

 er en direkte eller nødvendig følge af offentlig regulering m.v., træffes af  

 den myndighed, der har fastsat reguleringen eller truffet beslutningen.
Hvis  

 reguleringen er fastsat ved lov eller EU-forordning, træffes afgørelsen af  

 vedkommende minister.
Det følger dog af dansk rets almindelige regler, at den  

 endelige afgørelse af spørgsmålet om, hvorvidt en erhvervsvirksomheds  

 konkurrencebegrænsning er omfattet af § 2, stk. 2, henhører under domstolene.
 Det er en given forudsætning ved administrationen af konkurrenceloven, at  

 konkurrencemyndigheden ikke kan gå ind i en legalitetsprøvelse af offentlig  

 regulering og beslutninger.
Stk. 5 giver konkurrencemyndigheden mulighed for at rette henvendelse til  

 den pågældende myndighed m.v. og påpege mulige skadelige virkninger for  

 konkurrencen.
Bestemmelsen følger hidtidig praksis, men er gjort mere  

 effektiv ved at indføje en pligt for den pågældende myndighed til at svare på  

 henvendelsen inden for 3 måneder fra modtagelsestidspunktet.
Den foreslåede  

 bestemmelse præciserer endvidere Konkurrencerådets adgang til i en sådan  

 henvendelse at fremkomme med forslag til fremme af konkurrencen på det  

 pågældende område.
 Forud for en sådan henvendelse forudsættes Konkurrencerådet at drøfte  

 sagen med den pågældende myndighed.
 En § 2, stk. 5-henvendelse kan offentliggøres, ligesom den offentlige  

 myndigheds svar på Konkurrencerådets henvendelse kan offentliggøres, jf. §  

 13, stk. 2. Offentliggørelsen vil ske ved Konkurrencerådets foranstaltning.  

 Heri ligger en forudsætning om, at en offentlig myndighed i forbindelse med  

 besvarelsen kommer med en begrundet stillingtagen til Konkurrencerådets  

 anbefaling.
Under den gældende konkurrencelov er det altid Konkurrencerådet og ikke  

 rådets sekretariat, der retter en offentliggjort § 15-henvendelse til andre  

 offentlige myndigheder.
Ud fra hensynet til at give henvendelser efter  

 lovforslagets § 2, stk. 5, mest mulig vægt både over for den pågældende  

 myndighed og i den offentlige debat er det fundet hensigtsmæssigt fortsat at  

 lade denne del af konkurrencelovens anvendelsesområder varetage af  

 Konkurrencerådet.
 Til nr. 4 og 5 Med ændringsforslagene indføres kontrol med fusioner, så  

 den danske konkurrencelovgivning får en bestemmelse herom, ligesom der i EU  

 og i vore nabolande er fusionskontrol.
Med forslagene kan fusioner forbydes, hvis de begrænser konkurrencen, dog  

 således, at sådanne fusioner kan godkendes, hvis det er til fordel for almene  

 interesser.
Fusioner kan også forbydes, hvis de er i modstrid med almene  

 interesser.
Med en fusionskontrol bliver det således muligt for samfundet at gribe  

 ind, dels for at sikre konkurrencen på markedet, dels for at varetage vigtige  

 almene interesser.
Køb og salg af virksomheder sker i stigende omfang, og i  

 mange tilfælde er der store samfundsmæssige interesser på spil.
Derfor er der  

 brug for i bestemte situationer at kunne gribe ind.
 Til nr. 6, 8, 10 og 14 Ændringsforslagene er en konsekvens af  

 ændringsforslag nr. 1.
 Til nr. 7, 9, 11 og 19 Ændringsforslagene er en konsekvens af  

 ændringsforslag nr. 2 og 3.
 Til nr. 12 Ved den foreslåede tilføjelse til § 14, stk. 3, tillægges  

 erhverministeren en udtrykkelig hjemmel til at fastsætte regler om  

 afskedigelse af rådsmedlemmer eller disses suppleanter før en periodes ophør.
 Af hensyn til retssikkerheden for Konkurrencerådets medlemmer og af hensyn  

 til Konkurrencerådets uafhængighed forudsætter forslaget, at  

 erhvervsministeren skal fastsætte klare regler for, hvornår afskedigelse kan  

 finde sted.
 Afskedigelse kan kun finde sted i tilfælde af overtrædelse af  

 tavshedspligten eller ved grov tilsidesættelse af medlemmernes øvrige pligter  

 efter Konkurrencerådets forretningsorden.
Afskedigelse for overtrædelse af tavshedspligten omfatter tilfælde, hvor  

 rådsmedlemmer enten har udtalt sig om fortrolige sager eller har udleveret  

 fortrolige dokumenter.
Det er fundet nødvendigt at præcisere rådsmedlemmernes  

 tavshedspligt, idet det blandt andet må forventes, at rådsmedlemmerne i øget  

 omfang vil få adgang til fortrolige EU-dokumenter.
Det forudsættes, at der  

 ikke sker en ændring af hidtidig praksis, hvorefter et  

 organisationsindstillet medlem af Konkurrencerådet kan drøfte  

 problemstillinger i sager, der er til behandling i rådet, med personer i de  

 indstillende organisationer, under den pågældendes eget ansvar for at  

 fortrolige oplysninger ikke prisgives.
Erhvervsministeren vil endvidere kunne fastsætte regler om afskedigelse af  

 rådsmedlemmer i tilfælde, hvor rådsmedlemmer i øvrigt groft tilsidesætter  

 deres pligter i henhold til Konkurrencerådets forretningsorden.
Afskedigelse  

 i denne forbindelse kan kun ske i særligt grove tilfælde, og der vil således  

 normalt kun være adgang til afskedigelse, hvor der er tale om gentagen  

 tilsidesættelse af de pligter, der påhviler et rådsmedlem.
Forslaget berører ikke Konkurrencerådets status, og rådet er således  

 stadig væk uafhængigt af erhvervsministeren.
Til sikring af Konkurrencerådets  

 uafhængighed skal reglerne om afskedigelse indeholde en procedure, hvorefter  

 afskedigelse kun kan finde sted efter indstilling fra Konkurrencerådets  

 formand.
Erhvervsministeren kan således ikke på eget initiativ foranledige en  

 afskedigelse af et rådsmedlem.
Adgangen til afskedigelse omfatter ikke  

 Konkurrencerådets formand, idet formanden udnævnes af kongen.
Til nr. 13 Ændringsforslaget har til formål at begrænse den periode, som  

 formanden udnævnes for, til 4 år.
Herefter er der mulighed for genudnævnelse  

 eller udnævnelse af en ny formand.
Efter lovforslaget vil udnævnelsen være tidsubegrænset, således at  

 formanden bevarer sin udnævnelse indtil pensioneringen.
Henset til, at  

 udnævnelsen til formand for en række andre råd som f.eks.
Fondsrådet og  

 Forsikringsrådet i dag er tidsbegrænset, er det fundet hensigtsmæssigt også  

 for Konkurrencerådets vedkommende at indføre en ordning med tidsbegrænset  

 udnævnelse.
Forslaget berører ikke Konkurrencerådets status, og rådet er således  

 stadig væk uafhængigt af erhvervsministeren.
Ligeledes er det stadig væk  

 kongen, der udnævner formanden for Konkurrencerådet.
 Til nr. 15 Der tilsigtes med lovforslagets § 19 ingen ændringer i forhold  

 til den gældende konkurrencelovs § 18.
 Udgangspunktet vil som hidtil være, at stort set alle Konkurrencerådets  

 afgørelser kan ankes.
 Afgørelser om, hvorvidt der er tale om erhvervsvirksomhed, jf. § 2, stk.  

 1, hvorvidt der er anmeldelsespligt for offentlig regulering, jf. § 2, stk.  

 6, 1. pkt., samt hvorvidt der er tale om løn- og arbejdsforhold, jf. § 3, 1.  

 pkt., kan indbringes for ankenævnet.
 Konkurrenceankenævnet kan endvidere tage stilling til, hvorvidt en aftale,  

 vedtagelse eller en samordnet praksis er indgået inden for samme virksomhed  

 eller koncern, jf. § 5.
 Afgørelser efter §§ 6 og 7 samt afgørelser efter § 8 om afslag på  

 ansøgning om individuel fritagelse fra forbudet i § 6 samt indholdet,  

 varigheden, forlængelsen eller tilbagekaldelsen af fritagelsen kan ligeledes  

 indbringes for ankenævnet.
 Erklæringer efter § 9, hvor Konkurrencerådet afgiver erklæring om, at  

 anmeldte forhold falder uden for forbudet i § 6, stk. 1, og at der ikke vil  

 blive grebet ind i medfør af § 6, stk. 4, kan indbringes for ankenævnet.  

 Ligeledes kan afgørelser truffet i medfør af § 11 indbringes for ankenævnet.
 Konkurrencerådets afgørelse om meddelelsespligt for fusioner m.v., jf. §  

 12, stk. 1, kan indbringes for ankenævnet.
 Det er endvidere muligt at anke afgørelser om, hvilke oplysninger der skal  

 undtages fra offentliggørelse, jf. § 13, stk. 4. Tilsvarende kan afgørelser  

 efter § 16 om indholdet og varigheden af de påbud, der kan anvendes i  

 forbindelse med § 6, stk. 4, og § 11, stk. 3, ankes til ankenævnet.
 Endelig kan afgørelser efter § 27, stk. 4, 2. pkt., om fristforlængelse  

 ankes til ankenævnet.
 Til nr. 16 Med den ændrede formulering af § 23, stk. 1, nr. 2, er det  

 tilsigtet at præcisere, at straf for overtrædelse af forbudet mod misbrug af  

 en dominerende stilling i § 11, stk. 1, kun kan komme på tale, såfremt  

 Konkurrencerådet påviser, at den pågældende virksomhed inden for de seneste 5  

 år har modtaget et påbud efter § 11, stk. 3, for et tilsvarende misbrug.
Til nr. 17 Det foreslås, at bestemmelserne i § 14, stk. 3, og § 15 træder  

 i kraft den 1. juli 1997. Med det fremrykkede ikrafttrædelsestidspunkt for §  

 14, stk. 3, sikres det, at erhvervsministerens fastsættelse af  

 Konkurrencerådets forretningsorden samt af nærmere regler for rådets og  

 Konkurrencestyrelsens virksomhed træder i kraft samtidig med bestemmelsen om  

 udnævnelse af det nye Konkurrenceråd.
Med det fremrykkede  

 ikrafttrædelsestidspunkt for § 15 sikres det, at der oprettes et nyt  

 Konkurrenceråd, der kan deltage i udstedelsen af de supplerende  

 administrative forskrifter inden lovens ikrafttrædelse.
I perioden fra den 1.  

 juli 1997 til 1. januar 1998 vil det nuværende og det nye Konkurrenceråd  

 fungere samtidig.
Til nr. 18 Ændringsforslaget indebærer, at en godkendelse af bindende  

 videresalgspriser, som er meddelt efter den gældende konkurrencelovs § 14,  

 stk. 1, jf. lovbekendtgørelse nr. 114 af 10. marts 1993, forbliver i kraft,  

 indtil Konkurrencerådet måtte træffe afgørelse om at tilbagekalde  

 godkendelsen.
Såfremt Konkurrencerådet træffer afgørelse om at tilbagekalde  

 godkendelsen, skal denne afgørelse træffes efter de hidtil gældende regler i  

 lovbekendtgørelse nr. 114 af 10. marts 1993.
Lissa Mathiasen (S) Ole Vagn Christensen (S) Sonja Mikkelsen (S) Hardy  

 Hansen (S) Jacob Buksti (S) fmd.
Kjeld Rahbæk Møller (SF) Ulla Solvang  

 (RV) Frank Aaen (EL) Sonja Albrink (CD) Svend Erik Hovmand (V) Pia Larsen (V)  

 Svend Heiselberg (V) Erik Larsen (V) Kai Dige Bach (KF) nfmd.
Pernille  

 Sams (KF) Flemming Hansen (KF) Kirsten Jacobsen (FP) Dansk Folkeparti havde  

 ikke medlemmer i udvalget.
Bilag Nogle af udvalgets spørgsmål til erhvervsministeren og dennes svar herpå Spørgsmål 5:
 Ministeren bedes oplyse, om de frivillige indkøbskæder kan fortsætte på  

 uændrede vilkår, specielt hvad angår markedsføring og prisfastsættelse.
 Spørgsmål 58:
 Ministeren bedes redegøre nærmere for den fritagelse fra forbudet i § 6,  

 som påtænkes udstedt for detailhandelen.
 Svar:
 De frivillige kæders aftaler vil umiddelbart være omfattet af forbudet i  

 lovens § 6, hvis de indeholder bestemmelser, der direkte eller indirekte har  

 til formål eller til følge at begrænse konkurrencen.
 Bestemmelser i indkøbsforeningers aftaler om faste udsalgspriser for  

 medlemmer vil - ligesom nu - være forbudt.
Det er i bemærkningerne til lovforslagets § 10 anført, at det er tanken at  

 udstede en gruppefritagelse med henblik på de særlige danske forhold inden  

 for detailhandelen.
Jeg kan bekræfte, at jeg har til hensigt at udstede en  

 gruppefritagelse for kædesamarbejde i detailhandelen.
 Generelt kan det om gruppefritagelserne siges, at fritagelserne er  

 begrundet i, at visse typer af konkurrencebegrænsende aftaler antages at  

 indebære samfundsøkonomiske fordele, som overstiger de ulemper, som  

 konkurrencebegrænsningen medfører.
Konkurrenceforholdene i den danske detailhandel varierer betydeligt.  

 Detailhandelen er således karakteriseret ved kapitalkæder, frivillige kæder  

 og kædesamarbejde inden for brugsforeningsbevægelsen.
Kædernes  

 konkurrenceforhold vil indgå ved udformningen af gruppefritagelsen, idet  

 gruppefritagelsen netop skal afspejle forholdene på det danske marked.
 Som følge heraf kan jeg derfor ikke give en konkret redegørelse for  

 indholdet i gruppefritagelsen for kædesamarbejde i detailhandelen.
Udformningen af gruppefritagelsen vil ske efter nærmere forhandlinger med  

 detailhandelens organisationer og ud fra undersøgelser af  

 konkurrenceforholdene.
Endelig skal det nye Konkurrenceråd høres.
 Frivillige kædeaftaler, der måtte falde uden for gruppefritagelsen, vil  

 efter anmeldelse til konkurrencemyndigheden kunne opnå individuel fritagelse,  

 hvis det findes godtgjort, at de opfylder kravene til fritagelse i lovens §  

 8.
 Spørgsmål 6:
 Ministeren bedes redegøre for, om den eksisterende ordning med faste  

 priser på aviser og bøger kan fortsætte og på hvilken måde.
 Svar:
 Jeg henviser til mit ændringsforslag til § 27 i L 172 (konkurrenceloven).  

 Ændringsforslaget indebærer, at en godkendelse af bindende videresalgspriser,  

 som er meddelt efter den gældende konkurrencelovs § 14, stk. 3, jf.  

 lovbekendtgørelse nr. 114 af 10. marts 1993, forbliver i kraft, indtil  

 Konkurrencerådet måtte træffe afgørelse om at tilbagekalde godkendelsen.
Ændringsforslaget svarer til det forslag, der blev fremlagt af  

 Konkurrenceudvalget.
Eksisterende fastprisordninger for aviser, bøger og  

 magasiner kan herefter videreføres, og tilbagekaldelse af godkendelserne skal  

 ske efter den gældende konkurrencelov, jf. ovennævnte lovbekendtgørelse.
 Spørgsmål 52:
 Ministeren bedes uddybe begrundelsen for, hvorfor joint ventures falder  

 ind under forbudet i § 6 set i lyset af, at lovforslaget ikke lægger op til  

 bestemmelser om fusionskontrol.
 Svar:
 Som anført i bemærkningerne til lovforslaget betragtes visse joint  

 ventures efter EU-konkurrencereglerne som fusioner, der behandles efter  

 forordning nr. 4064/89 om kontrol med fusioner og virksomhedsovertagelser.
 Da lovforslaget imidlertid ikke indeholder bestemmelser om fusionskontrol,  

 er det fundet hensigtsmæssigt at fastslå, at alle former for aftaler om joint  

 ventures behandles under forbudsbestemmelsen i § 6.
 En situation, hvor visse aftaler om joint ventures helt lades ureguleret,  

 netop fordi man ikke har fusionskontrol i Danmark, hænger ikke sammen med  

 ønsket om en effektiv konkurrencelov.
 At lade alle aftaler om joint ventures behandle under et regelsæt -  

 forbudet mod konkurrencebegrænsende aftaler - svarer i øvrigt til den  

 retstilstand, som herskede i EU, inden fusionsforordning nr. 4064/89 trådte i  

 kraft den 21. september 1990.
Efter de nuværende EU-konkurrenceregler behandles visse aftaler om joint  

 ventures som nævnt under forordningen om fusionskontrol, mens andre aftaler  

 om joint ventures behandles efter Traktatens artikel 85 om forbud mod  

 konkurrencebegrænsende aftaler.
Det vil altså sige, at der ikke er nogen  

 former for aftaler om joint ventures, der efter EU-konkurrencereglerne lades  

 helt ureguleret.
 Spørgsmål 77:
 Ministeren bedes redegøre nærmere for sammenhængen mellem bemærkningerne  

 om, at alle former for joint ventures falder ind under forbudet i § 6, og at  

 der ifølge lovforslaget ikke skal være fusionskontrol i Danmark.
 Ministeren bedes endvidere belyse, om bemærkningerne om joint ventures er  

 overflødige, når der samtidig gennemføres et forbudsprincip vedrørende visse  

 dominerende virksomheder.
 Svar:
 For så vidt angår første del af spørgsmålet, henviser jeg til mit svar på  

 spørgsmål 52, som jeg kan uddybe på følgende måde:
I aftaler om joint ventures, der ikke omfattes af bagatelgrænserne,  

 indebærer lovforslaget, at der skal foretages en vurdering af, om der er  

 konkurrencebegrænsende elementer i den bagvedliggende joint venture-aftale.  

 Det er således ikke selve joint venture-selskabets etablering, der skal  

 vurderes, men alene den bagvedliggende joint venture-aftale.
Kun, hvor denne  

 indeholder konkurrencebegrænsende elementer, vil disse elementer være  

 omfattet af forbudet, således at der må ansøges om fritagelse.
Såfremt joint ventures skulle vurderes efter bestemmelser i stil med EU's  

 fusionskontrolregler, ville også selve aftalen om etablering af joint  

 venture-selskabet skulle vurderes.
Vurderingen skulle tage udgangspunkt i en  

 dominanstest.
Det vil sige, at der skulle foretages en vurdering af den  

 stilling på markedet, som joint venture-selskabet måtte forventes at få.
 Der er således en væsentlig forskel på den vurdering, et joint venture  

 underlægges efter lovforslagets aftaleforbud, og efter fusionskontrolregler i  

 stil med EU's.
Denne retstilstand er i øvrigt i overensstemmelse med praksis efter den  

 gældende konkurrencelov.
Den gældende konkurrencelov giver mulighed for at  

 gribe ind over for konkurrencebegrænsende elementer i en joint  

 venture-aftale.
Lovforslaget indebærer således ikke udvidede beføjelser over  

 for joint ventures.
 Til det andet spørgsmål bemærkes, at forbudet mod misbrug af dominerende  

 stilling ikke overflødiggør, at konkurrencebegrænsende aftaler, der knytter  

 sig til etablering af et joint venture, er omfattet af forbudet i § 6.
 Spørgsmål 86:
 Ministeren bedes uddybe bemærkningerne til lovforslagets § 11, stk. 1,  

 vedrørende det relevante marked og herunder give passende eksempler på  

 henholdsvis produktmarked og gsografisk marked samt endvidere oplyse, hvordan  

 et delmarked, jf. § 11, stk. 1, nærmere skal afgrænses sammenlignet med de  

 hidtil gældende regler.
 Spørgsmål 97:
 Ministeren bedes bekræfte, at der i lovforslaget lægges op til en  

 modernisering af dominansbegrebet, og at der lægges op til en bredere  

 afgrænsning af det relevante marked, end det er tilfældet i dag.
 Svar:
Definitionen af det relevante marked er væsentlig i al  

 konkurrenceregulering.
Det er blandt andet ud fra denne definition, at man  

 fastlægger, om en virksomhed har en dominerende stilling på det relevante  

 marked.
Afgrænsningen er en nødvendig forudsætning for vurderingen af  

 konkurrenceforholdene på det pågældende marked, herunder de enkelte  

 virksomheders indflydelse på markedet.
For både virksomheder og  

 konkurrencemyndigheder ville det derfor være ønskeligt, om der kunne gives en  

 kort og klar definition af det relevante marked.
Det er imidlertid en dynamisk verden, vi lever i i dag.
Markedsforholdene  

 ændrer sig hurtigt.
Det samme gør vareudbudet og -efterspørgslen.
Dette afspejles ved afgrænsningen af det relevante marked.
Det er således  

 ikke muligt at give en helt firkantet definition af det relevante marked og  

 som følge heraf heller ikke på, hvornår der foreligger en dominerende  

 stilling.
Det skyldes, at konkurrenceretlige vurderinger altid må foretages  

 på grundlag af relevante, konkrete bedømmelser af markedsforholdene.
 Af hensyn til virksomhedernes retssikkerhed er overtrædelser af  

 lovforslagets forbud mod misbrug af dominerende stilling derfor ikke i første  

 omgang bødesanktioneret.
Med lovforslaget er der lagt op til en mere dynamisk afgrænsning af det  

 relevante marked end hidtil.
Dette afspejles bl.a. i bemærkningerne til § 11.
Markedsafgrænsning Nedbrydningen af handelsgrænserne inden for EU vil betyde, at det  

 relevante geografiske marked oftere end hidtil må afgrænses bredere end det  

 danske terrirorium.
Lovforslaget lægger således op til en bredere afgrænsning  

 af det geografiske marked, end tilfældet er efter den gældende lov.
 Ved fastlæggelsen af det relevante produktmarked vil der efter  

 lovforslaget ikke blot skulle tages hensyn til den aktuelle konkurrence, men  

 i øget omfang også skulle tages hensyn til den potentielle konkurrence og den  

 forventede udvikling i substituerbarheden.
Et marked afgrænset til høje, justerbare barnestole er ligeledes et  

 eksempel på en meget snæver markedsafgrænsning.
Hensynet til den potentielle  

 konkurrence og den forventede udvikling i substituerbarheden vil her kunne  

 føre til en bredere afgrænsning.
 Tilsvarende vil markeder, der tidligere er blevet afgrænset meget snævert  

 som følge af modeluner og lignende, efter lovforslaget skulle afgrænses til  

 et bredere marked.
Ændringerne indebærer, at markedsafgrænsningen bringes på linje med  

 markedsafgrænsningen i EU.
For at lette virksomhedernes anvendelse af  

 reglerne har det netop været et hovedmål bag lovforslaget, at fortolkningen  

 af reglerne lægger sig så tæt op ad EU-praksis som mulig.
Dominansbegrebet Den ændrede tilgang til afgrænsningen af det relevante marked har en  

 afledt virkning ved vurderingen af, om der foreligger en dominerende  

 stilling.
Efter lovforslaget vil der ved vurderingen af, om der foreligger en  

 dominerende stilling, skulle lægges betydelig vægt på virksomhedernes  

 markedsandel.
Endvidere vil der ved vurderingen af, om en virksomhed indtager  

 en dominerende stilling, skulle lægges vægt på, at denne stilling kan  

 opretholdes over en vis periode.
En større markedsandel, som kun er af  

 midlertidig karakter, er således ikke i sig selv nok til at statuere, at der  

 foreligger en dominerende stilling.
 Med denne ændring bringes også fortolkningen af dominansbegrebet i  

 overensstemmelse med den metode, som anvendes inden for EU-konkurrenceretten.
Endvidere vil der ved afgrænsningen af produktmarkedet i højere grad end  

 hidtil skulle tages hensyn til såkaldt udbudssubstitution.
Hermed menes  

 spørgsmålet om, hvorvidt andre udbydere af lignende varer vil være i stand  

 til uden større omkostninger og på kort sigt at omlægge deres produktion til  

 de pågældende varer.
 Disse momenter indebærer en ændring i forhold til praksis efter den  

 gældende lov.
Dette betyder bl.a., at hvor man for nogle år tilbage afgrænsede et marked  

 til f.eks. fodformede sko, vil de dynamiske tendenser og hensynet til den  

 potentielle konkurrence formentlig bevirke, at et sådant marked ikke vil  

 kunne forekomme i dag.
Efter lovforslaget vil markedet skulle afgrænses  

 bredere.
 Spørgsmål 105:
 Ministeren bedes kommentere henvendelsen fra Danske Elværkers Forening,  

 jf. bilag 76.
 Svar:
Foreningen påpeger i sin henvendelse, at der er påbegyndt et reformarbejde  

 af el- og varmeforsyningslovene, og at der først er grundlag for at tage  

 stilling til, i hvilket omfang elsektoren skal være omfattet af  

 konkurrencelovens bestemmelser, når de nye lovgivningsmæssige rammer er på  

 plads.
Foreningen anmoder om, at der sker den nødvendige koordination i  

 lovgivningsprocessen.
 Udgangspunktet for anvendelse af lovforslaget på elsektoren er, at i det  

 omfang sektorens konkurrencebegrænsninger er reguleret i speciallovgivning,  

 herunder i bekendtgørelser udstedt med hjemmel heri, gælder  

 forbudsbestemmelserne i lovforslaget ikke, jf. forslagets § 2, stk. 2. Dette  

 svarer til forholdene under den gældende konkurrencelov.
 For konkurrencebegrænsninger, der ikke følger af offentlig regulering, jf.  

 lovforslagets § 2, stk. 2, gælder den generelle regel i lovforslagets § 6,  

 hvorefter alle konkurrencebegrænsende aftaler, vedtagelser og samordnet  

 praksis er forbudt, medmindre de er undtaget efter kriterierne i  

 lovforslagets § 7.
Efter lovforslagets § 8 kan der gives fritagelse fra forbudet mod  

 konkurrencebegrænsende aftaler ud fra nærmere definerede kriterier, såfremt  

 konkurrencemyndigheden finder, at dette er samfundsøkonomisk hensigtsmæssigt,  

 f.eks. på grund af energi- og ressourcebesparelser.
Det bemærkes endvidere,  

 at aftaler, der ønskes fritaget, og som anmeldes inden 1. juli 1998, vil  

 kunne opretholdes indtil 3 måneder efter, at konkurrencemyndigheden har  

 truffet afgørelse i sagen, uanset om der måtte blive tale om et afslag.
Rådet  

 vil kunne forlænge denne frist.
På denne baggrund finder jeg ikke, at der er behov for egentlige særregler  

 for elsektoren i den generelt gældende konkurrencelov.
Imidlertid er jeg  

 opmærksom på, at der kan være særlige problemer for elsektoren forbundet med  

 overgangen til en forbudsbaseret konkurrencelov.
Konkurrencemyndigheden må  

 ved sin administraion af den kommende konkurrencelov være opmærksom på og  

 tage hensyn til disse problemer i overgangsperioden.
 Spørgsmål 107:
 Ministeren bedes oplyse, om bemærkningerne til lovforslagets § 6 (s. 18)  

 om joint ventures betyder, at fusioner/virksomhedskoncentrationer i form af  

 joint ventures bliver omfattet af forbudet i § 6.
 Svar:
Bemærkningerne til lovforslagets side 18 indebærer ikke, at aftalen om et  

 joint venture's etablering omfattes af forbudet mod konkurrencebegrænsende  

 aftaler.
Det vil alene være eventuelle konkurrencebegrænsende elementer, der  

 er knyttet til en joint venture-aftale, der vil være omfattet af forbudet.
Denne retstilstand er i øvrigt i overensstemmelse med praksis efter den  

 gældende konkurrencelov.
Den gældende konkurrencelov giver mulighed for at  

 gribe ind over for konkurrencebegrænsende elementer i en joint  

 venture-aftale.
Lovforslaget indebærer således ikke udvidede beføjelser over  

 for joint ventures.
 Spørgsmål 108:
 Ministeren bedes oplyse, om konsekvenserne af lovforslaget vil være  

 national dansk fusionskontrol omfattende fusioner, der sker i form af joint  

 ventures.
 Svar:
Lovforslaget indebærer ikke, at joint ventures underlægges en national  

 kontrol svarende til fusionskontrol.
Konkurrencemyndigheden vil således ikke  

 kunne forbyde etableringen af et joint venture-selskab, men vil alene kunne  

 forbyde eventuelle konkurrencebegrænsende elementer, der er knyttet til en  

 aftale om etablering af et joint venture.
 Denne retstilstand er i øvrigt i overensstemmelse med praksis efter den  

 gældende konkurrencelov, jf. svaret på spørgsmål 107.
 Spørgsmål 109:
 Ministeren bedes redegøre for, om det ikke bør have afgørende betydning  

 for fortolkningen af afgrænsningen af det relevante geografiske marked i § 7,  

 at Danmark er medlem af EU's indre marked.
 Svar:
Definitionen af det relevante marked er væsentlig i al  

 konkurrenceregulering.
Det er blandt andet ud fra denne definition, at man  

 fastlægger, om en virksomhed har en dominerende stilling på det relevante  

 marked.
Afgrænsningen er en nødvendig forudsætning for vurderingen af  

 konkurrenceforholdene på det pågældende marked.
For både virksomheder og  

 konkurrencemyndigheder ville det derfor være ønskeligt, om der kunne gives en  

 kort og klar definition af det relevante marked.
Det er imidlertid en dynamisk verden, vi lever i i dag.
Markedsforholdene  

 ændrer sig hurtigt.
Det samme gør vareudbudet og -efterspørgslen.
Dette afspejles ved afgrænsningen af det relevante marked.
Det er således  

 ikke muligt at give en helt firkantet definition af det relevante marked.
Det  

 skyldes, at konkurrenceretlige vurderinger altid må foretages på grundlag af  

 relevante konkrete bedømmelser af markedsforholdene.
Med lovforslaget er der lagt op til en mere dynamisk afgrænsning af det  

 relevante marked end hidtil.
Dette afspejles bl.a. i bemærkningerne til § 11.
 Det relevante marked består af to dele: Det relevante produktmarked og det  

 relevante geografiske marked.
Ved det relevante produktmarked forstås markedet for de produkter,  

 som forbrugerne betragter som substituerbare.
Lovforslaget lægger op til en  

 vis modernisering ved afgrænsningen af det relevante produktmarked.
Herved  

 bringes markedsafgrænsningen på linje med markedsafgrænsningen i EU.
 Det relevante geografiske marked består af de områder, hvor den  

 pågældende virksomhed afsætter sine produkter, og som har tilstrækkelige  

 homogene konkurrencevilkår.
En fuld tilpasning til EU-konkurrenceretten indebærer, at det relevante  

 geografiske marked ikke blot kan omfatte hele Danmark eller en del heraf.
Men  

 at det relevante grografiske marked også kan omfatte markedsområder, der  

 rækker ud over landets grænser.
 Nedbrydningen af handelsgrænserne inden for EU må forventes at betyde, at  

 det relevante geografiske marked oftere end hidtil vil afgrænses bredere end  

 det danske territorium.
 Der vil således kunne forekomme tilfælde, hvor det relevante geografiske  

 marked vil være bredere end det danske territorium, hvilket er en udvidelse i  

 forhold til bemærkningerne til lovforslagets § 7.
 Spørgsmål 110:
Vil regeringen sørge for, at de kalkulationsregler m.v., der gælder for  

 offentlige myndigheder - herunder amter og kommuner - sikrer, at  

 tilbudsgivning sker på et sammenligneligt grundlag? Svar:
 Ved offentlige licitationer i relation til serviceydelser skal  

 udgangspunktet for køberen og den private henholdsvis den offentlige  

 serviceleverandør være ens, således at grundlaget for en egentlig  

 sammenligning er til stede.
 Erhvervsministeren vil undersøge mulighederne for at udarbejde et ensartet  

 grundlag for udbud og tilbud på serviceområdet, som det f.eks. kendes på  

 bygge- og anlægsområdet.
 Endvidere vil erhvervsministeren undersøge mulighederne for en forbedret  

 klageadgang i forbindelse med offentlige tilbud af serviceydelser.
 Herudover vil erhvervsministeren tage skridt til at få udarbejdet og  

 udsendt en ny vejledning om konkurrencelovens anvendelse på offentlige  

 myndigheder og offentlige virksomheder.
 Spørgsmål 111:
Kan ministeren bekræfte, at beslutninger truffet på baggrund af de  

 ulovbestemte regler i kommunalfuldmagten ikke er omfattet af betingelsen  

 »pålagt i henhold til lovgivning«? Svar:
Beslutninger truffet på baggrund af de ulovbestemte regler i  

 kommunalfuldmagten er ikke omfattet af betingelsen »pålagt i henhold til  

 lovgivning«.
Dette følger af det forhold, at kommunalfuldmagtens regler  

 ikke direkte pålægger kommunalbestyrelsen at udføre bestemte opgaver, men  

 alene åbner mulighed for, at kommunalbestyrelsen kan udføre opgaver af  

 forskelligt indhold.
 Spørgsmål 112:
Kan ministeren i forlængelse af spørgsmål 107 og 108, jf. bilag 109,  

 bekræfte, at såkaldte koncentrative joint ventures ikke kan falde ind under  

 forbudet i § 6, medmindre disse indgår konkurrencebegrænsende aftaler? Svar:
 Jeg kan bekræfte dette.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til erhvervsministeren, som denne har besvaret skriftligt og mundtligt.
Udvalget har tillige stillet spørgsmål til miljø- og energiministeren, som denne har besvaret skriftligt.
Nogle af udvalgets spørgsmål til erhvervsministeren og miljø- og energiministeren og disses svar herpå er optrykt som bilag til tillægsbetænkningen.
 Endvidere har udvalget modtaget skriftlige henvendelser fra Kommunernes  

 Landsforening og Dansk Skovforening.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse i den affattelse, hvori det foreligger efter 2. behandling.
Et mindretal inden for flertallet (Fremskridtspartiets medlem af udvalget)  

 finder, at den fri konkurrence ikke fuldt ud er sikret ved det foreliggende  

 lovforslag, når offentlige virksomheder fortsat har en lovhjemlet ret til  

 særbehandling.
Dette spørgsmål vil Fremskridtspartiet komme tilbage til i det  

 kommende folketingsår.
Når Fremskridtspartiet alligevel stemmer for en ny  

 konkurrencelov, er det, fordi der trods alt er sket forbedringer i forhold  

 til den eksisterende lov.
Et mindretal (Socialistisk Folkepartis og Enhedslistens medlemmer  

 af udvalget) vil ved 3. behandling stemme hverken for eller imod  

 lovforslaget, efter at disse partiers ændringsforslag om fusionskontrol blev  

 nedstemt ved 2. behandling af lovforslaget.
Lissa Mathiasen (S) fmd.
Ole  

 Vagn Christensen (S) Sonja Mikkelsen (S) Hardy Hansen (S) Jacob Buksti (S)  

 Kjeld Rahbæk Møller (SF) Ulla Solvang (RV) Frank Aaen (EL) Sonja Albrink (CD)  

 Svend Erik Hovmand (V) Pia Larsen (V) Svend Heiselberg (V) Erik Larsen (V)  

 Kai Dige Bach (KF) nfmd.
Pernille Sams (KF) Flemming Hansen (KF)  

 Kirsten Jacobsen (FP) Dansk Folkeparti havde ikke medlemmer i udvalget.
ERHVERVSMINISTEREN Bilag Nogle af udvalgets spørgsmål til erhvervsministeren og miljø- og  

 energiministeren og disses svar herpå Spørgsmål 114:
 Ministeren bedes kommentere henvendelsen fra Kommunernes Landsforening af  

 26. maj 1997, jf. bilag 170.
 Svar:
 § 2, stk. 2, 1. pkt., som affattet ved mit ændringsforslag, er udformet  

 således: »Reglerne i kapitel 2 og 3 gælder ikke, hvis en  

 konkurrencebegrænsning er en direkte eller nødvendig følge af offentlig  

 regulering«.
 Undtagelsen er begrundet i, at politisk bestemte reguleringer ikke skal  

 kunne underkendes af konkurrencemyndigheden, »idet disse reguleringer  

 kan være betinget af andre samfundsmæssige hensyn end hensynet til  

 konkurrencen«.
 Heri ligger, at der kan være andre samfundsmæssige hensyn som f.eks.  

 økonomi, sociale forhold, miljø, forsyningssikkerhed m.v., som - set fra en  

 overordnet betragtning - er vigtigere end hensynet til konkurrencen.
 Ved offentlig regulering forstås efter ændringsforslaget bl.a. lovgivning  

 og bekendtgørelser, generelle budgetregler, aktstykker samt reglerne om  

 kommunernes ulovbestemte opgaver (kommunalfuldmagten).
Offentlig regulering omfatter herefter ikke kommunale beslutninger eller  

 kommunale regulativer.
Derfor har det været nødvendigt at indføje et nyt 2.  

 pkt. for at sikre, at andre hensyn end hensynet til konkurrencen ligeledes  

 kan gøre sig gældende på det kommunale niveau.
Men muligheden for  

 konkurrencebegrænsninger på det kommunale niveau omfatter alene de områder,  

 hvor kommunalbestyrelsen ved lov er pålagt en opgave.
Det betyder, at  

 kommunalbestyrelsen har mulighed for at tilrettelægge de opgaver, den er  

 pålagt efter lovgivningen, og kommunalbestyrelsen kan i denne  

 tilrettelæggelse tage andre samfundsmæssige hensyn end hensynet til  

 konkurrencen.
 § 2, stk. 2, har herefter fået følgende ordlyd:
 »En konkurrencebegrænsning, som er fastsat af en kommunalbestyrelse,  

 er kun en direkte eller nødvendig følge af offentlig regulering, når  

 konkurrencebegrænsningen er nødvendig for, at kommunalbestyrelsen kan opfylde  

 de opgaver, den er pålagt i henhold til lovgivning«.
Heri ligger, at ændringsforslaget kun undtager konkurrencebegrænsninger,  

 som er fastsat af en kommunalbestyrelse inden for den del af  

 kommunalbestyrelsens opgaver, som er pålagt i henhold til lovgivning.
Dvs.  

 »at det skal følge af lovgivning, at en kommunalbestyrelse har ansvaret  

 for eller skal varetage en bestemt opgave«.
Der stilles, jf.  

 bemærkningerne til 1. pkt., ingen særlige indholdsmæssige krav til  

 reguleringens ordlyd.
De hensyn, som kommunalbestyrelsen kan inddrage, hvis den fastsætter en  

 konkurrencebegrænsning, vil afhænge af hensynene bag den konkrete lov, der  

 pålægger kommunerne opgaven.
Der er således ikke tale om, at konkurrenceloven  

 begrænser de hensyn, der måtte ligge bag den pågældende lovgivning, og som  

 dermed ligger bag en kommunalbestyrelses beslutning.
Det følger desuden af § 2, stk. 2, 2. pkt., at konkurrencebegrænsningen  

 skal være nødvendig for at opfylde de opgaver, der er pålagt kommunen i  

 henhold til lovgivning.
Dette nødvendighedskriterium indebærer ikke, at alle  

 andre samfundsmæssige hensyn f.eks. miljøhensyn skal tilsidesættes ved  

 kommunale beslutninger.
Det følger af bemærkningerne, at spørgsmålet om,  

 »hvorvidt en konkurrencebegrænsning er nødvendig afhænger af de hensyn  

 eller mål, der ligger bagved den pågældende lovgivning«.
Det fremgår endvidere af bemærkningerne, at der i  

 nødvendighedsbetragtningen ligger et krav om, at en kommunalbestyrelse skal  

 vælge den mindst konkurrencebegrænsende løsning.
Dette betyder, at  

 kommunalbestyrelsen, når den har truffet en beslutning, der i øvrigt  

 tilgodeser andre hensyn end hensynet til konkurrencen, skal vælge den mindst  

 konkurrencebegrænsende løsning ved udførelsen af en given opgave.
 Kommunernes Landsforening påpeger i deres brev af 26. maj 1997, at § 2,  

 stk. 2, som affattet ved mit ændringsforslag, skaber usikkerhed om løsningen  

 af et betydeligt antal kommunale opgaver.
 Således anfører Kommunernes Landsforening, at: »For alle disse  

 opgaver gælder det, at de i dag kan udføres på flere forskellige måder,  

 hvorimod kommunerne med ændringsforslaget tilsyneladende fratages  

 mulighederne for at træffe helhedsorienterede beslutninger, hvori andre  

 væsentlige samfundsmæssige hensyn end hensynet til at undgå  

 konkurrencebegrænsninger kan indgå«.
 Denne fortolkning er ikke korrekt.
 Som det fremgår af ovennævnte gennemgang af § 2, stk. 2, samt  

 bemærkningerne til ændringsforslaget, er det netop muligt for en  

 kommunalbestyrelse at anlægge en mere helhedsorienteret løsning for at  

 varetage de hensyn eller mål, der ligger bagved den pågældende lovgivning.
 Samfundsmæssige hensyn til økonomien, sociale forhold, miljø,  

 forsyningssikkerhed m.v. kan således indgå i en helhedsorienteret kommunal  

 beslutning.
Men når kommunerne har tilgodeset de andre samfundsmæssige hensyn som  

 f.eks. miljøhensyn m.v., og hvis kommunalbestyrelsen har flere  

 løsningsmuligheder for at varetage opgaven, så skal kommunalbestyrelsen vælge  

 den mindst konkurrencebegrænsende løsning.
Det vil derfor ikke være muligt at  

 erstatte ordet »nødvendig« med f.eks. »hensigtsmæssig«.
Ordet »nødvendig« i § 2, stk. 2, er imidlertid ikke til hinder  

 for, at en kommunalbestyrelse ved opfyldelsen af sine lovbestemte opgaver kan  

 varetage andre hensyn end hensynet til konkurrencen, ligesom det ikke er til  

 hinder for, at kommunerne kan vælge selv at varetage en opgave.
Det følger  

 bl.a. af min besvarelse af spørgsmål 24 og 96, hvoraf det fremgår, at  

 konkurrencelovens regler ikke er bestemmende for, hvornår staten eller  

 kommunen skal udlicitere en opgave eller selv forestå varetagelsen.
Med ordet  

 »nødvendig« ligger der ikke nogen begrænsninger i den hidtidige  

 frihed for en kommune eller et kommunalt fællesskab til at bestemme, om en  

 opgave pålagt efter lovgivningen skal varetages/udføres af kommunen selv  

 eller en tredjemand.
Det gælder lige så lidt, som konkurrencelovens regler er  

 bestemmende for, om en privat virksomhed kan varetage en opgave selv, eller  

 om virksomheden ønsker at varetage en opgave gennem underleverandører m.v.
KOMMUNERNES LANDSFORENING Den 26. maj 1997 Folketingets Erhvervsudvalg Christiansborg 1240 København K Vedr. forslag til konkurrencelov Landsforeningen er blevet bekendt med, at der er udarbejdet et udkast til  

 ændringsforslag til konkurrencelovens § 2, som skal indgå i Erhvervsudvalgets  

 betænkning om konkurrenceloven. Ændringen fremgår af Erhvervsudvalgets  

 betænkning af 22. maj 1997, som blev offentliggjort i dag.
 Efter landsforeningens opfattelse synes konsekvenserne af  

 ændringsforslaget at være yderst vidtrækkende i forhold til den oprindelige  

 formulering af lovteksten.
 Ændringsforslaget kan således i den nuværende udformning skabe usikkerhed  

 om løsningen af et betydeligt antal kommunale opgaver, herunder børnepasning,  

 ældrepleje, biblioteksvirksomhed, vandforsyning, affaldshåndtering,  

 spildevand og energiforsyning.
 For alle disse opgaver gælder det, at de i dag kan udføres på flere  

 forskellige måder, hvorimod kommunerne med ændringsforslaget tilsyneladende  

 fratages mulighederne for at træffe helhedsorienterede beslutninger, hvori  

 andre væsentlige samfundsmæssige hensyn end hensynet til at undgå  

 konkurrencebegrænsninger kan indgå.
 Samfundsmæssige hensyn til økonomi, sociale forhold, miljø,  

 forsyningssikkerhed m.v. kan således med ændringsforslaget kun indgå, hvis de  

 fremgår direkte af lovgivningen.
 Det ændrede lovforslag omfatter tilsyneladende både de situationer, hvor  

 kommunen handler inden for kommunalfuldmagten, og situationer, hvor der er  

 tale om lovbundne opgaver, som varetages decentralt, og hvor der hidtil har  

 været hel eller delvis metodefrihed for kommunernes løsning af den konkrete  

 opgave.
 Kun en detaljeret statslig regulering, der helt vil bryde med principperne  

 bag decentraliseringen af disse opgaver, kan herefter sikre et bredere  

 helhedssyn i opgaveløsningen.
 Det er landsforeningens klare opfattelse, at disse meget omfattende mulige  

 konsekvenser af ændringsforslaget må have været helt utilsigtede.
En indarbejdelse af hele det offentlige område i konkurrenceloven bør ske  

 på et klart og gennemarbejdet grundlag.
Denne klarhed eksisterer ikke i det  

 nuværende forslag.
På denne baggrund henstiller landsforeningen indtrængende,  

 at lovforslaget ikke bliver vedtaget i den nuværende udformning.
Med venlig hilsen Evan Jensen Peter Gorm Hansen Kopi af denne skrivelse er sendt til:
Statsministeren, Justitsministeren, Indenrigsministeren, Erhvervsministeren, Miljø- og Energiministeren, Miljø- og Planlægningsudvalget og Social- og Sundhedsudvalget.
 Spørgsmål 115:
 Ministeren bedes kommentere henvendelsen fra Kommunernes Landsforening af  

 26. maj 1997, jf. bilag 174.
 Svar:
 Jeg skal henvise til min besvarelse af spørgmål 114, for så vidt angår den  

 generelle del af henvendelsen fra Kommunernes Landsforening.
 Derudover har Kommunernes Landsforening fremsendt en række konkrete  

 spørgsmål.
 Spørgsmål 1.1:
Griber den nye konkurrencelov ind i kommunalbestyrelsernes nuværende  

 kompetence til frit at vælge at producere sådanne serviceydelser inhouse? Svar:
 De omtalte serviceydelser (børnepasning, ældrepleje og miljøbeskyttelse,  

 herunder bl.a. opgaver inden for affaldshåndtering, spildevand og  

 vandforsyning) er ikke in house efter konkurrenceloven, idet  

 konkurrencelovens inhouse-begreb omfatter fremstilling af varer eller  

 tjenesteydelser ved egne ansatte til eget brug.
De omtalte serviceydelser er i udgangspunktet omfattet af  

 konkurrencelovens erhvervsbegreb, idet de består i at udbyde tjenesteydelser  

 på et marked.
Dermed har aktiviteten en betydning for konkurrencen.
Det  

 betyder imidlertid ikke, at kommunalbestyrelsen ikke - som i dag - kan vælge  

 at producere sådanne serviceydelser.
Konkurrencelovens bestemmelser griber  

 ikke ind i kommunalbestyrelsernes nuværende kompetence til frit at vælge at  

 producere sådanne serviceydelser.
 Spørgsmål 1.2:
Hvad gælder i den situation, at private virksomheder ønsker at udbyde  

 serviceydelser inden for det pågældende område? Svar:
Medmindre der er en regulering, der direkte hindrer det, er der intet, der  

 hindrer private virksomheder i at udbyde de omtalte serviceydelser.
Hvorvidt  

 en serviceydelse udbydes af det offentlige eller private, er ikke reguleret  

 af konkurrenceloven.
 Spørgsmål 2.1:
Skal kravet om, at en konkurrencebegrænsning er »nødvendig«,  

 alene forstås som et krav om, at en kommunes beslutning af en  

 konkurrencebegrænsning skal kunne begrundes som hensigtsmæssig ud fra en  

 helhedsvurdering? - En fortolkning af »nødvendig« i retning af »strengt  

 nødvendig« vil medføre, at hensyn til konkurrenceforhold vil kunne  

 medføre ringere løsninger for kommunerne og borgerne.
 Svar:
Som det fremgår af min besvarelse af spørgsmål 114, kan kommunerne efter  

 mit ændringsforslag anlægge en helhedsorienteret løsning.
Løsningen kan  

 således tage højde for de hensyn eller mål, der ligger bag ved den  

 lovgivning, som pålægger kommunerne at udføre en opgave.
Samfundsmæssige hensyn som f.eks. hensyn til økonomien, miljø,  

 forsyningssikkerhed m.v. kan indgå i en kommunal beslutning.
Men når  

 kommunerne har tilgodeset disse samfundsmæssige hensyn, f.eks. hensynet til  

 miljøet, og hvis kommunen så stadig har flere løsningsmuligheder for at  

 varetage opgaven, så skal kommunalbestyrelsen vælge den mindst  

 konkurrencebegrænsende løsning.
 Det er derfor ikke muligt at erstatte »nødvendig« med f.eks.  

 »hensigtsmæssig«, ligesom en konkurrencebegrænsning ikke kan  

 begrundes som hensigtsmæssig ud fra en helhedsbetragtning, netop fordi en  

 kommunalbestyrelse skal vælge den mindst konkurrencebegrænsende løsning, når  

 de øvrige hensyn bag lovgivningen i øvrigt er varetaget.
 Ved at sikre, at kommunalbestyrelserne kan varetage de andre hensyn og  

 mål, der ligger bag den lovgivning, som pålægger kommunen en opgave, vil  

 kommunerne fortsat kunne levere løsninger af høj kvalitet for kommunen og  

 dens borgere.
 Spørgsmål 2.2:
Hvornår er en konkurrencebegrænsning unødvendig? Svar:
 En konkurrencebegrænsning er unødvendig, når den er overflødig for at  

 udføre den opgave, kommunerne er pålagt ved lovgivning på forsvarlig vis, og  

 ud fra de hensyn, som ligger bag den pågældende lovgivning.
 Spørgsmål 2.3:
Sikrer lovændringen, at andre samfundsmæssige hensyn end hensynet til  

 konkurrencen kan inddrages i vurderingen af, om en konkurrencebegrænsning er  

 nødvendig, eller skal kommunalbestyrelsens afgørelse alene træffes ud fra  

 henynet til konkurrencen? Svar:
Lovændringen sikrer, at andre hensyn end hensynet til konkurrencen kan  

 inddrages.
Jeg skal henvise til bemærkningerne til ændringsforslaget.
Det  

 fremgår heraf, at undtagelsesbestemmelsen er begrundet i, at politisk  

 bestemte reguleringer ikke skal kunne underkendes af konkurrencemyndigheden,  

 idet »disse reguleringer kan være betinget af andre samfundsmæssige  

 hensyn end hensynet til konkurrencen«.
Jeg skal i øvrigt henvise til min  

 besvarelse af spørgsmål 114.
Case vedr. forbrændingsegnet affald - helhedshensyn contra  

 konkurrencehensyn Hvis den nødvendige forbrændingskapacitet kun kan sikres gennem den  

 konkurrencebegrænsning, der ligger i at anvise alt affald til et enkelt  

 forbrændingsanlæg, er konkurrencebegrænsningen nødvendig for at opfylde  

 formålet om at »begrænse problemer i forbindelse med  

 affaldsbortskaffelse«.
Derfor vil konkurrencebegrænsningen være undtaget  

 fra konkurrencelovens indgrebsbestemmelser, jf. § 2, stk. 2, 2. pkt.
 Spørgsmål 3.1 fra Kommunernes Landsforening:
Hvis en kommunalbestyrelse har besluttet en konkurrencebegrænsning, er det  

 da kommunalbestyrelsen, der har kompetencen efter § 2, stk. 4, til at afgøre,  

 om konkurrencebegrænsningen har været nødvendig? Svar:
Det er kommunalbestyrelsen, der har kompetencen efter § 2, stk. 4, til at  

 afgøre, om konkurrencebegrænsningen har været nødvendig.
Det fremgår direkte  

 af lovteksten samt bemærkningerne.
KOMMUNERNES LANDSFORENING  Den 26. maj 1997 Folketingets Erhvervsudvalg Christiansborg 1240 København K Vedr. forslag til konkurrencelov Landsforeningen er blevet bekendt med, at der er udarbejdet et udkast til  

 ændringsforslag til konkurrencelovens § 2, som skal indgå i Erhvervsudvalgets  

 betænkning om konkurrenceloven. Ændringen fremgår af Erhvervsudvalgets  

 betænkning af 22. maj 1997, som blev offentliggjort i dag.
 Efter landsforeningens opfattelse synes konsekvenserne af  

 ændringsforslaget at være yderst vidtrækkende i forhold til den oprindelige  

 formulering af lovteksten.
 Ændringsforslaget kan således i den nuværende udformning skabe usikkerhed  

 om løsningen af et betydeligt antal kommunale opgaver, herunder børnepasning,  

 ældrepleje, biblioteksvirksomhed, vandforsyning, affaldshåndtering,  

 spildevand og energiforsyning.
 For alle disse opgaver gælder det, at de i dag kan udføres på flere  

 forskellige måder, hvorimod kommunerne med ændringsforslaget tilsyneladende  

 fratages mulighederne for at træffe helhedsorienterede beslutninger, hvori  

 andre væsentlige samfundsmæssige hensyn end hensynet til at undgå  

 konkurrencebegrænsninger kan indgå.
 Samfundsmæssige hensyn til økonomi, sociale forhold, miljø,  

 forsyningssikkerhed m.v. kan således med ændringsforslaget kun indgå, hvis de  

 fremgår direkte af lovgivningen.
 Det ændrede lovforslag omfatter tilsyneladende både de situationer, hvor  

 kommunen handler inden for kommunalfuldmagten, og situationer, hvor der er  

 tale om lovbundne opgaver, som varetages decentralt, og hvor der hidtil har  

 været hel eller delvis metodefrihed for kommunernes løsning af den konkrete  

 opgave.
 Kun en detaljeret statslig regulering, der helt vil bryde med principperne  

 bag decentraliseringen af disse opgaver, kan herefter sikre et bredere  

 helhedssyn i opgaveløsningen.
 Det er landsforeningens klare opfattelse, at disse meget omfattende mulige  

 konsekvenser af ændringsforslaget må have været helt utilsigtede.
En indarbejdelse af hele det offentlige område i konkurrenceloven bør ske  

 på et klart og gennemarbejdet grundlag.
Denne klarhed eksisterer ikke i det  

 nuværende forslag.
På denne baggrund henstiller landsforeningen indtrængende,  

 at lovforslaget ikke bliver vedtaget i den nuværende udformning.
Med venlig hilsen Evan Jensen Peter Gorm Hansen Kopi af denne skrivelse er sendt til:
Statsministeren, Justitsministeren, Indenrigsministeren, Erhvervsministeren, Miljø- og Energiministeren, Miljø- og Planlægningsudvalget og Social- og Sundhedsudvalget.
Uklarheder vedrørende ændringsforslag til konkurrenceloven (L 172)  

 stillet i Erhvervsudvalgets betænkning Landsforeningen har forgæves søgt at få belyst en række uklarheder  

 vedrørende det ændringsforslag til konkurrenceloven, som er fremsat i  

 Erhvervsudvalgets betænkning.
Nogle af uklarhederne kan have vidtrækkende  

 konsekvenser for den kommunale opgavevaretagelse.
1. Kommunale virksomhed, der ikke er omfattet af konkurrenceloven.  

 (Udbudspligt for børnepasning og affaldsforbrænding?) Kommunale in-house opgaver er ikke omfattet af konkurrenceloven.
Det  

 gælder både den gamle og nye konkurrencelov.
Det fremgår imidlertid ikke  

 klart af lovens tekst og bemærkningerne til § 2, om definitionen på in-house  

 opgaver (selvudførte opgaver) også omfatter kommunale løsninger inden for  

 områder som børnepasning, ældrepleje og miljøbeskyttelse, herunder bl.a.  

 opgaver inden for affaldshåndtering, spildevand og vandforsyning.
 Spørgsmål:
1.1. Griber den nye konkurrencelov ind i kommunalbestyrelsernes nuværende  

 kompetence til frit at vælge at producere sådanne serviceydelser in-house? 1.2. Hvad gælder i den situation, at private virksomheder ønsker at udbyde  

 serviceydelser inden for det pågældende område? 2. Det fremgår ikke klart hvad der menes med nødvendige  

 konkurrencebegrænsninger. (Kommunale beslutninger ud fra helhedssyn eller kun  

 ud fra konkurrencebetragtninger?) Det fremgår af lovforslagets § 2, stk. 2, at kommunalbestyrelsen alene kan  

 træffe beslutninger om konkurrencebegrænsninger, såfremt  

 konkurrencebegrænsningen er nødvendig, for at kommunen kan opfylde de  

 opgaver, den er pålagt.
Det er meget uklart, hvorledes dette skal forstås.
I bemærkningerne til  

 bestemmelsen står der på den ene side, at kommunen skal vælge den mindst  

 konkurrenceforvridende løsning ved udførelsen af en given erhvervsvirksomhed.  

 På den anden side står der også, at nødvendigheden af en  

 konkurrencebegrænsning afhænger af de hensyn eller mål, der ligger bagved den  

 pågældende lovgivning.
 Spørgsmål:
2.1. Skal kravet om, at en konkurrencebegrænsning er  

 »nødvendig«, alene forstås som et krav om, at en kommunes  

 beslutning af en konkurrencebegrænsning skal kunne begrundes som  

 hensigtsmæssigt ud fra en helhedsvurdering? - En fortolkning af »nødvendig« i retning af »strengt  

 nødvendig« vil medføre, at hensyn til konkurrenceforhold vil kunne  

 medføre ringere løsninger for kommunerne og borgerne.
2.2. Hvornår er konkurrencebegrænsning unødvendig? 2.3. Sikrer lovændringen, at andre samfundsmæssige hensyn end hensynet til  

 konkurrencen kan inddrages i vurderingen af, om en konkurrencebegrænsning er  

 nødvendig, eller skal kommunalbestyrelsens afgørelse alene træffes ud fra  

 hensynet til konkurrencen? CASE vedr. forbrændingsegnet affald helhedssyn contra konkurrencehensyn - Kommunerne er pålagt at forbrænde alt forbrændingsegnet affald.
Kommunerne  

 sikrer gennem affaldsplanlægning, at der etableres tilstrækkelig  

 forbrændingskapacitet.
Når kommunerne gennem planlægningen har sikret sig  

 adgang til den nødvendige kapacitet på et givet anlæg, anvises affaldet til  

 dette anlæg.
Anvisningen begrænser naturligvis konkurrencen.
Bekendtgørelsen foreskriver ikke kommunerne at anvise kun til et anlæg.  

 Miljøbeskyttelsesloven pålægger kommunerne at »forestå«  

 affaldsbortskaffelsen, og lovens formål er bl.a. »at fremme  

 genanvendelse og begrænse problemer i forbindelse med  

 affaldsbortskaffelse«.
På den anden side er muligheden for at anvise til  

 kun et anlæg en forudsætning for at kommunerne kan tage ansvar for, at der er  

 den nødvendige kapacitet til rådighed i Danmark.
Der er således gode grunde til, at den kommunale regulering er  

 hensigtsmæssig.
Men det er uklart, om man kan sige, at kommunernes regulering  

 er en »nødvendig følge« af miljøbeskyttelsesloven, eller  

 »nødvendig for at kommunalbestyrelsen kan opfylde de opgaver den er  

 pålagt«.
3) Det fremgår ikke klart, hvilken myndighed der har kompetencen til  

 at afgøre om en konkurrencebegrænsning er nødvendig Det fremgår af ændringsforslagets § 2, stk. 4, at afgørelsen af om en  

 konkurrencebegrænsning er omfattet af undtagelsen i § 2, stk. 2, træffes af  

 den myndighed, der har fastsat reguleringen eller truffet beslutningen.
 Spørgsmål:
3.1. Hvis en kommunalbestyrelse har besluttet en konkurrencebegrænsning,  

 er det da kommunalbestyrelsen, der har kompetencen efter § 2, stk. 4 til at  

 afgøre om konkurrencebegrænsningen har været nødvendig? Spørgsmål 117:
Kan regeringen bekræfte, at der med ændringsforslaget til § 2, stk. 2,  

 ikke er tale om en ændring af sigtet med bestemmelsen f.eks. med relation til  

 affalds-, spildevands- og vandforsyningsområdet? Svar:
 I forlængelse af mine tilkendegivelser i forbindelse med 2. behandlingen  

 kan regeringen bekræfte, at sigtet med § 2, stk. 2, fortsat er at sikre, at  

 politisk bestemte reguleringer ikke skal kunne underkendes af  

 konkurrencemyndigheden, da disse kan være betinget af andre samfundsmæssige  

 hensyn end hensynet til konkurrencen.
Miljø- og energiministerens besvarelse af spørgsmål 117 Kan regeringen bekræfte, at der med ændringsforslaget til § 2, stk. 2,  

 ikke er tale om en ændring af sigtet med bestemmelsen f.eks. med relation til  

 affalds-, spildevands- og vandforsyningsområdet? Svar:
 Erhvervsministeren har i sin besvarelse af samme spørgsmål bekræftet, at  

 sigtet med § 2, stk. 2 fortsat er at sikre, at politisk bestemte reguleringer  

 ikke skal kunne underkendes af konkurrencemyndigheden, da disse kan være  

 betinget af andre hensyn end hensynet til konkurrencen.
 Denne besvarelse kan jeg tilslutte mig.
 Spørgsmål 118:
Kan ministeren bekræfte, at konkurrenceloven ikke medfører en pligt for  

 kommuner til at udlicitere affalds-, spildevands- og vandforsyningsområdet? Svar:
Konkurrencelovens regler er ikke bestemmende for, hvornår staten eller  

 kommunen skal udlicitere en opgave eller selv forestå varetagelsen.
Det  

 fremgår blandt andet af min besvarelse af spørgsmål 24 og 96.
 Jeg kan derfor bekræfte, at konkurrenceloven ikke medfører en pligt for  

 kommunerne til at udlicitere affalds-, spildevands- og vandforsyningsområdet.
 Spørgsmål 119:
 Ministeren bedes uddybe sætningen i bemærkningerne til ændringsforslaget  

 til § 2 om, »at en kommunalbestyrelse skal vælge den mindst  

 konkurrencebegrænsende løsning« i relation til affaldsbehandlingen,  

 vandforsyningsområdet og spildevandsbehandlingen.
 Svar:
 Som det er anført i bemærkningerne til mit ændringsforslag, kan  

 kommunalbestyrelsen i sin tilrettelæggelse af de opgaver, den er pålagt efter  

 lovgivningen, inddrage de hensyn, der ligger bag den konkrete lovgivning.
De hensyn, som kommunalbestyrelsen kan inddrage, hvis den fastsætter en  

 konkurrencebegrænsning, vil afhænge af hensynene bag den konkrete lov.
Der er  

 således ikke tale om, at konkurrenceloven begrænser de henyn, der måtte ligge  

 bag den pågældende lovgivning, og som dermed ligger bag en  

 kommunalbestyrelses beslutning.
Det er muligt for en kommunalbestyrelse at anlægge en mere  

 helhedsorienteret løsning for at varetage de hensyn eller mål, der ligger  

 bagved den pågældende lovgivning.
Samfundsmæssige hensyn til økonomien,  

 sociale forhold, miljø. forsyningssikkerhed m.v., kan således indgå i en  

 helhedsorienteret kommunal beslutning.
 Men når en kommune har tilgodeset de andre samfundsmæssige hensyn, og hvis  

 kommunalbestyrelsen så stadig har flere løsningsmuligheder ved fastlæggelsen  

 af rammerne for opgaven, så skal kommunalbestyrelsen vælge den mindst  

 konkurrencebegrænsende løsning.
I relation til affaldsbehandling, vandforsyning og spildevandsområdet kan  

 bemærkningerne derfor uddybes på følgende måde: Konkurrenceloven regulerer  

 ikke, om udførelsen af en opgave sker ved kommunens egen foranstaltning eller  

 af tredjemand.
Kommunen skal varetage de hensyn eller mål, der ligger bag den  

 respektive lovgivning på afffaldsbehandlingsområdet, vandforsyningsområdet og  

 spildevandsbehandlingsområdet.
Men når de hensyn er varetaget, bestemmer  

 konkurrenceloven, at kommunen ved fastlæggelsen af rammerne for den eller  

 dem, der udfører opgaven, skal vælge den mindst konkurrencebegrænsende  

 løsning.
 Spørgsmål 120:
 Ministeren bedes kommentere henvendelsen fra Kommunernes Landsforening af  

 28. maj 1997, jf. bilag 181.
 Svar:
 Henvendelsen fra Kommunernes Landsforening giver mig anledning til  

 følgende bemærkninger:
 Landsforeningen giver i sin henvendelse udtryk for, at det er foreningens  

 opfattelse, at spørgsmålet om en opgave overhovedet kan varetages af en  

 kommune, som hidtil henhører under de almindelige kommunale  

 tilsynsmyndigheders kompetence.
Konkurrencelovens bestemmelser berører ikke spørgsmålet om, hvilke opgaver  

 kommunerne kan varetage.
Afgørelse af dette spørgsmål vil derfor, i samme  

 omfang som hidtil, henhøre under de kommunale tilsynsmyndigheders kompetence.
For så vidt angår spørgsmålet om at vurdere, om en kommunalt etableret  

 konkurrencebegrænsning er i overensstemmelse med loven (konkurrenceloven), så  

 træffes denne afgørelse efter lovforslagets § 2, stk. 4, af den myndighed  

 m.v., der har truffet beslutningen.
Det følger dog af dansk rets almindelige  

 regler, at den endelige afgørelse af spørgsmålet henhører under domstolene,  

 jf. grundlovens § 63. Dette fremgår af bemærkningerne til lovforslaget.
KOMMUNERNES LANDSFORENING  Den 26. maj 1997 Folketingets Erhvervsudvalg Christiansborg 1240 København K Vedr. forslag til konkurrencelov Landsforeningen er blevet bekendt med, at der er udarbejdet et udkast til  

 ændringsforslag til konkurrencelovens § 2, som skal indgå i Erhvervsudvalgets  

 betænkning om konkurrenceloven. Ændringen fremgår af Erhvervsudvalgets  

 betænkning af 22. maj 1997, som blev offentliggjort i dag.
 Efter landsforeningens opfattelse synes konsekvenserne af  

 ændringsforslaget at være yderst vidtrækkende i forhold til den oprindelige  

 formulering af lovteksten.
 Ændringsforslaget kan således i den nuværende udformning skabe usikkerhed  

 om løsningen af et betydeligt antal kommunale opgaver, herunder børnepasning,  

 ældrepleje, biblioteksvirksomhed, vandforsyning, affaldshåndtering,  

 spildevand og energiforsyning.
 For alle disse opgaver gælder det, at de i dag kan udføres på flere  

 forskellige måder, hvorimod kommunerne med ændringsforslaget tilsyneladende  

 fratages mulighederne for at træffe helhedsorienterede beslutninger, hvori  

 andre væsentlige samfundsmæssige hensyn end hensynet til at undgå  

 konkurrencebegrænsninger kan indgå.
 Samfundsmæssige hensyn til økonomi, sociale forhold, miljø,  

 forsyningssikkerhed m.v. kan således med ændringsforslaget kun indgå, hvis de  

 fremgår direkte af lovgivningen.
 Det ændrede lovforslag omfatter tilsyneladende både de situationer, hvor  

 kommunen handler inden for kommunalfuldmagten, og situationer, hvor der er  

 tale om lovbundne opgaver, som varetages decentralt, og hvor der hidtil har  

 været hel eller delvis metodefrihed for kommunernes løsning af den konkrete  

 opgave.
 Kun en detaljeret statslig regulering, der helt vil bryde med principperne  

 bag decentraliseringen af disse opgaver, kan herefter sikre et bredere  

 helhedssyn i opgaveløsningen.
 Det er landsforeningens klare opfattelse, at disse meget omfattende mulige  

 konsekvenser af ændringsforslaget må have været helt utilsigtede.
En indarbejdelse af hele det offentlige område i konkurrenceloven bør ske  

 på et klart og gennemarbejdet grundlag.
Denne klarhed eksisterer ikke i det  

 nuværende forslag.
På denne baggrund henstiller landsforeningen indtrængende,  

 at lovforslaget ikke bliver vedtaget i den nuværende udformning.
Med venlig hilsen Evan Jensen Peter Gorm Hansen Kopi af denne skrivelse er sendt til:
Statsministeren, Justitsministeren, Indenrigsministeren, Erhvervsministeren, Miljø- og Energiministeren, Miljø- og Planlægningsudvalget og Social- og Sundhedsudvalget.
KOMMUNERNES LANDSFORENING Den 26. maj 1997 Folketingets Erhvervsudvalg Christiansborg 1240 København K Vedr. forslag til konkurrencelov Som nævnt i brev af d.d., finder landsforeningen at det på en lang række  

 punkter er uklart hvilke konsekvenser lovforslaget vil få i relation til  

 kommunerne.
Landsforeningen har haft en række spørgsmål i forbindelse med  

 Erhvervsudvalgets betænkning, som har dannet grundlag for den tidligere  

 fremsendte skrivelse.
Landsforeningen finder som tidligere nævnt ikke, at  

 disse spørgsmål er blevet tilstrækkelig afklaret.
 Spørgsmålet fremsendes hermed.
Med venlig hilsen Hans Bertelsen Kopi af denne skrivelse afsendt til ordførerne for partierne.
