 I medfør af § 7, § 14, § 15, § 16, stk. 2, og § 35, stk. 2, i lov om  

 husdyrsygdomme, jf. lovbekendtgørelse nr. 381 af 7. juni 1993, fastsættes:
 § 1.  Denne bekendtgørelse omfatter samlinger af  

 husdyr, herunder auktioner, markeder og dyrskuer der afholdes højst 4 gange  

 om året.
 Stk. 2.  Ved husdyr, forstås klovbærende dyr, herunder  

 hjortedyr og lamaer, fjerkræ, herunder strudsefugle i fangenskab, prydfugle,  

 pelsdyr, heste, hunde, katte og gnavere.
 § 2.  Enhver samling af husdyr, der afholdes med  

 henblik på fremstilling, præsentation, bedømmelse, præmiering, vurdering,  

 kåring eller lignende, eller med henblik på omsætning, skal anmeldes til  

 kredsdyrlægen senest 3 uger før afholdelse af samlingen.
 Stk. 2.  Anmeldelsen, som skal foretages på den i bilag  

 1 angivne formular, skal indeholde oplysning om, hvilken personkreds, selskab  

 eller forening, der er arrangør af samlingen, samt tidspunkt og sted for  

 samlingens afholdelse.
 Stk. 3.  Anmeldelsen skal indeholde oplysning om arter  

 og antal dyr, samt i hvilket tidsrum disse forventes tilført samlingen.
 Stk. 4.  Undtaget fra kravet om anmeldelse, jf. stk. 1,  

 er konkurrencer og stævner med heste eller hunde samt dressurskoler for  

 hunde.
 § 3.  Arrangøren af en samling skal skriftligt  

 underrette hver enkelt udstiller om betingelserne for tilførsel af dyr til  

 samlingen, jf. §§ 7-13.
Stk. 2.  Forventes samlingen tilført dyr fra andre  

 lande, skal arrangøren skriftligt anmode Veterinærdirektoratet om  

 betingelserne for indførsel af disse dyr.
Indførselsbetingelserne samt  

 betingelserne for tilførsel af dyr til samlingen, jf. stk. 1, meddeles  

 skriftligt den udenlandske udstiller.
 § 4.  Arrangøren skal tilkalde en dyrlæge, hvis der  

 blandt de dyr, som er tilført samlingen, findes tegn på sygdom.
 Stk. 2.  Arrangøren af samlingen skal tilkalde  

 kredsdyrlægen, hvis der blandt dyr, som er tilført samlingen fra udlandet,  

 konstateres manglende identifikation af dyrene eller manglende attestation  

 med hensyn til dyrenes sundhedsstatus eller oprindelse.
 § 5.  Såfremt der til samlingen forventes tilført  

 klovbærende dyr, skal arrangøren til kredsdyrlægen oplyse hvilken  

 tilsynsførende dyrlæge, der ønskes tilknyttet samlingen.
 Stk. 2.  Dyrlægen skal foretage en sundhedsundersøgelse  

 af samtlige tilførte dyr inden de gives adgang til samlingen og i den  

 forbindelse have opmærksomheden henledt på symptomer på smitsomme sygdomme.  

 Dyr med forstyrret almenbefindende, haltende og savlende dyr, skal  

 underkastes en nøjere undersøgelse og afvises.
 Stk. 3.  Inden klovbærende dyr gives adgang til  

 samlingen skal dyrlægen sikre sig, at de er mærket, jf. § 7, og er ledsaget  

 af de påkrævede erklæringer, jf. § 8, stk. 1.
 Stk. 4.  Inden duer gives adgang til samlingen skal  

 dyrlægen sikre sig, at de er ledsaget af en vaccinationsattest, jf. § 12,  

 stk. 2.
 § 6.  Udgifter i forbindelse med betaling af  

 dyrlægetilsyn påhviler arrangøren af samlingen.
 Stk. 2.  Det påhviler arrangøren at stille fornøden  

 medhjælp til rådighed for den tilsynsførende dyrlæge og i øvrigt sørge for,  

 at dyrlægen har tilstrækkelige praktiske muligheder for at varetage  

 tilsynsarbejdet.
 § 7.  Klovbærende dyr, som tilføres samlingen, skal  

 være mærket i overensstemmelse med Veterinærdirektoratets bekendtgørelse om  

 mærkning og registrering af kvæg, svin, får og geder.
 Stk. 2.  Fjerkræ skal være mærket, således at deres  

 oprindelse og identitet kan fastslås.
 § 8.  Kvæg, som tilføres samlingen, skal være ledsaget  

 af ejererklæring om frihed for IBR efter reglerne i Veterinærdirektoratets  

 bekendtgørelse om IBR-infektion hos kvæg.
 Stk. 2.  Lakterende køer må ikke tilføres fra  

 besætninger, der er registreret som angrebet af B-mastitis, hvis der  

 foretages malkning under afviklingen af samlingen.
 Stk. 3.  Køer og kvier, der har kastet inden for de  

 sidste 14 dage forud for samlingen, må ikke tilføres.
 Stk. 4.  Tyre, som er opstaldet på en tyrestation, og  

 som tilføres en samling, betragtes som afgået fra tyrestationen.
 § 9.  Søer og gylte, der har kastet inden for de  

 sidste 14 dage før samlingen, må ikke tilføres.
 Stk. 2.  Orner, som er opstaldet på en ornestation, og  

 som tilføres en samling, betragtes som afgået fra ornestationen.
 § 10.  Får og geder, der har kastet inden for de  

 sidste 14 dage forud for samlingen, må ikke tilføres.
 § 11.  Hjorte og lamaer må ikke tilføres samlinger,  

 hvortil der føres kvæg og svin.
 § 12.  Brevduer og andre duer, der deltager i en  

 samling, skal være vaccineret mindst 4 uger og højst 12 måneder før samlingen  

 mod paramyxovirusinfektion hos duer med en vaccine, som er godkendt af  

 Veterinærdirektoratet.
 Stk. 2.  Duerne skal til samlingen være ledsaget af den  

 i bilag 2 anførte attest, hvorved dyrlægen attesterer, at vaccinationen er  

 udført.
 Stk. 3.  Uanset stk. 2 kan duer, der tilføres samlinger,  

 hvortil der alene føres duer til udstilling eller konkurrence, være ledsaget  

 af anden attestation, udstedt af en dyrlæge, for at vaccination mod  

 paramyxovirusinfektion hos duer er udført.
§ 13.  Udstilleren skal, inden der sendes dyr til  

 samlingen, tilkalde en dyrlæge, såfremt noget dyr i udstillerens besætning  

 eller varetægt viser ophørt ædelyst, feber, savlen, halthed eller andre  

 sygdomstegn, der kan vække mistanke om en anmeldepligtig sygdom.
Dette gælder  

 selvom det pågældende dyr ikke skal tilføres samlingen.
Stk. 2.  Dyr, der viser sygdomstegn som beskrevet i stk.  

 1, må ikke tilføres samlingen.
Udstilleren skal, såfremt der måtte blive  

 konstateret alvorlige smitsomme sygdomme i besætningen, efter at der er  

 fraført dyr til en samling, straks meddele dette til kredsdyrlægen.
Straffe- og ikrafttrædelsesbestemmelser § 14.  Med bøde straffes den, der overtræder§ 2, stk.  

 1-3, §§ 3-5, § 6, stk. 2, § 7, § 8, stk. 1-3, § 9, stk. 1, § 10, § 11, § 12,  

 stk. 1 og 2 eller § 13.
Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der efter § 36 i lov om  

 husdyrsygdomme pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf.§ 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
 § 15.  Bekendtgørelsen træder i kraft den 1. august  

 1995.
 Stk. 2.  Samtidig ophæves §§ 6 og 7 i bekendtgørelse nr.  

 792 af 13. december 1989 om markeder og andre samlinger af dyr.
Veterinærdirektoratet, den 17. juli 1995 Erik Stougaard / Susie Hosainzadeh Bilag 1 Anmeldelse til kredsdyrlægen om afholdelse af dyrskue, udstilling eller  

 lignende samling af husdyr Dato for samlingens afholdelse: ------------------------------------- Samlingens formål: -------------------------------------------------- Stedet for samlingens afholdelse: ----------------------------------- Arrangøren af samlingen:
Dyrearter og antallet af dyr, som forventes tilført samlingen: ------ --------------------------------------------------------------------- --------------------------------------------------------------------- --------------------------------------------------------------------- Ved tilførsel af klovbærende dyr: Tilsynsførende dyrlæge: ----------- --------------------------------------------------------------------- Tidsrum for tilførsel af dyr til samlingen: ------------------------- Ejererklæring:
