 Bekendtgørelse om forsøgsordning  

 vedrørende udbud af fjernbuskørsel over  

 Storebæltsforbindelsen m.v.
 I medfør af § 3, stk. 1, nr. 4, og § 18 a i lov om  

 buskørsel, jf. lovbekendtgørelse nr. 1270 af 16. december 1996,  

 som ændret ved § 1 i lov nr. 399 af 2. juni 1999,  

 fastsættes:
Kapitel 1 Definitioner § 1. I denne bekendtgørelse forstås  

 ved:
 1)	»Delstrækning«, en hvilken som helst strækning mellem to  

 direkte efter hinanden følgende standsningssteder på en  

 rute.
 2)	»Direkte togdrift«, togdrift mellem to togstationer, hvor der  

 ifølge køreplanen optages eller afsættes passagerer, og  

 passagererne befordres uden omstigning.
 3)	»Dobbelttur«, en gennemkørsel af en rute fra dens ene  

 endepunkt til dens andet endepunkt og retur med bus i henhold til  

 tilladelsens vilkår.
 4)	»Fjernbusrute«, busrute over mindst to amtsgrænser.  

 Hovedstadsområdet omfattende Københavns og Frederiksberg  

 Kommuner samt Københavns, Frederiksborg og Roskilde Amtskommuner  

 betragtes i denne henseende som ét amt.
 5)	»Standsningssted«, ethvert sted på ruten, hvor der optages  

 eller afsættes passagerer.
Kapitel 2 Udstedelse af tilladelse til fjernbuskørsel § 2. Færdselsstyrelsen udsteder i perioden  

 frem til 31. december 2004 alene tilladelse til fjernbuskørsel, jf.  

 § 3, stk. 1, nr. 4, i lov om buskørsel, såfremt  

 kørslen etableres efter reglerne i denne bekendtgørelse, jf.  

 dog stk. 2.
 Stk. 2. Færdselsstyrelsens udstedelse af tilladelser til  

 kørsel af passagerer for jernbanevirksomheder og luftfartsselskaber,  

 der er ramt af trafikforstyrrelser, jf. lovens § 2, stk. 2, nr. 2,  

 samt speciel rutekørsel, jf. lovens § 2, stk. 3, er ikke  

 omfattet af denne bekendtgørelse.
Kapitel 3 Trafikfællesskabet § 3. Amtskommuner, Københavns Kommune og  

 Frederiksberg Kommune eller trafikselskaber i amtskommuner og i de  

 nævnte kommuner, herunder også det trafikselskab, der i  

 medfør af lov om hovedstadsområdets kollektive persontrafik  

 varetager den kollektive persontrafik inden for hovedstadsområdet, kan  

 oprette et trafikfællesskab til at bringe kontrakter om  

 fjernbuskørsel i udbud efter reglerne om offentligt udbud og efter  

 bestemmelserne i kapitel 4 og 5.
 Stk. 2. Der kan ikke være deltagelse fra både en  

 amtskommune eller kommune og det i amtskommunen eller kommunen etablerede  

 trafikselskab.
 Stk. 3. Trafikfællesskabet kan bemyndige deltagere i  

 fællesskabet til at foretage udbud.
§ 4. Trafikfællesskabet og dets  

 vedtægter, jf. § 6, skal godkendes af Færdselsstyrelsen.
Der  

 kan kun godkendes ét trafikfællesskab.
 Stk. 2. Hvis flere fællesskaber inden den 1. november  

 1999 ansøger om at blive godkendt, godkender Færdselsstyrelsen  

 det af fællesskaberne, der omfatter flest amtskommuner og kommuner.  

 Hvis flere ansøgere omfatter lige mange deltagere, godkender  

 Færdselsstyrelsen det fællesskab, der omfatter det største  

 antal indbyggere.
§ 5. Trafikfællesskabet ledes af en  

 bestyrelse.
Hver deltager i fællesskabet vælger et medlem til  

 bestyrelsen samt en stedfortræder, der kan indtræde i  

 tilfælde af medlemmets forfald.
 Stk. 2. Et bestyrelsesmedlem eller en stedfortræder kan  

 til enhver tid afsættes af den deltager i fællesskabet, der har  

 valgt den pågældende.
 § 6. De nærmere regler om  

 fællesskabets styrelse m.v. fastsættes i en vedtægt, der  

 vedtages af fællesskabets deltagere, og godkendes af  

 Færdselsstyrelsen i forbindelse med godkendelsen af fællesskabet,  

 jf. § 4.
 Stk. 2. Det er en betingelse for godkendelse af  

 vedtægterne, at de er præcise og entydige, navnlig for så  

 vidt angår beslutningsprocedurer og fællesskabets  

 ansvarsforhold.
 Stk. 3. I vedtægterne skal der fastsættes regler  

 vedrørende trafikfællesskabets budget, regnskab, revision  

 m.v.
Stk. 4. I vedtægterne skal det fastsættes, at  

 trafikfællesskabet er åbent for enhver amtskommune,  

 Københavns og Frederiksberg Kommuner eller trafikselskaberne i disse  

 amtskommuner og kommuner.
Endvidere skal det fastsættes i  

 vedtægterne, at ingen rute kan udbydes, hvis en deltager i  

 fællesskabet, på hvis område ruten har standsningssted,  

 modsætter sig dette.
§ 7. Trafikfællesskabets overskud ved  

 udbudsforretningen, jf. § 15, skal anvendes til bus- og  

 togterminalprojekter i de deltagende amtskommuner og kommuner.
Overskuddet  

 fordeles i overensstemmelse med en af trafikfællesskabet udarbejdet  

 fordelingsnøgle.
 § 8. Trafikfællesskabet skal tilvejebringe  

 og meddele de oplysninger vedrørende fællesskabets virksomhed,  

 som Færdselsstyrelsen måtte forlange.
Kapitel 4 Fjernbusruter over Storebæltsforbindelsen § 9. Ruter udbudt i medfør af § 3 skal  

 gå over Storebæltsforbindelsen, og delstrækninger svarende  

 til minimum 20 pct. af rutens længde på  

 ansøgningstidspunktet skal være ubetjent med direkte  

 togforbindelse.
§ 10. En delstrækning anses for at  

 være ubetjent med direkte togforbindelse, når 1)	mindst et af delstrækningens to standsningssteder ligger  

 mindst 20 kilometer i fugleflugtslinie, på Sjælland dog 30  

 kilometer, fra togstationer, der er indbyrdes forbundet af direkte togdrift,  

 eller 2)	mindst et af delstrækningens to standsningssteder ligger  

 mindst 10 kilometer i fugleflugtslinie fra togstationer, der er indbyrdes  

 forbundet af direkte togdrift, og alle følgende standsningssteder i en  

 af rutens retninger ligger mindst 20 kilometer i fugleflugtslinie, på  

 Sjælland dog mindst 30 kilometer, fra togstationer, der indbyrdes er  

 forbundet af direkte togdrift.
 § 11. Ved udvælgelsen af ruterne skal  

 trafikfællesskabet give høj prioritet til ruter med en  

 særlig stor andel af togubetjente strækninger.
 § 12. Trafikfællesskabet inddrager i videst  

 muligt omfang ruterne i bus-tog takstsamarbejdet.
§ 13. Der udbydes 5 ruter med tilsammen  

 højst 15 dobbeltture i gennemsnit pr. dag.
De enkelte ruter skal  

 udbydes hver for sig.
 Stk. 2. Færdselsstyrelsen kan, hvis særlige behov  

 opstår i forbindelse med højtider og i andre særlige  

 tilfælde, efter ansøgning give tilladelse til  

 ekstrakørsel.
Kapitel 5 Kontrakten § 14. Kontraktshaveren skal bære den  

 økonomiske risiko ved rutekørslen, herunder risikoen for  

 ændringer i passagergrundlaget i forhold til det ved kontraktens  

 indgåelse forudsatte.
 § 15. Det kan fastsættes i  

 udbudsvilkårene, at kontraktshaveren betaler fællesskabet for  

 kontrakten, og at kontraktshaveren deltager i og betaler til et fælles  

 trafikinformationssystem.
 § 16. Det kan fastsættes i  

 udbudsvilkårene, at der ikke må udstedes billetter, der har en  

 pris, der er lavere end 75 gange gennemsnitsbilletprisen pr. kilometer for  

 hele ruten.
§ 17. Der kan i udbudsvilkårene  

 fastsættes minimumskrav til kvalitets- og serviceniveau for  

 rutekørslen.
Det kan fastsættes i udbudsvilkårene, at  

 kontraktshaveren skal sælge billetter til rutestrækninger  

 på under 75 km til lokale takster.
Bestemmelser om fordelingen af den  

 økonomiske risiko for salg af billetter til rutestrækninger  

 på under 75 km til lokale takster fastsættes i udbuddet.
 § 18. Fællesskabet kan hæve  

 kontrakten, såfremt vilkår i medfør af §§ 15 - 17  

 ikke overholdes.
 § 19. Kontrakterne skal udløbe den 31.  

 december 2004. Hæves en kontrakt i løbet af perioden indtil 31.  

 december 2004, kan der foretages nyt udbud.
 Stk. 2. En tilladelse til fjernbuskørsel bortfalder,  

 såfremt kontrakten mellem trafikfællesskabet og  

 tilladelsesindehaveren hæves eller udløber.
Kapitel 6 Udbud ved Færdselsstyrelsens foranstaltning § 20. Hvis der ikke inden 1. november 1999 er  

 dannet et trafikfællesskab, hvis vedtægter kan godkendes af  

 Færdselsstyrelsen, eller hvis fællesskabet ikke inden 6  

 måneder fra sin godkendelse efter § 4 har foretaget udbud af 5  

 busruter, foretages udbud af de resterende ruter af Færdselsstyrelsen.  

 §§ 9, 10, 14 og 19 finder tilsvarende anvendelse.
 § 21. Ved Færdselsstyrelsens udbud af  

 fjernbusruter fastsætter tilbudsgiveren selv rutens standsningssteder.  

 En kontrakt går til den tilbudsgiver, der afgiver højeste  

 bud.
 Stk. 2. Færdselsstyrelsens overskud ved udbuddet skal  

 anvendes til støtte af bus-tog samarbejdet, bus- og togterminaler  

 eller lignende.
 § 22. Ved udbud af fjernbusruter kan  

 tilladelsesindehaver forpligtes til at deltage i og betale til et  

 fælles trafikinformationssystem.
 § 23. Ved udbud efter § 20 kan  

 tilladelsesindehaver, efter overenskomst med de kompetente myndigheder  

 kombinere den udbudte rute med buskørsel i henhold til lovens  

 § 3, stk. 1, nr. 1, § 3, stk. 1, nr. 2, litra a og c, og  

 § 3, stk. 1, nr. 3, til lokaltakster.
Kapitel 7 Evaluering § 24. Færdselsstyrelsen indsamler  

 løbende statistisk materiale til brug for en evaluering af  

 forsøgsordningen.
 Stk. 2. Færdselsstyrelsen fastsætter som  

 vilkår for tilladelsen, at tilladelsesindehaveren efter anmodning  

 indsender statistiske oplysninger om den udførte trafik, herunder om  

 antallet af passagerer og rutens økonomi.
Kapitel 8 Ikrafttrædelse § 25. Bekendtgørelsen træder i kraft  

 den 7. august 1999.
Stk. 2. Tilladelser, udstedt i henhold til § 3, nr. 4, i  

 lov om buskørsel, jf. lovbekendtgørelse nr. 1270 af 16.  

 december 1996, forbliver i kraft efter deres indhold.
Færdselsstyrelsen  

 træffer efter ansøgning afgørelse om ændring af  

 vilkår i disse tilladelser.
 Stk. 3. Færdselsstyrelsen forlænger efter  

 ansøgning gyldigheden af disse tilladelser frem til 31. december  

 2004.
