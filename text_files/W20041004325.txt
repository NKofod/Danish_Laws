Klage  

 over fødselsforløb, herunder manglende ordination af kejsersnit samt  

 manglende  

 aktindsigt Nævnet fandt ikke grundlag for at kritisere  

 jordemoderen, afdelingsjordemoderen eller overlæge 1 for deres behandling af  

 patienten.
 Det var nævnets opfattelse, at den samlede vurdering af  

 CTG-registreringen ikke gav mistanke om truende iltmangel hos barnet under  

 fødslen, og da der efter vestimulationen var pæn fremgang i fødslen, var der  

 efter nævnets opfattelse på intet tidspunkt indikation for kejsersnit.
Nævnet oplyste, at en ruptur af grad IV, som patienten  

 pådrog sig under fødslen, er en sjældent forekommende komplikation i  

 forbindelse  

 med spontan vaginal fødsel.
Komplikationen kan opstå, selv om fødslen er  

 ledet  

 i overensstemmelse med almindeligt anerkendte principper, og må efter nævnets  

 opfattelse betragtes som en hændelig komplikation.
 Nævnet oplyste videre, at en jordemoder har pligt til  

 at tilkalde læge ved store eller uoverskuelige bristninger med henblik på  

 vurdering af, om lægen skal sy bristningen.
Det var nævnets opfattelse, at jordemoderen skrev  

 fyldestgørende observationer i journalen, og at hun observerede patienten  

 relevant i forløbet.
Da blødningen vedvarede, orienterede hun ligeledes  

 overlæge 1.
 Nævnet fandt grundlag for at kritisere den ledende  

 overlæge for udfærdigelsen af instruks vedrørende anmodning om aktindsigt,  

 idet  

 denne instruks medførte, at der i patientens tilfælde reelt blev fremsat et  

 krav om skriftlig anmodning.
 Nævnet fandt ikke grundlag for at kritisere overlæge 2  

 for hendes håndtering i november 2002 af patientens anmodning om aktindsigt i  

 sin journal.
Ifølge klagen afviste overlæge 2s sekretær i november  

 2002 at udlevere patientens journal med mindre, patienten sendte en skriftlig  

 anmodning.
Den skriftlige anmodning blev sendt den 30. november 2002, og  

 patienten rykkede i begyndelsen af 2003 mundtligt for journalen, dog uden  

 resultat.
Ifølge overlæge 2s udtalelse til sagen blev hun den 3.  

 eller den 4. februar 2003 telefonisk kontaktet af patienten, som anmodede om  

 en  

 kopi af alt journalmateriale fra sin første graviditet i 2000-2001. Kopi af  

 journalen blev sendt den 5. februar 2003. Ifølge overlæge 2 fortalte  

 patienten,  

 at hun havde fremsendt skriftlig anmodning om journalkopi den 30. november  

 2002, men intet havde modtaget.
Ifølge udtalelsen havde overlæge 2 ingen  

 forklaring på dette, men oplyste, at afdelingens procedure er, at alle  

 kvinder,  

 som føder på afdelingen får tilbudt kopi af journalen inden udskrivelsen, og  

 det fremgår af journalen af den 22. januar 2001, at patienten fik udleveret  

 en  

 sådan kopi.
Ifølge overlæge 2s udtalelse har afdelingen den regel, at der  

 skal  

 fremsættes en skriftlig anmodning med navn og cpr. nr. for at undgå  

 forveksling  

 af identitet, hvis ønsket om kopi af journalen fremsættes efter udskrivelsen Nævnet lagde vægt på, at det af sundhedsministeriets  

 vejledning nr. 155 af 14. september 1998 om aktindsigt m.v. i  

 helbredsoplysninger  

 fremgår, at der ikke stilles formkrav i forbindelse med anmodning om  

 aktindsigt.
Anmodningen kan fremsættes mundtligt eller skriftligt over for  

 den  

 pågældende sundhedsperson eller på det pågældende sygehus m.v.
Den, der  

 anmoder  

 om aktindsigt, skal dog afkræves legitimation, medmindre sundhedspersonen  

 eller  

 sygehuset m.v. på forhånd kender den pågældende.
 Det var nævnets opfattelse, at såfremt journalen sendes  

 til patientens folkeregisteradresse, vil man ikke kunne stille krav om  

 legitimation, idet man på den måde må kunne påregne, at journalen kommer den  

 rette person i hænde.
 Det var videre nævnets opfattelse, at kravet om  

 legitimation gælder i den situation, hvor man er usikker på, om man udleverer  

 journalmaterialet til den rette person.
Nævnet lagde til grund, at overlæge 2 ikke besvarede  

 patientens telefoniske anmodning om aktindsigt i november 2003, men at det  

 var  

 en sekretær på afdelingen, der besvarede anmodningen.
Det har endvidere ikke  

 været muligt at fastslå, hvad der er sket med den skriftlige anmodning, som  

 patienten  

 sendte den 30. november 2002.
