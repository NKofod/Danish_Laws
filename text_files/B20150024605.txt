Bekendtgørelse om ændring af bekendtgørelse om eksplosivstoffer § 1 I bekendtgørelse nr. 1247 af 30. oktober 2013 om eksplosivstoffer, som ændret ved bekendtgørelse nr. 1250 af 30. oktober 2013, bekendtgørelse nr. 1285 af 12. november 2013 og bekendtgørelse nr. 1062 af 30. september 2014, foretages følgende ændring:
 1. Bilag 5 affattes som bilag 1 til denne bekendtgørelse.
§ 2 Bekendtgørelsen træder i kraft den 16. marts 2015.
Justitsministeriet, den 13. marts 2015 Mette Frederiksen / Rikke-Louise Ørum Petersen Bilag 1 »Bilag 5 Afstandskrav 1. Oplag af eksplosivstoffer i underklasserne 1.1, 1.2, 1.3, 1.5 og 1.6.
Sikkerhedsafstande beregnes efter formlen D = k x Qn, hvor På grund af faren for udkast og udslyngning af fragmenter må sikkerhedsafstanden ikke være mindre end minimumsafstanden Dmin.
Denne værdi afhænger ligeledes af eksplosivstoffets egenskaber og typen af det skadetruede objekt.
 Det er således den højeste af værdierne D og Dmin, der skal anvendes.
 Værdierne for k, Q, n og Dmin er fastsat i tabellerne 1-3.
 Ved blandede oplag skal sikkerhedsafstanden for den farligste underklasse anvendes for den samlede mængde.
 To oplag med forskellige typer eksplosivstoffer betragtes som fritliggende, når den indbyrdes afstand svarer til sikkerhedsafstanden mellem to oplag af den farligste type.
 Tabel 1:
Værdier til beregning af afstande mellem et oplag af eksplosivstoffer i underklasserne 1.1 og 1.5 og forskellige typer objekter Tabel 2:
Værdier til beregning af afstande mellem et oplag af eksplosivstoffer i underklasserne 1.2 og 1.6 og forskellige typer objekter Tabel 3:
Værdier til beregning af afstande mellem et oplag af eksplosivstoffer i underklasse 1.3 og forskellige typer objekter 2. Oplag af eksplosivstoffer i underklasse 1.4.
 Oplag af højst 10 tons nettoeksplosivstofmængde skal ske i en afstand af mindst 25 meter fra naboskel og vejmidte.
 Oplag af over 10 tons nettoeksplosivstofmængde skal ske i en afstand af mindst 50 meter fra naboskel og vejmidte.
