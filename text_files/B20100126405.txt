Bilag 1 Bekendtgørelse om energiforsyningsselskabernes indberetningspligt til Bygnings- og Boligregistret (BBR) I medfør af § 4, stk. 4, og § 8, stk. 2, i lov om bygnings- og boligregistrering, jf. lovbekendtgørelse nr. 160 af 8. februar 2010, fastsættes:
 § 1. Energiforsyningsselskaber, der leverer fjernvarme, naturgas eller fyringsolie til slutbrugeren, skal meddele oplysninger om den enkelte slutbrugers forbrug til BBR, efter de anvisninger, der fremgår af bilag 1.
 Stk. 2. Fra meddelelsespligten undtages:
1) Leverancer af energi, hvor leverandøren ikke er aftalepart i forhold til slutbrugeren.
Dette kan f.eks. være tilfældet, hvis leverandøren gør brug af et ledningsnet, der ejes af et andet selskab.
 2) Energiforsyningsselskaber, der leverer energi til færre end 10 slutbrugere, hvis dette omfatter færre end 10 boligenheder.
 § 2. Meddelelse til BBR skal ske senest 3 måneder efter energiforsyningsselskabets regnskabsår er afsluttet og skal omfatte afregningsperioder afsluttet i løbet af det pågældende regnskabsår.
 Stk. 2. Energiforsyningsselskaberne kan dog vente med første meddelelse til 1. oktober 2011.
 Stk. 3. Alle afregningsperioder, der indeholder tidspunktet 1. januar 2010 kl. 01:00 og alle tidspunkter derefter er omfattet af meddelelsespligten.
 § 3. Energiforsyningsselskaberne skal senest 1. marts 2011 overfor Erhvervs- og Byggestyrelsen anmelde, hvordan leverancen af energioplysninger til BBR vil blive udført.
 Stk. 2. Anmeldelsen indleveres digitalt på hjemmesiden www.bbr.dk ved angivelse af følgende forhold:
 1) Angivelse af CVR-nr. og forsyningsart.
 2) Angivelse af kontaktoplysninger.
 3) Angivelse af omtrentligt antal leverancesteder.
 4) Valg af format for stedbestemmelsesinformation.
 5) Valg af enhed for forbrugsdata.
 6) Valg af hyppighed for dataoverførsler.
 7) Valg af dato for første leverancer.
 Stk. 3. Energiforsyningsselskaber, der ønsker at foretage ændringer i den valgte leveranceform efter stk. 2, har mulighed for at gøre dette indtil 1 måned før leverancen leveres.
 Stk. 4. Energiforsyningsselskaber, der ikke har leveret energi før 1. december 2010 skal anmelde leveranceform efter stk. 2, senest 3 måneder efter, at de er blevet omfattet af § 1.
 Stk. 5. I tilfælde af, at energiforsyningsselskabet ikke har foretaget et eller flere valg efter stk. 2, foretager Erhvervs- og Byggestyrelsen valg af vilkår for leverancen.
 § 4. Ved meddelelse af data til BBR skal disse angives i de samme tidsperioder og indeholde samme værdier som energiselskaberne afregner overfor slutbrugeren.
 Stk. 2. Såfremt, energiforsyningsselskabet efterfølgende foretager en korrektion af den indberettede energimængde indberettes det korrigerede forbrug, i forbindelse med den næste meddelelse af data til BBR.
 § 5. Medmindre højere straf er forskyldt efter den øvrige lovgivning, straffes med bøde den, der forsætligt eller ved grov uagtsomhed undlader rettidigt at meddele oplysninger, der afkræves efter § 1, stk.1 og § 2.
 § 6. Bekendtgørelsen træder i kraft den 1. december 2010.
Erhvervs- og Byggestyrelsen, den 16. november 2010 Finn Lauritzen / Søren Rude Bilag 1 Krav til dataformat ved indberetning Dette bilag beskriver data struktur og format for de data som energileverandørerne skal indberette.
Formatet på filen er en CSV fil som består af en eller flere linjer.
Hver linje skal indeholde én fuldstændig transaktion forstået således, at alle nødvendige data til aflevering af den afregnede energileverance til BBR skal være indeholdt i én linje.
Hver linje skal afsluttes med 'ny linje' (ASCII CR+LF) og de enkelte datafelter i linjen skal adskilles af et separatortegn, et semikolon (;). Tegnsæt, jævnfør Codepage 865. Rækkefølgen af datafelter skal være som angivet nedenfor.
 Dataformat for datoer skal være: "dd-mm-åååå".
Decimal separator i numeriske felter skal være komma (,) Tusinde tals separator må ikke anvendes i numeriske felter.
Dataformatet ASCII(50) angiver, at feltet må indeholde alfanumeriske tegn.
I dette tilfælde maksimalt 50 alfanumeriske tegn.
For alfanumeriske felter gælder det endvidere, at værdien skal være omgivet af citationstegn ("..") Dataformatet NUMBER(10,1) angiver, at feltet kun må indeholde et decimaltal.
I dette tilfælde et tal, bestående af maksimalt10 betydende cifre, hvoraf maksimalt ét ciffer må være efter decimalseparatoren.
Note 1) Forbrugsstedets geografiske placering skal angives på én af følgende 2 måder:
