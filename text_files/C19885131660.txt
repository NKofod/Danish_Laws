 I enkelte tilfælde har der ved danske skibes anløb i arabiske lande været  

 problemer i forbindelse med skibenes beholdning af euforiserende stoffer i  

 medicinkisterne.
 I den anledning har Søfartsstyrelsen i samarbejde med Danmarks  

 Rederiforening udfærdiget et Medicin Certifikat, der indeholder oplysninger  

 om ombordværende medicinkisters indhold af euforiserende stoffer.
 I de tilfælde, hvor der skønnes at være behov for et sådant certifikat,  

 kan der rettes henvendelse til Søfartsstyrelsen, der på baggrund af  

 foreliggende oplysninger vil udstede et certifikat til det pågældende skib.
