 I bekendtgørelse nr. 255 af 20. juni 1972 om instruks for stævningsmænd er  

 ikke fastsat noget maksimum for, hvor mange gange en stævningsmand skal  

 forsøge at foretage forkyndelse, idet et berammet retsmøde som altovervejende  

 hovedregel indebærer, at stævningsmanden må returnere sagen, hvis forkyndelse  

 ikke er gennemført inden for kortere tid og dermed efter et begrænset antal  

 forkyndelsesforsøg.
 I de tilfælde, hvor civile sager forberedes skriftligt, eksisterer den  

 forudsatte tidsmæssige begrænsning ikke, hvorfor stævningsmanden i nogle  

 tilfælde må foretage et betydeligt antal forkyndelsesforsøg uden at modtage  

 yderligere vederlag.
 Justitsministeriet agter at tage dette spørgsmål op i forbindelse med en  

 generel revision af de administrative regler om forkyndelse, som forventes  

 gennemført efter Folketingets behandling af de forslag om ændring af  

 retsplejeloven, som er stillet i betænkning nr. 1201 om modernisering og  

 forenkling af tvangsfuldbyrdelsen og betænkning nr. 1202 om forkyndelse.
 I den anledning skal man meddele, at embederne, indtil nye administrative  

 regler om forkyndelse foreligger, kan udbetale nyt vederlag til stævningsmænd  

 efter 3 forgæves forkyndelsesforsøg for så vidt angår forkyndelser i civile  

 sager, der forberedes skriftligt.
P.
M.
V.
E.
B.
