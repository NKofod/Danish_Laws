 I medfør af § 16 b, stk. 5, i Teaterloven, jf. lovbekendtgørelse nr. 217  

 af 22. marts 1996 og efter forhandling med Kommunernes Landsforening og  

 Københavns og Frederiksberg Kommuner fastsættes:
 § 1.  Staten yder inden for en beløbsramme fastsat på  

 finansloven driftstilskud til små storbyteatre i Københavns, Frederiksberg,  

 Odense, Århus og Aalborg Kommuner, jf. dog §§ 4-6.
 § 2.  Ved små storbyteatre forstås i denne  

 bekendtgørelse teatre, der udøver professionel teatervirksomhed med hjemsted  

 i de i § 1 nævnte kommuner, og hvis drift helt eller delvist finansieres af  

 kommunerne.
 Stk. 2.  De små storbyteatre skal som et supplement til  

 landsdelsscenerne i Århus, Odense og Aalborg samt teatrene i den  

 storkøbenhavnske teaterstøtteordning bidrage til at sikre et alsidigt  

 teaterudbud i de store bykommuner.
 Stk. 3.  En del af teatrets virksomhed bør være  

 stationær.
 Stk. 4.  Teaterrådet afgør, om et teaters virksomhed kan  

 karakteriseres som professionel.
§ 3.  Statens tilskud til den enkelte kommunes små  

 storbyteatre fastsættes under et i en 4-årig budgetaftale mellem  

 Kulturministeriet og kommunen.
Statens tilskud kan ikke overstige det i  

 henhold til budgetaftalen fastlagte kommunale driftstilskud til de små  

 storbyteatre.
 Stk. 2.  Den enkelte kommune kan yde driftstilskud til  

 de små storbyteatre udover den budgetramme, der fremgår af budgetaftalen  

 efter stk. 1.
 Stk. 3.  Senest 1 år før budgetaftalen efter stk. 1  

 udløber, forelægger Kulturministeriet udkast til en 4-årig budgetaftale  

 mellem staten og den enkelte kommune om statens samlede driftstilskud til  

 kommunens små storbyteatre i en ny aftaleperiode.
 § 4.  Statstilskud til små storbyteatre ydes kun,  

 såfremt kommunen har indgået en minimum 3-årig skriftlig aftale om  

 driftstilskud med det enkelte teater.
 Stk. 2.  Teateraftalen efter stk. 1 skal indeholde  

 oplysninger om det lille storbyteaters huslejeudgifter og om finansieringen  

 af disse udgifter.
 Stk. 3.  Driftstilskud fastsat i teateraftalen efter  

 stk. 1 kan i aftaleperioden reguleres svarende til den årlige opregning af  

 finanslovsbevillingen til små storbyteatre.
 Stk. 4.  Senest 1. september forud for det finansår,  

 hvor teateraftalen træder i kraft fremsender kommunen et aftaleudkast til  

 Teaterrådet.
 Stk. 5  Teaterrådet kommenterer herefter aftaleudkastet  

 overfor aftaleparterne.
 Stk. 6.  Når teateraftalen er underskrevet af  

 aftaleparterne fremsendes den underskrevne aftale til Teaterrådet til  

 orientering.
 Stk. 7.  Statens driftstilskud til de små storbyteatre  

 udbetales til kommunerne kvartalsvis forud.
 § 5.  Ved fordelingen af budgetrammen efter § 3, stk.  

 1, kan tilskud til husleje kun udgøre indtil 15 pct. af driftstilskuddet til  

 det enkelte lille storbyteater.
Stk. 2.  Ved husleje forstås i denne bekendtgørelse  

 lejeudgifter eller tilsvarende udgifter til lokaler og bygninger, som teatret  

 disponerer over.
Udgifter til lokale- og bygningsdrift som f.eks. udgifter  

 til lys, vand, varme og rengøring betragtes ikke som husleje.
 Stk. 3.  Teaterrådet afgør, om et tilskud skal betragtes  

 som tilskud til husleje.
 § 6.  Driftstilskuddet til det enkelte teater ydet af  

 budgetrammen efter § 3, stk. 1, kan ikke overstige et maksimum, der angives  

 på de årlige finanslove.
 Stk. 2.  En regulering af maksimum på de årlige  

 finanslove, jf. stk. 1, kan i aftaleperioden modsvares af en tilsvarende  

 regulering af det årlige driftstilskud til det enkelte lille storbyteater.
 § 7.  Teaterrådet varetager administrationen af  

 budgetaftalen efter § 3 mellem Kulturministeriet og den enkelte  

 storbykommune, og rådet følger udviklingen blandt de små storbyteatre.
 Stk. 2.  Teaterrådet kan bistå kommuner og teatre ved  

 udarbejdelse af teateraftalerne efter § 4.
 Stk. 3.  Teaterrådet skal have mulighed for at  

 kommentere udkastet til teateraftalerne.
 Stk. 4.  Teaterrådet kan udarbejde vejledende  

 retningslinjer for indholdet af teateraftalerne.
§ 8.  De enkelte små storbyteatre udarbejder  

 reviderede regnskaber, der godkendes af den tilskudsydende kommune.
Det  

 godkendte regnskab fremsendes til Teaterrådet senest 4 måneder efter udløbet  

 af det enkelte teaters regnskabsår.
 Stk. 2.  Teaterrådet fører tilsyn med, at statens  

 driftstilskud til små storbyteatre i den enkelte kommune er anvendt i  

 overensstemmelse med reglerne i denne bekendtgørelse.
 § 9.  Bekendtgørelsen træder i kraft den 15 juli 1996.
 Stk. 2.  Indtil 1. januar 1997 ydes statsrefusion af  

 kommunernes udgifter til driften af de små storbyteatre efter de hidtil  

 gældende egnsteaterbestemmelser.
 Stk. 3.  Senest 1. september 1996 forelægger  

 Kulturministeriet udkast til en 4-årig aftale mellem staten og den enkelte  

 kommune om statens samlede driftstilskud til kommunens små storbyteatre for  

 perioden 1. januar 1997 til 31. december 2000.
 Stk. 4.  For teateraftaler, der indgås mellem kommunerne  

 og de små storbyteatre med virkning fra finansåret 1997, fremsender  

 kommunerne senest 1. oktober 1996 et aftaleudkast til Teaterrådet.
 Stk. 5.  Kulturministeriets bekendtgørelse nr. 326 af  

 27. maj 1991 ophæves.
Kulturministeriet, den 28. juni 1996 P.M.V.
 E.B.
