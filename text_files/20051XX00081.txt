Skriftlig fremsættelse (16.  

 november 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om ændring af  

 forskellige afgiftslove og ophævelse af lov om afgift af visse flyrejser  

 (Aftrapning af passagerafgift, lavere partikeludslip fra nye dieselbiler,  

 afgiftsnedsættelse på overskudsvarme og udskydelse af momsfrister) (Lovforslag nr.
L 80).
 Forslaget er en del af finanslovaftalen for 2006 mellem  

 regeringen (Venstre og Det Konservative Folkeparti) og Dansk Folkeparti.
 Lovforslaget indeholder følgende elementer fra  

 finanslovaftalen:
 Passagerafgiften foreslås aftrappet over to år, dvs.  

 halvering af afgiften fra 75 kr. til 37,50 kr. ved afrejse fra og med den 1.  

 januar 2006 og afskaffelse af afgiften pr. 1. januar 2007.
 Forslaget ventes at give staten et umiddelbart provenutab  

 vedrørende 2006 på ca. 273 mio. kr., der stiger til ca. 546 mio. kr. i 2007  

 (2005-niveau).  

 Rammevilkårene  

 for de danske lufthavne understøttes og grundlaget for flytrafik i Danmark  

 styrkes,  

 herunder grundlaget for de regionale lufthavne, som er vigtige forudsætninger  

 for gode vækstbetingelser for erhvervslivet i hele Danmark.
 Det foreslås, at der indføres et nedslag i  

 registreringsafgiftsgrundlaget for nye dieselbiler med lavt partikeludslip  

 med  

 virkning for årene 2006-2009 og at registreringsafgiftsnedsættelsen for  

 bagrudeviskere  

 og -vaskere afskaffes fra 2007.
Nettovirkningen i 2006-2009 skønnes samlet til - 90 mio.  

 kr., hvorefter ordningen afskaffes.
Samlet skønnes erhvervene at få en samlet  

 lempelse på ca. 35 mio. kr. i hele perioden (2006-2009).
 Partikler er meget skadelige for helbredet og forslaget vil  

 være med til at reducere udledningen af partikler fra nye dieselbiler, og  

 dermed skabe bedre miljø og færre helbredsskader.
 Det foreslås, at de samlede CO2  

 - og  

 energiafgifter på overskudsvarme, der afsættes eksternt, nedsættes fra 55  

 pct.  

 til 40 pct. ved hjælp af hjælp af en sænkelse af satserne i  

 energiafgiftslovene  

 fra 47,5 pct. til 32,5 pct. af vederlaget.
Forslaget skønnes at medføre et provenutab på 10-15 mio. kr.  

 årligt, alt efter hvor mange overskudsvarme-projekter der vil blive  

 realiseret  

 som følge af lempelsen.
Erhvervslivet opnår en økonomisk lempelse for  

 afsætning  

 af overskudsvarme.
Afgiftsnedsættelsen på overskudsvarme skal notificeres for  

 EU-Kommissionen  

 efter EUs statsstøtteregler.
Det foreslås,  

 at skatteministeren kan sætte loven i kraft, når Kommissionens godkendelse  

 foreligger.
 Momsangivelsen for store og mellemstore virksomheder i  

 august foreslås udskudt med syv dage som følge af, at skolernes sommerferie  

 rykkes i 2006. Det giver de berørte virksomheder og deres ansatte mulighed  

 for  

 bedre at kunne holde ferie sammen med skolesøgende børn og stadig afregne  

 moms  

 rettidigt.
Forslaget skønnes at mindske statens indtægter med ca. 42  

 mio. kr. årligt.
Forslaget skønnes at give virksomhederne en samlet  

 likviditetsgevinst på ca. 36 mio. kr. årligt.
 Ifølge finanslovaftalen for 2006 skal halveringen af  

 passagerafgiften og nedslaget i afgiftsgrundlaget for nye dieselbiler med  

 lavt  

 partikeludslip have virkning fra den 1. januar 2006, og derfor skal  

 lovforslaget vedtages inden den 1. januar 2006.
Lovforslaget er sendt i høring kort tid forinden  

 fremsættelsen.
Det har ikke været muligt at sende forslaget i høring  

 tidligere,  

 da forslaget er led i udmøntning af finanslovaftalen for 2006.
 Med disse bemærkninger skal jeg anbefale forslaget til  

 Folketingets hurtige og velvillige behandling.
