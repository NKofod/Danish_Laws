 Bager-  

 og Konditormestre i Danmark klagede over Arbejdsdirektoratets afgørelse.  

 Under  

 sagens behandling i nævnet kom det frem, at der var indgået en overenskomst  

 mellem Bager- og Konditormestre i Danmark og Handels- og  

 Kontorfunktionærernes  

 Forbund i Danmark, hvoraf det blandt andet fremgik, at "ferieloven og  

 den  

 mellem parterne indgåede ferieoverenskomst (jf. bilag optrykt bagerst i  

 overenskomsten) er gældende".
Arbejdsmarkedets  

 Ankenævn fandt, at ferieloven herefter var omfattet af en kollektiv  

 overenskomst.
Da Arbejdsdirektoratet og efterfølgende Arbejdsmarkedets  

 Ankenævn  

 alene træffer afgørelser i tvister om ferielovens § 1, såfremt forholdet ikke  

 er behandlet i en kollektiv overenskomst, ophævede nævnet  

 Arbejdsdirektoratets  

 afgørelse.
Ikke kompetence til at behandle sag om lønmodtagerdefinition Ankenævnet har behandlet Deres klage over  

 Arbejdsdirektoratets afgørelse af 9. juli 2001 på møde den 14. august 2002.
Nævnet traf denne A  

 F G Ø R E L S E Arbejdsmarkedets Ankenævn kan ikke behandle  

 sagen.
 Nævnet har i den forbindelse lagt vægt på, at  

 Arbejdsdirektoratet og efterfølgende Arbejdsmarkedets Ankenævn træffer  

 afgørelser i tvister om Ferielovens § 1, medmindre forholdet er behandlet i  

 en  

 kollektiv overenskomst.
 Nævnet finder, at ferieloven er omfattet af  

 overenskomst mellem Bager- og Konditormestre i Danmark og Handels- og  

 Kontorfunktionærenes Forbund i Danmark § 11, hvoraf fremgår, at  

 "ferieloven og den mellem parterne indgåede ferieoverenskomst (jf. bilag  

 optrykt bagerts i overenskomsten) er gældende".
 Arbejdsmarkedets Ankenævn ophæver således  

 Arbejdsdirektoratets afgørelse af 9. juli 2001.
 Afgørelsen er trxxxt med hjemmel i ferielovens §  

 4 og § 44, jf. lov nr. 396 af 31. maj 2000.
På ankenævnets vegne xxx De kan læse om afgørelsens faktiske og retlige  

 grundlag på de følgende sider.
 Kopi til:
Arbejdsdirektoratet, Feriekontoret xxx 1.  

 Sagsforløb Arbejdsdirektoratet fremstillede sagen på denne  

 måde:
 " I brev modtaget den 5. april 2001 har Xxx  

 klaget over, at Xxx Conditori I/S ikke har betalt hende feriepenge af hendes  

 løn i 2000.
 Den 30. maj 2001 beder vi Dem om at indfri Deres  

 garantiforpligtigelse over for Xxx, da Xxx Conditori I/S er omfattet af en  

 ferieoverenskomst, hvor De som arbejdsgiverorganisation garanterer for  

 feriepengene.
 Den 13. juni 2001 modtager vi Deres brev, hvor  

 De afviser at indfri Deres garantiforpligtigelse over for Xxx, da De mener,  

 at  

 hun ikke har været omfattet af ferieloven.
 Den 14. juni 2001 oplyser Told og Skat, at Xxx i  

 hendes ansættelsesperiode hos Xxx Conditori I/S har været beskattet som  

 almindelig lønmodtager.
 Den 15. juni 2001 oplyser Xxx, at hun er  

 separeret fra sin mand, Xxx Xxx".
 Sekretariatet er enig i fremstillingen.
2.  

 Arbejdsdirektoratets afgørelse Arbejdsdirektoratet traf den 9. juli 2001 denne  

 afgørelse:
 "Xxx er omfattet af ferieloven.
De skal indfri Deres garantiforpligtigelse ved  

 at betale feriepenge for optjeningsåret 2000 til Xxx." Afgørelsen blev begrundet således:
 "I direktoratets afgørelse af 30. maj 1979,  

 sag 61.5-5339, som blev fastholdt af Arbejdsministeriet den 12. juli 1979,  

 blev  

 det lagt til grund, at hustruen var blevet beskattet som medhjælpende  

 ægtefælle  

 og derfor ikke var omfattet af ferieloven.
 Der blev ikke taget stilling til den  

 ægteskabelige status i ansættelsesperioden.
 Vi har af Told og Skat fået oplyst, at Xxx i  

 hendes ansættelsesperiode hos Xxx Conditori I/S har været beskattet som  

 almindelig lønmodtager.
 Det fremgår videre af Xxxs oplysninger til  

 sagen, at hun aldrig har været medhjælpende hustru og beskattet som sådan,  

 lige  

 som firmaet Xxx Conditori var hendes eksmands særeje.
 Vi anser på denne baggrund Xxx som lønmodtager i  

 ferielovens forstand, idet der har foreligget et tjenesteforhold, hvor hun  

 har  

 modtaget et vederlag på en fast månedlig løn på 20.000 kr.
 Da det ikke er dokumenteret over for  

 direktoratet at den personkreds, som garantien dækker, er indskrænket i  

 forhold  

 til den personkreds, der er omfattet af ferieloven, skal De indfri Deres  

 garantiforpligtigelse ved at betale feriepenge for optjeningsåret 2000 til  

 Xxx".
 Arbejdsdirektoratet henviste i afgørelsen til  

 følgende regler:
"Ferielov, lov nr. 396 af 31. maj 2000 §  

 1.  

  

 En lønmodtager har ret til ferie og  

 feriegodtgørelse eller løn under ferie og ferietillæg efter denne lovs  

 bestemmelser.
 Stk. 2. Ved lønmodtager forstås i denne lov en  

 person, der modtager vederlag for personligt arbejde i tjenesteforhold".
3.  

 Klagen til ankenævnet Bager- og Konditormestre i Danmark har med brev  

 af 6. august 2001 klaget over Arbejdsdirektoratets afgørelse og har med brev  

 af  

 30. august 2001 fremkommet med følgende bemærkninger til klagen:
 "Det er vor opfattelse, at Feriekontoret  

 ikke har fortolket § 1, stk. 2 i Ferieloven korrekt.
 Ifølge denne bestemmelse er en lønmodtager en  

 person, som modtager vederlag for personligt arbejde i tjenesteforhold.
 Herunder må naturligvis forstås, at der er tale  

 om en person, som modtager sædvanligt vederlag for sædvanligt arbejde i  

 tjenesteforhold.
 l den konkrete sag fremgår det af de allerede  

 til Dem fremsendte lønsedler, at Xxx blev aflønnet fast med kr. 20.000,00 pr.  

 måned uanset det antal timer som hun rent faktisk arbejdede den pågældende  

 måned.
 l tilfælde af at Xxx havde arbejdet en ganske  

 sædvanlig måned, ville hun skulle have en månedsløn på kr. 20.000,00 svarende  

 til arbejde i 160,33 timer, eller svarende til et beløb på kr. 125,00 pr.  

 time.
 Såfremt De herefter gennemgår de lønsedler, som  

 Xxx har modtaget, viser det sig, at Xxx i februar måned har arbejdet 148  

 timer,  

 i marts måned muligvis ikke har arbejdet overhovedet, idet der ikke er anført  

 nogen timer, mens Xxx i månederne april, juni, juli og august har arbejdet 74  

 timer pr. måned.
 Da en fuldtidsarbejdende person pr. måned  

 arbejder 160,33 timer i gennemsnit må det ret hurtigt kunne konstateres, at  

 Xxx  

 på ingen måde har modtaget dels et sædvanligt vederlag og dels heller ikke  

 har  

 udført et sædvanligt arbejde i et tjenesteforhold, idet der er et ganske  

 klart  

 misforhold mellem det antal timer som Xxx har arbejdet og den aflønning hun  

 har  

 modtaget.
 På den baggrund er det fortsat vor påstand, at  

 Xxx ikke er omfattet af Ferieloven, idet hun ikke har modtaget et sædvanligt  

 vederlag for et sædvanligt arbejde i tjenesteforhold.
 Såfremt Feriekontoret ikke desto mindre skulle  

 fastholde sin indstilling er det vor opfattelse, at Xxx herefter alene har  

 krav  

 på at modtage feriepenge af det antal timer, som hun rent faktisk har  

 arbejdet,  

 således at der udføres en beregning, hvor der tages hensyn til det antal  

 timer,  

 som Xxx har arbejdet i henhold til lønsedlerne, hvorpå det samlede antal  

 timer  

 ganges med den timeløn, som er aftalt med kr. 125,00, hvorefter  

 feriegodtgørelsen kan beregnes af dette beløb".
4.  

 Arbejdsdirektoratets bemærkninger til klagen Arbejdsdirektoratet har med brev af 3. september  

 2001 oversendt sagen til Arbejdsmarkedets Ankenævn og anfører i den  

 forbindelse  

 følgende:
 "I klagen anfører Bager- og Konditormestre  

 i Danmark, at direktoratet ikke fortolker ferielovens § 1, stk. 2 korrekt.
 Bager og Konditormestre i Danmark mener, at  

 bestemmelsen skal forstås, at der er tale om en person, som modtager  

 sædvanligt  

 vederlag for sædvanligt arbejde.
 Xxx blev i hendes ansættelsesforhold hos Xxx  

 Conditori I/S fast aflønnet med 20.000,00 kr. pr. måned uanset det antal  

 timer,  

 som hun rent faktisk arbejdede den pågældende måned.
 Bager- og Konditormestre i Danmark mener ikke,  

 at Xxx har været omfattet af bestemmelsen, da hun har haft en fast løn med et  

 varierende timeantal i hendes ansættelsesperiode.
 Direktoratet er af den opfattelse, at det er  

 underordnet hvilket timeantal Xxx har haft i hendes ansættelsesforhold hos  

 Xxx  

 Conditori I/S, da man må formode, at Xxx Conditori I/S som arbejdsgiver for  

 Xxx  

 har været vidende om hendes månedlige timeantal og alligevel betalt hende en  

 fast månedsløn.
 Vi mener, at der ikke er grundlag for at ændre  

 afgørelsen".
5.  

 Nyt efter klagen Bager- og Konditormestre i Danmark har med  

  

 brev af 20. november 2001  

  

 anført  

 følgende:
 "Det er vores opfattelse, at det er et  

 afgørende punkt, at Xxx ikke har fået et sædvanligt vederlag for et  

 sædvanligt  

 arbejde, da hun rent faktisk har været aflønnet med et fast beløb på kr.  

 20.000,00 pr. måned, uanset det antal timer hun måtte have arbejdet den  

 pågældende måned.
 For det første er en månedsløn på kr. 20.000,00  

 usædvanlig stor, og for det andet har det aldrig været intentionen med  

 Ferielovens § 1, stk. 2, at den skulle medføre, at ansatte modtog feriepenge  

 af  

 et beløb, som rent faktisk ikke stod i forhold til det antal timer, som der  

 blev arbejdet, eller i øvrigt stod i forhold til den aflønning som burde være  

 blevet givet.
 En sådan aflønning for et sådan præsteret  

 arbejde kan kun forekomme, fordi der har foreligget familiemæssige  

 relationer,  

 og netop disse familiemæssige relationer gør også, at Xxx ikke kan anses for  

 at  

 være lønmodtager i ferielovens forstand".
 Xxx har med  

  

 brev  

 af 22. januar 2002  

  

 anført følgende:
 "Indledningsvis skal jeg dog oplyse, at jeg  

 ikke har været medlem af nogen organisation.
 I forbindelse med min ansættelse hos Xxx  

 Conditori I/S blev følgende arbejdstider aftalt med Xxx Xxx:
man-, tirs-, ons-, og fredag kl. 8.00-16.00 torsdag fri hver anden lørdag kl. 9.00-15.00 søndag kl. 12.30-13.30 Alle dage uden frokost.
 Ved andre butiksansatte's ferie ingen ugentlige  

 fridage.
 Ved højtider måtte jeg påregne flere timer.
 Derudover havde jeg nogle timer på kontor,  

 herunder skrivning af stempelkort til øvrige ansatte, lønindberetning, m.m.
Jvf. mine lønsedler var jeg i februar 2000  

 oprettet i lønsystemet med feriepenge.
Da Xxx Xxx konstaterer dette ved  

 modtagelsen af lønsedler, beder han mig rette det, så der ikke igen blev  

 beregnet feriepenge, idet jeg var ansat med fuld løn under ferie.
 Rettelsen sker ved hjælp og vejledning af ProLøn  

 og falder først rigtig på plads v. april-lønnen.
Timerne på lønsedlerne har IKKE noget med de  

 reelle arbejdstimer at gøre.
De anførte enheder 74 beror på en fejl, som  

 sandsynligvis skyldes ProLøn's formodning om, at jeg var 14 dagsløn som andre  

 ansatte.
 Xxx Xxx vil kunne bekræfte dette".
 Bager- og Konditormestre i Danmark har med  

  

 brev af 30. januar 2002  

  

 anført  

 følgende:
 "Vi har noteret os, at Xxx har gjort  

 opmærksom på, at hun ikke har været medlem af nogen organisation.
 I den anledning vil vi blot henvise til, at det  

 af sagens materiale i øvrigt fremgår, at Xxx på et tidligt tidspunkt i sagen  

 har rettet har henvendelse til Finansforbundet for at få bistand, ligesom Xxx  

 ifølge det oplyste i en kort periode var medlem af ASE.
 Med hensyn til de påståede arbejdstider har vort  

 medlem ikke nævneværdige kommentarer dertil.
 Det bemærkes dog at i og med, at Xxx var  

 medhjælpende ægtefælle, så har hun naturligvis helt og holdent selv kunne  

 planlægge sin arbejdstid, således at hvis der var behov for at gå, eventuelt  

 til afhentning af børn m.m., så var det naturligvis Xxx selv, som styrede  

 dette.
 Summa summarum har Xxx formentlig haft en  

 ugentlig arbejdstid på cirka 28 timer.
 Xxx' kommentarer vedrørende lønsedler og  

 opretning i lønsystemet med feriepenge kan ikke anerkendes.
 Derimod er der jo rent faktisk tale om, at vort  

 medlem, Xxx Xxx, i og med dette jo indirekte gør Xxx opmærksom på, at hun er  

 medhjælpende ægtefælle og som følge heraf har det ingen relevans, at hun skal  

 oprettes med feriepenge.
 Alt andet lige ville dette jo have været  

 tilfældet, såfremt Xxx havde været almindelig lønmodtager, idet hun jo i så  

 fald ville være blevet oprettet i et lønsystem med feriepenge.
 Endelig er der spørgsmålet om de reelle  

 arbejdstimer.
 Her gøres det fortsat gældende, at uanset om Xxx  

 arbejdede 20 timer, 40 timer, 100 timer eller 120 timer på en måned, så fik  

 hun  

 under alle omstændigheder den aftalte månedsløn på kr. 20.000,00, som i  

 øvrigt  

 var et beløb, som var fastsat af arbejdsgiverens revisor af skattemæssige  

 årsager.
 Månedslønnen på kr. 20.000,00 er i øvrigt  

 markant over hvad en butiksassistent får i en bagerbutik, idet den  

 gennemsnitlige månedsløn dengang udgjorde ca. kr. 14.500,00, idet det dog  

 bemærkes, at det er for et fuldt timeantal på 160,33 timer pr. måned.
 I dette tilfælde har Xxx dels ikke haft fuld  

 arbejdstid og dels har hun altså fået en løn, som er markant højere end det  

 sædvanlige inden for branchen.
 På den baggrund gøres det fortsat gældende, at  

 der her ikke har været tale om et sædvanligt ansættelsesforhold, og at Xxx  

 som  

 følge heraf reelt har været medhjælpende ægtefælle, og som følge heraf heller  

 ikke har krav på at skulle have udbetalt feriepenge".
 Xxx har med  

  

 brev  

 af 12. februar 2002  

  

 anført følgende:
 "Jeg skal endnu engang meddele, som i min  

 skrivelse af 22.01.2002, at jeg IKKE har været medlem af nogen faglig  

 organisation, som kan være repræsenteret i nævnet.
 Jeg har i en kort periode været medlem af ASE,  

 men dette er en arbejdsløshedskasse og ikke en faglig organisation.
 På lige fod med mig, er der andre almindelige  

 lønmodtagere i Xxx Konditori, som er oprettet i lønsystemet med fast løn og  

 uden feriepenge, og de har heller aldrig været medhjælpende ægtefæller.
Med hensyn til den aftalte månedsløn på kr.  

 20.000,00 skal jeg pointere, at jeg ALDRIG har forhandlet løn med Xxx  

 Konditori's revisor.
Denne løn har jeg aftalt med Xxx Xxx og ingen andre.
Jeg  

 har aldrig hørt om, at min løn var fastsat af skattemæssige årsager.
Lønnen blev aftalt til kr. 20.000,00 månedlig,  

 idet jeg ved ansættelsen stillede krav om, at jeg IKKE ville stilles ringere  

 end i mit tidligere job.
Og det accepterede Xxx Xxx.
 Som jeg har forklaret i min skrivelse af  

 22.01.2002, var mit arbejde ikke kun de gennemsnitlige 36 timer om ugen i  

 butikken (+ ekstra v. højtider), men indebar også noget kontorarbejde.
 Jeg står uforstående overfor Bager- og  

 Konditormestre i Danmark's formodning om, at jeg kun har arbejdet 28 timer om  

 ugen, når de samtidig i Deres skrivelse af 30.01.2002 ikke har nogen  

 nævneværdige kommentarer til min oplysning om arbejdstimer.
 Hvordan kommer De frem til 28 timer?????. Det er  

 som grebet ud af luftet.
 Xxx Xxx ved godt, at jeg har arbejdet mere en 28  

 timer end ugen".
 Bager- og Konditormestre i Danmark har med  

  

 brev af 15. marts 2002  

  

 anført følgende:
 "Det er vor opfattelse, at det af Xxx  

 anførte ikke forandrer, hvad vi tidligere har oplyst i sagen og det  

 fastholdes  

 derfor, at Xxx ikke har krav på feriepenge i og med at hun har været  

 medhjælpende ægtefælle.
 Vi tillader os dog at henvise til det afsnit i  

 Xxx's skrivelse, hvoraf fremgår hvad baggrunden var for at lønnen blev aftalt  

 til kr. 20.000,00 pr. måned, idet Xxx selv anfører, at hun ikke ville stilles  

 ringere end i sit tidligere job.
 Alt andet lige indikerer det udsagn vel også  

 mere eller mindre, at månedslønnen på kr. 20.000,00 ikke havde nogen  

 forbindelse til det arbejde, som Xxx udførte for sin daværende ægtefælle, Xxx  

 Xxx, men alene blev fastsat ud fra et spørgsmål om, at Xxx var medhjælpende  

 ægtefælle".
 Xxx har med  

  

 brev  

 af 2. april 2002  

  

 anført følgende:
 "Som svar på Bager- og Konditormestre i  

 Danmark's skrivelse af 15-03-2002 skal jeg endnu engang slå fast, at jeg  

 ALDRIG  

 har været medhjælpende ægtefælle i Xxx Conditori.
Jeg har været ansat til at udføre et stykke  

 arbejde, som tidligere beskrevet, til en fast løn på kr. 20.000,00 pr. måned,  

 og så er den ikke længere.
Hvis Xxx Xxx mener, at jeg har fået for meget i  

 løn,  

 så er det hans problem og ikke mit - det hverken vil eller skal jeg straffes  

 for".
 Xxx har med  

  

 brev  

 af 11. april 2002  

  

 anført følgende:
 I ovennævnte skrivelse anfører Bager- og  

 Konditormestre i Danmark, at jeg selv har kunne planlægge min arbejdstid.
Det er korrekt, at jeg, i og med at jeg havde  

 ansvaret for arbejdsplanen i forretningen i xxx, har kunnet planlægge, hvis  

 jeg  

 havde brug for en fridag.
Planlægningen er sket således, at jeg har byttet  

 fridag og i stedet arbejdet torsdag på min "normale" fridag (i  

 øvrigt  

 på lige fod med de andre ansatte i forretningen, hvis de havde brug for en  

 anden fridag). Jeg har altid haft det ugentlige timeantal, som beskrevet i  

 min  

 skrivelse af 22.01.02.
I en forretning af den størrelse er der jo ikke  

 "overflod" af arbejdskraft.
D.v.s.  

    

 at der "kun lige" er ansat det personale, som er højst  

 nødvendigt, så alle ansatte har det timeantal, de er ansat til.
Det betyder  

 også, at man er ret sårbar ved sygdom og lign.
I sådanne tilfælde bliver ens  

 fridag "inddraget" - ofte med kort varsel.
Min arbejdstid i forretningen var således, som  

 beskrevet i min skrivelse af 22.01.02, at jeg havde fri kl. 16.00 på  

 hverdage,  

 hvor jeg skulle hente mine børn i institution inden kl. 16.30. Jeg har aldrig  

 gået midt i arbejdstiden pga., afhentning af mine børn.
Men jeg har et par  

 gange oplevet, at jeg ikke kunne forlade butikken kl. 16.00, som ellers  

 aftalt,  

 pga. travlhed.
Da, har jeg hentet mine børn, og kørt tilbage til forretningen  

 og hjulpet til med at ekspedere, indtil travlheden havde lagt sig.
Og sådan  

 har  

 det været med alle.
Hvis den dame, som skulle have fri til middag ikke kunne  

 gå  

 pga., travlhed, blev hun, indtil der igen var stille i forretningen.
Ingen  

 ansatte har forladt en butik, hvor kunderne har stået i kø ud på gaden.
Sådan  

 var holdningen bare i forretningen - og har altid været det.
 Jeg har altid haft mine forældre i baghånden.,  

 hvis jeg havde syge børn, der ikke kunne komme i institution.
I juni 1992 blev jeg gift med Xxx Xxx.
På  

 daværende tidspunkt var Xxx Conditori ejet af xxx Xxx.
Nogle år efter blev  

 jeg  

 ansat af xxx Xxx til at passe "lidt" kontorarbejde, ved siden af  

 mit  

 arbejde i Xxx.
Kontorarbejdet var timelønnet efter HK's-satser og med  

 feriepenge.
I 1997 (mener jeg) går Xxx Xxx ind i firmaet og bliver medejer  

 sammen med xxx Xxx og firmaet kommer til at hedder Xxx Conditori I/S.
Da har  

 jeg fortsat "lidt" kontorarbejde - lønnet med feriepenge.
I januar  

 2000 overtager Xxx Xxx hele firmaet, hvor jeg så bliver ansat i februar 2000  

 til "lidt" kontorarbejde og timer i butikken, som tidligere  

 beskrevet.
Nu er jeg ikke længere ansat som timelønnet - men får en fast løn  

 pr. måned".
 Bager- og Konditormestre i Danmark har med  

  

 brev af 16. april 2002  

  

 anført følgende:
 "Indholdet deraf ændrer fortsat ikke på det  

 faktum, at det er vores klare opfattelse, at Xxx har været medhjælpende  

 ægtefælle med den klare forudsætning, at hun fik en løn, som ikke stod i  

 forhold til det antal timer, som hun arbejdede.
 Når man ser på side 2 i skrivelsen, fremgår det  

 også, at Xxx har beskrevet, at hun rent faktisk blev ansat til at passe lidt  

 kontorarbejde ved siden af sit sædvanlige arbejde.
 På det tidspunkt blev hun åbenbart lønnet efter  

 almindelige satser og med feriepenge.
 På daværende tidspunkt var forretningen ejet af  

 Xxx Xxx's far.
 Efter at Xxx Xxx overtager forretningen, og Xxx  

 bliver ansat på fuld tid, får hun jo rent faktisk en månedsløn, som ikke har  

 noget som helst at gøre med hverken HK's satser eller den arbejdstid, som  

 står  

 i forhold til en månedsløn af den størrelse.
 Vi kan således ikke se, at Xxx's indlæg  

 forandrer det forhold, at hun har været ansat på vilkår, som ikke er  

 sædvanlige, hvilket naturligvis har sin baggrund i, at Xxx var gift med Xxx  

 Xxx".
6.  

 Regler Ferieloven,  

 Lov nr. 396 af 31. maj 2000 §  

 1.  

  

 En lønmodtager har ret til ferie og  

 feriegodtgørelse eller løn under ferie og ferietillæg efter denne lovs  

 bestemmelser.
 Stk. 2. Ved lønmodtager forstås i denne lov en  

 person, der modtager vederlag for personligt arbejde i tjenesteforhold.
 §  

 4.  

  

 En lønmodtager kan ikke give afkald på sin ret  

 til ferie, løn under ferie, ferietillæg og feriegodtgørelse efter loven, og  

 loven kan i øvrigt ikke fraviges til ugunst for lønmodtageren, medmindre  

 andet  

 fremgår af de øvrige bestemmelser i loven.
 Stk. 2. Loven er ikke til hinder for  

 videregående rettigheder for en lønmodtager i henhold til andre love og  

 bestemmelser, kollektiv overenskomst, individuel aftale, sædvane m.v.
 Stk. 3. I det omfang lovens bestemmelser indgår  

 i en kollektiv overenskomst, indebærer dette, at fortolkning og brud på disse  

 bestemmelser skal afgøres i det fagretlige system, jf. også § 44, stk. 1.
 §  

 44.  

  

 Direktøren for Arbejdsløshedsforsikringen  

 træffer afgørelse i tvister mellem en arbejdsgiver og lønmodtager om ret til  

 ferie og feriegodtgørelse, løn under ferie eller ferietillæg, medmindre der  

 er  

 tale om forhold, der er reguleret ved kollektiv overenskomst.
 Stk. 2. Direktøren for  

 Arbejdsløshedsforsikringen træffer afgørelse om, hvorvidt en lønmodtager, der  

 er afskåret fra at holde ferie inden ferieårets udløb, jf. § 38, kan få  

 feriegodtgørelse, løn under ferie eller ferietillæg udbetalt.
 Stk. 3. Direktøren for  

 Arbejdsløshedsforsikringen træffer afgørelse i tvister om indbetaling af  

 beløb,  

 der i medfør af § 36 tilfalder statskassen eller Arbejdsmarkedets Feriefond  

 eller et andet ferieformål.
 Stk. 4. Direktøren for  

 Arbejdsløshedsforsikringen træffer afgørelse om udbetaling af beløb, der i  

 medfør af § 36 er tilfaldet statskassen eller Arbejdsmarkedets Feriefond  

 eller  

 et andet ferieformål.
 Stk. 5. Direktøren for  

 Arbejdsløshedsforsikringen træffer afgørelse om indbetaling af  

 feriegodtgørelse, løn under ferie eller ferietillæg til Arbejdsmarkedets  

 Feriefond, jf. § 37.
 Stk. 6. Direktøren for  

 Arbejdsløshedsforsikringen kan træffe afgørelse om administrationen af de  

 beløb, der anvendes til andet ferieformål, jf. § 36, stk. 3.
Stk. 7. Direktøren for  

 Arbejdsløshedsforsikringen træffer inden 6 uger afgørelse om, hvorvidt  

 betingelserne  

 i § 19, stk. 5, nr. 1 og 2, er opfyldt.
Hvis der ikke er trxxxt en endelig  

 eller foreløbig afgørelse inden 6 uger, anses betingelserne for opfyldt.
