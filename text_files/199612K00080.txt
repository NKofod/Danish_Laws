Nr LSF 80 Forslag til Lov om dansk retskrivning Fremsat af undervisningsministeren (Ole Vig Jensen) den 20. november 1996 Vedtaget ved tredjebehandling den 30. april 1997 Lov nr. 332 af 14/05/1997 § 1. Dansk retskrivning fastlægges af Dansk Sprognævn og offentliggøres i Dansk Sprognævns retskrivningsordbog.
 Stk. 2. Ved fastlæggelsen af dansk retskrivning følger Dansk  

 Sprognævn de regler, der er fastsat i eller i medfør af lov om Dansk  

 Sprognævn.
§ 2. Dansk retskrivning skal følges af alle dele af den offentlige  

 forvaltning, af Folketinget og myndigheder med tilknytning til Folketinget  

 samt af domstolene.
Det samme gælder ikkeoffentlige uddannelsesinstitutioner,  

 som modtager dækning af driftsomkostningerne på halvdelen eller mere, og  

 private og selvejende skoler, hvor børn opfylder undervisningspligten.
 Stk. 2. Undervisningsministeren kan fastsætte nærmere regler om  

 undtagelse af visse skoler og andre uddannelsesinstitutioner under  

 Undervisningsministeriet og kan endvidere efter aftale med vedkommende  

 minister fastsætte nærmere regler om undtagelse af skoler og andre  

 uddannelsesinstitutioner under andre ministerier.
 Stk. 3. Undervisningsministeren kan fastsætte nærmere regler om,  

 at en af flere mulige retskrivningsformer, f.eks. stave- og  

 tegnsætningsformer, skal foretrækkes i særlige sammenhænge.
 § 3. Loven træder i kraft den 1. august 1997.
 Stk. 2. Følgende bekendtgørelser ophæves:
 1) Bekendtgørelse nr. 23 af 27. februar 1892 fra Ministeriet for Kirke- og  

 Undervisningsvæsenet.
 2) Bekendtgørelse nr. 24 af 27. februar 1892 fra Ministeriet for Kirke- og  

 Undervisningsvæsenet om Retskrivningen.
 3) Bekendtgørelse nr. 128 af 22. marts 1948 om ændringer i retskrivningen.
 4) Bekendtgørelse nr. 19 af 8. februar 1955 om retskrivningen.
 § 4. Loven gælder ikke for Færøerne og Grønland.
Oprindeligt fremsat forslag § 1. Dansk retskrivning fastlægges af Dansk Sprognævn og offentliggøres i Dansk Sprognævns retskrivningsordbog.
 Stk. 2. Ved fastlæggelsen af dansk retskrivning følger Dansk  

 Sprognævn de regler, der er fastsat i eller i medfør af lov om Dansk  

 Sprognævn.
§ 2. Dansk retskrivning skal følges af alle dele af den offentlige  

 forvaltning, af Folketinget og myndigheder med tilknytning til Folketinget  

 samt af domstolene.
Det samme gælder ikke-offentlige  

 uddannelsesinstitutioner, som modtager dækning af driftsomkostningerne på  

 halvdelen eller mere, og private og selvejende skoler, hvor børn opfylder  

 undervisningspligten.
 Stk. 2. Undervisningsministeren kan fastsætte nærmere regler om  

 undtagelse af visse skoler og andre uddannelsesinstitutioner under  

 Undervisningsministeriet og kan endvidere efter aftale med vedkommende  

 minister fastsætte nærmere regler om undtagelse af skoler og andre  

 uddannelsesinstitutioner under andre ministerier.
 Stk. 3. Undervisningsministeren kan fastsætte nærmere regler om,  

 at en af flere mulige retskrivningsformer, f.eks. stave- og  

 tegnsætningsformer, skal foretrækkes i særlige sammenhænge.
 § 3. Loven træder i kraft den 1. august 1997.
 Stk. 2. Følgende bekendtgørelser ophæves:
 1) Bekendtgørelse nr. 23 af 27. februar 1892 fra Ministeriet for Kirke- og  

 Undervisningsvæsenet.
 2) Bekendtgørelse nr. 24 af 27. februar 1892 fra Ministeriet for Kirke- og  

 Undervisningsvæsenet om Retskrivningen.
 3) Bekendtgørelse nr. 128 af 22. marts 1948 om ændringer i retskrivningen.
 4) Bekendtgørelse nr. 19 af 8. februar 1955 om retskrivningen.
 § 4. Loven gælder ikke for Færøerne og Grønland.
Bemærkninger til lovforslaget Almindelige bemærkninger Baggrunden for lovforslaget Undervisningsministeriet har i samarbejde med Kulturministeriet udformet  

 et nyt regelsæt for retskrivningen til afløsning af de 2 gældende  

 retskrivningsbekendtgørelser, som aldrig er blevet skrevet sammen.  

 Principperne i retskrivningsbekendtgørelserne er kommet til udtryk i de  

 retskrivningsordbøger, som Dansk Sprognævn har udgivet.
 Det drejer sig om:
1. Bekendtgørelse nr. 24 af 27. februar 1892 fra Ministeriet for Kirke- og  

 Undervisningsvæsenet om Retskrivningen 2. Bekendtgørelse nr. 128 af 22. marts 1948 om ændringer i retskrivningen  

 (reformen) I overensstemmelse med de dengang fulgte traditioner hvilede udstedelserne  

 af de 2 retskrivningsbekendtgørelser ikke på nogen lov.
 Undervisningsministeriets overvejelser om det nye regelsæt for  

 retskrivningen er imidlertid mundet ud i et forslag om en kort rammelov, der  

 fastslår, at den retskrivningsordbog, som Dansk Sprognævn udgiver, skal  

 følges af skoler og institutioner.
 Kravet om at følge dansk retskrivning skal gælde for alle dele af den  

 offentlige forvaltning, hvorved foruden forvaltningsmyndigheder inden for  

 statstjenesten også den kommunale og amtskommunale forvaltning medinddrages.  

 Endvidere vil Folketinget med institutioner samt domstolene blive omfattet af  

 loven, ligesom en række private eller selvejende uddannelsesinstitutioner vil  

 skulle følge retskrivningsreglerne.
Lovforslaget skal ses i sammenhæng med kulturministerens forslag til  

 revision af bestemmelserne om Dansk Sprognævn, hvis regelgrundlag hviler på  

 bekendtgørelse nr. 563 af 1981 om Dansk Sprognævn.
Ligesom for  

 retskrivningsbekendtgørelsernes vedkommende må det anses for rigtigt i dag,  

 at der skabes et formelt udtrykkeligt lovgrundlag for Sprognævnet.
Revisionen  

 præciserer, at den retskrivningsordbog, som Dansk Sprognævn redigerer og  

 udgiver, er den normerende retskrivningsordbog.
Det er i lovforslaget  

 samtidig blevet fastslået, at ændringer af principiel karakter sker efter  

 udtalelse fra undervisningsministeren.
Økonomiske og administrative konsekvenser Lovforslaget har ingen økonomiske konsekvenser.
 Ressortansvaret for regulering af retskrivningen i statstjenesten er  

 forudsat overført fra kulturministeren til undervisningsministeren ved denne  

 lejlighed.
Forholdet til EU-retten Lovforslaget indeholder ikke EU-retlige aspekter.
Miljømæssige og erhvervsøkonomiske konsekvenser Lovforslaget har ikke miljømæssige eller erhvervsøkonomiske konsekvenser.
Bemærkninger til de enkelte bestemmelser Til § 1 Officiel dansk retskrivning bygger på et traditionsprincip og et  

 sprogbrugsprincip.
Efter traditionsprincippet skrives ord og ordformer i  

 dansk i overensstemmelse med den praksis, der har været gældende siden  

 bekendtgørelse nr. 24 af 27. februar 1892, og som er kommet til udtryk i de  

 retskrivningsordbøger, som Dansk Sprognævn har udgivet.
Efter sprogbrugsprincippet skrives ord og ordformer i dansk i  

 overensstemmelse med den praksis, som følges i gode og sikre sprogbrugeres  

 skriftlige sprogbrug.
Om de nævnte principper henvises i øvrigt til  

 Kulturministeriets lovforslag om Dansk Sprognævn.
Til § 2 Pligten til at følge dansk retskrivning vil komme til at omfatte alle dele  

 af den offentlige forvaltning.
Dette begreb anvendes i § 1, stk. 1, i  

 forvaltningsloven, og dets nærmere omfang er allerede fastlagt i relation til  

 denne lov.
Herudover vil Folketinget med dertil knyttede institutioner og  

 domstolene blive omfattet, hvilket ikke er tilfældet for forvaltningslovens  

 vedkommende.
Særligt for så vidt angår uddannelsesinstitutioner vil såvel  

 privatejede som selvejende institutioner være omfattet, såfremt de modtager  

 offentligt tilskud, som dækker mere end halvdelen af driftsomkostningerne.  

 Der kan dog fra Undervisningsministeriets side gøres særlige undtagelser.  

 Såfremt uddannelsen henhører under et andet ministerium, skal fravigelse ske  

 efter aftale med vedkommende minister.
 Da skoler, hvor børn opfylder undervisningspligten, ifølge grundlovens §  

 76 og § 1 i lov om friskoler og private grundskoler mv. skal give en  

 undervisning, som står mål med, hvad der almindeligvis kræves i folkeskolen,  

 bestemmes det, at disse skoler uanset deres finansieringsform skal følge  

 dansk retskrivning.
Til stk. 3 Bestemmelsen giver ministeren mulighed for at tage højde for, at der i  

 nogle sammenhænge kan være et særligt behov for benyttelsen af en bestemt  

 stave- eller tegnsætningsform, f.eks. fordi ensartethed er af særlig  

 betydning, eller fordi denne form anses for mere præcis.
Skriftlig fremsættelse Undervisningsministeren (Ole Vig Jensen):
 Jeg tillader mig herved for det høje Ting at fremsætte:
 Forslag til lov om dansk retskrivning.
(Lovforslag nr.
L 80).
 Lovforslagets nye regelsæt for dansk retskrivning skal afløse de 2  

 gældende retskrivningsbekendtgørelser fra henholdsvis 1892 og 1948.  

 Principperne i retskrivningsbekendtgørelserne er kommet til udtryk i de  

 retskrivningsordbøger, som Dansk Sprognævn har udgivet.
Lovforslaget fastslår, at Dansk Sprognævns ordbøger skal følges ikke blot  

 af alle skoler og institutioner, men af hele den offentlige forvaltning,  

 Folketinget og myndigheder med tilknytning til Folketinget samt af  

 domstolene.
Det betyder bl. a., at foruden forvaltningsmyndigheder inden for  

 statstjenesten er også den kommunale og amtskommunale forvaltning blevet  

 inddraget.
Lovforslaget skal ses i sammenhæng med kulturministerens samtidigt  

 fremsatte forslag til revision af bestemmelserne om Dansk Sprognævn.  

 Revisionen præciserer, at den retskrivningsordbog, som Dansk Sprognævn  

 redigerer og udgiver, er den normerende retskrivningsordbog.
I lovforslaget  

 slås det endvidere fast, at ændringer af principiel karakter sker efter  

 udtalelse fra undervisningsministeren.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling i det høje  

 Ting.
