Fremsat den 30. november 2004 af Jeppe Kofod (S),  

 Lise Hækkerup (S), Carsten Bo Jensen (S),  

 Lars Kramer Mikkelsen (S) og Jan Petersen&nbsp  

 ;(S) Forslag til folketingsbeslutning om  

 en målrettet og fokuseret indsats for vaccinationsprogrammer for børn blandt  

 verdens fattigste Folketinget opfordrer regeringen til at gennemføre en målrettet  

 og fokuseret indsats på vaccinationsprogrammer for børn blandt verdens  

 fattigste med en ekstrabevilling på i alt 200 mio. kr. i årrækken 2005-2008.
Bemærkninger til forslaget Baggrund Syv ud af ti børn bliver født i de fattige udviklingslande.
Over  

 30 millioner af disse børn har stadig ikke adgang til helt basale  

 sundhedstilbud.
Hvert år dør ca. 10 millioner af disse børn.
Heraf dør 3  

 millioner  det svarer til over 8.000 omkomne børn om dagen  på  

 grund af  

 manglende adgang til vacciner, der i vores del af verden er fuldt  

 tilgængelige  

 og helt almindelige forebyggelsestilbud.
Opdagelsen af vacciner er et af menneskehedens største  

 fremskridt og samtidig et af de mest effektive og billige redskaber til at  

 reducere børnedødeligheden i udviklingslandene.
I dag kan et barn blive fuldt  

 vaccineret mod hepatitis B, meningitis, gul feber og såkaldte børnesygdomme  

 for  

 mindre end 200 kr.
Derfor mener Socialdemokraterne, at vacciner skal komme  

 alle  

 børn i verden til gode, også de børn, der bliver født i udviklingslandene.
Den Globale Alliance GAVI (The Global Alliance for Vaccines  

 & Immunization)  

1)  

  har siden 1999 med stor succes  

 etableret et stort antal vaccinationsprogrammer, der direkte har resulteret  

 i,  

 at 500.000 børn fra udviklingslande er blevet reddet fra døden og 35  

 millioner  

 børn er blevet immune over for hepatitis.
Mere end 2,7 millioner børn er  

 blevet  

 vaccineret mod gul feber.
I de lande, hvor der er vaccineret mod meningitis,  

 er  

 der opnået en kraftig reduktion i tilfælde af meningitis.
En sygdom, der  

 hvert  

 år slår 400.000 børn ihjel, og som invaliderer mange flere.
Der er stadig lang vej endnu, men det er ikke umuligt.
Den  

 Globale Vaccinefond  

2)  

  har opgjort, at det  

  

 kun  

 koster 1 mia.
USD at vaccinere 80 pct. af verdens børn i 2005. I et større  

 perspektiv svarer det beløb til, hvad den amerikanske administration bruger i  

 løbet af en enkelt uge på militære udgifter i Irak.
Børnevaccinationer og 2015-målene Mangel på adgang til basale vaccinationsprogrammer for 30  

 millioner børn fører til en markant overdødelighed blandt børn under 5 år.  

 Dette er med til at underminere muligheden for udvikling i verdens fattigste  

 lande.
Derfor er kampen for globale vaccinationsprogrammer for børn helt  

 essentiel  

 i kampen mod børnedødelighed.
En kamp, som Danmark har forpligtet sig til via  

 tilslutningen til FNs såkaldte Millenium Development Goals, også kaldet  

 2015-målene, der udgør otte grundlæggende målsætninger for det ny årtusinde.  

 Den fjerde målsætning på listen opfordrer til, at børnedødeligheden inden  

 2015  

 nedbringes med to tredjedele af niveauet i 1990. Danmark kan med et  

 væsentligt  

 finansielt bidrag til Den Globale Vaccinefond indfri vores forpligtigelse.
Den tidligere SR-regering var med til at støbe fundamentet for  

 Den Globale Vaccinefond.
I 2000 støttede den socialdemokratisk ledede  

 SR-regering etableringen af Den Globale Vaccinefond med 15 mio. kr.
Dette  

 betød, at vi fra dansk side var med til at starte en proces, hvis formål er  

 at  

 vaccinere og derved redde verdens fattigste børn fra sygdomme, der findes  

 billige og tilgængelige vacciner til at bekæmpe.
Beklageligvis for millioner  

 af  

 børn verden over har den nuværende regering ikke fundet det værd at bibeholde  

 det danske bidrag.
Vaccinationsprogrammer for børn bidrager ellers essentielt  

 til at opbygge bedre samfund og sikre udviklingslandene en fremtidig rask og  

 stærk arbejdsstyrke, der skal være med til at løse udviklingslandenes  

 problemer.
Den nuværende regering fjernede det danske bidrag til Den Globale  

 Vaccinefond som led i den brutale nedskæring i udviklingsbistanden.
Socialdemokraterne vil ikke være med til at svigte børnene i den  

 tredje verden eller være medansvarlige for den danske regerings kyniske kurs  

 og  

 manglende indsats i kampen for at hjælpe børn og voksne til en anden  

 tilværelse  

 i verdens fattigste lande.
Men Socialdemokraterne håber alligevel, at  

 statsministeren  

 vil holde de løfter, han afgav i åbningstalen den 5. oktober 2004, nemlig at  

 regeringen vil arbejde for øget fokus på det afrikanske kontinents problemer:  

 »Afrika  

 må ikke blive det tabte kontinent.
Verdens rige lande må stå sammen om at  

 løfte  

 det afrikanske kontinent ud af den nuværende elendighed.
Vi må hjælpe Afrika,  

 så forfald og fortvivlelse bliver afløst af fremskridt og forhåbning.« Hvis statsministerens ord ikke skal være tom retorik og der som  

 noget nyt skal være handling bag regeringens ord og målsætninger, så vil  

 Socialdemokraterne bede regeringen om at ændre kurs omgående.
Sammenlagt er  

 der  

 i årene 2002-2005, set i forhold til den bevilling, Socialdemokraterne og Det  

 Radikale Venstre fremlagde i 2001, sket en besparelse på 1,3 mia. kr. alene  

 på  

 den direkte bilaterale bistand til Afrika.
Regeringens flotte ord er derfor  

 ikke i overensstemmelse med regeringens konkrete politik.
I bevillingerne til  

 Afrika på regeringens finanslovforslag for 2005 er der intet, der tyder på en  

 forstærkning af indsatsen, som regeringen har lovet.
Udmøntning Derfor vil Socialdemokraterne ligesom de foregående 3 år arbejde  

 for, at Danmark vender tilbage til et niveau, hvor vi yder 1 pct. af BNI i  

 udviklingsbistand.
De seneste års nedskæringer har desværre fjernet os så  

 langt  

 fra den målsætning, at der må lægges en langsigtet plan for at genoprette den  

 danske indsats.
Derfor foreslår Socialdemokraterne øgede midler til  

 vaccinationsprogrammer for børn som en del af genopbygningen af den danske  

 udviklingsbistand.
Socialdemokraterne ønsker at styrke indsatsen over for  

 børn  

 i udviklingslandene.
Socialdemokraterne opfordrer derfor til at give en  

 ekstrabevilling på 50 mio. kr. årligt, der skal øremærkes til Den Globale  

 Vaccinefond.
Det er på høje tid at tage de første skridt i den rigtige  

 retning.  

 Det kan gøres med det foreliggende forslag, som er fuldt finansieret i  

 forbindelse med Socialdemokraternes ændringsforslag til finansloven for 2005,  

 hvor den internationale indsats i alt foreslås forøget med 1,5 mia. kr.
Skriftlig fremsættelse Jeppe Kofod  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en målrettet og fokuseret indsats for  

 vaccinationsprogrammer for børn blandt verdens fattigste.
(Beslutningsforslag nr.
B 63).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
 1)  

 GAVI er et offentligt-privat partnerskab mellem udviklingslande, donorlande,  

 vaccineproducenter, ngoer, WHO, Unicef, Verdensbanken og Bill &  

 Melinda  

 Gates Foundation.
 2)  

 Den Globale Vaccinefond er etableret som en del af GAVI for at skabe en  

 langsigtet finansieringsmekanisme til styrkelse af sundhedssystemer og  

 vaccinationsprogrammer.
