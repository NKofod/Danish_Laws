 Direktoratet har udtalt, at der ikke i § 62 a er hjemmel til at  

 fravige kravet om, at HF-enkeltfagsundervisning om dagen skal være under 20  

 timer pr. uge.
 Der er således ikke mulighed for gennemsnitsberegning.
 Konferencetimer medregnes ikke som undervisningstimer.
Huslige Arbejderes Arbejdsløshedskasse Ved skrivelse af 26. september 1986 har kassen, i relation til  

 dagpengerettens bevarelse, jævnfør arbejdsløshedsforsikringslovens § 62 a,  

 stk. 2, forespurgt direktoratet, om der ved deltagelse i  

 HF-enkeltfagsundervisning om dagen kan foretages en gennemsnitsberegning af  

 ugentlige varierende timetal, eller om det er afgørende, at  

 undervisningstimerne i den enkelte uge ikke overstiger 20 timer.
 Samtidig ønsker kassen oplyst, hvorvidt direktoratet finder, at  

 konferencetimer skal medregnes i undervisningstimerne.
Kassen anfører, at Statens Uddannelsesstøtte har oplyst, at der mindst  

 skal være 20 undervisningstimer i alle uger, for at undervisningen er  

 SU-berettiget.
Endvidere har Statens Uddannelsesstøtte oplyst, at  

 konferencetimer ikke må indregnes som undervisningstimer.
 Endelig nævner kassen, at det efter kassens opfattelse ikke er  

 ualmindeligt, at undervisningen er tilrettelagt med varierende timetal uge  

 for uge, hvorfor en tydeliggørelse af reglerne er påkrævet.
 I denne anledning skal direktoratet meddele, at det er direktoratets  

 opfattelse, at der ikke i arbejdsløshedsforsikringslovens § 62 a, er hjemmel  

 til at fravige kravet om, at HF-enkeltfagsundervisning om dagen skal være  

 under 20 timer pr. uge, for at dagpengeretten kan bevares.
 Der er således efter direktoratets opfattelse ikke mulighed for at  

 foretage en gennemsnitsberegning.
 Direktoratet skal endvidere oplyse, at direktoratet er af den opfattelse,  

 at konferencetimer ikke skal medregnes som undervisningstimer.
 Direktoratet betragter hermed forespørgslen for besvaret.
 P.D.V.
 E.B.
