 Den 8. februar 1973 undertegnedes i København en  

 supplerende protokol om ændring af den dansk-britiske overenskomst af 27.  

 marts 1950 til undgåelse af dobbeltbeskatning som senest ændret ved protokol  

 af 18. december 1968, jfr. udenrigsministeriets bekendtgørelser nr. 44 af 13.  

 juli 1950 og nr. 76 af 22. august 1969, Lovtidende C.
 Protokollen har følgende ordlyd:
SUPPLERENDE PROTOKOL mellem regeringen i Kongeriget Danmark og regeringen i Det forenede  

 Kongerige Storbritannien og Nordirland om ændring af den den 27. marts 1950 i  

 London undertegnede overenskomst til undgåelse af dobbeltbeskatning og  

 forhindring af beskatningsunddragelse for så vidt angår indkomstskat, som  

 ændret ved de den 7. juli 1966 og 18. december 1968 i London undertegnede  

 protokoller Regeringen i Kongeriget Danmark og regeringen i Det forenede Kongerige  

 Storbritannien og Nordirland, der ønsker at afslutte en supplerende protokol om ændring af den mellem de  

 kontraherende parter den 27. marts 1950 i London undertegnede overenskomst  

 til undgåelse af dobbeltbeskatning og forhindring af beskatningsunddragelse  

 for så vidt angår indkomstskat, som ændret ved de den 7. juli 1966 og 18.  

 december 1968 i London undertegnede protokoller (herefter omtalt som  

 "overenskomsten"), er blevet enige om følgende bestemmelser:
Artikel 1 Artikel VII i overenskomsten udgår og erstattes af følgende:
"Artikel VII 1. (a) Udbytte oppebåret fra et selskab, som er  

 hjemmehørende i Det forenede Kongerige, af en person, der er bosiddende eller  

 hjemmehørende i Danmark, kan beskattes i Danmark.
 2. En person, der er bosiddende eller hjemmehørende i  

 Danmark, og som modtager udbytte fra et selskab, der er hjemmehørende i Det  

 forenede Kongerige, er, med den af bestemmelserne i stk. 3 i denne artikel  

 følgende undtagelse, og forudsat at udbyttet tilfalder vedkommende,  

 berettiget til skattefradrag med hensyn hertil, som en fysisk person, der er  

 bosiddende i Det forenede Kongerige ville have været berettiget til, hvis han  

 havde modtaget dette udbytte, samt til udbetaling af ethvert beløb, hvormed  

 dette fradrag overstiger hans skattetilsvar til Det forenede Kongerige.
3. Stk. 2 i denne artikel finder ikke anvendelse i  

 tilfælde, hvor den, udbyttet tilfalder, er et selskab, som enten alene eller  

 sammen med et eller flere forbundne selskaber direkte eller indirekte  

 behersker mindst 10 pct. af de stemmeberettigede aktier i det selskab, som  

 udbetaler udbyttet.
Ved anvendelsen af dette stykke anses to selskaber for at  

 være forbundne, hvis det ene er behersket direkte eller indirekte af det  

 andet, eller begge er behersket direkte eller indirekte af et tredie selskab.
4. Udbytte oppebåret fra et selskab, der er  

 hjemmehørende i Danmark, og som tilfalder en person, der er bosiddende eller  

 hjemmehørende i Det forenede Kongerige, kan beskattes i Det forenede  

 Kongerige.
Sådant udbytte kan også beskattes i Danmark, men den skat, der  

 pålægges, må ikke overstige:
5. Såfremt udbyttet tilfalder en i Danmark bosiddende  

 person, der ejer 10 pct. eller mere af den kategori af aktier, hvoraf  

 udbyttet udbetales, skal bestemmelserne i stk. 2 i denne artikel ikke finde  

 anvendelse på udbyttet i det omfang, dette kun kan være udbetalt af overskud,  

 som det selskab, der udbetaler udbyttet, har indtjent, eller af anden  

 indkomst, det har modtaget, i en periode, der er afsluttet tolv måneder eller  

 mere forud for den afgørende dato.
Udtrykket "den afgørende dato"  

 betyder i dette stykke den dato, på hvilken den person, hvem udbyttet  

 tilfalder, blev ejer af 10 pct. eller mere af den omhandlede kategori aktier.  

 Dette stykke finder dog ikke anvendelse, såfremt den person, hvem udbyttet  

 tilfalder, godtgør, at aktierne blev erhvervet af bona fide  

 forretningsmæssige grunde og ikke først og fremmest med det formål at opnå de  

 i denne artikel indeholdte fordele.
6. Bestemmelserne i stk. 1 og 2, eller efter  

 omstændighederne stk. 4, i denne artikel finder ikke anvendelse i tilfælde,  

 hvor en person, der er bosiddende eller hjemmehørende i det ene af  

 statsområderne, har et fast driftssted i det andet statsområde, og de  

 rettigheder, der er grundlaget for udbetalingen af udbyttet, er direkte  

 forbundne med den forretningsvirksomhed, som finder sted gennem dette faste  

 driftssted.
I så fald skal bestemmelserne i artikel III i denne overenskomst  

 finde anvendelse.
 7. Udtrykket "udbytte" betyder i denne  

 artikel indkomst af aktier eller af andre rettigheder - bortset fra  

 gældsfordringer - til andel i fortjeneste, såvel som indkomst fra andre  

 selskabsrettigheder, der er sidestillet med indkomst fra aktier ved  

 skattelovgivningen i det statsområde, i hvilket det selskab, der foretager  

 udlodningen, er hjemmehørende, og omfatter også enhver anden indkomst  

 (bortset fra renter eller royalties, der er fritaget for skat i henhold til  

 artikel VIII eller artikel VIII A i denne overenskomst), som i henhold til  

 lovgivningen i det statsområde, i hvilket selskabet, der udbetaler udbyttet,  

 er hjemmehørende, behandles som et udbytte eller en udlodning fra et selskab.
8. I tilfælde, hvor et selskab, som er hjemmehørende i  

 et af statsområderne, oppebærer fortjeneste eller indkomst fra det andet  

 statsområde, kan dette andet statsområde ikke pålægge nogen skat på udbytte,  

 der udbetales af selskabet, tilfaldende personer, som ikke er bosiddende  

 eller hjemmehørende i dette andet statsområde, eller underkaste selskabets  

 ikke-udloddede fortjeneste nogen skat på ikke-udloddet fortjeneste, selv om  

 det udbetalte udbytte eller den ikke-udloddede fortjeneste helt eller delvis  

 består af fortjeneste eller indkomst hidrørende fra dette andet  

 statsområde." Artikel 2 Hver af de kontraherende parter skal underrette den anden om opfyldelsen  

 af de foranstaltninger, der efter dets love udkræves for at sætte denne  

 supplerende protokol i kraft.
Denne supplerende protokol skal træde i kraft  

 på dagen for den sidste af disse underretninger, og skal derefter have  

 virkning for udbytte udbetalt på og efter den 6. april 1973.
Artikel 3 Denne supplerende protokol skal forblive i kraft, så længe som  

 overenskomsten forbliver i kraft.
 Til bekræftelse heraf har de undertegnede, dertil behørigt befuldmægtigede  

 af deres respektive regeringer, underskrevet denne supplerende protokol.
 Udfærdiget i to eksemplarer i København den 8. februar 1973, på dansk og  

 engelsk, således at begge tekster har samme gyldighed.
 For regeringen i Kongeriget Danmark:
K.
B.
Andersen For regeringen i Det forenede Kongerige Storbritannien og Nordirland:
A.
A.
Stark Overenskomsten trådte i medfør af artikel 2 i kraft den 10. august 1973.
 Udenrigsministeriet, den 1. oktober  

 1973.
K.
B.
Andersen.
