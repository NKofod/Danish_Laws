(Til alle frie kostskoler) I henhold til § 17 i bekendtgørelse nr. 661 af 26. oktober 1988 af lov om  

 folkehøjskoler, landbrugsskoler, husholdningsskoler og efterskoler kan der  

 efter regler, der fastsættes af kulturministeren, ydes tilskud til videre  

 uddannelse af skolernes forstandere og lærere.
TILSKUDSBETINGELSER § 1.  Det er en betingelse for tilskud, - at kursets formål er videre uddannelse af forstandere og lærere ved de  

 af bekendtgørelsen omfattede skoler, og at dette fremgår af kursets program  

 eller indholdsbeskrivelse, - at adgangen til kurset ikke er betinget af medlemsskab af en bestemt  

 organisation eller forening eller ansættelse på en bestemt skole, - at et flertal af deltagerne er ansat som forstandere eller lærere ved de  

 omhandlede skoler, - at kurset omfatter mindst 12 undervisningstimer eller 12 timer med en  

 kombination af undervisning, foredrag og gruppedrøftelser, og at kurset er  

 fordelt over mindst 2 hele kursusdage.
En hel kursusdag består af mindst 5  

 timer a 45 min. anvendt til de i foregående punktum nævnte formål.
Tilskud  

 til kursus af kortere varighed kan kun ydes til aflønning af lærere og  

 foredragsholdere samt til dækning af udgifter til disses dagpenge og  

 rejseudgifter.
- at en kursusdag normalt omfatter højst 8 timers undervisning, foredrag  

 eller gruppedrøftelser, - at der er mindst 30 deltagere ved foredrag og mindst 10 deltagere i hver  

 henholdsvis undervisningstime og gruppedrøftelse.
TILSKUDDETS AFGRÆNSNING OG BEREGNING § 2  Tilskud kan ydes til hel eller delvis dækning af  

 følgende udgifter:
 Stk. 2.  Til kurser af kortere varighed end 2 hele  

 kursusdage ydes tilskud til dækning af udgifter til læreres og  

 foredragsholderes løn, dagpenge og rejseudgifter, men ikke til leders løn,  

 dagpenge og rejseudgifter, ej heller til de under stk. 1 b) og c) nævnte  

 poster.
 Stk. 3.  Inden for rammerne af den givne  

 finanslovsbevilling fastsætter Kulturministeriet tilskuddet efter satser, som  

 reguleres 1 gang årligt i særligt cirkulære pr. 1. januar.
 Til kurser med behov for leje af teknisk avanceret udstyr, som ikke  

 normalt forefindes på kursusstedet, kan der efter særskilt ansøgning ydes et  

 tilskud til hel eller delvis dækning af dokumenterede lejeudgifter.
 Forskud på statstilskud kan i særlige tilfælde udbetales a'conto.
FREMGANGSMÅDEN VED ANSØGNING § 3  Ansøgning om tilskud indsendes på særligt skema  

 til Kulturministeriet, Direktoratet for Folkeoplysning, Frie Grundskoler m.v.,  

 2. kontor, Vestergade 29-31, 1456 København K.
Skema kan rekvireres i  

 direktoratet.
Ansøgninger vil blive behandlet i slutningen af januar, marts,  

 maj, august og oktober måneder.
BERETNING OG REGNSKABSAFLÆGGELSE § 4  Beretning om kursets afvikling skal sammen med  

 kursusregnskab med tilhørende bilag sendes til direktoratet senest en måned  

 efter kursets eller den samlede kursusplans afslutning.
Rapporten skal indeholde oplysning om - antal deltagere, der gennemførte kurset, - anvendte timer til foredrag, undervisning og gruppedrøftelser, - eventuelle programændringer i forhold til det annoncerede program.
Stk. 2.  Beretning og kursusregneskab skal attesteres og  

 underskrive s af kursusleder og kursusarrangør.
Eventuelt for meget udbetalt forskud  

 skal tilbagebetales til direktoratet samtidig med indsendelsen af  

 kursusregnskabet.
IKRAFTTRÆDELSE § 5  Cirkulæret, der erstatter cirkulære af 30. januar  

 1989 om statstilskud til uddannelse af forstandere og lærere ved de frie  

 kostskoler, anvendes på kursusvirksomhed afholdt efter 1. januar 1991.
Kulturministeriet, Direktoratet for Folkeoplysning, Frie Grundskoler m.v., den 1. november 1990 P.d.v.
