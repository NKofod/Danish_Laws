 I medfør af § 5 og § 6, stk. 3, i lov om skibsfartens betryggelse jf.  

 lovbekendtgørelse nr. 587 af 29. september 1988, og efter bemyndigelse i  

 bekendtgørelse nr. 570 af 26. september 1988, fastsættes efter samråd med  

 Forsvarsministeriet:
 § 1.  Farvandsvæsenet iværksætter afmærkning m.v. i  

 dansk afmærkningsområde.
§ 2.  Kontrol med afmærkning m.v. udøves på  

 Forsvarsministerens vegne af Farvandsvæsenet.
Opståede fejl og mangler ved  

 afmærkning m.v. skal snarest muligt meddeles til Farvandsvæsenet.
Meddelelse  

 skal ligeledes omgående gives, når fejl og mangler ved afmærkning m.v. er  

 udbedret.
§ 3.  Der må ikke uden tilladelse fra eller  

 godkendelse af Farvandsvæsenet foretages afmærkning af farvandene som f.eks.  

 udlægning af sømærker eller oprettelse af fyr, radiofyr, tågesignalanlæg,  

 båker eller andre indretninger til vejledning for sejladsen.
Der må heller  

 ikke anbringes genstande i farvandene, der kan virke hindrende for sejladsen,  

 eller oprettes lysreklamer eller andre indretninger, der kan virke  

 vildledende for sejladsen, ligesom ændringer ved eller nedlæggelse af  

 bestående afmærkninger m.m. ikke må foretages.
Det er ikke tilladt at anvende  

 udlagte sømærker til fortøjning, fastgøring af fiskeredskaber o.lign.
 § 4.  Farvandsvæsenet kan kræve gennemført sådanne  

 ændringer i bestående afmærkninger eller oprettelse af ny afmærkning, som  

 anses for påkrævet af hensyn til sejladsens sikkerhed.
 § 5.  Oplysning om afmærkning m.v. i dansk  

 afmærkningsområde bekendtgøres i søkort, »Efterretninger for  

 Søfarende« og andre nautiske publikationer.
 § 6.  Overtrædelse af denne bekendtgørelse straffes  

 med bøde.
 § 7.  Bekendtgørelsen træder i kraft den 1. maj 1989.
 Stk. 2.  Bekendtgørelse nr. 544 af 5. november 1984 om  

 afmærkning m.v. i dansk afmærkningsområde ophæves.
