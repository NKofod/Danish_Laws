 Der kan efter lovens § 12, stk. 1, punkt e, ske afgiftsfri levering af  

 brændstof og reservedele til fly samt reparationsydelser på fly, der fra en  

 dansk lufthavn afgår til udlandet i erhvervsmæssig godstrafik eller i  

 offentlig passagertrafik (rute- og chartertrafik). Der skal dog svares afgift  

 af brændstof mv. til mindre fly, hvorved forstås sportsfly, taxifly og andre  

 fly med ikke over 6 passagersæder og/eller en maksimal startvægt på 5.700 kg.
Udenlandske flyselskaber, som transporterer varer til og fra Danmark eller  

 udfører udenrigs personbefordring, og som ikke opfylder betingelserne for at  

 få afgiftsfri leverancer af brændstof mv., vil efter anmodning kunne  

 registreres i henhold til loven og derved opnå fradragsret for afgift af  

 indkøb af brændstof mv., der vedrører den udenrigs gods- og persontransport  

 med fly.
Registreringen skal ske ved en person, der er bosiddende her i  

 landet, eller ved en virksomhed, der har forretningssted her i landet.
 Bestemmelsen findes nu i § 12, stk. 1, nr. 7.
