Nr LSF 135 Forslag til Lov om ændring af forskellige skattelove (Asylansøgere) Fremsat af skatteministeren (Carsten Koch) den 13. december 1995 Vedtaget ved tredjebehandling den 12. marts 1996 Lov nr. 228 af 27/03/1996 § 1 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 519 af 22. juni 1995, som ændret ved  

 lov nr. 1095 af 20. december 1995 og § 3 i lov nr. 1104 af 20. december 1995,  

 foretages følgende ændringer:
 1. I § 5 A indsættes efter stk. 4 som nyt stykke:
»Stk. 5. Stk. 1-4 finder ikke anvendelse på personer, der  

 ansøger om opholdstilladelse efter udlændingelovens § 7, samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v.« 2. I § 7 indsættes som stk. 2:
»Stk. 2. For personer, der ansøger om opholdstilladelse efter  

 udlændingelovens § 7, samt personer omfattet af lov om midlertidig  

 opholdstilladelse til visse personer fra det tidligere Jugoslavien m.v.  

 indtræder skattepligten efter § 1, stk. 1, nr. 1, på tidspunktet for  

 meddelelse af opholdstilladelse efter udlændingeloven.« 3. I § 8 indsættes efter stk. 2 som nyt stykke:
»Stk. 3. For personer, der ansøger om opholdstilladelse efter  

 udlændingelovens § 7, samt personer omfattet af lov om midlertidig  

 opholdstilladelse til visse personer fra det tidligere Jugoslavien m.v.  

 indtræder skattepligten efter § 1, stk. 1, nr. 2, på tidspunktet for  

 meddelelse af opholdstilladelse efter udlændingeloven.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september 1995, som senest ændret ved lov  

 nr. 1105 af 20. december 1995, foretages følgende ændring:
 1. I § 10, stk. 5 , indsættes efter 2. pkt.:
»Bestemmelsen i 1. pkt. finder endvidere ikke anvendelse på personer,  

 der ansøger om opholdstilladelse efter udlændingelovens § 7, samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v.« § 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 senest ændret ved lov nr. 1107 af 20. december 1995, foretages følgende  

 ændring:
 1. I § 9 F indsættes efter stk. 2 som nyt stykke:
»Stk. 3 . Stk. 1 og 2 finder ikke anvendelse på personer, der  

 ansøger om opholdstilladelse efter udlændingelovens § 7, samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v.« § 4 Stk. 1 . Loven træder i kraft dagen efter bekendtgørelsen i  

 Lovtidende og har virkning fra og med indkomståret 1996, jf. dog stk. 2-5.
 Stk. 2. For forudgående indkomstår beskattes personer, der i det  

 pågældende indkomstår har været omfattet af kildeskattelovens § 7, stk. 2, og  

 § 8, stk. 3, som affattet ved denne lovs § 1, nr. 2 og 3, efter reglerne i  

 stk. 3-5.
 Stk. 3. Skatteansættelse for forudgående indkomstår foretages  

 ikke, hvis den pågældende person i hele indkomståret udelukkende har haft  

 skattepligtig indkomst i form af underholdsydelser fra Udlændingestyrelsen.
 Stk. 4. For forudgående indkomstår, hvor den pågældende person har  

 haft skattepligtig indkomst ud over de i stk. 3 nævnte ydelser, foretages  

 skatteansættelsen efter skattelovgivningens almindelige regler.
Stk. 5. En eventuel restskat som følge af ansættelsen efter stk. 4  

 eftergives.
Der kan dog maksimalt eftergives en restskat svarende til den  

 skattemæssige værdi af personfradraget for den pågældende person for  

 perioden, hvor der er modtaget underholdsydelser fra Udlændingestyrelsen.
Oprindeligt fremsat forslag § 1 I lov om opkrævning af indkomst- og formueskat for personer m.v.  

 (kildeskatteloven), jf. lovbekendtgørelse nr. 519 af 22. juni 1995, som  

 ændret ved forslag til lov om ændring af kildeskatteloven (Grænsegængere)  

 vedtaget af Folketinget den 8. december 1995, foretages følgende ændringer:
 1. I § 5 A indsættes efter stk. 4, som nyt stykke:
»Stk. 5. Stk. 1-4 finder ikke anvendelse for personer, der  

 ansøger om opholdstilladelse efter udlændingelovens § 7, samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v.« 2. I § 7 indsættes som stk. 2:
»Stk. 2. For personer, der ansøger om opholdstilladelse efter  

 udlændingelovens § 7, samt personer omfattet af lov om midlertidig  

 opholdstilladelse til visse personer fra det tidligere Jugoslavien m.v.  

 indtræder skattepligten efter § 1, stk. 1, nr. 1, på tidspunktet for  

 meddelelse af opholdstilladelse efter udlændingeloven.« 3. I § 8 indsættes efter stk. 2, som nyt stykke:
»Stk. 3. For personer, der ansøger om opholdstilladelse efter  

 udlændingelovens § 7, samt personer omfattet af lov om midlertidig  

 opholdstilladelse til visse personer fra det tidligere Jugoslavien m.v.  

 indtræder skattepligten efter § 1, stk. 1, nr. 2, på tidspunktet for  

 meddelelse af opholdstilladelse efter udlændingeloven.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september 1995, som ændret ved § 1 i lov  

 nr. 826 af 27. oktober 1995, foretages følgende ændring:
 I § 10, stk. 5 , indsættes efter 2. pkt. :
»Bestemmelsen i 1. pkt. finder endvidere ikke anvendelse for  

 personer, der ansøger om opholdstilladelse efter udlændingelovens § 7, samt  

 personer omfattet af lov om midlertidig opholdstilladelse til visse personer  

 fra det tidligere Jugoslavien m.v.« § 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret ved forslag til lov om ændring af ligningsloven (Begrænsning af  

 fradragsretten for løbende ydelser) vedtaget af Folketinget den 5. december  

 1995, foretages følgende ændring:
 I § 9 F indsættes efter stk. 2 , som nyt stykke:
» Stk. 3 . Stk. 1 og 2 finder ikke anvendelse for personer,  

 der ansøger om opholdstilladelse efter udlændingelovens § 7, samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v.« § 4 Stk. 1 . Loven træder i kraft dagen efter bekendtgørelsen i  

 Lovtidende og har virkning fra og med indkomståret 1996, jf. dog stk. 2-5.
 Stk. 2. For forudgående indkomstår beskattes personer, der i det  

 pågældende indkomstår har været omfattet af kildeskattelovens §§ 7, stk. 2,  

 og 8, stk. 3, som affattet ved denne lovs § 1, nr. 2 og 3, efter reglerne i  

 stk. 3-5.
 Stk. 3. Skatteansættelse for forudgående indkomstår foretages  

 ikke, hvis den pågældende person i hele indkomståret udelukkende har haft  

 skattepligtig indkomst i form af underholdsydelser fra Udlændingestyrelsen.
 Stk. 4. For forudgående indkomstår, hvor den pågældende person har  

 haft skattepligtig indkomst udover de i stk. 3 nævnte ydelser, foretages  

 skatteansættelsen efter skattelovgivningens almindelige regler.
Stk. 5. En eventuel restskat som følge af ansættelsen efter stk. 4  

 eftergives.
Der kan dog maksimalt eftergives en restskat svarende til den  

 skattemæssige værdi af personfradraget for den pågældende person for  

 perioden, hvor der er modtaget underholdsydelser fra Udlændingestyrelsen.
Bemærkninger til lovforslaget Almindelige bemærkninger 1. Lovforslagets formål Lovforslaget har til formål at give asylansøgere m.v. en skattemæssig  

 stilling, der tager højde for de pågældende personers særlige situation.
Den pågældende personkreds er således indkvarteret på særlige centre, der  

 drives af Dansk Røde Kors.
De har endvidere ikke adgang til samfundets  

 almindelige tilbud som f.eks. sociale ydelser, undervisning i folkeskolen,  

 vederlagsfri sygehusbehandling m.v.
I stedet dækker Udlændingestyrelsen  

 udgifterne til deres underhold i form af beskedne beløb til kost, lommepenge  

 og tøj.
På den baggrund foreslås følgende:
 - Fuld skattepligt for asylansøgere m.v. indtræder på det tidspunkt, hvor  

 den pågældende person meddeles opholdstilladelse af udlændingemyndighederne.  

 Underholdsydelser, som asylansøgeren modtager fra Udlændingestyrelsen i  

 præasylfasen, er herefter for fremtiden skattefrie.
- Asylansøgere m.v., der har indtægter ved lønnet beskæftigelse, vil være  

 begrænset skattepligtige heraf.
Da den pågældende persongruppe får deres  

 basale leveomkostninger dækket af Udlændingestyrelsen, indrømmes der ikke  

 personfradrag ved skatteberegningen.
 - En eventuel restskat, der opstår som følge af, at der for tidligere  

 indkomstår ikke er blevet taget hensyn til underholdsydelser fra  

 Udlændingestyrelsen, eftergives.
2. Gældende regler Ved asylansøgere m.v. forstås dels personer, der ansøger om  

 opholdstilladelse efter udlændingelovens § 7, jf. lovbekendtgørelse nr. 562  

 af 30. juni 1995, dels personer med midlertidig opholdstilladelse  

 efter lov om midlertidig opholdstilladelse til visse personer fra det  

 tidligere Jugoslavien m.v., jf. lovbekendtgørelse nr. 563 af 30. juni 1995.
Efter de gældende skattemæssige regler omfattes den pågældende personkreds  

 som hovedregel af opholdsreglen i kildeskattelovens § 1, stk. 1, nr. 2. Det  

 betyder, at de pågældende personer som hovedregel bliver fuldt skattepligtige  

 efter 6 måneders ophold i Danmark.
Den fulde skattepligt indtræder med  

 tilbagevirkende kraft fra indrejsetidspunktet, jf. kildeskattelovens § 8,  

 stk. 1. Det kan også forekomme, at fuld skattepligt indtræder på et tidligere  

 tidspunkt efter bopælsreglen i kildeskattelovens § 1, stk. 1, nr. 1.
I præasylfasen, dvs. den periode, der forløber, fra asylansøgere m.v.  

 indrejser i landet, til udlændingemyndighederne træffer afgørelse om  

 opholdstilladelse efter udlændingeloven, får de pågældende personer dækket  

 udgifterne til deres underhold af Udlændingestyrelsen, jf. udlændingelovens §  

 42 a, stk. 1, samt §§ 7 og 7 a i lov om midlertidig opholdstilladelse til  

 visse personer fra det tidligere Jugoslavien m.v.
Udlændingestyrelsen  

 tilvejebringer og driver særskilte indkvarteringssteder for de omhandlede  

 personer i samarbejde med Dansk Røde Kors.
 Indtil 1995 har samarbejdet med Dansk Røde Kors været reguleret i en  

 rammeoverenskomst, men fra 1995 har Dansk Røde Kors selvstændigt været  

 optaget på finansloven.
I anmærkningerne til finansloven for 1995 er anført, at Dansk Røde Kors  

 udbetaler lommepenge til asylansøgere m.v.
Lommepenge udgør for personer over  

 14 år 29 kr. pr. dag, og for personer under 14 år 4,50 kr. pr. dag.
Ifølge  

 rammeoverenskomst mellem Udlændingestyrelsen og Dansk Røde Kors udbetales  

 kostpenge til personer, der opholder sig på selvhusholdscentre.
Kostpenge  

 udgør 35 kr. pr. dag for personer over 14 år, og for personer under 14 år 22  

 kr. pr. dag.
Endvidere udbetales tøjpenge, der udgør 5,50 kr. pr. dag.  

 Herudover kan ydes økonomisk hjælp i forbindelse med udrejse af landet,  

 f.eks. hjælp til rejse til tredjeland, hvor der er opnået indrejse- og  

 opholdstilladelse, eller hjælp til frivillig repatriering.
Samtlige ydelser, der modtages i præasylfasen, er at anse som  

 skattepligtige offentlige tilskud.
Beløbene medregnes til den personlige  

 indkomst, jf. personskattelovens § 3, stk. 1.
 Underholdsydelserne vil normalt kunne rummes under personfradraget.
 For personer, der er fyldt 18 år, udgør personfraget 29.600 kr. (1995).  

 For børn/unge under 18 år udgør personfradraget 21.200 kr. (1995).
Værdien af fri bolig på indkvarteringscentre må ansættes skønsmæssigt.
Da  

 de pågældende personer lever under beskedne forhold på  

 indkvarteringscentrene, findes værdien af fri logi skønsmæssigt at kunne  

 ansættes lavt.
Der kan eksempelvis henvises til ligningsvejledningen 1994,  

 almindelige del, s. 132, hvorefter værdien af frit kvarter for militærets  

 personel kan ansættes til 3.600 kr. pr. år.
 Asylansøgere m.v. har ikke arbejdstilladelse og som følge heraf ikke  

 adgang til at tage lønnet beskæftigelse, til at udøve erhvervsvirksomhed  

 eller til med eller uden vederlag at udføre tjenesteydelser i landet.
Personer omfattet af lov om midlertidig opholdstilladelse m.v. har dog  

 siden 1. juli 1994 haft mulighed for at tage lønnet beskæftigelse her i  

 landet, såfremt stillingen har været udbudt gennem arbejdsformidlingen,  

 relevante fagblade eller på lignende måde i 3 måneder uden at være blevet  

 besat, jf. § 3, stk. 3, 2. pkt., i lov om midlertidig opholdstilladelse til  

 visse personer fra det tidligere Jugoslavien.
Bestemmelsen blev indsat i  

 loven ved lov nr. 425 af 1. juni 1994.
Efter de gældende regler afhænger beskatningen af lønindtægter af, om den  

 pågældende persons ophold her i landet har haft en varighed af mindst 6  

 måneder.
Har opholdet ikke haft en varighed af mindst 6 måneder, er  

 lønindtægten omfattet af den begrænsede skattepligt, jf. kildeskattelovens §  

 2, stk. 1, litra a.
Der indrømmes personfradrag ved beregning af skatten, jf.  

 personskattelovens § 10, stk. 5.
Har opholdet her i landet haft en varighed af mere end 6 måneder,  

 indtræder der som ovenfor nævnt fuld skattepligt med tilbagevirkende kraft  

 fra indrejsetidspunktet.
I modsætning til hvad der gælder, når den pågældende  

 personkreds er omfattet af den begrænsede skattepligt, vil personfradraget  

 være opbrugt på baggrund af ydelser modtaget fra Udlændingestyrelsen, idet  

 ydelserne i disse tilfælde er skattepligtige.
 Efter opholdstilladelse i medfør af udlændingelovens regler er meddelt,  

 bliver de pågældende personer indsluset i det danske samfund og vil på lige  

 fod med danskere have ret til offentlige ydelser, herunder f.eks.  

 skattepligtig kontanthjælp og øvrige sociale ydelser efter bistandsloven.  

 Endvidere vil de pågældende personer fra dette tidspunkt være berettiget til  

 at modtage børnefamilieydelse.
3. Lovforslagets indhold A.
Indkomståret 1995 og tidligere indkomstår Der har i de enkelte kommuner været forskellig praksis med hensyn til,  

 hvorledes ydelser modtaget fra Udlændingestyrelsen er blevet behandlet  

 skattemæssigt.
 Dette har for det første vist sig i de tilfælde, hvor den pågældende  

 personkreds er blevet meddelt opholdstilladelse efter udlændingelovens regler  

 og dermed er overgået til skattepligtig kontanthjælp eller anden  

 skattepligtig indkomst.
Nogle kommuner har i disse tilfælde tildelt et fuldt personfradrag, uanset  

 om der på et tidligere tidspunkt i indkomståret er modtaget ydelser fra  

 Udlændingestyrelsen.
Andre kommuner har derimod tildelt forholdsmæssigt  

 personfradrag alt efter hvornår i indkomståret, den pågældende person er  

 overgået til skattepligtig kontanthjælp eller anden skattepligtig indkomst.
For det andet har der været forskellig praksis med hensyn til tildelingen  

 af personfradrag, når personer omfattet af lov om midlertidig  

 opholdstilladelse til visse personer fra det tidligere Jugoslavien m.v. har  

 oppebåret indtægter ved lønnet beskæftigelse.
Der har været tale om følgende  

 fremgangsmåder:
- fuldt personfradrag - dvs., at ydelser modtaget fra Udlændingestyrelsen  

 er blevet anset som værende skattefrie, - begrænset personfradrag - dvs., at de pågældende personer er blevet  

 anset begrænset skattepligtige af lønindtægter, - intet personfradrag - dvs., at personfradraget har været anset som  

 opbrugt på baggrund af ydelser modtaget fra Udlændingestyrelsen.
 For asylansøgere m.v., der alene har modtaget underholdsydelser fra  

 Udlændingestyrelsen, har kommunerne ikke foretaget forskudsregistrering og  

 skatteansættelse.
I det omfang den pågældende personkreds ved skatteansættelsen ikke er  

 blevet behandlet i overensstemmelse med de skattemæssige regler som omtalt  

 ovenfor, skal der efter de gældende regler ske genoptagelse af tidligere  

 skatteansættelser, jf. skattestyrelseslovens § 3, stk. 2-5, og bekendtgørelse  

 nr. 230 af 6. april 1990 om de kommunale skattemyndigheders foretagelse af  

 skatteansættelser efter udløbet af ligningsfristen.
Genoptagelsesadgangen  

 begrænses af 3-års reglen i skattestyrelseslovens § 35. Disse regler gælder  

 også, hvor der ikke er foretaget skatteansættelse tidligere.
 I det omfang den pågældende personkreds ved skatteansættelsen er blevet  

 stillet bedre, end det følger af de gældende skatteregler, kan der opstå  

 restskatter.
 Der vil endvidere kunne opstå restskatter for indkomståret 1995 i det  

 omfang, der ved forskudsregistreringen ikke er taget højde for  

 underholdsydelserne.
 Da etablering i et nyt land indebærer, at de pågældende personer er i en  

 særlig vanskelig økonomisk situation, vil betingelserne for eftergivelse ud  

 fra en konkret vurdering efter de gældende regler i kildeskattelovens §§ 73 C  

 og D normalt være opfyldt.
 For at forhindre, at de pågældende personer skal igennem en  

 eftergivelsessag, foreslås det, at der fastsættes særlige regler, efter  

 hvilke der sker en generel eftergivelse af eventuelle restskatter, som er  

 opstået på grund af forkert skattemæssig behandling af ydelser modtaget fra  

 Udlændingestyrelsen.
For asylansøgere m.v., der i det relevante indkomstår alene har modtaget  

 underholdsydelser fra Udlændingestyrelsen, foreslås det, at der ikke skal ske  

 skatteansættelse.
Det betyder, at en eventuel restskat for gruppen af 14-18  

 årige asylansøgere m.v, som har modtaget ydelser, der overstiger  

 personfradraget, eftergives.
 For asylansøgere m.v., der i det relevante indkomstår har haft anden  

 indkomst end underholdsydelser fra Udlændingestyrelsen, dvs. i de tilfælde,  

 hvor de pågældende personer har haft lønnet beskæftigelse eller efter  

 meddelelse om opholdstilladelse efter udlændingeloven er overgået til  

 kontanthjælp eller anden skattepligtig indkomst, foreslås det, at  

 skatteansættelsen som udgangspunkt skal ske efter skattelovgivningens  

 almindelige regler.
 Hvis der ved forskudsregistreringen eller ved skatteansættelsen ikke er  

 taget helt eller delvis højde for ydelser modtaget fra Udlændingestyrelsen,  

 foreslås det, at en eventuel restskat, der opstår som følge heraf,  

 eftergives.
 For så vidt angår tidligere indkomstår betyder dette, at de kommunale  

 skattemyndigheder ikke vil skulle genoptage tidligere ansættelser som følge  

 af eventuelle misforståelser omkring den skattemæssige behandling af  

 underholdsydelserne.
 For så vidt angår indkomståret 1995 er skatteansættelse endnu ikke  

 foretaget.
 Hvis der ved forskudsregistreringen for 1995 ikke er taget helt eller  

 delvis højde for ydelser modtaget fra Udlændingestyrelsen, foreslås det, at  

 en restskat, der opstår som følge heraf, eftergives.
B.
Indkomståret 1996 og følgende indkomstår Asylansøgere m.v. har ikke almindelig adgang til de rettigheder, herunder  

 offentlige ydelser, som det danske samfund tilbyder.
De pågældende personer  

 har således navnlig ikke fri bosættelsesret, adgang til at tage arbejde,  

 almindelig adgang til vederlagsfri sygehusbehandling, almindelig adgang til  

 undervisning i folkeskolen, sociale ydelser og børnefamilieydelse.
I stedet  

 modtager den pågældende personkreds logi og underhold fra  

 Udlændingestyrelsen.
For at skabe sammenhæng mellem de skattemæssige regler og de øvrige  

 regler, som den pågældende personkreds er underlagt, foreslås det, at der for  

 indkomståret 1996 og fremefter ikke indtræder fuld skattepligt i  

 præasylfasen.
Da underholdsydelserne efter de gældende regler ikke omfattes  

 af den begrænsede skattepligt, betyder dette, at underholdsydelserne for  

 fremtiden er skattefrie.
 I det omfang den pågældende personkreds efter de udlændingeretlige regler  

 har adgang til lønnet beskæftigelse, vil denne indkomst være omfattet af den  

 begrænsede skattepligt efter de gældende regler i kildeskattelovens § 2, stk.  

 1, litra a, jf. § 43, stk. 1.
Efter de gældende regler i personskattelovens § 10, stk. 5, skal den  

 beregnede skat af lønindkomsten nedsættes med skatteværdien af et  

 personfradrag.
Da den pågældende personkreds i præasylfasen får dækket deres  

 underhold af Udlændingestyrelsen, findes det ikke rimeligt, at der ved  

 supplerende arbejdsindtægter kan tjenes et månedligt skattefrit beløb.
 Det foreslås derfor, at der ved beregning af skatten af supplerende  

 lønindtægter ikke indrømmes personfradrag efter personskattelovens § 10, stk.  

 5. Der skal endvidere ikke være adgang til at anvende det særlige  

 »grænsegængerfradrag« efter ligningslovens § 9 F, ligesom der ikke  

 skal være adgang til at anvende de særlige regler i kildeskattelovens afsnit  

 I A, der giver personer, som beskattes af mindst 75 pct. af deres indkomst  

 her i landet, mulighed for at blive beskattet som fuldt skattepligtige, jf.  

 forslag til lov om ændring af kildeskatteloven (Grænsegængere) vedtaget af  

 Folketinget den 8. december 1995.
 Der vil i præasylfasen ikke skulle ske forskudsregistrering eller  

 skatteansættelse, medmindre der oppebæres indtægter ved lønnet beskæftigelse.
Efter forslaget vil der indtræde fuld skattepligt, når der meddeles  

 opholdstilladelse efter udlændingeloven.
Fra dette tidspunkt vil der derfor  

 ske beskatning efter lovgivningens almindelige regler.
Ved overgang til  

 f.eks. skattepligtig kontanthjælp vil den pågældende personkreds blive  

 tildelt et forholdsmæssigt personfradrag, alt efter hvornår i indkomståret  

 overgangen sker.
4. Provenumæssige konsekvenser Lovforslaget medfører, at ydelser, som asylansøgere m.v. modtager fra  

 Udlændingestyrelsen i præasylfasen, gøres skattefrie, og der bliver alene  

 tale om begrænset skattepligt af indtægter optjent ved siden af ydelserne.  

 Som modsvar til skattefritagelsen for ydelserne gives der ved beskatningen af  

 eventuelle supplerende skattepligtige indtægter i præasylfasen ikke  

 personfradrag.
 Lovforslaget skønnes kun at have meget begrænsede provenumæssige  

 konsekvenser.
 Det skyldes for det første, at skattefritagelsen for ydelserne kun har  

 meget begrænsede provenuvirkninger, idet ydelserne for langt hovedparten af  

 asylansøgerne ville kunne rummes under personfradraget.
 For det andet er det kun få asylansøgere m.v., der har haft lønindtægter i  

 præasylfasen, og eftergivelse af eventuelle restskatter for disse, der måtte  

 opstå som følge af opretning af den uensartede kommunale praksis ved  

 udstedelse af skattekort, vil ikke medføre nævneværdige provenumæssige  

 konsekvenser.
 For det tredje vil bortfaldet af personfradraget ved beskatningen af  

 lønindkomster i præasylfasen stort set modsvare skattefritagelsen for  

 ydelserne.
5. Erhvervsmæssige, miljømæssige og EU-retlige aspekter Lovforslaget skønnes ikke at have erhvervsmæssige, miljømæssige og  

 EU-retlige aspekter.
6. Administrative konsekvenser Forslaget skønnes at ville medføre engangsudgifter for ToldaSkat på 1  

 mill. kr. i 1996, hovedsagelig til edb.
 Herudover skønnes forslaget ikke at ville have nævneværdige administrative  

 konsekvenser.
Bemærkninger til de enkelte bestemmelser Til § 1 Til nr. 1 Ved forslag til ændring af kildeskatteloven (Grænsegængere) vedtaget af  

 Folketinget den 8. december 1995 indsattes kildeskattelovens afsnit I A.  

 Formålet med loven er at bringe den skattemæssige behandling af personer  

 hjemmehørende i udlandet, som oppebærer indkomst fra Danmark i form af løn  

 eller overskud fra selvstændig erhvervsvirksomhed, i overensstemmelse med  

 EU-retten.
 Disse personer kan ved indkomstopgørelsen vælge at oppebære fradrag og ved  

 skatteberegningen at få beregnet skatten på samme måde som fuldt  

 skattepligtige, hvis mindst 75 pct. af den samlede indkomst beskattes her i  

 landet.
 Der er tale om en særlig afgrænset ordning, som i praksis overvejende  

 forventes at få betydning for (tyske) grænsegængere, der bor i Tyskland og  

 arbejder i Danmark.
 Det foreslås, at asylansøgere m.v. ikke skal være omfattet af ordningen,  

 uanset om den pågældende person i et indkomstår skulle oppebære mindst 75  

 pct. af den samlede globale indkomst fra lønarbejde i Danmark.
Til nr. 2 Kildeskattelovens § 1, stk. 1, opregner hvilke personer, der er fuldt  

 skattepligtige her til landet og dermed undergivet de almindelige  

 skatteregler.
Efter de gældende skattemæssige regler omfattes asylansøgere m.v. som  

 hovedregel af opholdsreglen i kildeskattelovens § 1, stk. 1, nr. 2. Det  

 betyder, at den pågældende personkreds som hovedregel bliver fuldt  

 skattepligtig efter 6 måneders ophold i Danmark.
Den fulde skattepligt  

 indtræder med tilbagevirkende kraft fra indrejsetidspunktet, jf.  

 kildeskattelovens § 8, stk. 1.
 I visse tilfælde kan fuld skattepligt indtræde på et tidligere tidspunkt.  

 Det er tilfældet, hvis det ud fra en konkret vurdering må lægges til grund,  

 at den pågældende person har erhvervet bopæl her i landet, jf. bopælsreglen i  

 kildeskattelovens § 1, stk. 1, nr. 1.
 Kildeskattelovens § 7 fastslår fra hvilket tidspunkt, der indtræder fuld  

 skattepligt for personer, som opfylder bopælskravet i kildeskattelovens § 1,  

 stk. 1, nr. 1.
 Efter den foreslåede bestemmelse vil asylansøgere m.v., der på tidspunktet  

 for meddelelse af opholdstilladelse efter udlændingeloven opfylder  

 bopælskravet i kildeskattelovens § 1, stk. 1, nr. 1, blive omfattet af  

 reglerne om fuld skattepligt på det tidspunkt, der meddeles opholdstilladelse  

 efter udlændingelovens regler.
Den foreslåede bestemmelse udelukker, at der for asylansøgere m.v.  

 indtræder fuld skattepligt i præasylfasen.
Det betyder, at  

 underholdsydelserne ikke er skattepligtige.
Til nr. 3 Kildeskattelovens § 8 fastslår, fra hvilket tidspunkt den fulde  

 skattepligt indtræder for personer, der opfylder opholdsbetingelserne i  

 kildeskattelovens § 1, stk. 1, nr. 2.
 I hovedbestemmelsen i kildeskattelovens § 8, stk. 1, fastslås, at  

 skattepligten indtræder med virkning fra begyndelsen af det ophold her i  

 landet, som begrunder skattepligten, dvs., at skattepligten har  

 tilbagevirkende kraft fra indrejsetidspunktet.
Efter den foreslåede bestemmelse vil asylansøgere m.v., der opfylder  

 opholdsbetingelsen i kildeskattelovens § 1, stk. 1, nr. 2, først blive fuldt  

 skattepligtige på tidspunktet for meddelelse af opholdstilladelse efter  

 udlændingelovens regler.
Det er dog en betingelse, at den pågældende person  

 på dette tidspunkt har opholdt sig her i landet i 6 måneder.
Meddeles den pågældende opholdstilladelse på et tidspunkt, hvor opholdet  

 regnet fra indrejsetidspunktet ikke har haft en varighed af 6 måneder,  

 indtræder den fulde skattepligt først, når opholdet har haft en varighed af 6  

 måneder.
Den fulde skattepligt indtræder i disse tilfælde med tilbagevirkende  

 kraft fra tidspunktet for meddelelse af opholdstilladelse efter  

 udlændingelovens regler.
 Det bemærkes, at asylansøgere m.v. ikke falder ind under den særlige regel  

 for turister og studerende i kildeskattelovens § 8, stk. 2.
Den foreslåede bestemmelse udelukker, at der for asylansøgere m.v.  

 indtræder fuld skattepligt i præasylfasen.
Det betyder, at  

 underholdsydelserne ikke er skattepligtige.
Til § 2 Reglerne om personfradrag findes i personskattelovens § 10.
Personskattelovens § 10, stk. 5, 1. punktum, fastslår, at begrænset  

 skattepligtige personer, dvs. personer, der er skattepligtige af  

 indkomstarterne opregnet i kildeskattelovens § 2, får nedsat de beregnede  

 skatter med skatteværdien af personfradraget, hvis de skattepligtige  

 indkomster anses som A-indkomst efter kildeskattelovens § 43, stk. 1, eller  

 stk. 2, litra b, c, d og f.
Efter kildeskattelovens § 43, stk. 1, henregnes  

 til A-indkomsten enhver form for vederlag i penge samt i forbindelse hermed  

 ydet fri kost og logi for personligt arbejde i tjenesteforhold, herunder løn,  

 feriegodtgørelse, honorar, tantieme, provision og lignende ydelser.
Efter den foreslåede bestemmelse finder personskattelovens § 10, stk. 5,  

 1. pkt., ikke anvendelse for asylansøgere m.v.
Det betyder, at asylansøgere  

 m.v., der har indtægter ved lønnet beskæftigelse, ikke indrømmes  

 personfradrag.
Til § 3 Efter ligningslovens § 9 F har gifte personer bosat i udlandet, som er  

 begrænset skattepligtige af dansk lønindkomst, adgang til et særligt fradrag  

 på 30.400 kr. årligt (1996), svarende til personfradraget.
Omfatter den  

 begrænsede skattepligt en periode på mindre end et år reduceres fradraget  

 forholdsmæssigt.
 Fradraget, der i daglig tale benævnes »grænsegængerfradraget«,  

 blev indført i 1988 og har primært betydning for (tyske) grænsegængere, der  

 bor i Tyskland og arbejder i Danmark.
 Baggrunden for reglen var et ønske om at kompensere gifte begrænset  

 skattepligtige lønmodtagere for den manglende adgang til overførsel af  

 uudnyttet personfradrag fra ægtefællen.
 Efter personskattelovens § 4, stk. 6, forudsætter overførsel af uudnyttet  

 personfradrag mellem ægtefæller efter de almindelige regler således, at begge  

 ægtefæller er fuldt skattepligtige i Danmark.
 I forslagets § 2 foreslås det, at asylansøgere m.v., der oppebærer  

 lønindkomst, ikke skal have adgang til personfradrag.
 Tilsvarende foreslås det, at den pågældende personkreds heller ikke får  

 adgang til det særlige »grænsegængerfradrag« i ligningslovens § 9  

 F.
Til § 4 Det foreslås, at loven træder i kraft dagen efter bekendtgørelsen i  

 Lovtidende.
 Bestemmelserne i §§ 1-3 har virkning fra og med indkomståret 1996.
 Asylansøgere m.v., der i forudgående indkomstår har været omfattet af  

 kildeskattelovens §§ 7, stk. 2, og 8, stk. 3, som affattet ved denne lovs §  

 1, nr. 2 og 3, beskattes efter reglerne i stk. 3-5.
Efter bestemmelsens 3. stykke skal der ikke ske skatteansættelse, hvis den  

 pågældende person i hele indkomståret udelukkende har haft skattepligtig  

 indkomst i form af ydelser fra Udlændingestyrelsen.
Bestemmelsen medfører  

 navnlig, at der ikke opstår restskatter for gruppen af 14-18 årige  

 asylansøgere m.v., som har modtaget ydelser fra Udlændingestyrelsen, der  

 overstiger personfradraget.
 Efter bestemmelsens 4. stykke foretages skatteansættelsen for asylansøgere  

 m.v., der i forudgående indkomstår har haft anden indkomst end ydelser fra  

 Udlændingestyrelsen, efter skattelovgivningens almindelige regler.
 Efter bestemmelsens 5. stykke eftergives en eventuel restskat, der opstår  

 som følge af, at der ved skatteansættelsen for tidligere indkomstår eller ved  

 forskudsregistreringen for 1995 ikke er taget helt eller delvist højde for  

 ydelser modtaget fra Udlændingestyrelsen.
For tidligere indkomstår betyder dette, at de kommunale skattemyndigheder  

 ikke skal genoptage skatteansættelser som følge af eventuelle misforståelser  

 omkring den skattemæssige behandling af ydelser fra Udlændingestyrelsen.
De  

 kommunale skattemyndigheder vil kunne genoptage skatteansættelsen på andet  

 grundlag.
For så vidt angår indkomståret 1995 er skatteansættelse endnu ikke  

 foretaget.
Skatteansættelsen skal for dette indkomstår ske efter  

 skattelovgivningens almindelige regler.
Det betyder, at der i denne  

 forbindelse skal ske en værdiansættelse af ydelser modtaget fra  

 Udlændingestyrelsen.
Som altovervejende hovedregel bør værdien af ydelserne  

 fastsættes som svarende til personfradraget.
 Hvis der ved forskudsregistreringen for 1995 ikke er taget helt eller  

 delvis højde for ydelser modtaget fra Udlændingestyrelsen, bevirker  

 bestemmelsen, at en eventuel restskat, der opstår som følge heraf,  

 eftergives.
 Eftergivelsen kan dog maksimalt udgøre den skattemæssige værdi af  

 personfradraget for den periode, hvor den pågældende person har modtaget  

 ydelser fra Udlændingestyrelsen.
Den skattemæssige værdi af personfradraget beregnes efter reglerne i  

 personskattelovens § 12. Den beregnede skattemæssige værdi af personfradraget  

 nedsættes efter forholdet mellem den del af indkomståret, hvor den pågældende  

 person ikke har modtaget ydelser fra Udlændingestyrelsen og et helt  

 indkomstår.
Personer, der på grund af egenindkomst ikke har modtaget ydelser  

 fra Udlændingestyrelsen og har betalt for ophold på indkvarteringssteder,  

 anses i denne forbindelse ikke som havende modtaget underholdsydelser fra  

 Udlændingestyrelsen.
For personer, der er indrejst til landet i løbet af indkomståret 1995,  

 nedsættes den beregnede skattemæssige værdi af personfradraget og dermed den  

 restskat, der kan eftergives, først efter forholdet mellem den del af  

 indkomståret den pågældende person ikke har haft ophold her i landet og et  

 helt indkomstår.
Det herved fremkomne beløb nedsættes herefter efter  

 forholdet mellem den del af indkomsåret, hvor den pågældende person ikke har  

 modtaget ydelser fra Udlændingestyrelsen og den periode, hvor den pågældende  

 har haft ophold her i landet.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om opkrævning af indkomst- og formueskat for personer m.v.  

 (kildeskatteloven), jf. lovbekendtgørelse nr. 519 af 22. juni 1995, som  

 ændret ved forslag til lov om ændring af kildeskatteloven (Grænsegængere)  

 vedtaget af Folketinget den 8. december 1995, foretages følgende ændringer:
 1. I § 5 A indsættes efter stk. 4, som nyt stykke:
»Stk. 5. Stk. 1-4 finder ikke anvendelse for personer, der  

 ansøger om opholdstilladelse efter udlændingelovens § 7, samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v.« § 5 A.
Dette afsnit finder anvendelse på personer, som er  

 skattepligtige efter kildeskattelovens § 2 eller kulbrinteskatteloven, eller  

 som efter en indgået dobbeltbeskatningsoverenskomst er hjemmehørende i en  

 anden stat, på Grønland eller Færøerne.
Hvis indkomst hidrørende fra  

 personligt arbejde og fra selvstændig erhvervsvirksomhed, der kan beskattes  

 her i landet - herunder efter en dobbeltbeskatningsoverenskomst - med tillæg  

 af renteudgifter og kurstab på gæld, der er fradraget i denne indkomst, i et  

 indkomstår udgør mindst 75 pct. af de efter dansk skattelovgivning opgjorte  

 samlede indtægter med fradrag af samtlige udgifter afholdt for at erhverve  

 indkomsten opgjort efter statsskattelovens § 6, litra a, kan den  

 skattepligtige vælge at blive beskattet efter §§ 5A-D.
Tilsvarende gælder i  

 et indkomstår, hvor både den danske indkomst og den samlede indkomst er  

 negativ, hvis den skattepligtige i det seneste indkomstår med dansk positiv  

 indkomst er blevet beskattet efter dette afsnit.
 Stk. 2 . Arbejdsløshedsdagpenge, strejke- og lockoutgodtgørelser  

 samt dagpenge ved sygdom og fødsel medregnes som vederlag for personligt  

 arbejde.
 Stk. 3 . Pensionsudbetalinger, ventepenge o.lign. som nævnt i  

 kildeskattelovens § 2, stk. 1, litra b, jf. § 43, stk. 2, litra b,c,f og g,  

 medregnes som vederlag for personligt arbejde eller fra selvstændig  

 erhvervsvirksomhed, såfremt personen i mindst 5 år ud af de seneste 10 år  

 forud for pensioneringen har opfyldt betingelserne for at blive beskattet  

 efter dette afsnit.
 Stk. 4 . Er indkomståret kortere end 12 måneder anvendes i stedet  

 kalenderåret ved bedømmelsen af om en person er omfattet af stk. 1.
 2. I § 7 indsættes som stk. 2:
»Stk. 2. For personer, der ansøger om opholdstilladelse efter  

 udlændingelovens § 7, samt personer omfattet af lov om midlertidig  

 opholdstilladelse til visse personer fra det tidligere Jugoslavien m.v.  

 indtræder skattepligten efter § 1, stk. 1, nr. 1, på tidspunktet for  

 meddelelse af opholdstilladelse efter udlændingeloven.« § 7 . For en person, der erhverver bopæl her i landet uden  

 samtidig at tage ophold her, indtræder skattepligt i henhold til bestemmelsen  

 i § 1, nr. 1, først, når han tager ophold her i landet.
Som sådant ophold  

 anses ikke kortvarigt ophold her i landet på grund af ferie eller lignende.
 3. I § 8 indsættes efter stk. 2, som nyt stykke:
»Stk. 3. For personer, der ansøger om opholdstilladelse efter  

 udlændingelovens § 7, samt personer omfattet af lov om midlertidig  

 opholdstilladelse til visse personer fra det tidligere Jugoslavien m.v.  

 indtræder skattepligten efter § 1, stk. 1, nr. 2, på tidspunktet for  

 meddelelse af opholdstilladelse efter udlændingeloven.« § 8. For de i § 1, nr. 2, nævnte personer indtræder skattepligten  

 fra begyndelsen af det ophold her i landet, der begrunder skattepligten.
 Stk. 2. For personer, der som turister eller i studieøjemed tager  

 ophold her i landet, som under deres ophold ikke driver selvstændig  

 erhvervsvirksomhed her, og som vedvarende er indkomstskattepligtige til deres  

 hjemland efter reglerne for derboende personer, indtræder skattepligt i  

 henhold til § 1, nr. 2, først, når opholdet her med eller uden afbrydelse har  

 strakt sig over mere end 365 dage inden for et samlet tidsrum af 2 år.
§ 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 742 af 9. september 1995 som ændret ved § 1 i lov  

 nr. 826 af 27. oktober 1995, foretages følgende ændring:
 I § 10, stk. 5 , indsættes efter 2. pkt. :
»Bestemmelsen i 1. pkt. finder endvidere ikke anvendelse for  

 personer, der ansøger om opholdstilladelse efter udlændingelovens § 7, samt  

 personer omfattet af lov om midlertidig opholdstilladelse til visse personer  

 fra det tidligere Jugoslavien m.v.« § 10. - - - Stk. 5 . For personer, som er skattepligtige efter  

 kildeskattelovens § 2, nedsættes de beregnede skatter med skatteværdien af et  

 personfradrag efter reglerne i stk. 1 og 2, hvis de skattepligtige indtægter  

 er omfattet af kildeskattelovens § 43, stk. 1 eller stk. 2, litra b,c,d og f.  

 Bestemmelserne i 1. pkt. finder ikke anvendelse, i det omfang de  

 skattepligtige indtægter beskattes som reglerne i kildeskattelovens § 48 C.
§ 3 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret ved forslag til lov om ændring af ligningsloven (Begrænsning af  

 fradragsretten for løbende ydelser) vedtaget af Folketinget den 5. december  

 1995, foretages følgende ændring:
 I § 9 F indsættes efter stk. 2 , som nyt stykke:
» Stk. 3 . Stk. 1 og 2 finder ikke anvendelse for personer,  

 der ansøger om opholdstilladelse efter udlændingelovens § 7, samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v.« § 9 F.
Personer, der er skattepligtige efter kildeskattelovens §  

 2, stk. 1, litra a, og som er gift ved udløbet af indkomståret, kan fradrage  

 et grundbeløb på 23.700 kr. ved opgørelsen af den skattepligtige indkomst.  

 Omfatter indkomstansættelsen en kortere periode end 1 år, er fradraget højst  

 1/12 af 23.700 kr. for hver måned, ved hvis begyndelse skattepligt  

 foreligger.
Beløbene på 23.700 kr. reguleres efter personskattelovens § 20.  

 Fradraget gives kun i indkomst efter kildeskattelovens § 2, stk. 1, litra a,  

 og kan ikke overstige sådan indkomst.
 Stk. 2 . Det er en betingelse, at den skattepligtige har samme  

 bopæl som ægtefællen ved udgangen af indkomståret, og at ægtefællen ikke for  

 dette indkomstår har opnået skattenedsættelse gennem personfradrag efter  

 personskattelovens § 10.
