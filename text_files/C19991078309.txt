Kundgørelse om Den centrale  

 Politiafdeling 1.		Organisation 1.1.	Den centrale Politiafdeling henhører  

 under Rigspolitichefen, Afdeling E, og er geografisk placeret i Anker  

 Heegaards Gade 5, 1780 København V, og i Modtagecenter Sandholm,  

 Sandholmgårdsvej 40, 3460 Birkerød.
 1.2.	Afdelingens struktur fremgår af bilag  

 1.
2. 	Arbejdsopgaver 2.1. Tilrettelæggelse og gennemførelse af  

 politiets arbejde med kontrol af udlændinges adgang til og ophold her i  

 landet, herunder udstedelse af generelle instrukser, jf. retsplejelovens  §  

 110, nr. 5.
 2.2. Deltagelse i internationalt samarbejde om  

 politimæssige relationer til udlændingelovgivningen.
 2.3. Efterforskning i sager, hvor udlændinge  

 søger om asyl her i landet, og hvor ansøgningen indgives til  

 Den centrale Politiafdeling, med henblik på at fastslå  

 udlændingenes identitet og rejserute for at Udlændingestyrelsen  

 kan træffe afgørelse om eventuel ud- eller afvisning af den  

 pågældende til et sikkert tredjeland, jf. udlændingelovens  

 § 48, stk. 2. Indgives ansøgningen til politiet i en politikreds, kan  

 Den centrale Politiafdeling overtage efterforskningen i sagen efter  

 nærmere aftale med den pågældende politikreds.
2.4. Forhandling med de øvrige nordiske  

 landes udlændingemyndigheder om tilbagetagelse af udlændinge, som  

 fra disse lande er indrejst ulovligt her i landet, jf.
Den nordiske  

 Paskontroloverenskomst, og forhandling med den tyske ambassade i Danmark om  

 tilbagetagelse af udlændinge, som fra Tyskland er indrejst ulovligt her  

 i landet, jf.
Den dansk-tyske Grænseoverløberoverenskomst.
 2.5. Registrering af asylansøgere, når  

 Udlændingestyrelsen har truffet afgørelse om, at  

 udlændingen kan indrejse og opholde sig her i landet under asylsagens  

 behandling.
 2.6. Forkyndelser og udrejsekontrol i asylsager i  

 politikredsene 1-11 samt visse nærmere bestemte opgaver i forbindelse  

 med eftersøgning og udsendelse af udlændinge, jf.  

 Indenrigsministeriets cirkulære af 12. februar 1997 og  

 kundgørelse V nr. 2.
 2.7. Forelæggelse af sager for  

 Udlændingestyrelsen, når udsendelse af asylansøgere, der  

 er meddelt afslag på ansøgning om asyl og eventuelt tillige  

 på ansøgning om humanitær opholdstilladelse, ikke for  

 tiden er mulig samt viderebehandling af disse sager, jf.  

 Indenrigsministeriets retningslinjer af 15. maj 1995 for Rigspolitiet.
 2.8. Indsamling, registrering og analyse af  

 oplysninger om menneskesmugling og illegal indvandring samt videregivelse af  

 disse oplysninger til politikredsene og internationale samarbejdsparter med  

 henblik på efterforskning af straffesager vedrørende  

 menneskesmugling her i landet og i udlandet.
 2.9. Kontrolarbejdet i politikredsene 1-9 for  

 så vidt angår anmodninger fra Udlændingestyrelsen om  

 undersøgelser i familiesammenføringssager (samlivskontroller)  

 og andre sager inden for udlændingelovgivningen.
 2.10.	Efterforskning vedrørende  

 uidentificerede udlændinge, som skal udsendes af landet, med henblik  

 på at tilvejebringe forudsætningerne for udsendelsen.
 2.11.	Administration af sager vedrørende  

 udlændinges indrejseforbud og forkyndelse af udrejsefrist mv., jf.  

 kundgørelse B nr. 42.
 2.12.	Tolkeadministration, jf.  

 kundgørelse I nr. 11.
 2.13.	Behandling af sager vedrørende klager  

 over politiets administrative fribedsberøvelser af udlændinge i  

 medfør af udlændingelovens § 36, hvor frihedsberøvelsen  

 ikke har været prøvet i retten, samt klager over politiets  

 bestemmelser om foranstaltninger efter udlændingelovens § 34.
 2.14.	Behandling af sager vedrørende  

 klager over politiets beslutninger om at afvise udlændinge ved indrejse  

 i Danmark, jf. udlændingelovens § 28, stk. 1, og § 29, stk. 1 og 2.
 2.15.	Behandling af sager vedrørende  

 tilladelse til landsætning, jf. udlændingelovens § 38, stk. 1, og  

 udlændingebekendtgørelsens § 8.
 2.16.	Behandling af sager vedrørende  

 godkendelse af udenlandske pas og andre rejsedokumenter.
 2.17.	Behandling af sager vedrørende de  

 politimæssige aspekter omkring visumforhold til andre lande.
 2.18.	Assistance til politikredsene efter  

 nærmere aftale til løsning af politimæssige opgaver i  

 øvrigt inden for udlændingeområdet.
3.	Politikredsenes arbejdsopgaver 3.1.	Den almindelige kontrol med  

 udlændinges indrejse og ophold varetages af den enkelte politikreds,  

 medmindre andet følger af pkt. 2.
 Punkterne 1-3 i kundgørelse B nr. 49 af 28. april  

 1993 ophæves.
