Vedtægtsbest. fastfrys. af kurs - Vedtægtsbestemt fastfrysning af kursen, - vedtægtsændring Ligningsrådet blev spurgt om følgende:
 Spørgsmål:
1. Kan M eller dennes bo afstå A-anparterne i M ApS i henhold til §  

 4, 3. afsnit i de nugældende vedtægter til kurs 100 alene med den  

 konsekvens, at M ved sin avanceopgørelse i henhold til  

 aktieavancebeskatningsloven kan lægge en afståelsessum  

 udgørende 100.000 kr. til grund? 2. Kan BI og BII overtage A-anparterne som nævnt under  

 spørgsmål 1 alene med den konsekvens, at deres anskaffelsessum i  

 henhold til aktieavancebeskatningslovens § 6 udgør 50.000 kr.? 3. Kan Ligningsrådet bekræfte, at en  

 vedtægtsændring i M ApS med ophævelse af eksisterende  

 anpartsklasser, hvorved anparterne tillægges lige stemmeret, ikke anses  

 for en hel eller delvis afståelse i skattemæssig henseende,  

 når der bevares en forkøbsret ved overgang af anparter på  

 de hidtil gældende vilkår til kurs pari? 4. Vil det ændre på besvarelsen af spørgsmål 3,  

 hvis forkøbsretten kan udnyttes til anparternes værdi i handel  

 og vandel? Svar:
Ad. 1 og 2. Nej.
Se sagsfremstilling og begrundelse.
Ad. 3.  Afvises.
Se sagsfremstilling og begrundelse.
Ad. 4.  Bortfalder.
Se sagsfremstilling og begrundelse.
 Sagsfremstilling og begrundelse:
 M ApS har siden stiftelsen i 1984 drevet virksomhed med salg af  

 dagligvarer.
Af selskabets anpartskapital på 300.000 kr. udgør 100.000 kr.  

 A-anparter og 200.000 kr.
B-anparter fordelt på følgende  

 personer:
Direktør M 100.000 kr.
A-anparter Butikschef BI 100.000 kr.
B-anparter Butikschef BII 100.000 kr.
B-anparter M er mor til BI og BII.
Selskabets nugældende vedtægter skal  

 sikre, at den ældre generation har afgørende indflydelse, samt  

 at anparterne bliver i familien.
A-anparterne har således en stemme pr.  

 1.000 kr., mens B-anparterne er stemmeløse.
Anparterne har herudover  

 lige rettigheder.
Hertil kommer en forkøbsret, der først kan  

 udnyttes af anpartshaverne i egen klasse, dernæst anpartshavere i den  

 anden klasse.
Ved overgang af A-anparter består en forkøbsret  

 til kurs 100.
Advokatfirmaet oplyser, at kurs 100 afviger markant fra såvel  

 skattekursen som kursen beregnet i henhold til den regnskabsmæssige  

 indre værdi.
Skattekursen for indkomstårene 1992 og 1993  

 udgør således henholdsvis 5006 og 7544. Den  

 regnskabsmæssige indre værdikurs henholdsvis 5005 og 7540.
Da forkøbsretten efter de nugældende vedtægter  

 udløses ved overgang, vil forkøbsretten blive aktualiseret ved  

 M's død.
Familien ønsker derfor på nuværende  

 tidspunkt, forinden en sådan situation opstår, at få  

 afklaret de skattemæssige konsekvenser heraf.
 Med henblik på modernisering af vedtægterne overvejes det  

 samtidig ved vedtægtsændring at ophæve opdelingen af  

 aktieklasser, således at anparterne ligestilles  

 stemmemæssigt.
Samtidig ønskes forkøbsretten til kurs 100 bevaret i  

 tilfælde af overgang af anparter.
Alternativt overvejes en  

 forkøbsret til handelsværdi.
 Ifølge begge udkast er overgang af anparter defineret som enhver  

 form for overførsel enten ved salg, gave, kreditorforfølgning  

 eller skifte, såvel i levende live som ved død.
Selskabet M ApS er stiftet 30-9 1983 ved anvendelsen af lov om skattefri  

 virksomhedsomdannelse.
Ved omdannelsen blev opgjort en nominel anpartskapital  

 på 100.000 kr. med en skattemæssig negativ anskaffelsessum  

 på anparterne på 1.524.396 kr.
Den 2/6 1984 foretoges nytegning  

 af børnene BI og BII på nom. 200.000 kr. til kurs 100.
 Den kommunale skatteforvaltning har bl.a. udtalt følgende:
 Ad. 1. Afståelse af anparter i al almindelighed og mellem  

 interesseforbundne personer kan kun ske til handelsværdien, hvorfor en  

 vedtægtsbestemt åbenbar urimelig kurs ikke vil kunne lægges  

 til grund ved avanceopgørelsen.
 Ad. 2.  BI og BII vil i medfør af ovenstående hver have en  

 anskaffelsessum på 50 pct. af handels værdien for de nyanskaffede  

 aktier.
 Ad. 3.  Ændring af stemmeretten, således at alle anparter  

 sidestilles, er ikke så væsentlig en ændring, at den kan  

 sidestilles med et salg.
 Ad. 4.  Ifølge de nye vedtægter bliver stemmeretten ens som i  

 spørgsmål 3.
Herudover ændres forkøbsretten fra kurs 100 til indre  

 værdi på salgstidspunktet + immaterielle aktiver m.v.
Hvorvidt  

 der er tale om handelsværdi kan ikke vurderes generelt.' Ligningsrådet bemærker, at der i det foreliggende  

 tilfælde er tale om et familieanpartsselskab.
Ligningsrådet  

 lægger til grund, at en væsentlig del af anpartskapitalen og  

 dermed selskabets kapitalgrundlag ejes af M, og efter rådets opfattelse  

 må en vedtægtsbestemmelse som den foreliggende, hvor der ikke i  

 øvrigt tilsikres M vederlag for den til rådighed stillede  

 kapital, anses for usædvanlig og ikke sagligt eller  

 forretningsmæssigt begrundet og begrundet i et ønske om at give  

 børnene mulighed for at erhverve anparterne til en pris, der er mindre  

 end markedsværdien.
Vedtægtsbestemmelsen kan herefter ikke  

 lægges til grund i skattemæssig henseende.
Rådet skal  

 herefter udtale:
Ad. 1. Den vedtægtsbestemte kurs 100 kan ikke accepteres  

 skattemæssigt i det omfang, den afviger fra værdien i handel og  

 vandel.
Dette medfører, at M skattemæssigt skal anvende handels  

 værdien på afståelsestidspunktet som afståelsessum  

 for A-anparterne ved avanceopgørelsen.
Ved opgørelsen af  

 avancen skal endvidere medregnes den negative anskaffelsessum, jf. lov om  

 skattefri virksomhedsomdannelse § 4, stk. 5.
Ad. 2. Som følge af svaret på spørgsmål 1 skal  

 BI og BII hver anvende en anskaffelsessum på 50 pct. af  

 handelsværdien på A-anparterne.
Det bemærkes, at arve- og  

 gaveafgift ikke er omfattet af loven om bindende forhåndsbesked.
 Ad. 3. Under hensyn til Ligningsrådets besvarelse af  

 spørgsmål 1, hvorefter man ikke skattemæssigt kan  

 acceptere den eksisterende vedtægtsbestemmelse om, at A-anparter skal  

 overdrages til kurs pari, finder Ligningsrådet, at  

 spørgsmålet skal afvises, idet det ikke har væsentlig  

 betydning at få besvaret spørgsmålet, jf. § 1, stk. 1, i  

 loven om bindende forhåndsbesked.
Ad. 4. Da spørgsmål 3 afvises, bortfalder dette  

 spørgsmål.
Det bemærkes dog, at Ligningsrådet  

 finder, at en ændring af vedtægterne, således at  

 forkøbsretten skal ske til handelsværdien, ikke  

 skattemæssigt vil blive anset som en afståelse, under hensyn til  

 besvarelsen af spørgsmål 1.
