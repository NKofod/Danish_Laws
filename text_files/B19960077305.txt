I medfør af § 2, stk. 2, i lov nr. 498 af 12. juni 1996 om tandplejere, til § 2, stk. 4, 5 og 6, i lov nr. 100 af 14. marts 1979 om kliniske tandteknikere, som ændret senest ved § 24 i lov nr.
352 af 14. maj 1992 og til § 2, stk. 8, i lov nr. 508 af 30. juni 1993 om åben uddannelse, fastsættes:
Uddannelsernes formål og struktur Tandplejer § 1.  Formålet med tandplejeruddannelsen er, at de  

 studerende opnår teoretiske kundskaber, fagetisk og -kritisk holdning, samt  

 praktiske og kliniske færdigheder, som kvalificerer dem til selvstændigt at  

 varetage tandplejerens sundhedsfremmende, sygdomsforebyggende og terapeutiske  

 opgaver i overensstemmelse med skiftende samfundsbehov.
 Stk. 2.  Uddannelsen er normeret til 21/2 år, og den  

 samlede maksimale studietid fastsættes i studieordningen, jf. § 9.
Klinisk tanktekniker § 2.  Formålet med uddannelsen til klinisk  

 tandtekniker er, at de studerende - som en overbygning på  

 laboratorietandteknikeruddannelsen i aftagelig protetik - opnår sådanne  

 kundskaber, fagetisk og -kritisk holdning, samt praktiske og kliniske  

 færdigheder, at den kliniske tandtekniker kan varetage kliniske og  

 laboratoriemæssige funktioner inden for konventionel aftagelig protetik, dels  

 selvstændigt, dels i samarbejde med en tandlæge.
 Stk. 2.  Uddannelsen er normeret til 2 år, og den  

 samlede maksimale studietid fastsættes i studieordningen, jf. § 9.
Uddannelsernes indhold Tandplejer § 3.  Tandplejeruddannelsen omfatter teoretisk,  

 praktisk og klinisk undervisning og består af følgende hovedelementer:
 § 4.  Hovedelementerne skal hver for sig udgøre ca.  

 følgende procentuelle andel af den samlede undervisningstid:
 Stk. 2.  Den nærmere tilrettelæggelse af undervisningen,  

 herunder af den resterende del af studietiden, 5 pct., og undervisningens  

 fordeling på de 21/2 uddannelsesår fastlægges i en studieordning, jf. § 9.
 § 5.  Den kliniske og praktiske undervisning foregår  

 dels på skolernes klinikker, dels på eksterne institutioner og klinikker.
Klinisk tanktekniker § 6.  Uddannelsen består af følgende 3 hovedelementer:
 § 7.  Hovedelementerne skal hver for sig udgøre ca.  

 følgende procentuelle andele af den samlede undervisningstid:
 Stk. 2.  Den nærmere tilrettelæggelse af undervisningen  

 herunder af den resterende del af studietiden, 10 pct., og undervisningens  

 fordeling på de 2 uddannelsesår fastlægges i en studieordning, jf. § 9.
Bedømmelse § 8.  For eksamen herunder prøveformer, bedømmelse,  

 eksamensbevis, klage over eksamen m.v. gælder bekendtgørelse om eksamen ved  

 visse videregående uddannelser under Undervisningsministeriet.
 Stk. 2.  Ved bedømmelsen gives karakterer efter  

 bekendtgørelse om karakterskala og anden bedømmelse.
Stk. 3.  Uddannelseselementer, hvis indhold og  

 arbejdsformer begrunder det, kan helt eller delvis dokumenteres ved  

 kursusattest for deltagelse i undervisningen.
Nærmere bestemmelser herom  

 fastlægges i studieordningen, jf. § 9.
Andre bestemmelser § 9.  Den enkelte skole fastsætter inden for  

 bekendtgørelsens rammer nærmere regler om hver enkelt uddannelse i en  

 studieordning.
 Stk. 2.  Ud over, hvad der fremgår af bestemmelserne i  

 denne bekendtgørelse, skal studieordningen indeholde:
 Stk. 3.  Inden en studieordning vedtages og ved  

 væsentlige ændringer af studieordninger, tager institutionen kontakt til  

 censorformanden.
 Stk. 4.  Studieordninger og væsentlige ændringer heri  

 træder i kraft ved et studieårs begyndelse.
 Stk. 5.  Studieordninger og ændringer af studieordninger  

 sendes til orientering til den anden institution, der udbyder uddannelser  

 efter denne bekendtgørelse, censorerne og Undervisningsministeriet.
 § 10.  Beståede uddannelseselementer eller dele heraf  

 ved en institution, der udbyder uddannelser efter denne bekendtgørelse,  

 ækvivalerer tilsvarende uddannelseselementer ved den anden institution, der  

 udbyder uddannelserne.
 Stk. 2.  Den enkelte skole kan i hvert enkelt tilfælde  

 eller ved almindelige regler godkende, at gennemførte uddannelseselementer  

 eller dele heraf fra en dansk eller udenlandsk videregående  

 uddannelsesinstitution træder i stedet for uddannelseselementer eller dele  

 heraf, der er omfattet af denne bekendtgørelse.
 Stk. 3.  Ved godkendelse efter stk. 2, anses  

 uddannelseselementet for gennemført, hvis det er bestået efter reglerne om  

 den pågældende uddannelse.
§ 11.  Undervisningsministeriet kan tillade fravigelse  

 af bekendtgørelsen, som led i forsøg.
Samtidig fastsættes forsøgets varighed  

 og rapporteringsform.
 Stk. 2.  Ministeriet kan dispensere fra bekendtgørelsen,  

 når det findes begrundet i usædvanlige forhold.
§ 12.  Klager over en skoles afgørelser i henhold til  

 denne bekendtgørelse indgives til skolen.
Skolens afgørelse kan, når klagen  

 vedrører retlige spørgsmål, indbringes for Undervisningsministeriet.
 Stk. 2.  Fristen for indgivelse af klage er 2 uger fra  

 den dag, afgørelsen er meddelt den pågældende.
 Overgangsbestemmelser og ikrafttræden m.v.
§ 13.  Skolerne tilbyder i henhold til § 18, stk. 3, i  

 lov om tandplejere personer, der har bestået den 2-årige  

 tandplejeruddannelse, et af Undervisningsministeriet godkendt supplerende  

 kursus i teoretisk og klinisk odontologi, som giver ret til autorisation som  

 tandplejer med adgang til at udøve selvstændig virksomhed og foretage  

 infiltrationsanalgesi.
Kurset udbydes som undervisning på deltid efter  

 reglerne i lov om åben uddannelse som et særligt tilrettelagt  

 uddannelsesforløb af et omfang, der svarer til 1/2 årsværk.
Stk. 2.  Skolerne tilbyder personer, som ifølge § 18,  

 stk. 3, i lov om tandplejere har ret til autorisation som tandplejer med  

 adgang til at udøve selvstændig virksomhed, et af Sundhedsstyrelsen godkendt  

 kursus i infiltrationsanalgesi.
Omfanget svarer til det pensum, de  

 tandlægestuderende følger på 5. semester.
Kursus afsluttes med en  

 obligatorisk prøve, der skal bestås, før tilladelse til at foretage  

 infiltrationsanalgesi gives.
Kurset udbydes som enkeltfagskursus efter  

 reglerne i lov om åben uddannelse.
 § 14.  Bekendtgørelsen træder i kraft den 1. september  

 1996.
 Stk. 2.  Bekendtgørelse nr. 668 af 13. juli 1994  

 ophæves.
 Stk. 3.  Den enkelte skole afgør, hvornår den sidste  

 gang afholder prøver efter reglerne i bekendtgørelse nr. 668 af 13. juli 1994  

 for studerende, der er optaget efter nævnte bekendtgørelse.
 Stk. 4.  Den enkelte skole afgør, hvornår den sidste  

 gang tilbyder supplerende kurser i medfør af § 13, stk. 1 og 2.
