Betænkning afgivet af Retsudvalget den 5. februar 2004 Betænkning over Forslag til lov om  

 ændring af lov om ligsyn, obduktion og transplantation m.v. og børneloven (Ændring af grænsen mellem spontan abort og dødfødsel og  

 forenkling af reglerne om registrering af faderskab til dødfødte børn) [af justitsministeren (Lene Espersen)] 1. Ændringsforslag Justitsministeren har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 19. november 2003 og var til 1.  

 behandling den 4. december 2003. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslag har inden fremsættelsen været sendt i  

 høring, jf. alm. del  bilag 29. Den 28. november 2003 sendte  

 justitsministeren  

 de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dansk Kvindesamfund og Per Engstrøm,  

 Frederiksberg  

 C.
Justitsministeren har over for udvalget kommenteret de skriftlige  

 henvendelser til udvalget.
Spørgsmål Udvalget har stillet 21 spørgsmål til justitsministeren til  

 skriftlig besvarelse, som denne har besvaret.
Udvalget har endvidere stillet  

 2  

 spørgsmål til indenrigs- og sundhedsministeren, som denne har besvaret.
3. Indstillinger og politiske bemærkninger Et  

  

 flertal  

  

 (udvalget  

 med undtagelse af EL og KD) instiller lovforslaget til  

  

 vedtagelse  

  

 med de stillede ændringsforslag.
 Dansk Folkeparti kan tilslutte sig forslaget, idet der er fundet  

 en afbalanceret holdning med lovforslaget, hvad angår de mennesker, som  

 bliver  

 berørt af sociale problemer og sorgen ved at få et dødfødt barn eller ved, at  

 barnet dør umiddelbart efter en fødsel mellem 22. og 28. svangerskabsuge.
 Desuden tager lovforslaget samtidig også de vigtige hensyn, at  

 forældre kan få løst de praktiske problemer i relation til at miste et barn  

   

 noget, som tidligere har manglet i lovgivningen.
 Et  

  

 mindretal  

  

 (EL)  

 indstiller lovforslaget til  

  

 forkastelse  

  

 ved  

 3. behandling.
Enhedslisten kan ikke støtte lovforslaget.
Forældre har i dag  

 allerede ret til at få et foster begravet før 28. uge.
Omvendt vil  

 lovforslaget  

 ikke give forældre mulighed for at fravælge en begravelse efter udgangen af  

 22.  

 svangerskabsuge.
 Forældre i sorg efter deres barns død før svangerskabsuge 28 har  

 allerede i dag ret til psykologhjælp, så ændringen af grænsen har ingen  

 praktisk betydning.
 Enhedslisten frygter, at læger vil blive presset til at søge at  

 holde liv i for tidligt fødte børn allerede efter den foreslåede grænse ved  

 22.  

 svangerskabsuge, og at kvinder, som på grund af sociale og psykiske problemer  

 søger tilladelse til provokeret abort efter uge 22, vil blive afvist.
 Et  

  

 andet mindretal  

  

 (KD)  

 indstiller lovforslaget til  

  

 forkastelse  

  

 ved  

 3. behandling.
Kristendemokraterne er enige med regeringen i, at det ofte er af  

 stor psykologisk betydning for forældrene, at deres barn også af andre   

 f.eks.  

 sygehuspersonale, arbejdsgivere osv.  anses for at være et barn og ikke  

 en  

 abort.
Kristendemokraterne finder det imidlertid stærkt problematisk med  

 krydsende tidsgrænser i forholdet mellem reglerne for provokeret abort og  

 reglerne om spontane aborter.
Regeringens lovforslag medfører således, at der  

 på én hospitalsstue kan udføres en provokeret abort på et foster, mens der på  

 en anden hospitalsstue bliver gjort alt for at holde liv i et andet foster  

 med  

 samme alder og levedygtighed på grund af en spontan abort.
På trods af at de  

 har samme alder og levedygtighed, er det kun det sidste foster, der vil få  

 status af et barn, hvis det dør.
Det vil sætte mange læger m.fl. i et  

 urimeligt  

 etisk dilemma.
Hertil kommer faren for et behandlingspres fra forældrene.
Så  

 på  

 trods af lovforslagets gode intentioner kan Kristendemokraterne ikke støtte  

 det.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 justitsministeren,  

  

 tiltrådt af et  

  

 flertal  

  

 (udvalget med undtagelse af EL og KD):
Til titlen 1)  

  

 I  

  

 undertitlen  

  

 udgår ordet »spontan«.
[Præcisering af lovforslagets undertitel] Til § 3 2)  

  

 I  

  

 stk. 1,  

  

 ændres datoen »1. februar 2004« til: »1. april 2004«.
[Udskydelse af lovforslagets ikrafttræden] Bemærkninger Til nr. 1 I loven sondres ikke mellem spontan abort og provokeret abort i  

 forhold til nedsættelsen af grænsen mellem en abort og en dødfødsel.
Ordet  

 »spontan« findes herefter at burde udgå af lovforslagets undertitel.
Der  

 henvises herved til justitsministerens besvarelse af spørgsmål 21 fra  

 Folketingets Retsudvalg.
Til nr. 2 Lovens ikrafttræden foreslås udskudt til den 1. april 2004, idet  

 lovforslaget ikke er blevet færdigbehandlet inden den oprindeligt foreslåede  

 ikrafttrædelsesdato (1. februar 2004).
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 91 Bilagsnr.
