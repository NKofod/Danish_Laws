Nr BTL 191 Betænkning over Forslag til lov om ændring af lov om arbejdsformidling og  

 arbejdsløshedsforsikring m.v. (Optagelse m.v.)   

 Nr L 191 1991-92, 1. samling Afgivet af Arbejdsmarkedsudvalget Afgivet: 19920228 Udvalget har behandlet lovforslaget i en række møder og har herunder stillet spørgsmål til arbejdsministeren, som denne har besvaret skriftligt.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Udvalget har drøftet spørgsmålet om, hvorvidt der kan være persongrupper,  

 som ikke er omfattet af lovforslaget, men som tilsvarende ikke har mulighed  

 for at blive optaget i en a-kasse.
Spørgsmålet er ikke blevet afklaret under udvalgsarbejdet.
Såfremt det  

 viser sig, at andre persongrupper har tilsvarende problemer med hensyn til  

 optagelse i en a-kasse, er udvalget enig om at arbejde for at finde en  

 løsning på disse problemer.
 Herefter indstiller udvalget lovforslaget til vedtagelse med  

 de af arbejdsministeren stillede ændringsforslag.
Ændringsforslag Af arbejdsministeren , tiltrådt af udvalget :
Til § 1 1) I det under nr. 3 foreslåede § 56, stk. 1, 2.  

 pkt. , udgår ordene »som fuldtidsbeskæftigelse«.
 2) I den under nr. 4 foreslåede affattelse af § 57, stk.  

 2 , indsættes efter »dagpenge« (3 gange): »eller  

 overgangsydelse«.
 3) Efter nr. 4 indsættes som nyt nummer:
 » 01 . I § 67, stk. 2 , indsættes i nr. 2 efter  

 »optagelsen« ordet: »eller«, og efter nr. 2 indsættes som  

 nyt nummer:
»3) har udøvet kommunalt hverv som udvalgsformand mindst 150 og højst  

 300 timer inden for de sidste 10 uger umiddelbart før begæring om  

 optagelse.«» Bemærkninger Til nr. 1 Ændringen betyder, at der gives mulighed for, at også deltidsbeskæftigelse  

 i forbindelse med kommunale hverv kan medregnes i relation til opfyldelse af  

 arbejdskravet i §§ 55 og 72.
Til nr. 2 Der er alene tale om en ajourføring af teksten efter vedtagelse af lov nr.  

 927 af 27. december 1991 om efterløn og overgangsydelse.
Til nr. 3 Ændringen betyder, at kommunale hverv på deltid (udvalgsformænd) kan give  

 grundlag for optagelse som deltidsforsikret, hvis de almindelige betingelser  

 for deltidsbeskæftigelse er opfyldt, dvs. beskæftigelse mindst 150 timer og  

 højst 300 timer inden for de sidste 10 uger umiddelbart før begæring om  

 optagelse.
Jytte Andersen (S) Bakholt (S) Ole Vagn Christensen (S) Poul Erik  

 Dyrlund (S) Hans Jørgen Jensen (S) fmd.
Lone Møller (S) Taanquist (S)  

 Lilli Gyldenkilde (SF) nfmd.
Duetoft (CD) Pia Christmas-Møller (KF)  

 Kai Dige Bach (KF) Charlotte Antonsen (V) Helge Sander (V) Jørgen Winther (V)  

 Poul Nødgaard (FP) Lone Dybkjær (RV) Glønborg (KRF) Tillægbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller udvalget lovforslaget til vedtagelse med  

 de af arbejdsministeren stillede ændringsforslag.
 Spørgsmål 10 om refusion til a-kasserne og ministerens besvarelse heraf  

 overføres efter ønske til alm. del til videre drøftelse i udvalget.
Ændringsforslag Af arbejdsministeren, tiltrådt af udvalget:
Ny paragraf 1) Efter § 1 indsættes som ny paragraf:
»§ 01 Lovforslaget kan stadfæstes straks efter vedtagelsen.« Til § 2 2) Datoen »den 1. marts 1992« udgår, og i stedet  

 indsættes ordene: »ved bekendtgørelsen i Lovtidende«.
Bemærkninger Til nr. 1 og 2 Da lovforslaget ikke er blevet færdigbehandlet i Folketinget inden den 1.  

 marts, foreslås det, at loven træder i kraft ved bekendtgørelsen i  

 Lovtidende.
For fortsat at give lovforslagets persongruppe mulighed for at  

 blive omfattet af overgangsbestemmelsen for efterløn, der udløber den 31.  

 marts 1992, er det vigtigt, at loven træder i kraft snarest muligt.
Det  

 foreslås derfor samtidig, at lovforslaget kan stadfæstes straks efter  

 vedtagelsen.
