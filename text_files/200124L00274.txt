Betænkning afgivet af Miljø- og  

 Planlægningsudvalget den 10. april 2002 Betænkning over Forslag til lov om ændring af lov om  

 miljøbeskyttelse (Certificering m.v. af mæglere og formidlere af  

 affaldshandler over grænserne) [af  

 miljøministeren (Hans Christian Schmidt)] 1. Ændringsforslag Miljøministeren har stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 10. januar 2002 og var til  

 1. behandling den 30. januar 2002. Lovforslaget blev efter 1. behandling  

 henvist til behandling i Miljø- og Planlægningsudvalget.
Møder Udvalget har behandlet lovforslaget i 6 møder.
Høring Lovforslaget er en genfremsættelse af lovforslag nr.  

 L 14 fra folketingsåret 2001-02, 1. samling.
Et udkast til lovforslag  

 har inden fremsættelsen været sendt i høring, og den  

 daværende miljø- og energiminister sendte den 25. juni 2001  

 dette udkast til udvalget, jf. (2000-01) alm. del   bilag 1377. Den 10.  

 januar 2002 sendte miljøministeren de indkomne høringssvar samt  

 et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Industri, GenvindingsIndustrien og Professor, dr. jur.
Peter Pagh.
 Miljøministeren har over for udvalget kommenteret  

 henvendelserne.
Spørgsmål Udvalget har stillet 13 spørgsmål til  

 miljøministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til  

vedtagelse med det stillede ændringsforslag.
 Socialistisk Folkeparti finder, at lovforslaget er for  

 uambitiøst i forhold til at sikre den optimale  

 affaldshåndtering, når affald transporteres over grænserne.  

 Regeringens begrundelse for det lave ambitionsniveau er desværre typisk  

 for regeringens miljøpolitik, som lægger til grund, at det er de  

 svageste led i dansk industri, der skal støttes, og ikke de  

 fremadrettede erhvervs innovative tiltag.
På affaldsområdet betyder denne hensyntagen  

 til den laveste fællesnævner i forhold til dette lovforslag, at  

 skibsmæglerne fritages for certificering, og at skibsredere ligeledes  

 undtages fra implementering af EU-regler, som på dette punkt er  

 luftige.
Regeringen har valgt ikke at fastlægge en dansk standard for  

 certificering af ansvarlige for handel med skibe til skrotning med henvisning  

 til, at dette er et vanskeligt felt, fordi affaldet   skibet   er  

 automobilt.
 Også på dette felt overlades scenen helt til  

 de lande, der i Baselkonventionen og i FN s søfartsorganisation, IMO,  

 har valgt at prioritere f.eks. nedbrydning af skibe med miljøfarligt  

 affald under kummerlige og sundheds- og miljøskadelige vilkår,  

 mens den danske regering nøjes med at implementere internationale  

 beslutninger på den laveste fællesnævners niveau.
Regeringen burde i stedet have forpligtet den danske  

 skibsverden i overensstemmelse med miljøministerens løfte i  

 Danmarks Radios tv-avis den 22. marts 2002 om at prioritere  

 skibsskrotningsproblematikken under det danske EU-formandskab i andet  

 halvår af 2002. Under det danske formandskab ville ministeren i  

 så fald have haft det glimrende argument, at danske redere og  

 mæglere allerede ville være forpligtet til de tiltag, ministeren  

 ville foreslå de øvrige EU-lande.
Samtidig ville certificerede  

 mæglere kunne tiltrække dem, der ønsker at afhænde  

 et skib til skrot på den mest miljøvenlige måde, fordi de  

 certificerede mæglere ville repræsentere den største  

 garanti for en sådan håndtering.
 Enhedslisten bemærker, at lovforslaget ikke er  

 særlig ambitiøst, men dog en forbedring af de eksisterende  

 forhold, når det gælder affaldshandel over grænserne, idet  

 fokus på miljøforhold alt andet lige vil blive  

 skærpet.
Enhedslisten mener, at handel med og transport af affald  

 bør holdes på et absolut minimum af hensyn til miljøet.  

 Dette omfatter såvel miljøforholdene omkring forarbejdning af  

 affaldet, der bør være synlige i det land, hvor affaldet  

 produceres, som begrænsning af ressourceforbrugende og forurenende  

 transport.
Enhedslisten vil opfordre regeringen til skærpet  

 opmærksomhed på miljø- og arbejdsmiljøforhold i de  

 lande og på de virksomheder, der aftager affald fra Danmark.
Dette  

 lovforslag giver ikke i sig selv anledning til mindre bekymring for  

 forholdene i aftagerlandene.
Når det gælder ophugning af skibe, giver  

 lovforslaget ingen yderligere beskyttelse af miljø eller arbejdere i  

 ophugningsindustrien eller mulighed for øget fokus på disse  

 forhold.
Enhedslisten mener, at forholdene omkring ophugning af skibe  

 bør afklares meget snart.
Problemet er ikke nyt, og det er for ringe,  

 at der ikke ligger færdige aftaler med reder- og  

 mæglerorganisationer, der indskærper disses ansvar for forsvarlig  

 ophugning.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	miljøministeren, tiltrådt af  

udvalget:
Til § 1 1) Efter nr. 1 indsættes som nyt nummer:
» » [Præcisering af regler om benyttelsespligt] Bemærkninger Til nr. 1 Ændringsforslaget præciserer ministerens  

 bemyndigelse til at fastsætte regler om benyttelse af særlige  

 affaldsmæglere, forhandlere, indsamlings- og oparbejdningsvirksomheder  

 m.v.
Forslaget skal ses i lyset af de kommende regler om certificering af  

 indsamlingsvirksomheder, forhandlere eller mæglere, som handler eller  

 formidler affald over grænserne, og hvor der i den forbindelse vil  

 blive indført krav om, at affaldsproducenten skal benytte en  

 certificeret indsamlingsvirksomhed, forhandler eller mægler.
Der  

 henvises i øvrigt til ministerens besvarelse af spørgsmål  

 1 til lovforslaget.
Søren Gade Jensen (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Freddie H.
Madsen (DF)  

  Jørn Dohrmann (DF) Helle Sjelle (KF)  

  Lars Barfoed (KF)  Ole M.
Nielsen (KRF)  

 nfmd.  Inger Bierbaum (S)  Nicolai Wammen (S)  

  Pernille Blach Hansen (S)  Svend Auken (S)  

 Torben Hansen (S)  Jørn Jespersen (SF)  

  Christian Brix Møller (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 44 Bilagsnr.
