Ved kgl. resolution af 14. juni 1976 og efter at folketinget den 5. maj  

 s.å. havde meddelt sit samtykke dertil, har Danmark ratificeret en i  

 Bruxelles den 22. juli 1975 udfærdiget traktat om ændring af visse  

 finansielle bestemmelser i traktaterne om oprettelse af De europæiske  

 Fællesskaber og traktaten om oprettelse af et fælles Råd og en fælles  

 Kommission for De europæiske Fællesskaber, jfr.
Lovbekendtgørelse nr. 447 af  

 11. oktober 1972, Lovtidende A.
 Traktaten og de dertil knyttede erklæringer har følgende ordlyd:
 Traktat om ændring af visse finansielle bestemmelser i traktaterne om  

 oprettelse af De europæiske Fællesskaber og traktaten om oprettelse af et  

 fælles Råd og en fælles Kommission for De europæiske Fællesskaber.
HANS MAJESTÆT BELGIERNES KONGE, HENDES MAJESTÆT DRONNINGEN AF DANMARK, PRÆSIDENTEN FOR FORBUNDSREPUBLIKKEN TYSKLAND, PRÆSIDENTEN FOR DEN FRANSKE REPUBLIK, PRÆSIDENTEN FOR IRLAND, PRÆSIDENTEN FOR DEN ITALIENSKE REPUBLIK, HANS KONGELIGE HØJHED STORHERTUGEN AF LUXEMBOURG, HENDES MAJESTÆT DRONNINGEN AF NEDERLANDENE, HENDES MAJESTÆT DRONNINGEN AF DET FORENEDE KONGERIGE STORBRITANNIEN OG  

 NORDIRLAND HAR - under henvisning til artikel 96 i traktaten om oprettelse af Det  

 europæiske Kul- og Stålfællesskab, under henvisning til artikel 236 i traktaten om oprettelse af Det  

 europæiske økonomiske Fællesskab, under henvisning til artikel 204 i traktaten om oprettelse af Det  

 europæiske Atomenergifællesskab.
i betragtning af, at Fællesskabernes budget fra den 1. januar 1975 fuldt  

 ud finansieres af Fællesskabernes egne indtægter, i betragtning af, at fuldstændig udskiftning af medlemsstaternes  

 finansielle bidrag med Fællesskabernes egne indtægter tilsiger øgede  

 budgetbeføjelser hos Forsamlingen, i betragtning af, at kontrollen med budgettets gennemførelse af samme  

 grund bør forstærkes - VEDTAGET at ændre visse finansielle bestemmelser i traktaterne om  

 oprettelse af De europæiske Fællesskaber og traktaten om oprettelse af et  

 fælles Råd og en fælles Kommission for De europæiske Fællesskaber og har med  

 dette mål for øje udpeget som befuldmægtigede:
 Hans Majestæt Belgiernes Konge:
R. van Elslande, Udenrigsminister og minister for udviklingssamarbejde; Hendes Majestæt Dronningen af Danmark:
Niels Ersbøll, Overordentlig og befuldmægtiget ambassadør, fast repræsentant ved De  

 europæiske Fællesskaber; Præsidenten for Forbundsrepublikken Tyskland:
Hans-Dietrich Genscher, Udenrigsminister; Præsidenten for Den franske Republik:
Jean-Marie Soutou, Ambassadør for Frankrig, fast repræsentant ved De europæiske Fællesskaber; Præsidenten for Irland:
Garret Fitzgerald, Udenrigsminister; Præsidenten for Den italienske Republik:
Mariano Rumor, Udenrigsminister, fungerende formand for Rådet for De europæiske  

 Fællesskaber; Hans Kongelige Højhed Storhertugen af Luxembourg:
Jean Dondelinger, Overordentlig og befuldmægtiget ambassadør, fast repræsentant ved De  

 europæiske Fællesskaber; Hendes Majestæt Dronningen af Nederlandene:
1. J.
Brinkhorst, Statssekretær ved udenrigsministeriet; Hendes Majestæt Dronningen af Det forenede Kongerige Storbritannien og  

 Nordirland:
Sir Michael Palliser, K.C.M.G., Overordentlig og befuldmægtiget ambassadør, fast repræsentant ved De  

 europæiske Fællesskaber, SOM, efter at have udvekslet deres fuldmagter og fundet dem i god og  

 behørig form, ER BLEVET ENIGE om følgende bestemmelser:
Ændring af traktaten om oprettelse af Det  

 europæiske Kul- og Artikel 1 I artikel 7 i traktaten om oprettelse af Det europæiske Kul- og  

 Stålfællesskab indsættes følgende stykke:
 »Revisionen af regnskaberne varetages af en Revisionsret, der handler  

 inden for de beføjelser, som er tillagt den ved denne traktat«.
Artikel 2 Artikel 78 i traktaten om oprettelse af Det europæiske Kul- og  

 Stålfællesskab affattes således:
»Artikel 78 1. Regnskabsåret løber fra den 1. januar til den 31. december.
 Fællesskabets udgifter til administration omfatter Den Høje Myndigheds  

 udgifter, herunder dem, der vedrører Det rådgivende Udvalgs virksomhed samt  

 Forsamlingens, Rådets og Domstolens udgifter.
2. Hver af Fællesskabets institutioner opstiller inden den 1. juli  

 et overslag over sine udgifter til administration.
Den Høje Myndighed  

 sammenfatter disse overslag i et foreløbigt forslag til  

 administrationsbudget.
Den føjer hertil en udtalelse, der kan indeholde  

 afvigende overslag.
 Dette foreløbige forslag indeholder et overslag over indtægterne og et  

 overslag over udgifterne.
 3. Den Høje Myndighed forelægger Rådet det foreløbige forslag til  

 administrationsbudget senest den 1. september i det år, der ligger forud for  

 det forslaget vedrører.
 Når Rådet påtænker at fravige det foreløbige forslag, indhenter det en  

 udtalelse fra Den Høje Myndighed og i givet fald fra de andre interesserede  

 institutioner.
 Rådet vedtager forslaget til administrationsbudget med kvalificeret  

 flertal og oversender det til Forsamlingen.
 4. Forslaget til administrationsbudget skal forelægges  

 Forsamlingen senest den 5. oktober i det år, der ligger forud for det  

 forslaget vedrører.
 Forsamlingen har ret til med et flertal af sine medlemmers stemmer at  

 ændre forslaget til administrationsbudget, og til med absolut flertal af de  

 afgivne stemmer at foreslå Rådet ændringer i forslaget vedrørende de  

 udgifter, der nødvendigt følger af traktaten eller af retsakter udstedt i  

 henhold til denne.
Hvis forsamlingen inden femogfyrre dage efter forelæggelsen af forslaget  

 til administrationsbudget har godkendt dette, er administrationsbudgettet  

 endeligt vedtaget.
Hvis forsamlingen inden for denne frist hverken har ændret  

 forslaget til administrationsbudget eller foreslået nogen ændring af dette,  

 betragtes administrationsbudgettet som endeligt vedtaget.
 Såfremt forsamlingen inden udløbet af denne frist har vedtaget ændringer  

 eller stillet ændringsforslag, oversendes forslaget til administrationsbudget  

 til Rådet i den ændrede form eller ledsaget af ændringsforslag.
 5. Efter at Rådet har drøftet forslaget til administrationsbudget  

 med Den Høje Myndighed og i givet fald med de andre interesserede  

 institutioner, træffer det afgørelse på følgende måde:
- hvis en af Forsamlingen foreslået ændring ikke medfører forhøjelse af  

 det samlede udgiftsbeløb for en institution, navnlig fordi den  

 udgiftsforhøjelse, der ville følge af ændringsforslaget, udtrykkeligt  

 udlignes af en eller flere foreslåede ændringer, der medfører en tilsvarende  

 nedsættelse af udgifterne, kan Rådet med kvalificeret flertal forkaste dette  

 ændringsforslag.
Træffes der ingen beslutning om at forkaste  

 ændringsforslaget, er det godkendt; - hvis en af Forsamlingen foreslået ændring medfører forhøjelse af det  

 samlede udgiftsbeløb for en institution, kan Rådet med kvalificeret flertal  

 godkende ændringsforslaget.
Træffes der ingen beslutning om at godkende  

 ændringsforslaget, er det forkastet; - hvis Rådet i henhold til bestemmelserne i et af de to foregående afsnit  

 har forkastet et Ændringsforslag, kan det med kvalificeret flertal enten  

 opretholde det i forslaget til administrationsbudget opførte beløb eller  

 fastsætte et andet beløb.
 Forslaget til administrationsbudget ændres i overensstemmelse med de  

 ændringsforslag Rådet har godkendt.
Har Rådet ikke inden femten dage efter forelæggelsen af forslaget til  

 administrationsbudget modificeret nogen af de ændringer Forsamlingen har  

 vedtaget, og er Forsamlingens ændringsforslag blevet godkendt, betragtes  

 administrationsbudgettet som endeligt vedtaget.
Rådet meddeler Forsamlingen,  

 at det ikke har modificeret nogen af ændringerne, og at ændringsforslagene er  

 blevet godkendt.
Har Rådet inden udløbet af denne frist modificeret en eller flere af de  

 ændringer Forsamlingen har vedtaget, eller er Forsamlingens ændringsforslag  

 blevet forkastet eller modificeret, oversendes det modificerede forslag til  

 administrationsbudget på ny til Forsamlingen.
Rådet gør denne bekendt med  

 udfaldet af sine rådslagninger.
6. Når Forsamlingen er blevet underrettet om udfaldet af  

 behandlingen af sine ændringsforslag, kan den inden femten dage efter  

 forelæggelsen af forslaget til administrationsbudget med et flertal af sine  

 medlemmers stemmer og med tre femtedele af de afgivne stemmer ændre eller  

 forkaste Rådets modifikationer af de af Forsamlingen foretagne ændringer og  

 vedtager derved administrationsbudgettet.
Har Forsamlingen ikke truffet nogen  

 afgørelse inden udløbet af denne frist, betragtes administrationsbudgettet  

 som endeligt vedtaget.
 7. Når den i denne artikel foreskrevne behandling er afsluttet,  

 fastslår Forsamlingens formand, at administrationsbudgettet er endeligt  

 vedtaget.
 8. Dog kan Forsamlingen, når vigtige grunde taler herfor, med et  

 flertal af sine medlemmers stemmer og med to tredjedele af de afgivne  

 stemmer, forkaste forslaget til administrationsbudget og begære, at et nyt  

 forslag forelægges den.
 9. For samtlige udgifter, der ikke er en nødvendig følge af  

 traktaten eller af retsakter udstedt i henhold til denne, fastsættes hvert år  

 en maksimalsats for forhøjelser i forhold til udgifter af samme art i det  

 løbende regnskabsår.
 Efter høring af Udvalget for økonomisk Politik fastslår Den Høje Myndighed  

 denne maksimalsats således, som den fremgår af:
- udviklingen inden for Fællesskabet af bruttonationalindkomsten i faste  

 priser, - den gennemsnitlige ændring i medlems staternes budgetter og - udviklingen af leveomkostningerne i løbet af det sidste regnskabsår.
Om maksimalsatsen skal der inden den 1. maj gives meddelelse til alle  

 Fællesskabets institutioner.
Disse er pligtige til at rette sig efter den  

 under budgetbehandlingen, dog med forbehold af bestemmelserne i dette stykkes  

 fjerde og femte afsnit.
 Er den forhøjelsessats, der følger af det forslag til  

 administrationsbudget, som Rådet har udarbejdet, med hensyn til sådanne  

 udgifter, som ikke nødvendigt følger af traktaten eller af retsakter udstedt  

 i henhold til denne, større end halvdelen af maksimalsatsen, kan  

 Forsamlingen, ved udøvelsen af sin ret til at foretage ændringer, yderligere  

 forhøje det samlede beløb for sådanne udgifter med op til halvdelen af  

 maksimalsatsen.
 Når Forsamlingen, Rådet eller Den Høje Myndighed finder, at  

 Fællesskabernes virksomhed nødvendiggør en forhøjelse ud over den sats, der  

 er fastlagt ved den i dette stykke foreskrevne fremgangsmåde, kan der  

 fastsættes en anden sats ved aftale mellem Rådet, hvis afgørelse træffes med  

 kvalificeret flertal, og Forsamlingen, hvis afgørelse træffes med et flertal  

 af dens medlemmers stemmer og med tre femtedele af de afgivne stemmer.
 10. Hver institution udøver de beføjelser, der tilkommer den i  

 henhold til denne artikel, under iagttagelse af bestemmelserne i traktaten og  

 af de i medfør af denne udstedte retsakter, navnlig af dem, der vedrører  

 Fællesskabernes egne indtægter og ligevægten mellem indtægter og udgifter.
11. Endelig vedtagelse af administrationsbudgettet medfører  

 bemyndigelse og forpligtelse for Den Høje Myndighed til at opkræve de  

 modsvarende indtægter i henhold til bestemmelserne i artikel 49.« Artikel 3 I artikel 78 a i traktaten om oprettelse af Det europæiske Kul- og  

 Stålfællesskab erstattes »78 f« med »78 h«.
Artikel 4 Artikel 78 b i traktaten om oprettelse af Det europæiske Kul- og  

 Stålfællesskab affattes således:
»Artikel 78 b 1. Såfremt administrationsbudgettet ikke er vedtaget ved  

 regnskabsårets begyndelse, kan der i henhold til bestemmelserne i det i  

 medfør af artikel 78 h udstedte regnskabsregulativ på grundlag af hver  

 hovedkonto eller anden inddeling afholdes månedlige udgifter på indtil en  

 tolvtedel af det forrige regnskabsårs bevillinger, dog at Den Høje Myndighed  

 højst kan råde over beløb svarende til en tolvtedel af de beløb, der er  

 opført i det forslag til administrationsbudget, som er under udarbejdelse.
 Den Høje Myndighed er bemyndiget og forpligtet til at opkræve afgifterne  

 op til et beløb svarende til bevillingerne i det foregående regnskabsår uden  

 dog at kunne overskride det beløb, der ville være fremkommet ved vedtagelsen  

 af forslaget til administrationsbudget.
2. Under forudsætning af, at de øvrige betingelser i stk. 1  

 iagttages, kan Rådet med kvalificeret flertal tillade udgifter, der  

 overstiger denne tolvtedel.
Bemyndigelsen og forpligtelsen til at opkræve  

 afgifter kan tilpasses i overensstemmelse hermed.
Hvis denne afgørelse vedrører andre udgifter end dem, der nødvendigt  

 følger af traktaten eller af retsakter udstedt i henhold til denne,  

 oversender Rådet den straks til Forsamlingen; inden for en frist af tredive  

 dage kan Forsamlingen med et flertal af sine medlemmers stemmer og med tre  

 femtedele af de afgivne stemmer træffe en afvigende afgørelse om disse  

 udgifter, for så vidt angår den del, der overstiger den i stk. 1 omhandlede  

 tolvtedel.
Denne del af Rådets afgørelse stilles i bero, indtil Forsamlingen  

 har truffet afgørelse.
Dersom Forsamlingen ikke inden udløbet af nævnte frist  

 har truffet en afvigende afgørelse, betragtes Rådets afgørelse som endeligt  

 vedtaget.« Artikel 5 I artikel 78 c i traktaten om oprettelse af Det europæiske Kul- og  

 Stålfællesskab erstattes »78 f« med »78 h«.
Artikel 6 Artikel 78 d i traktaten om oprettelse af Det europæiske Kul- og  

 Stålfællesskab affattes således:
»Artikel 78 d Den Høje Myndighed forelægger hvert år Rådet og Forsamlingen regnskabet  

 vedrørende anvendelsen af administrationsbudgettets poster i det forløbne  

 regnskabsår.
Den forelægger endvidere en oversigt over Fællesskabets aktiver  

 og passiver inden for det område administrationsbudgettet omfatter.« Artikel 7 Artikel 78 e i traktaten om oprettelse af Det europæiske Kul- og  

 Stålfællesskab affattes således:
»Artikel 78 e 1. Der oprettes en Revisionsret.
 2. Revisionsretten består af ni medlemmer.
 3. Revisionsrettens medlemmer udvælges blandt personer, som i  

 deres respektive lande tilhører eller har tilhørt eksterne  

 kontrolinstitutioner eller som er særligt kvalificerede til dette hverv.  

 Deres uafhængighed skal være uomtvistelig.
 4. Revisionsrettens medlemmer udnævnes for seks år af Rådet, der  

 træffer afgørelse med enstemmighed efter høring af Forsamlingen.
 Ved de første udnævnelser begrænses tjenesteperioden for fire af  

 Revisionsrettens medlemmer, som udpeges ved lodtrækning, dog til fire år.
 Revisionsrettens medlemmer kan genudnævnes.
De udpeger af deres midte Revisionsrettens formand for et tidsrum af tre  

 år.
Hans mandat kan fornyes.
 5. Revisionsrettens medlemmer udfører deres hverv i fuldkommen  

 uafhængighed og i Fællesskabets almene interesse.
Ved udførelsen af deres pligter må de ikke søge eller modtage  

 instruktioner fra nogen regering eller noget andet organ.
De afholder sig fra  

 enhver handling, som er uforenelig med karakteren af deres hverv.
 6. Revisionsrettens medlemmer må ikke, så længe deres tjeneste  

 varer, udøve nogen anden - lønnet eller ulønnet - erhvervsmæssig virksomhed.  

 Ved indsættelsen i hvervet afgiver de en højtidelig forsikring om, at de,  

 såvel i deres tjenesteperiode som efter at denne er afsluttet, vil overholde  

 de forpligtelser, der følger af deres hverv, i særdeleshed pligten til efter  

 tjenesteperiodens ophør at udvise hæderlighed og tilbageholdenhed med hensyn  

 til overtagelse af visse hverv eller opnåelse af visse fordele.
 7. Bortset fra ordinære nybesættelser og dødsfald ophører  

 tjenesten for et medlem af Revisionsretten ved frivillig fratræden eller ved  

 afskedigelse, der fastslås af Domstolen i overensstemmelse med stk. 8.
 For resten af den pågældende tjenesteperiode udnævnes en efterfølger.
 Bortset fra afskedigelse fungerer Revisionsrettens medlemmer, indtil deres  

 efterfølgere er udpeget.
 8. Revisionsrettens medlemmer kan hverken afskediges eller  

 frakendes retten til pension eller til andre fordele, der træder i stedet  

 herfor, medmindre Domstolen på Revisionsrettens begæring fastslår, at de ikke  

 længere opfylder de nødvendige betingelser eller ikke længere iagttager de  

 forpligtelser, der følger med hvervet.
9. Rådet fastsætter med kvalificeret flertal arbejdsvilkår,  

 herunder navnlig vederlag, godtgørelser og pensioner, for Revisionsrettens  

 formand og dens medlemmer.
Det fastsætter ligeledes med samme flertal alle  

 godtgørelser, der træder i stedet for vederlag.
10. Bestemmelserne i protokollen vedrørende De europæiske  

 Fællesskabers privilegier og immuniteter, der gælder for dommerne ved  

 Domstolen, gælder ligeledes for Revisionsrettens medlemmer.« Artikel 8 Artikel 78 f i traktaten om oprettelse af Det europæiske Kul- og  

 Stålfællesskab affattes således:
»Artikel 78 f 1. Revisionsretten reviderer regnskaberne over samtlige  

 Fællesskabets administrationsudgifter og indtægter på administrationskonti,  

 herunder de skatteindtægter, der til fordel for Fællesskabet opkræves af dets  

 tjenestemænds og øvrige ansattes løn, vederlag og honorarer.
Den reviderer  

 endvidere regnskaberne vedrørende samtlige indtægter og udgifter for ethvert  

 af Fællesskabet oprettet organ, for så vidt oprettelsesakten ikke udelukker  

 det.
 2. Revisionsretten efterprøver lovligheden og den formelle  

 rigtighed af de i stk. 1 nævnte indtægter og udgifter og sikrer sig, at den  

 økonomiske forvaltning har været forsvarlig.
 Revision af indtægterne sker på grundlag af fastlæggelser og indbetalinger  

 af indtægter til Fællesskabet.
 Revision af udgifterne sker på grundlag af indgåede forpligtelser og  

 afholdte udgifter.
 Sådan revision kan foretages inden afslutningen af regnskaberne for det  

 pågældende regnskabsår.
3. Revisionen foretages på grundlag af regnskabsbilag og i  

 fornødent omfang ved undersøgelser på stedet i Fællesskabets institutioner og  

 i medlemsstaterne.
Revision i medlemsstaterne foretages i forbindelse med de  

 nationale revisionsinstitutioner eller, såfremt disse ikke har de fornødne  

 beføjelser, i forbindelse med de kompetente nationale myndigheder.
Disse  

 institutioner eller myndigheder meddeler Revisionsretten, om de er  

 indforstået med at deltage i revisionen.
 Alle dokumenter eller oplysninger, der er nødvendige til gennemførelse af  

 Revisionsrettens opgave, afgives til Revisionsretten på dennes begæring af  

 Fællesskabets institutioner og af de nationale revisionsinstitutioner eller,  

 såfremt disse ikke har de fornødne beføjelser, af de kompetente nationale  

 myndigheder.
4. Efter hvert regnskabsårs udløb udarbejder Revisionsretten en  

 årsberetning.
Denne beretning oversendes til Fællesskabets institutioner og  

 offentliggøres i De europæiske Fællesskabers Tidende sammen med de nævnte  

 institutioners besvarelser af Revisionsrettens bemærkninger.
 Revisionsretten kan endvidere når som helst fremkomme med bemærkninger til  

 særlige spørgsmål og på begæring fra en af Fællesskabets institutioner afgive  

 udtalelser.
 Den vedtager sine årsberetninger eller sine udtalelser med et flertal af  

 sine medlemmers stemmer.
 Den bistår Forsamlingen og Rådet i forbindelse med revisionen af og  

 gennemførelsen af budgettet.
5. Revisionsretten udarbejder desuden hvert år en særskilt  

 beretning angående den formelle rigtighed af anden regnskabsføring end den,  

 der vedrører de i stk. 1 nævnte udgifter og indtægter, samt om Den Høje  

 Myndigheds økonomiske forvaltning deraf.
Den skal udarbejde denne beretning  

 senest seks måneder efter udløbet af det regnskabsår, som det pågældende  

 regnskab angår, og oversende den til Den Høje Myndighed og Rådet.
Den Høje  

 Myndighed forelægger den for Forsamlingen.« Artikel 9 I traktaten om oprettelse af Det europæiske Kul- og Stålfællesskab  

 indsættes følgende artikel:
»Artikel 78 g Forsamlingen godkender efter indstilling fra Rådet, der træffer afgørelse  

 med kvalificeret flertal, Den Høje Myndigheds forvaltning af  

 administrationsbudgettet.
Med henblik herpå gennemgår den næst efter Rådet de  

 i artikel 78 d nævnte regnskaber og regnskabsoversigter samt Revisionsrettens  

 årsberetning med tilhørende svar fra de kontrollerede institutioner til  

 Revisionsrettens bemærkninger.« Artikel 10 I traktaten om oprettelse af Det europæiske Kul- og Stålfællesskab  

 indsættes følgende artikel:
»Artikel 78 h På forslag af Den Høje Myndighed og efter høring fra Forsamlingen og  

 udtalelse fra Revisionsretten skal Rådet med enstemmighed:
Ændring af traktaten om oprettelse af Det  

 europæiske økonomiske Artikel 11 I artikel 4 i traktaten om oprettelse af Det europæiske økonomiske  

 Fællesskab indsættes følgende stykke:
3. Revisionen af regnskaberne varetages af en  

 Revisionsret, der handler inden for de beføjelser, som er tillagt den ved  

 denne traktat.' Artikel 12 Artikel 203 i traktaten om oprettelse af Det europæiske økonomiske  

 Fællesskab affattes således:
»Artikel 203 1. Regnskabsåret løber fra den 1. januar til den 31. december.
2. Hver af Fællesskabets institutioner opstiller inden  

 den 1. juli et overslag over sine udgifter.
Kommissionen sammenfatter disse  

 overslag i et foreløbigt budgetforslag.
Den føjer hertil en udtalelse, der  

 kan indeholde afvigende overslag.
 Dette foreløbige forslag indeholder et overslag over indtægterne og et  

 overslag over udgifterne.
 3. Kommissionen forelægger Rådet det foreløbige budgetforslag  

 senest den 1. september i det år, der ligger forud for det forslaget  

 vedrører.
 Når Rådet påtænker at fravige det foreløbige forslag, indhenter det en  

 udtalelse fra Kommissionen og i givet fald fra de andre interesserede  

 institutioner.
 Rådet vedtager budgetforslaget med kvalificeret flertal og oversender det  

 til Forsamlingen.
 4. Budgetforslaget skal forelægges Forsamlingen senest den 5.  

 oktober i det år, der ligger forud for det forslaget vedrører.
 Forsamlingen har ret til med et flertal af sine medlemmers stemmer at  

 ændre budgetforslaget, og til med absolut flertal af de afgivne stemmer at  

 foreslå Rådet ændringer i forslaget vedrørende de udgifter, der nødvendigt  

 følger af traktaten eller af retsakter udstedt i henhold til denne.
Hvis Forsamlingen inden femogfyrre dage efter forelæggelse af  

 budgetforslaget har godkendt dette, er budgettet endeligt vedtaget.
Hvis  

 Forsamlingen inden for denne frist hverken har ændret budgetforslaget eller  

 foreslået nogen ændring af dette, betragtes budgettet som endeligt vedtaget.
 Såfremt Forsamlingen inden udløbet af denne frist har vedtaget ændringer  

 eller stillet ændringsforslag, oversendes budgetforslaget til Rådet i den  

 ændrede form eller ledsaget af ændringsforslag.
 5. Efter at Rådet har drøftet budgetforslaget med  

 Kommissionen og i givet fald med de andre interesserede institutioner,  

 træffer det afgørelse på følgende måde:
hvis en af Forsamlingen foreslået ændring ikke medfører forhøjelse af det  

 samlede udgiftsbeløb for en institution, navnlig fordi den udgiftsforhøjelse,  

 der ville følge af ændringsforslaget, udtrykkeligt udlignes af en eller flere  

 foreslåede ændringer, der medfører en tilsvarende nedsættelse af udgifterne,  

 kan Rådet med kvalificeret flertal forkaste dette ændringsforslag.
Træffes  

 der ingen beslutning om at forkaste ændringsforslaget, er det godkendt; hvis en af Forsamlingen foreslået ændring medfører forhøjelse af det  

 samlede udgiftsbeløb for en institution, kan Rådet med kvalificeret flertal  

 godkende ændringsforslaget.
Træffes der ingen beslutning om at godkende  

 ændringsforslaget, er det forkastet; hvis Rådet i henhold til bestemmelserne i et af de to foregående afsnit  

 har forkastet et ændringsforslag, kan det med kvalificeret flertal enten  

 opretholde det i budgetforslaget opførte beløb eller fastsætte et andet  

 beløb.
 Budgetforslaget ændres i overensstemmelse med de ændringsforslag Rådet har  

 godkendt.
Har Rådet ikke inden femten dage efter forelæggelsen af budgetforslaget  

 modificeret nogen af de ændringer Forsamlingen har vedtaget, og er  

 Forsamlingens ændringsforslag blevet godkendt, betragtes budgettet som  

 endeligt vedtaget.
Rådet meddeler Forsamlingen, at det ikke har modificeret  

 nogen af ændringerne, og at ændringsforslagene er blevet godkendt.
Har Rådet inden udløbet af denne frist modificeret en eller flere af de  

 ændringer Forsamlingen har vedtaget, eller er Forsamlingens ændringsforslag  

 blevet forkastet eller modificeret, oversendes det modificerede budgetforslag  

 på ny til Forsamlingen.
Rådet gør denne bekendt med udfaldet af sine  

 rådslagninger.
6. Når Forsamlingen er blevet underrettet om udfaldet af  

 behandlingen af sine ændringsforslag, kan den inden femten dage efter  

 forelæggelsen af budgetforslaget med et flertal af sine medlemmers stemmer og  

 med tre femtedele af de afgivne stemmer ændre eller forkaste Rådets  

 modifikationer af de af Forsamlingen foretagne ændringer og vedtager derved  

 budgettet.
Har Forsamlingen ikke truffet nogen afgørelse inden udløbet af  

 denne frist, betragtes budgettet som endeligt vedtaget.
 7. Når den i denne artikel foreskrevene behandling er afsluttet,  

 fastslår Forsamlingens formand, at budgettet er endeligt vedtaget.
 8. Dog kan Forsamlingen, når vægtige grunde taler herfor, med et  

 flertal af sine medlemmers stemmer og med to tredjedele af de afgivne  

 stemmer, forkaste budgetforslaget og begære, at et nyt forslag forelægges  

 den.
 9. For samtlige udgifter, der ikke er en nødvendig følge af  

 traktaten eller af retsakter udstedt i henhold til denne, fastsættes hvert år  

 en maksimalsats for forhøjelser i forhold til udgifter af samme art i det  

 løbende regnskabsår.
 Efter høring af Udvalget for økonomisk Politik fastslår Kommissionen denne  

 maksimalsats således, som den fremgår af:
- udviklingen inden for Fællesskabet af bruttonationalindkomsten i faste  

 priser, - den gennemsnitlige ændring i medlemsstaternes budgetter og - udviklingen af leveomkostningerne i løbet af det sidste regnskabsår.
Om maksimalsatsen skal der inden den 1. maj gives meddelelse til alle  

 Fællesskabets institutioner.
Disse er pligtige til at rette sig efter den  

 under budgetbehandlingen, dog med forbehold af bestemmelserne i dette stykkes  

 fjerde og femte afsnit.
 Er den forhøjelsessats, der følger af det budgetforslag, som Rådet har  

 udarbejdet, med hensyn til sådanne udgifter, som ikke nødvendigt følger af  

 traktaten eller af retsakter udstedt i henhold til denne, større end  

 halvdelen af maksimalsatsen, kan Forsamlingen, ved udøvelsen af sin ret til  

 at foretage ændringer, yderligere forhøje det samlede beløb for sådanne  

 udgifter med op til halvdelen af maksimalsatsen.
 Når Forsamlingen, Rådet eller Kommissionen finder, at Fællesskabernes  

 virksomhed nødvendiggør en forhøjelse ud over den sats, der er fastlagt ved  

 den i dette stykke foreskrevne fremgangsmåde, kan der fastsættes en anden  

 sats ved aftale mellem Rådet, hvis afgørelse træffes med kvalificeret  

 flertal, og Forsamlingen, hvis afgørelse træffes med et flertal af dens  

 medlemmers stemmer og med tre femtedele af de afgivne stemmer.
10. Hver institution udøver de beføjelser, der tilkommer den i  

 henhold til denne artikel; under iagttagelse af bestemmelserne i traktaten og  

 af de i medfør af denne udstedte retsakter, navnlig af dem, der vedrører  

 Fællesskabernes egne indtægter og ligevægten mellem indtægter og  

 udgifter.« Artikel 13 Artikel 204 i traktaten om oprettelse af Det europæiske økonomiske  

 Fællesskab affattes således:
»Artikel 204 Såfremt budgettet ikke er vedtaget ved regnskabsårets begyndelse, kan der  

 i henhold til bestemmelserne i det i medfør af artikel 209 udstedte  

 regnskabsregulativ på grundlag af hver hovedkonto eller anden inddeling  

 afholdes månedlige udgifter på indtil en tolvtedel af det forrige  

 regnskabsårs bevillinger, dog at Kommissionen højst kan råde over beløb  

 svarende til en tolvtedel af de beløb, der er opført i det budgetforslag, som  

 er under udarbejdelse.
 Under forudsætning af, at de øvrige betingelser i stk. 1 iagttages, kan  

 Rådet med kvalificeret flertal tillade udgifter, der overstiger denne  

 tolvtedel.
Hvis denne afgørelse vedrører andre udgifter end dem, der nødvendigt  

 følger af traktaten eller af retsakter udstedt i henhold til denne,  

 oversender Rådet den straks til Forsamlingen; inden for en frist af tredive  

 dage kan Forsamlingen med et flertal af sine medlemmers stemmer og med tre  

 femtedele af de afgivne stemmer træffe en afvigende afgørelse om disse  

 udgifter, for så vidt angår den del, der overstiger den i stk. 1 omhandlede  

 tolvtedel.
Denne del af Rådets afgørelse stilles i bero, indtil Forsamlingen  

 har truffet afgørelse.
Dersom Forsamlingen ikke inden udløbet af nævnte frist  

 har truffet en afvigende afgørelse, betragtes Rådets afgørelse som endeligt  

 vedtaget.
De i stk. 2 og 3 omhandlede afgørelser fastsætter de nødvendige  

 foranstaltninger vedrørende indtægter med henblik på at sikre gennemførelsen  

 af denne artikel.« Artikel 14 I traktaten om oprettelse af Det europæiske økonomiske Fællesskab  

 indsættes følgende artikel:
»Artikel 205 a Kommissionen forelægger hvert år Rådet og Forsamlingen regnskabet  

 vedrørende anvendelsen af budgettets poster i det forløbne regnskabsår.
Den  

 forelægger endvidere en oversigt over Fællesskabets aktiver og  

 passiver.« Artikel 15 Artikel 206 i traktaten om oprettelse af Det europæiske økonomiske  

 Fællesskab affattes således:
»Artikel 206 1. Der oprettes en Revisionsret.
 2. Revisionsretten består af ni medlemmer.
 3. Revisionsrettens medlemmer udvælges blandt personer, som i  

 deres respektive lande tilhører eller har tilhørt eksterne  

 kontrolinstitutioner eller som er særligt kvalificerede til dette hverv.  

 Deres uafhængighed skal være uomtvistelig.
 4. Revisionsrettens medlemmer udnævnes for seks år af Rådet, der  

 træffer afgørelse med enstemmighed efter høring af Forsamlingen.
 Ved de første udnævnelser begrænses tjenesteperioden for fire af  

 Revisionsrettens medlemmer, som udpeges ved lodtrækning, dog til fire år.
 Revisionsrettens medlemmer kan genudnævnes.
De udpeger af deres midte Revisionsrettens formand for et tidsrum af tre  

 år.
Hans mandat kan fornyes.
 5. Revisionsrettens medlemmer udfører deres hverv i fuldkommen  

 uafhængighed og i Fællesskabets almene interesse.
Ved udførelsen af deres pligter må de ikke søge eller modtage  

 instruktioner fra nogen regering eller noget andet organ.
De afholder sig fra  

 enhver handling, som er uforenelig med karakteren af deres hverv.
 6. Revisionsrettens medlemmer må ikke, så længe deres tjeneste  

 varer, udøve nogen anden - lønnet eller ulønnet - erhvervsmæssig virksomhed.  

 Ved indsættelsen i hvervet afgiver de en højtidelig forsikring om, at de,  

 såvel i deres tjenesteperiode som efter at denne er afsluttet, vil overholde  

 de forpligtelser, der følger af deres hverv, i særdeleshed pligten til efter  

 tjenesteperiodens ophør at udvise hæderlighed og tilbageholdenhed med hensyn  

 til overtagelse af visse hverv eller opnåelse af visse fordele.
 7. Bortset fra ordinære nybesættelser og dødsfald ophører  

 tjenesten for et medlem af Revisionsretten ved frivillig fratræden eller ved  

 afskedigelse, der fastslås af Domstolen i overensstemmelse med bestemmelserne  

 i stk. 8.
 For resten af den pågældendes tjenesteperiode udnævnes en efterfølger.
 Bortset fra afskedigelse fungerer Revisionsrettens medlemmer, indtil deres  

 efterfølgere er udpeget.
 8. Revisionsrettens medlemmer kan hverken afskediges eller  

 frakendes retten til pension eller til andre fordele, der træder i stedet  

 herfor, medmindre Domstolen på Revisionsrettens begæring fastslår, at de ikke  

 længere opfylder de nødvendige betingelser eller ikke længere iagttager de  

 forpligtelser, der følger med hvervet.
9. Rådet fastsætter med kvalificeret flertal arbejdsvilkår,  

 navnlig vederlag, godtgørelser og pensioner for Revisionsrettens formand og  

 dens medlemmer.
Det fastsætter ligeledes med samme flertal alle godtgørelser,  

 der træder i stedet for vederlag.
10. Bestemmelserne i protokollen vedrørende De europæiske  

 Fællesskabers privilegier og immuniteter, der gælder for dommerne ved  

 Domstolen, gælder ligeledes for Revisionsrettens medlemmer.« Artikel 16 I traktaten om oprettelse af Det europæiske økonomiske Fællesskab  

 indsættes følgende artikel:
»Artikel 206 a 1. Revisionsretten reviderer regnskaberne over samtlige  

 Fællesskabets indtægter og udgifter.
Den reviderer endvidere regnskaberne  

 vedrørende samtlige indtægter og udgifter for ethvert af Fællesskabet  

 oprettet organ, for så vidt oprettelsesakten ikke udelukker det.
 2. Revisionsretten efterprøver lovligheden og den formelle  

 rigtighed af indtægterne og udgifterne og sikrer sig, at den økonomiske  

 forvaltning har været forsvarlig.
 Revision af indtægterne sker på grundlag af fastlæggelser og indbetalinger  

 af indtægter til Fællesskabet.
 Revision af udgifterne sker på grundlag af indgåede forpligtelser og  

 afholdte udgifter.
 Sådan revision kan foretages inden afslutningen af regnskaberne for det  

 pågældende regnskabsår.
3. Revisionen foretages på grundlag af regnskabsbilag og i  

 fornødent omfang ved undersøgelser på stedet i Fællesskabets institutioner og  

 i medlemsstaterne.
Revision i medlemsstaterne foretages i forbindelse med de  

 nationale revisionsinstitutioner eller, såfremt disse ikke har de fornødne  

 beføjelser, i forbindelse med de kompetente nationale myndigheder.
Disse  

 institutioner eller myndigheder meddeler Revisionsretten, om de er  

 indforstået med at deltage i revisionen.
 Alle dokumenter eller oplysninger, der er nødvendige til gennemførelse af  

 Revisionsrettens opgave, afgives til Revisionsretten på dennes begæring af  

 Fællesskabets institutioner og af de nationale revisionsinstitutioner eller,  

 såfremt disse ikke har de fornødne beføjelser, af de kompetente nationale  

 myndigheder.
4. Efter hvert regnskabsårs udløb udarbejder Revisionsretten en  

 årsberetning.
Denne beretning oversendes til Fællesskabets institutioner og  

 offentliggøres i De europæiske Fællesskabers Tidende sammen med de nævnte  

 institutioners besvarelser af Revisionsrettens bemærkninger.
 Revisionsretten kan endvidere når som helst fremkomme med bemærkninger til  

 særlige spørgsmål og på begæring fra en af Fællesskabets institutioner afgive  

 udtalelser.
 Den vedtager sine årsberetninger eller sine udtalelser med et flertal af  

 sine medlemmers stemmer.
Den bistår Forsamlingen og Rådet i forbindelse med revisionen af og  

 gennemførelsen af budgettet.« Artikel 17 I traktaten om oprettelse af Det europæiske økonomiske Fællesskab  

 indsættes følgende artikel:
»Artikel 206 b Forsamlingen godkender efter henstilling fra Rådet, der træffer afgørelse  

 med kvalificeret flertal, Kommissionens forvaltning af budgettet.
Med henblik  

 herpå gennemgår den næst efter Rådet de i artikel 205 a nævnte regnskaber og  

 regnskabsoversigter, samt Revisionsrettens årsberetning med tilhørende svar  

 fra de kontrollerede institutioner til Revisionsrettens bemærkninger.« Artikel 18 Artikel 209 i traktaten om oprettelse af Det europæiske økonomiske  

 Fællesskab affattes således:
»Artikel 209 På forslag af Kommissionen og efter høring af Forsamlingen og udtalelse  

 fra Revisionsretten skal Rådet med enstemmighed:
Ændring af traktaten om oprettelse af Det  

 europæiske Artikel 19 I artikel 3 i traktaten om oprettelse af Det europæiske  

 Atomenergifællesskab indsættes følgende stykke:
»3. Revisionen af regnskaberne varetages af en Revisionsret,  

 der handler inden for de beføjelser, som er tillagt den ved denne  

 traktat.« Artikel 20 Artikel 177 i traktaten om oprettelse af Det europæiske  

 Atomenergifællesskab affattes således:
»Artikel 177 1. Regnskabsåret løber fra den 1. januar til den 31. december.
 Udtrykket »budget« i denne artikels forstand omfatter  

 driftsbudgettet såvel som forsknings- og investeringsbudgettet.
2. Hver af Fællesskabets institutioner opstiller inden den 1. juli  

 et overslag over sine udgifter.
Kommissionen sammenfatter disse overslag i et  

 foreløbigt budgetforslag.
Den føjer hertil en udtalelse, der kan indeholde  

 afvigende overslag.
 Dette foreløbige forslag indeholder et overslag over indtægterne og et  

 overslag over udgifterne.
 3. Kommissionen forelægger Rådet det foreløbige budgetforslag  

 senest den 1. september i det år, der ligger forud for det forslaget  

 vedrører.
 Når Rådet påtænker at fravige det foreløbige forslag, indhenter det en  

 udtalelse fra Kommissionen og i givet fald fra de andre interesserede  

 institutioner.
 Rådet vedtager budgetforslaget med kvalificeret flertal og oversender det  

 til Forsamlingen.
 4. Budgetforslaget skal forelægges Forsamlingen senest den 5.  

 oktober i det år, der ligger forud for det forslaget vedrører.
 Forsamlingen har ret til med et flertal af sine medlemmers stemmer at  

 ændre budgetforslaget og til med absolut flertal af de afgivne stemmer at  

 foreslå Rådet ændringer i forslaget vedrørende de udgifter, der nødvendigt  

 følger af traktaten eller retsakter udstedt i henhold til denne.
Hvis Forsamlingen inden femogfyrre dage efter forelæggelsen af  

 budgetforslaget har godkendt dette, er budgettet endeligt vedtaget.
Hvis  

 Forsamlingen inden for denne frist hverken har ændret budgetforslaget eller  

 foreslået nogen ændring af dette, betragtes budgettet som endeligt vedtaget.
 Såfremt Forsamlingen inden udløbet af denne frist har vedtaget ændringer  

 eller stillet ændringsforslag, oversendes budgetforslaget til Rådet i den  

 ændrede form eller ledsaget af ændringsforslag.
 5. Efter at Rådet har drøftet budgetforslaget med  

 Kommissionen og i givet fald med de andre interesserede institutioner,  

 træffer det afgørelse på følgende måde:
- hvis en af Forsamlingen foreslået ændring ikke medfører forhøjelse af  

 det samlede udgiftsbeløb for en institution, navnlig fordi den  

 udgiftsforhøjelse, der ville følge af ændringsforslaget, udtrykkeligt  

 udlignes af en eller flere foreslåede ændringer, der medfører en tilsvarende  

 nedsættelse af udgifterne, kan Rådet med kvalificeret flertal forkaste dette  

 ændringsforslag.
Træffes der ingen beslutning om at forkaste  

 ændringsforslaget, er det godkendt; - hvis en af Forsamlingen foreslået ændring medfører forhøjelse af det  

 samlede udgiftsbeløb for en institution, kan Rådet med kvalificeret flertal  

 godkende ændringsforslaget.
Træffes der ingen beslutning om at godkende  

 ændringsforslaget, er det forkastet; - hvis Rådet i henhold til bestemmelserne i et af de to foregående afsnit  

 har forkastet et ændringsforslag, kan det med kvalificeret flertal enten  

 opretholde det i budgetforslaget opførte beløb eller fastsætte et andet  

 beløb.
 Budgetforslaget ændres i overensstemmelse med de ændringsforslag Rådet har  

 godkendt.
Har Rådet ikke inden femten dage efter forelæggelsen af budgetforslaget  

 modificeret nogen af de ændringer Forsamlingen har vedtaget, og er  

 Forsamlingens ændringsforslag blevet godkendt, betragtes budgettet som  

 endeligt vedtaget.
Rådet meddeler Forsamlingen, at det ikke har modificeret  

 nogen af ændringerne, og at ændringsforslagene er blevet godkendt.
Har Rådet inden udløbet af denne frist modificeret en eller flere af de  

 ændringer Forsamlingen har vedtaget, eller er Forsamlingens ændringsforslag  

 blevet forkastet eller modificeret, oversendes det modificerede budgetforslag  

 på ny til Forsamlingen.
Rådet gør denne bekendt med udfaldet af sine  

 rådslagninger.
6. Når Forsamlingen er blevet underrettet om udfaldet af  

 behandlingen af sine ændringsforslag, kan den inden femten dage efter  

 forelæggelsen af budgetforslaget med et flertal af sine medlemmers stemmer og  

 med tre femtedele af de afgivne stemmer ændre eller forkaste Rådets  

 modifikationer af de af Forsamlingen foretagne ændringer og vedtager derved  

 budgettet.
Har Forsamlingen ikke truffet nogen afgørelse inden udløbet af  

 denne frist, betragtes budgettet som endeligt vedtaget.
 7. Når den i denne artikel foreskrevne behandling er afsluttet,  

 fastslår Forsamlingens formand, at budgettet er endeligt vedtaget.
 8. Dog kan Forsamlingen, når vægtige grunde taler herfor, med et  

 flertal af sine medlemmers stemmer og med to tredjedele af de afgivne  

 stemmer, forkaste budgetforslaget og begære, at et nyt forslag forelægges  

 den.
 9. For samtlige udgifter, der ikke er en nødvendig følge af  

 traktaten eller af retsakter udstedt i henhold til denne, fastsættes hvert år  

 en maksimalsats for forhøjelser i forhold til udgifter af samme art i det  

 løbende regnskabsår.
 Efter høring af Udvalget for økonomisk Politik fastslår Kommissionen denne  

 maksimalsats således, som den fremgår af:
- udviklingen inden for Fællesskabet af bruttonationalindkomsten i faste  

 priser, - den gennemsnitlige ændring i medlemsstaternes budgetter og - udviklingen af leveomkostningerne i løbet af det sidste regnskabsår.
Om maksimalsatsen skal der inden den 1. maj gives meddelelse til alle  

 Fællesskabets institutioner.
Disse er pligtige at rette sig efter den under  

 budgetbehandlingen, dog med forbehold af bestemmelserne i dette stykkes  

 fjerde og femte afsnit.
 Er den forhøjelsessats, der følger af det budgetforslag, som Rådet har  

 udarbejdet, med hensyn til sådanne udgifter, som ikke nødvendigt følger af  

 traktaten eller af retsakter udstedt i henhold til denne, større end  

 halvdelen af maksimalsatsen, kan Forsamlingen, ved udøvelsen af sin ret til  

 at foretage ændringer, yderligere forhøje det samlede beløb for sådanne  

 udgifter med op til halvdelen af maksimalsatsen.
 Når Forsamlingen, Rådet eller Kommissionen finder, at Fællesskabernes  

 virksomhed nødvendiggør en forhøjelse ud over den sats, der er fastlagt ved  

 den i dette stykke foreskrevne fremgangsmåde, kan der fastsættes en anden  

 sats ved aftale mellem Rådet, hvis afgørelse træffes med kvalificeret  

 flertal, og Forsamlingen, hvis afgørelse træffes med et flertal af dens  

 medlemmers stemmer og med tre femtedele af de afgivne stemmer.
10. Hver institution udøver de beføjelser, der tilkommer den i  

 henhold til denne artikel, under iagttagelse af bestemmelserne i traktaten og  

 af de i medfør af denne udstedte retsakter, navnlig af dem, der vedrører  

 Fællesskabernes egne indtægter og ligevægten mellem indtægter og udgifter.' Artikel 21 Artikel 178 i traktaten om oprettelse af Det europæiske  

 Atomenergifællesskab affattes således:
»Artikel 178 Såfremt budgettet ikke er vedtaget ved regnskabsårets begyndelse, kan der  

 i henhold til bestemmelserne i det i medfør af artikel 183 udstedte  

 regnskabsregulativ på grundlag af hver hovedkonto eller anden inddeling  

 afholdes månedlige udgifter på indtil en tolvtedel af det forrige  

 regnskabsårs bevillinger, dog at Kommissionen højst kan råde over beløb  

 svarende til en tolvtedel af de beløb, der er opført i det budgetforslag, som  

 er under udarbejdelse.
 Under forudsætning af, at de øvrige betingelser i stk. 1 iagttages, kan  

 Rådet med kvalificeret flertal tillade udgifter, der overstiger denne  

 tolvtedel.
Hvis denne afgørelse vedrører andre udgifter end dem, der nødvendigt  

 følger af traktaten eller af retsakter udstedt i henhold til denne,  

 oversender Rådet den straks til Forsamlingen; inden for en frist af tredive  

 dage kan Forsamlingen med et flertal af sine medlemmers stemmer og med tre  

 femtedele af de afgivne stemmer træffe en afvigende afgørelse om disse  

 udgifter, for så vidt angår den del, der overstiger den i stk. 1 omhandlede  

 tolvtedel.
Denne del af Rådets afgørelse stilles i bero, indtil Forsamlingen  

 har truffet afgørelse.
Dersom Forsamlingen ikke inden udløbet af nævnte frist  

 har truffet en afvigende afgørelse, der afviger fra Rådets beslutning,  

 betragtes Rådets afgørelse som endeligt vedtaget.
De i stk. 2 og 3 omhandlede afgørelser fastsætter de nødvendige  

 foranstaltninger vedrørende indtægter med henblik på at sikre gennemførelsen  

 af denne artikel.« Artikel 22 I traktaten om oprettelse af Det europæiske Atomenergifællesskab indsættes  

 følgende artikel:
»Artikel 179 a Kommissionen forelægger hvert år Rådet og Forsamlingen regnskabet  

 vedrørende anvendelsen af budgettets poster i det forløbne regnskabsår.
Den  

 forelægger endvidere en oversigt over Fællesskabets aktiver og  

 passiver«.
Artikel 23 Artikel 180 i traktaten om oprettelse af Det europæiske  

 Atomenergifællesskab affattes således:
»Artikel 180 1. Der oprettes en Revisionsret.
 2. Revisionsretten består af ni medlemmer.
 3. Revisionsrettens medlemmer udvælges blandt personer, som i  

 deres respektive lande tilhører eller har tilhørt eksterne  

 kontrolinstitutioner eller som er særligt kvalificerede til dette hverv.  

 Deres uafhængighed skal være uomtvistelig.
 4. Revisionsrettens medlemmer udnævnes for seks år af Rådet, der  

 træffer afgørelse med enstemmighed efter høring af Forsamlingen.
 Ved de første udnævnelser begrænses tjenesteperioden for fire af  

 Revisionsrettens medlemmer, som udpeges ved lodtrækning, dog til fire år.
 Revisionsrettens medlemmer kan genudnævnes.
De udpeger af deres midte Revisionsrettens formand for et tidsrum af tre  

 år.
Hans mandat kan fornyes.
 5. Revisionsrettens medlemmer udfører deres hverv i fuldkommen  

 uafhængighed og i Fællesskabets almene interesse.
Ved udførelsen af deres pligter må de ikke søge eller modtage  

 instruktioner fra nogen regering eller noget andet organ.
De afholder sig fra  

 enhver handling, som er uforenelig med karakteren af deres hverv.
 6. Revisionsrettens medlemmer må ikke, så længe deres tjeneste  

 varer, udøve nogen anden - lønnet eller ulønnet - erhvervsmæssig virksomhed.  

 Ved indsættelsen i hvervet afgiver de en højtidelig forsikring om at de,  

 såvel i deres tjenesteperiode som efter at denne er afsluttet, vil overholde  

 de forpligtelser, der følger af deres hverv, i særdeleshed pligten til efter  

 tjenesteperiodens ophør at udvise hæderlighed og tilbageholdenhed med hensyn  

 til overtagelse af visse hverv eller opnåelse af visse fordele.
 7. Bortset fra ordinære nybesættelser og dødsfald ophører  

 tjenesten for et medlem af Revisionsretten ved frivillig fratræden eller ved  

 afskedigelse, der fastslås af Domstolen i overensstemmelse med bestemmelserne  

 i stk. 8.
 For resten af den pågældendes tjenesteperiode udnævnes en efterfølger.
 Bortset fra afskedigelse fungerer Revisionsrettens medlemmer, indtil deres  

 efterfølgere er udpeget.
 8. Revisionsrettens medlemmer kan hverken afskediges eller  

 frakendes retten til pension eller til andre fordele, der træder i stedet  

 herfor, medmindre Domstolen på Revisionsrettens begæring selv fastslår, at de  

 ikke længere opfylder de nødvendige betingelser eller ikke længere iagttager  

 de forpligtelser, der følger med hvervet.
9. Rådet fastsætter med kvalificeret flertal arbejdsvilkår,  

 herunder navnlig vederlag, godtgørelser og pensioner for Revisionsrettens  

 formand og dens medlemmer.
Det fastsætter ligeledes med samme flertal alle  

 godtgørelser, der træder i stedet for vederlag.
10. Bestemmelserne i protokollen vedrørende De europæiske  

 Fællesskabers privilegier og immuniteter, der gælder for dommerne ved  

 Domstolen, gælder ligeledes for Revisionsrettens medlemmer.« Artikel 24 I traktaten om oprettelse af Det europæiske Atomenergifællesskab indsættes  

 følgende artikel:
»Artikel 180 a 1. Revisionsretten reviderer regnskabet over samtlige  

 Fællesskabets indtægter og udgifter.
Den reviderer regnskaberne vedrørende  

 samtlige indtægter og udgifter for ethvert af Fællesskabet oprettet organ,  

 for så vidt oprettelsesakten ikke udelukker det.
 2. Revisionsretten efterprøver lovligheden og den formelle  

 rigtighed af indtægterne og udgifterne og sikrer sig, at den økonomiske  

 forvaltning har været forsvarlig.
 Revision af indtægterne sker på grundlag af fastlæggelser og indbetalinger  

 af indtægter til Fællesskabet.
 Revision af udgifterne sker på grundlag af indgåede forpligtelser og  

 afholdte udgifter.
 Sådan revision kan foretages inden afslutningen af regnskaberne for det  

 pågældende regnskabsår.
3. Revisionen foretages på grundlag af regnskabsbilag og i  

 fornødent omfang ved undersøgelser på stedet i Fællesskabets institutioner og  

 i medlemsstaterne.
Revision i medlemsstaterne foretages i forbindelse med de  

 nationale revisionsinstitutioner eller, såfremt disse ikke har de fornødne  

 beføjelser, i forbindelse med de kompetente nationale myndigheder.
Disse  

 institutioner eller myndigheder meddeler Revisionsretten, om de er  

 indforstået med at deltage i revisionen.
 Alle dokumenter eller oplysninger, der er nødvendige til gennemførelse af  

 Revisionsrettens opgave, afgives til Revisionsretten på dennes begæring af  

 Fællesskabets institutioner og af de nationale revisionsinstitutioner eller,  

 såfremt disse ikke har de fornødne beføjelser, af de kompetente nationale  

 myndigheder.
 4. Efter hvert regnskabsårs udløb udarbejder Revisionsretten en  

 årsberetning.
 Denne beretning oversendes til Fællesskabets institutioner og  

 offentliggøres i De europæiske Fællesskabers Tidende sammen med de nævnte  

 institutioners besvarelser af Revisionsrettens bemærkninger.
 Revisionsretten kan endvidere når som helst fremkomme med bemærkninger til  

 særlige spørgsmål og på begæring fra en af Fællesskabets institutioner afgive  

 udtalelser.
 Den vedtager sine årsberetninger eller sine udtalelser med et flertal af  

 sine medlemmers stemmer.
Den bistår Forsamlingen og Rådet i forbindelse med revisionen af og  

 gennemførelsen af budgettet.« Artikel 25 I traktaten om oprettelse af Det europæiske Atomenergifællesskab indsættes  

 følgende artikel:
»Artikel 180 b Forsamlingen godkender efter henstilling fra Rådet, der træffer afgørelse  

 med kvalificeret flertal, Kommissionens forvaltning af budgettet.
Med henblik  

 herpå gennemgår den næst efter Rådet de i artikel 179 a nævnte regnskaber og  

 regnskabsoversigter, samt Revisionsrettens årsberetning med tilhørende svar  

 fra de kontrollerede institutioner til Revisionsrettens bemærkninger.« Artikel 26 Artikel 183 i traktaten om oprettelse af Det europæiske  

 Atomenergifællesskab affattes således:
»Artikel 183 På forslag af Kommissionen og efter høring af Forsamlingen og udtalelse  

 fra Revisionsretten skal Rådet med enstemmighed:
Ændring af traktaten om oprettelse af et  

 fælles Råd og en fælles Artikel 27 Artikel 22 i traktaten om oprettelse af et fælles Råd og en fælles  

 Kommission for De europæiske Fællesskaber affattes således:
»Artikel 22 1. Den myndighed og de beføjelser, der er tillagt den  

 Revisionsret, som er oprettet ved artikel 78 e i traktaten om oprettelse af  

 Det europæiske Kul- og Stålfællesskab, artikel 206 i traktaten om oprettelse  

 af Det europæiske økonomiske Fællesskab og artikel 180 i traktaten om  

 oprettelse af Det europæiske Atomenergifællesskab, udøves på de betingelser,  

 der er fastsat i hver af disse traktater, af en fælles Revisionsret for De  

 europæiske Fællesskaber, konstitueret i overensstemmelse med nævnte artikler.
2. Med forbehold af den myndighed og de beføjelser, der er omtalt  

 i stk. 1, udøver Revisionsretten for De europæiske Fællesskaber de beføjelser  

 og den myndighed, der før denne traktats ikrafttræden var tillagt  

 kontrolkommissionen for De europæiske Fællesskaber og revisoren for Det  

 europæiske Kul- og Stålfællesskab, på de betingelser, som er fastsat i de  

 forskellige tekster, der vedrører kontrolkommissionen og revisionen.
I alle  

 disse tekster erstattes ordene »kontrolkommission« og  

 »revisor« med ordet »Revisionsret«.' Afsluttende bestemmelser Artikel 28 1. Revisionsrettens medlemmer udnævnes ved ikrafttrædelsen af  

 denne traktat.
 2. Tjenesteperioden for kontrolkommissionens medlemmer og for  

 revisoren udløber på dagen for deres indgivelse af beretningen vedrørende det  

 regnskabsår, der går forud for det, i løbet af hvilket Revisionsrettens  

 medlemmer udnævnes; deres revisionsbeføjelser er begrænset til efterprøvelse  

 af dispositioner, som angår det pågældende regnskabsår.
Artikel 29 Denne traktat skal ratificeres af De Høje Kontralierende Parter i  

 overensstemmelse med deres forfatningsmæssige bestemmelser.  

 Ratifikationsdokumenterne deponeres hos Den italienske Republiks regering.
Artikel 30 Denne traktat træder i kraft den første dag i den måned, der følger efter  

 deponeringen af det sidste ratifikationsdokument.
 Træder denne traktat i kraft under budgetbehandlingen, træffer Rådet efter  

 høring af Forsamlingen og Kommissionen de nødvendige foranstaltninger med  

 henblik på at lette denne traktats anvendelse på den resterende del af  

 budgetbehandlingen.
Artikel 31 Denne traktat, udarbejdet i et eksemplar på dansk, engelsk, fransk, irsk,  

 italiensk, nederlandsk og tysk, hvilke syv tekster har samme gyldighed,  

 deponeres i Den italienske Republiks regerings arkiver.
Denne regering  

 fremsender en bekræftet afskrift til hver af de øvrige signatarstaters  

 regeringer.
 TIL BEKRÆFTELSE HERAF har undertegnede befuldmægtigede underskrevet denne  

 traktat.
 Udfærdiget i Bruxelles den toogtyvende juli nitten hundrede og  

 femoghalvfjerds.
Pour Sa Majeste le Roi des Belges Voor Zijne Majesteit de Koning der Belgen R. van Elslande.
For Hendes Majestæt Danmarks Dronning Niels Ersbøll.
Fur den Præsidenten der Bundesrepublik Deutschland Hans-Dietrich Genscher.
Pour le President de la Republique francaise Jean-Marie Soutou.
Thar ceann Uachtaran na hEireann Garret Fitzgerald.
Per il Presidente della Repubblica italiana Mariano Rumor.
Pour Son Altesse Royale le Grand-Duc de Luxembourg Jean Dondelinger.
Voor Hare Majesteit de Koningin der Nederlanden 1. J.
Brinkhorst.
For Her Majesty the Queen of the United Kingdom of Great Britain and  

 Northern Ireland Sir Michael Palliser.
Erklæringer 1. Ad artikel 206 a, stk. 1, første afsnit, i traktaten om  

 oprettelse af Det europæiske økonomiske Fællesskab:
»Der er enighed om, at Revisionsretten skal have beføjelse til at  

 revidere Den europæiske Udviklingsfonds transaktioner.« 2. Ad artikel 78 f, stk. 2, andet afsnit, i traktaten om  

 oprettelse af Det europæiske Kul- og Stålfællesskab, ad artikel 206 a, stk.  

 2, andet afsnit, i traktaten om oprettelse af Det europæiske økonomiske  

 Fællesskab og ad artikel 180 a, stk. 2, andet afsnit, i traktaten om  

 oprettelse af Det europæiske Atomenergifællesskab:
»For så vidt angår de fordringer, som er fastlagt af medlemsstaterne  

 i henhold til artikel 2 i Rådets forordning nr. 2/71 af 2. januar 1971, om  

 gennemførelse af afgørelsen af 21. april 1970 angående udskiftning af  

 medlemsstaternes finansielle bidrag med Fællesskabernes egne indtægter, skal  

 stk. 2, andet afsnit, i de ovenfor omhandlede artikler forstås således, at  

 revisionen ikke angår selve de faktiske transaktioner, der fremgår af de  

 bilag, som udgør grundlaget for fastlæggelsen; som følge heraf foretages  

 revision på stedet ikke hos den afgiftspligtige.« 3. Ad artikel 78 f, stk. 3, første afsnit, i traktaten om  

 oprettelse af Det europæiske Kul- og Stålfællesskab, ad artikel 206 a, stk.  

 3, første afsnit, i traktaten om oprettelse af Det europæiske økonomiske  

 Fællesskab og ad artikel 180 a, stk. 3, første afsnit, i traktaten om  

 oprettelse af Det europæiske Atomenergifællesskab:
»Medlemsstaterne underretter Revisionsretten om de pågældende  

 institutioner og myndigheder samt om disses beføjelser.« Danmarks ratifikationsinstrument deponeredes hos den italienske regering  

 den 23. juli 1976.
 I medfør af artikel 30 trådte traktaten i kraft den 1. juni 1977.
 Udenrigsministeriet, den 25. august  

 1977.
K.
B.
Andersen.
