Nr LSF 114 Forslag til Lov om ændring af lov om saltvandsfiskeri (Fritidsfiskeri og  

 fiskepleje) Fremsat af fiskeriministeren (Gammelgaard) den 23. november 1988 Vedtaget ved tredjebehandling den 2. juni 1989 Lov nr. 366 af 07/06/1989 § 1 I lov nr. 306 af 4. juni 1986 om saltvandsfiskeri foretages følgende  

 ændringer:
 1. § 12 ophæves, og i stedet indsættes:
 »§ 12. Fiskeri, som ikke er omfattet af §§ 3, 4, 6 eller 11, jf.  

 desuden § 15, er fritidsfiskeri.
 Stk. 2. Berettigede til personligt at drive fritidsfiskeri er enhver, som  

 opfylder nedenstående betingelser:
1) fyldt 12 år, 2) fast bopæl her i landet, 3) ikke registreret som erhvervs- eller bierhvervsfisker m.v. i henhold  

 til § 3, stk. 1 eller 3, og § 4, stk. 1, eller § 6 og 4) betalt bidrag til fiskepleje for det pågældende kalenderår.
 Stk. 3. Bidrag til fiskepleje betales med et årligt beløb, hvis størrelse  

 fastsættes af fiskeriministeren efter indhentet udtalelse fra det udvalg, der  

 er nævnt i § 12 a.
 Stk. 4. Fiskeriministeren fastsætter efter indhentet udtalelse fra det  

 udvalg, der er nævnt i § 12 a, regler om fritidsfiskeriet, herunder om  

 fiskeredskaber, som fritidsfiskere må benytte.
 Stk. 5. Fiskeriministeren kan efter indstilling fra udvalget fastsætte  

 antallet af de redskaber, som fritidsfiskere må benytte, forskelligt for  

 forskellige farvandsområder.
 Stk. 6. Fiskeriministeren skal ved fastsættelse af regler efter stk. 4  

 lægge vægt på, at fritidsfiskeriet udøves på en sådan måde, at der bl.a.  

 tages hensyn til beskyttelse af bestandene, det bestående erhvervsfiskeri og  

 godkendte planer for udsætning af fisk.
§ 12 a.
Fiskeriministeren nedsætter et rådgivende udvalg.
Udvalget består  

 af 1 repræsentant for Danmarks Havfiskeriforening, 1 repræsentant for Dansk  

 Fiskeriforening, 1 repræsentant for Dansk Kystfiskerforening, 1 repræsentant  

 for Danmarks Sportsfiskerforbund, 1 repræsentant for  

 Ferskvandsfiskeriforeningen for Danmark, 1 repræsentant for Dansk  

 Amatørfiskerforening, 1 repræsentant for Jydsk Fritidsfiskerforbund, 1  

 repræsentant for Danmarks Fiskeri- og Havundersøgelser og 1 repræsentant for  

 Fiskeriministeriet.
Formanden beskikkes af fiskeriministeren blandt udvalgets  

 medlemmer.
 Stk. 2. Fiskeriministeren fastsætter udvalgets forretningsorden.
§ 12 b.
Bidraget til fiskepleje indbetales til Fiskeriministeriet.  

 Kvittering for betalt bidrag skal sammen med behørig legitimation medbringes  

 under fiskeriet.
Kvitteringen må ikke overdrages til andre.
 Stk. 2. Fiskeriministeren fastsætter nærmere regler for bidragsordningen  

 og administrationen heraf.
Stk. 3. Personer, som driver fritidsfiskeri, og som ikke efterkommer  

 tilsynsmyndighedens krav om at forevise såvel kvittering som legitimation,  

 skal senest 14 dage efter påkrav indbetale et bidrag, som svarer til det  

 dobbelte af bidraget for 1 år.
Såfremt bidrag allerede måtte være betalt og  

 kvittering forevises sammen med legitimation på den lokale  

 fiskerikontrolstation senest 14 dage efter påkrav, skal der indbetales halvt  

 bidrag.
Stk. 4. Bidraget til fiskepleje efter stk. 3 tillægges  

 udpantningsret.« 2. § 31 affattes således:
 »§ 31. Fiskeriministeren yder tilskud, der fastsættes på de årlige  

 bevillingslove, til fiskepleje, herunder udsætninger.
 Stk. 2. Tilskuddet kan anvendes til fiskepleje i farvande omfattet af  

 denne lov og søer, vandløb m.v. omfattet af lov om ferskvandsfiskeri.
Stk. 3. Fiskeriministeren træffer efter indhentet udtalelse fra det  

 udvalg, der er nævnt i § 12 a, afgørelse om anvendelsen af det tilskud, der  

 afsættes i medfør af stk. 1, og indtægterne fra fritidsfiskerbidraget til  

 fiskepleje.
Fiskeriministeren skal herunder tilstræbe, at den samlede  

 fiskeplejeindsats i videst muligt omfang tilgodeser alle farvandsområder og  

 et bredt udsnit af fiskearter.
Stk. 4. Udarbejdelse af udsætningsplaner og iværksættelsen af fiskeplejen  

 i øvrigt varetages af Danmarks Fiskeri- og Havundersøgelser.« § 2 Loven træder i kraft efter fiskeriministerens nærmere bestemmelse.
Oprindeligt fremsat forslag § 1 I lov nr. 306 af 4. juni 1986 om saltvandsfiskeri foretages følgende  

 ændringer:
 1. § 12 ophæves og i stedet indsættes:
 »§ 12. Fiskeri, som ikke er omfattet af §§ 3, 4, 6 eller 11, jf.  

 desuden § 15, er fritidsfiskeri.
 Stk. 2. Berettigede til personligt at drive fritidsfiskeri er enhver, som  

 opfylder nedenstående betingelser:
1) fyldt 12 år, 2) fast bopæl her i landet og 3) ikke registreret som erhvervs- eller bierhvervsfisker m.v. i henhold  

 til § 3, stk. 1 eller 3, og § 4, stk. 1, eller § 6.
 4) betalt bidrag til fiskepleje for det pågældende kalenderår.
 Stk. 3. Bidrag til fiskepleje betales med et årligt beløb, hvis størrelse  

 fastsættes af fiskeriministeren efter indhentet udtalelse fra det udvalg, der  

 er nævnt i § 12 a.
 Stk. 4. Fiskeriministeren fastsætter efter indhentet udtalelse fra det  

 udvalg, der er nævnt i § 12 a, regler om fritidsfiskeriet, herunder om  

 fiskeredskaber, som fritidsfiskere må benytte.
 Stk. 5. Fiskeriministeren kan efter indstilling fra udvalget fastsætte  

 antallet af de redskaber, som fritidsfiskere må benytte, forskelligt for  

 forskellige farvandsområder.
Stk. 6. Fiskeriministeren skal ved fastsættelse af regler efter stk. 4  

 lægge vægt på at fritidsfiskeriet udøves på en sådan måde, at der bl.a. tages  

 hensyn til beskyttelse af bestandene, det bestående erhvervsfiskeri og  

 godkendte planer for udsætning af fisk.« 2. Efter § 12 indsættes:
»§ 12 a.
Fiskeriministeren nedsætter et rådgivende udvalg.
Udvalget  

 består af 1 repræsentant for Danmarks Havfiskeriforening, 1 repræsentant for  

 Dansk Fiskeriforening, 1 repræsentant for Dansk Kystfiskerforening, 1  

 repræsentant for Danmarks Sportsfiskerforbund, 1 repræsentant for  

 Ferskvandsfiskeriforeningen for Danmark, 1 repræsentant for Dansk  

 Amatørfiskerforening, 1 repræsentant for Jydsk Fritidsfiskerforbund, 1  

 repræsentant for Danmarks Fiskeri- og Havundersøgelser og 1 repræsentant for  

 Fiskeriministeriet.
Formanden beskikkes af fiskeriministeren blandt udvalgets  

 medlemmer.
 Stk. 2. Fiskeriministeren fastsætter udvalgets forretningsorden.
§ 12 b.
Bidraget til fiskepleje indbetales til Fiskeriministeriet.  

 Kvittering for betalt bidrag skal sammen med behørig legitimation medbringes  

 under fiskeriet.
Kvitteringen må ikke overdrages til andre.
 Stk. 2. Fiskeriministeren fastsætter nærmere regler for bidragsordningen  

 og administrationen heraf.
Stk. 3. Personer, som driver fritidsfiskeri, og som ikke efterkommer  

 tilsynsmyndighedens krav om at forevise såvel kvittering som legitimation,  

 skal senest 14 dage efter påkrav indbetale et bidrag, som svarer til det  

 dobbelte af bidraget for 1 år.
Såfremt bidrag allerede måtte være betalt, og  

 kvittering forevises sammen med legitimation på den lokale  

 fiskerikontrolstation senest 14 dage efter påkrav, skal der indbetales halvt  

 bidrag.
Stk. 4. Bidraget til fiskepleje efter stk. 3, tillægges  

 udpantningsret.« 3. § 31 affattes således:
 »§ 31. Fiskeriministeren yder tilskud, der fastsættes på de årlige  

 bevillingslove, til fiskepleje, herunder udsætninger.
 Stk. 2. Tilskuddet kan anvendes til fiskepleje i farvande omfattet af  

 denne lov og søer, vandløb m.v. omfattet af lov om ferskvandsfiskeri.
Stk. 3. Fiskeriministeren træffer efter indhentet udtalelse fra det  

 udvalg, der er nævnt i § 12 a afgørelse om anvendelsen af det tilskud, der  

 afsættes i medfør af stk. 1 og indtægterne fra fritidsfiskerbidraget til  

 fiskepleje.
Fiskeriministeren skal herunder tilstræbe, at den samlede  

 fiskeplejeindsats i videst muligt omfang tilgodeser alle farvandsområder og  

 et bredt udsnit af fiskearter.
Stk. 4. Udarbejdelse af udsætningsplaner, og iværksættelsen af fiskeplejen  

 i øvrigt varetages af Danmarks Fiskeri- og Havundersøgelser.« § 2 Loven træder i kraft efter fiskeriministerens nærmere bestemmelse.
Bemærkninger til lovforslaget Almindelige bemærkninger Folketingets Landbrugs- og Fiskeriudvalg afgav den 3. juni 1987 beretning  

 til lovforslag til lov om licens til rekreativt fiskeri m.v.
L 201. Udvalget  

 fandt ikke baggrund for at gennemføre lovforslaget, som det forelå.
 Udvalget opfordrede i stedet i sin beretning regeringen til snarest at  

 indkalde det i henhold til lov om saltvandsfiskeri § 12, stk. 4 nedsatte  

 udvalg til yderligere forhandlinger om, hvorledes der kan sikres midler til  

 fiskepleje og udsætninger samtidig med, at der gennemføres hensigtmæssige  

 regler for fritidsfiskeri, således at lovforslag herom kunne fremsættes i  

 folketingsåret 1987-88.
 Fiskeriministeren fremsatte herefter den 14. januar 1988 forslag til lov  

 om ændring af lov om saltvandsfiskeri (fritidsfiskeri og fiskepleje) L 156.  

 Dette lovforslag bortfaldt, da det ikke var færdigbehandlet ved udskrivelse  

 af valg til Folketinget pr. 10. maj 1988.
 § 12, stk. 4 udvalget har gennem de senere år overvejet, hvilke  

 principper, der bør indgå i lovforslaget.
 Udvalget har ønsket anvendt et »krone til krone« princip,  

 hvorefter statskassen supplerer foreningernes udsætninger i såvel salte som  

 ferske vande.
En promilleafgift pr. kg landet fisk eksisterer i Laksefonden og i  

 Ålefonden.
Disse fonde ønsker dog ikke at lade deres provenu indgå i en  

 fælles fiskepulje, men vil selv administrere de midler, som direkte er  

 indkrævet af fondene.
Praktisk taget hele provenuet i disse fonde anvendes  

 til udsætninger.
Ved en bidragsbetaling over postgiro og uden en registrering af de til  

 fritidsfiskeri berettigede personer samt uden en mærkeordning vil man undgå  

 de store administrative omkostninger, som har været forbundet med tidligere  

 forslag om regulering af fritidsfiskeriet.
Kvitteringen gælder som  

 dokumentation for retten til at drive fritidsfiskeri.
Til gengæld kan  

 bortkomne kvitteringer ikke erstattes.
Under drøftelse i efteråret 1988 udtalte § 12 stk. 4 udvalget ønske om  

 genfremsættelse af det forslag, der ikke nåede at blive vedtaget i sidste  

 folketingssamling.
Udvalget ønskede således også forslaget om et  

 omsætningsforbud for fisk, fanget af fritids- og lystfiskere opretholdt.
 På baggrund af den modstand imod et sådant forbud, der blev udtalt fra et  

 bredt udsnit af ordførerne under den 1. behandling af L 156 i sidste samling,  

 genfremsættes forslaget om omsætningsforbud dog ikke.
Bekendtgørelse om, at fritidsfiskerne i medfør af den gældende  

 saltvandsfiskerilovs § 21 selv skal mærke redskaberne med navn, adresse og  

 bidragskvitteringens nummer, udstedes med virkning fra lovens ikrafttrædelse.  

 Herudover skal en af redskabets dele, som rager over vandet have indskåret  

 eller indbrændt bidragskvitteringens nummer.
Bekendtgørelserne forudses  

 foreløbig at skulle gælde i 2 år, idet man herefter kan vurdere effekten af  

 den samlede regulering af fritidsfiskeriet.
Allerede ved udgangen af 1990 vil  

 fiskeriministeren dog anmode § 12 a udvalget om en vurdering af effekten af  

 ordningen med henblik på vurdering af eventuelt behov for fremtidige  

 ændringer af bekendtgørelserne.
Danmarks Sportsfiskerforbund har meddelt, at forbundet selv påregner  

 årligt at anvende et beløb af størrelsesordenen 2-3 mill. kr. til formålet.  

 Ferskvandsfiskeriforeningen forventer at anvende ca. 1 mill. kr. årligt.  

 Erhvervsfiskerne bidrager allerede gennem en afgift pr. kg landet laks til  

 aktiviteter inden for fiskeplejen.
På fondens budget for 1989 er afsat  

 790.000 kr. til udsætningsformål.
En ålefond er etableret og fondens  

 hovedformål vil blive at udsætte ål.
Afgiften er 1 krone pr. kg landet ål.  

 Dette betyder - med det nuværende fangstniveau - en indtægt til fonden på ca.  

 1,5 mill. kr. årligt.
Disse bidrag til fiskeplejen samt den bevilling, der  

 vil kunne stilles til rådighed, suppleres af indtægterne fra  

 fritidsfiskerbidraget.
 Danmarks Sportsfiskerforbunds, Ferskvandsfiskeriforeningen for Danmark,  

 Laksefondens og Ålefondens bidrag til fiskeplejen administreres af  

 foreningerne og fondene selv, medens Fiskeriministeriet (Danmarks Fiskeri- og  

 Havundersøgelser), kun direkte skal administrere fritidsfiskerbidragene samt  

 de af staten ydede supplerende midler.
 For at sikre en målrettet indsats for fiskeplejen, der tilgodeser formålet  

 - en aktiv bestandspleje - mest muligt samtidig med at så mange fiskere som  

 muligt får udbytte af arbejdet, skal der foretages en samlet planlægning.  

 Ansvaret herfor påhviler fiskeriministeren efter rådgivning fra det udvalg,  

 der nedsættes i medfør af lovforslagets § 12 a.
 Ved et forsigtigt skøn om, at mindst ca. 20.000 fritidsfiskere vil betale  

 bidrag til fiskepleje, vil dette betyde en indtægt på ca. 5 mill. kr. årligt.
Anvendelsen af samtlige de midler, som skal bruges til fiskepleje,  

 forventes at blive en fortsættelse af det arbejde, der er udført af Danmarks  

 Fiskeri- og Havundersøgelser i 1987 for de 10 mio. kr., staten stillede til  

 rådighed, og som vil blive fortsat for den tilsvarende statsbevilling i 1988.  

 Arbejdet har især været koncentreret om udsætninger af de fiskearter, hvormed  

 der har været størst erfaring - dvs. ørred og andre laksefisk.
Herudover har  

 der dog været udsat ål, og da erfaringerne på dette område er begrænsede, har  

 der i tilslutning hertil været udført en række forsøg.
Ved en sikring af  

 fortsættelsen af arbejdet med fiskeplejen, vil man udvide arbejdet til andre  

 fiskearter, herunder de egentlige marine arter.
Dette kræver imidlertid en  

 forsøgs- og forskningsindsats, der løber parallelt med udsætningerne, da  

 erfaringerne på dette område er relativt begrænsede.
Dette bør indgå i  

 planlægningen.
Det samme gælder for flere arter af ferskvandsfisk.
 Udover forslagets bestemmelser om fritidsfiskeres betaling af bidrag til  

 fiskepleje og bidragets anvendelse indeholder forslaget ingen ændringer i  

 forhold til den gældende lovgivning.
Lovforslagets økonomiske og administrative konsekvenser Ordningen planlægges i første omgang udelukkende baseret på et  

 giroindbetalingssystem, uden egentlig personregistrering.
Udgifterne til  

 trykning af 20.000 girokort skønnes at ville udgøre ca. 10.000 kr. i 1989 og  

 hvert af de følgende år.
 Såfremt erfaringerne med ordningen senere gør det nødvendigt at foretage  

 en mere detaljeret registrering af fritidsfiskerne og genindførelse af en  

 mærkeordning, kan udgifterne og indtægterne ved etablering og drift af  

 ordningen afholdes af og indgå i fiskeplejemidlerne.
I 1989 vil der desuden skulle afholdes en udgift på ca. 400.000 kr. til  

 information om bidragsordningen og mindre administrationsomkostninger.  

 Beløbet vil blive anvendt til annoncer, brochurer og eventuelt OBS-indslag i  

 TV.
I 1990 og følgende år bør der desuden anvendes et mindre beløb af  

 bidragsindtægterne til oplysning om ordningen, skønsmæssigt anslået til  

 90.000 kr.
Udgifter til administration og etablering af ordningen i 1989 vil blive  

 afholdt af Fiskeriministeriet.
Da hele etableringen af ordningen sikrer en  

 fortsættelse af arbejdet med den fiskeplejeindsats, der er udført i 1987, og  

 som fortsætter i 1988, vil beløbet blive afholdt af den bevilling på 10 mill.  

 kr., der er stillet til rådighed for fiskepleje i 1988, og som for de i 1988  

 uforbrugte midlers vedkommende er søgt overført til 1989.
Bidragsbeløbet og det beløb, der i medfør af de årlige finanslove  

 afsættes, vil hovedsagelig blive anvendt til et projekt vedrørende udsætning  

 af fisk, fiskeyngel og ophjælpning af fiskebestandene i øvrigt, herunder  

 forskningsmæssige udgifter.
Midlerne vil bl.a. blive anvendt til aflønning af  

 en projektgruppe, der tilknyttes Danmarks Fiskeri- og Havundersøgelser.  

 Arbejdet er en fortsættelse af det projekt, der er igangsat for de 10 mill.  

 kr., som er afsat på finansloven for hvert af årene 1987 og 1988.
Udgifterne til indkøb og udsætning af fisk og fiskeyngel vil være  

 afhængige af såvel fiskearter som mængderne heraf og vil blive afpasset efter  

 de indkomne bidragsbeløbs og bevillingens størrelse.
Bidragsbeløbet  

 fastsættes til 250 kr. for 1990. Det ventes, at mindst 20.000 personer vil  

 betale bidrag for året 1990 med i alt 5 mill. kr.
Såfremt ordningen kan træde  

 i kraft den 1. januar 1989, vil bidraget for 1989 ligeledes blive fastsat til  

 250 kr.
Ved senere ikrafttrædelse vil bidraget for 1989 blive fastsat til et  

 forholdsmæssigt afkortet beløb.
 Det forudses herudover, at den private indsats, som staten supplerer ved  

 en bevilling, bliver på ca. 6 mill. kr.
Indkomne, men ikke forbrugte bidragsmidler og statsmidler i et finansår  

 overføres til anvendelse i efterfølgende finansår af hensyn til den praktiske  

 tilrettelæggelse og gennemførelse af projektarbejdet.
Bemærkninger til  

 lovforslagets enkelte bestemmelser Til § 1 Til nr. 1 Indførelse af bidrag til fiskepleje indgår i reguleringen af  

 fritidsfiskeriet.
 Ordningen baseres på et giroindbetalingssystem.
 Beløbets størrelse kan ændres af fiskeriministeren under hensyntagen til  

 prisændringer på de med ordningen forbundne omkostninger herunder fiskepleje.  

 Af bidraget afholdes således udgifter til fiskeplejen og den dertil knyttede  

 forskning samt administration og etablering af ordningen og information  

 herom.
 Der forventes udstedt bekendtgørelse om, at fritidsfiskernes redskabsvalg  

 stadig ligger indenfor de i dag tilladte redskabstyper.
 På grundlag af de fremkomne tilkendegivelser forudser fiskeriministeren at  

 udstede bekendtgørelse om, at fritidsfiskerne efter frit valg skal kunne  

 anvende 6 redskaber af de hidtil tilladte typer, dog således at kun 1 redskab  

 må være en pæleruse.
 Det er hensigten, at der bliver ens regler for alle fritidsfiskere, og at  

 pælerusen skal anmeldes til fiskerikontrollen efter samme regler, som er  

 gældende for erhvervsfiskeres ruse- og bundgarnsredskaber, og således at  

 pladser først tildeles fritidsfiskere, når samtlige erhvervsfiskere har fået  

 tildelt pladser.
 Spørgsmålet om en lokal medindflydelse på antallet af fritidsfiskernes  

 redskaber har dels været foreslået af Landbrugs- og Fiskeriudvalget, dels  

 været drøftet i § 12 stk. 4 udvalget med henblik på at kunne foretage  

 opdeling af farvandene i lokalområder.
 I hvert af disse områder skal der kunne fastsættes et redskabsantal, som  

 er forskelligt fra de øvrige farvande. § 12 stk. 4 udvalget har anbefalet, at  

 der åbnes mulighed for at regulere redskabsantallet på denne måde.
 Man får derved mulighed for at anbefale dette senere, dog er udvalget  

 indstillet på, at der for den nærmeste tid efter lovens ikrafttræden  

 fastsættes regler om ens redskabsanvendelse over hele landet.
Til nr. 2 Udvalget er sammensat som det nuværende § 12, stk. 4 udvalg.
Efter lovens § 42 er overtrædelse af § 12, stk. 2, sanktioneret med  

 bødestraf.
Det har ikke været Fiskeriministeriets tanke, at overtrædelse af  

 bidragskravet i normaltilfældene skulle være kriminaliseret og i stedet  

 foreslås indført en gebyrordning, der svarer til den, der kendes vedrørende  

 parkeringsovertrædelser og overtrædelser af statsbaneloven jf. statsbaneloven  

 § 7.
 I stedet foreslås gebyret tillagt udpantningsret, således at straf efter §  

 42 kun vil komme på tale i særligt grove tilfælde.
 Ved udøvelse af kontrol med bidraget og legitimation vil fiskerikontrollen  

 stille lempelige krav til den legitimation unge under 18 år skal forevise.
Til nr. 3 Gennem den indsats, der ydes af de foreninger, der er nævnt i § 12 a og de  

 fonde disse foreninger har oprettet, ydes der en indsats for fiskeplejen.  

 Fiskeplejeformålet fremmes endvidere gennem bidragsmidlerne.
Statstilskuddet,  

 der fastsættes på de årlige bevillingslove er et supplement hertil og  

 fastsættes under hensyntagen til de beløb, som disse foreninger efter de  

 senest godkendte årsregnskaber har anvendt til fiskeplejeformål.
For 1990 og  

 1991 tages der dog udgangspunkt i de budgetterede udgifter til formålet.
Til nr. 4 Bestemmelsen i § 12, stk. 4 kan strafsanktioneres i henhold til lovens §  

 42, stk. 2. Bøderne forudsættes at få et sådant niveau, at reglerne sikres  

 overholdt.
Til § 2 Ikrafttrædelsen forventes af hensyn til den forud fornødne information af  

 fritidsfiskerne at ske ca. 3 måneder. efter lovens vedtagelse.
