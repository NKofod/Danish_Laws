Bekendtgørelse om ændring af bekendtgørelse om Det Centrale Virksomhedsregister og data.virk.dk § 1 I bekendtgørelse nr. 932 af 21. august 2014 om Det Centrale Virksomhedsregister og data.virk.dk, som ændret ved bekendtgørelse nr. 1267 af 2. december 2014 og bekendtgørelse nr. 119 af 4. februar 2015, foretages følgende ændringer:
 1. I indledningen ændres »lovbekendtgørelse nr. 322 af 11. april 2011, som ændret ved lov nr. 1231 af 18. december 2012,« til: »lovbekendtgørelse nr. 1089 af 14. september 2015,«.
 2. Efter kapitel 4 indsættes:
»Kapitel 4 a Genregistrering af registreringspligtige foreninger, som er ophørt med at være registreret i Det Centrale Virksomhedsregister § 9 a.
En registreringspligtig forening, jf. § 1, nr. 1, der er ophørt med at være registreret i Det Centrale Virksomhedsregister, kan lade sig genregistrere i registret, jf. dog stk. 2. § 8, stk. 7 og 8, finder tilsvarende anvendelse ved genregistreringen.
Stk. 2. Stk. 1 finder ikke anvendelse på erhvervsdrivende foreninger med begrænset ansvar, som er omfattet af lov om visse erhvervsdrivende virksomheder.« 3. I § 11, stk. 1, nr. 12, indsættes efter »hvis enheden har ansatte«: », jf. § 11 a«.
 4. I § 11, stk. 2, nr. 11, indsættes efter »hvis produktionsenheden har ansatte«: », jf. § 11 a«.
 5. Efter § 11 indsættes:
»§ 11 a.
Hvis der er mere end en ansat i en enhed, oplyses antallet af ansatte i intervallerne 2  4, 5  9, 10  19, 20  49, 50  99, 100  199, 200  499, 500  999 samt 1000 og derover, jf. § 11, stk. 1, nr. 12, og stk. 2, nr. 11.
 Stk. 2. Oplysningerne i Det Centrale Virksomhedsregister om antallet af ansatte er opgjort kvartalsvis.
Stk. 3. Ved udtræk af data fra Erhvervsstyrelsens øvrige distributionsløsninger, som kan tilgås via data.virk.dk, findes oplysninger om antal ansatte og antal årsværk opgjort månedsvis, kvartalsvis og årsvis.
Med antal årsværk menes antallet af ansatte opgjort som fuldtidsbeskæftigede i enheden i den givne periode.« 6. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 1. januar 2016.
