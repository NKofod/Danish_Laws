Betænkning afgivet af Skatteudvalget den  

 17. maj 2000 Betænkning over Forslag til lov om ændring af  

 momsloven, lønsumsafgiftsloven, kildeskatteloven og  

 arbejdsmarkedsfondsloven (Sikkerhedsstillelse ved registrering) Udvalget har behandlet lovforslaget i nogle møder  

 og har herunder stillet spørgsmål til skatteministeren, som  

 denne har besvaret skriftligt.
 Endvidere har udvalget modtaget skriftlige henvendelser  

 fra Dansk Handel & Service og Advokatrådet.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med  

 undtagelse af Frihed 2000 s medlem) lovforslaget til vedtagelse med de  

 stillede ændringsforslag.
Et mindretal inden for flertallet (Venstres, Det  

 Konservative Folkepartis, Centrum-Demokraternes og Kristeligt Folkepartis  

 medlemmer af udvalget) anerkender, at lovforslaget er et forsøg  

 på at afbøde konsekvenserne af Centros-dommen.
Det er kun  

 rimeligt, at der ikke åbnes op for ulige vilkår mellem danske og  

 udenlandske virksomheder, som endvidere medfører en større og  

 unødvendig risiko for statens tilgodehavender hos virksomheder.  

 Lovforslagets formål om at begrænse kreditrisikoen kan Venstre,  

 Det Konservative Folkeparti, Centrum-Demokraterne og Kristeligt Folkeparti  

 derfor støtte.
Mindretallet finder det imidlertid bekymrende, at det med  

 lovforslaget bliver vanskeligere for danske virksomheder at stille sikkerhed  

 over for staten, idet der vil være flere situationer, hvor de  

 økonomiske krav til virksomheder strammes.
Dette vil blandt andet  

 gøre det sværere for iværksættere at etablere sig i  

 selskabsform fremover, og det er mindretallets holdning, at der ikke skal  

 stilles yderligere barrierer op for nye virksomheder.
En anpartsvirksomhed,  

 som anvender mange penge på udvikling af et produkt, eksempelvis  

 software, vil ofte - efter registrering hos Erhvervs- og Selskabsstyrelsen -  

 blive mødt med krav om at stille yderligere sikkerhed fra Told og  

 Skat, fordi den dag er kommet, hvor virksomheden har brug for at ekspandere  

 og ansætte folk og dermed skal registreres som indeholdelsespligtig for  

 A-skat.
En sådan stramning er mindretallet imod.
 Endvidere finder mindretallet, at det understreger de  

 uheldige konsekvenser, lovforslaget har, at skatteministeren i et svar til  

 udvalget, L 212   bilag 20, oplyser, at det ikke kan afvises, at der i  

 praksis vil kunne være tilfælde, hvor selvejende institutioner  

 inden for det sociale område kan blive anmodet om at stille sikkerhed  

 efter de foreslåede regler.
 Mindretallet tager det for pålydende, at ministeren  

 i bemærkningerne til lovforslaget og i flere svar på henvendelser  

 og spørgsmål fra udvalget har oplyst, at lovforslaget ikke vil  

 være EU-stridigt.
 Mindretallet finder, at lovforslaget er mere indgribende  

 end nødvendigt er, og at det kan have uheldige konsekvenser   specielt  

 for små selskaber   men vil dog ved 3. behandling stemme for  

 lovforslaget, da det må anses for nødvendigt at forebygge  

 fremtidige provenutab som følge af eventuelt misbrug ved anvendelse af  

 selskaber med lille selskabskapital.
 Et mindretal (Frihed 2000 s medlem af udvalget)  

 indstiller lovforslaget til forkastelse ved 3. behandling.  

Mindretallet vil stemme for ændringsforslagene.
Ændringsforslag Af	skatteministeren, tiltrådt af udvalget:
Til titlen 1) Titlen affattes således:
» til Lov om ændring af momsloven,  

 lønsumsafgiftsloven, kildeskatteloven og arbejdsmarkedsfondsloven samt  

 lov om ændring af forskellige skatte- og afgiftslove og lov om  

 opkrævning af skatter og afgifter m.v.
(Sikkerhedsstillelse ved registrering samt visse  

 konsekvensændringer)« Til § 1 2) De under nr. 1 foreslåede § 62 b, stk. 1, 3.  

og 4. pkt., affattes således:
»Sikkerheden skal stilles for et beløb svarende til  

 forskellen mellem 125.000 kr. og virksomhedens formue med fradrag af 15.000  

 kr.
Medmindre virksomheden efter reglerne i § 62 pålægges at  

 stille sikkerhed for et større beløb, kan beløbet ikke  

 overstige 110.000 kr.« Til § 2 3) De under nr. 1 foreslåede § 10 a, stk. 1,  

 3. og 4. pkt., affattes således:
»Sikkerheden skal stilles for et beløb svarende til  

 forskellen mellem 125.000 kr. og virksomhedens formue med fradrag af  15.000  

 kr.
Medmindre virksomheden efter reglerne i kildeskattelovens § 56 A eller  

 momslovens § 62 pålægges at stille sikkerhed for et større  

 beløb, kan beløbet ikke overstige 110.000 kr.« Til § 3 4) De under nr. 2 foreslåede § 56 B, stk. 1,  

 3. og 4. pkt., affattes således:
»Sikkerheden skal stilles for et beløb svarende til  

 forskellen mellem 125.000 kr. og virksomhedens formue med fradrag af  15.000  

 kr.
Medmindre virksomheden efter reglerne i § 56 A pålægges at  

 stille sikkerhed for et større beløb, kan beløbet ikke  

 overstige 110.000 kr.« Nye paragraffer 5) Efter § 4 indsættes som nye paragraffer:
» I lov nr. 165 af 15. marts 2000 om ændring af  

 forskellige skatte- og afgiftslove. (Konsekvensændringer som  

 følge af opkrævningsloven) foretages følgende  

 ændringer:
 1. I § 1 indsættes efter nr. 7 som nyt  

 nummer:
» » 2. I § 1 indsættes efter nr. 9 som nyt  

 nummer:
» 3. I § 2 indsættes efter nr. 7 som nyt nummer:
» » 4. § 2, nr. 9, affattes således:
»9. I § 63, stk. 5, der bliver stk. 1, ændres  

 »kildeskattelovens § 56 A, stk. 2, 2. pkt.« til: »§ 11, stk. 2, jf. stk. 4, i  

 lov om opkrævning af skatter og afgifter m.v.«, og »efter stk. 1«  

 ændres til: »efter § 12, stk. 1, i lov om opkrævning af skatter  

 og afgifter m.v.«« 5. I § 2 indsættes efter nr. 13 som nyt nummer:
» 6. § 34, nr. 2, affattes således:
» § 02 I lov nr. 169 af 15. marts 2000 om opkrævning af  

 skatter og afgifter m.v. foretages følgende ændringer:
 1. Efter § 11 indsættes:
» Stk. 2. Når en virksomhed skal stille sikkerhed,  

 kan virksomheden ikke registreres, før dette krav er opfyldt.
Et krav  

 om sikkerhedsstillelse skal meddeles virksomheden senest 14 hverdage efter,  

 at virksomheden anmeldes til registrering.
Krav om sikkerhedsstillelse  

 meddeles ved anbefalet brev.
Ved krav om sikkerhedsstillelse skal meddelelsen  

 indeholde oplysning om, at undladelse af at stille den krævede  

 sikkerhed indebærer, at virksomheden ikke kan registreres, og at en  

 fortsættelse af virksomheden vil være strafbar efter bestemmelsen  

 i § 17, stk. 3. Sikkerhed skal stilles senest 8 dage efter, at virksomheden  

 har modtaget meddelelse herom, idet fristen dog efter omstændighederne  

 kan forlænges efter anmodning herom.
Stilles sikkerheden ikke rettidig,  

 meddeles det ved anbefalet brev, at en fortsættelse af virksomheden vil  

 være strafbar efter bestemmelsen i § 17, stk. 3.
Stk. 3. Bestemmelsen i stk. 1 finder ikke anvendelse  

 på foreninger og organisationer, hvis formål er af politisk,  

 fagforeningsmæssig, religiøs, patriotisk, filosofisk,  

 filantropisk eller på anden måde er af almen velgørende  

 eller almennyttig karakter, eller som udøver aktiviteter  

 vedrørende amatørsport.
Det er en betingelse, at overskuddet  

 fra virksomheden fuldt ud anvendes til de nævnte formål.
 Stk. 4. Krav om sikkerhedsstillelse ophører,  

 når virksomheden har en formue på mindst 125.000 kr., og  

 virksomheden i de seneste 18 måneder har indbetalt moms, A-skat,  

 arbejdsmarkedsbidrag og lønsumsafgift rettidigt og ikke er i restance  

 hermed eller vedrørende andre registreringsforhold.
Stk. 5. Skatteministeren kan fastsætte  

 nærmere regler om sikkerhedsstillelse og om dokumentation af  

 formue.« 2. I § 17, stk. 3, 1. pkt., ændres »§ 11, stk. 3, 2. pkt.« til: »§ 11, stk. 3, 2. pkt., og § 11 A, stk. 2.« 3. § 17, stk. 3, 2. pkt., affattes således:
» Til § 5 6) Stk. 1 affattes således:
» 7) I stk. 3, 1. pkt., ændres »arbejdsmarkedsfondslovens § 13, stk.  

 9,« til: » arbejdsmarkedsfondslovens § 13, stk. 9, 1. pkt.,«.
8) I stk. 3, 4. pkt., ændres »arbejdsmarkedsfondslovens § 13, stk. 9,  

 som affattet ved denne lovs § 4, nr. 1 og 2,« til: »arbejdsmarkedsfondslovens § 13, stk. 9, 1. pkt., som  

 ændret ved denne lovs § 4, nr. 1,«, og »  

 arbejdsmarkedsfondslovens § 13, stk. 9, 1. pkt., som affattet ved denne lovs  

 § 4, nr. 1 og 2.« til: »arbejdsmarkedsfondslovens § 13, stk. 9,  

 1. pkt., som ændret ved denne lovs § 4, nr. 1.« Bemærkninger Til nr. 1 Lovforslagets titel foreslås ændret som  

 konsekvens af de foreslåede ændringer i ændringsforslag nr.  

 5 (§ 01 og § 02).
Til nr. 2, 3 og 4 De foreslåede ændrede formuleringer har til  

 hensigt at sikre, at virksomheder, der skal stille sikkerhed efter  

 lovforslagets regler, maksimalt skal stille 110.000 kr. i sikkerhed.  

 Virksomheder med negative formuer vil således ikke efter disse regler  

 kunne afkræves en sikkerhedsstillelse, der er større end 110.000  

 kr.
Lovforslaget skal sikre told- og skattemyndighedernes  

 tilgodehavender inden for en samlet maksimal ramme på 110.000 kr. i  

 tilfælde, hvor virksomhedernes formuer ikke opfylder kravene.
Det er  

 derimod ikke hensigten at stille told- og skattemyndighederne bedre end dette  

 i forhold til virksomheder med negative formuer.
Et eksempel på en  

 virksomhed med negativ formue kan være et nystiftet anpartsselskab, der  

 skal udvikle edb-programmer.
Bliver selskabet i første omgang kun  

 momsregistreret (dvs. på et tidspunkt, hvor det opfylder formuekravet),  

 kan selskabets formue være blevet negativ som følge af afholdte  

 udgifter på det tidspunkt, hvor edb-programmet er færdigudviklet,  

 og selskabet skal registreres som indeholdelsespligtig for A-skat, fordi der  

 skal ansættes personale til at markedsføre og sælge  

 programmet.
I eksemplet er det forudsat, at banker eller andre  

 finansieringskilder har været villige til at stille lånekapital  

 til rådighed for selskabet.
Til nr. 5 Ad § 01 Der er tale om konsekvensændringer som følge  

 af ændringsforslaget til § 02.
Til § 02 Ændringsforslaget skyldes, at lov om  

 opkrævning af skatter og afgifter m.v., jf. lov nr. 169 af 15. marts  

 2000, og lov om ændring af forskellige skatte- og afgiftslove.  

 (Konsekvensændringer som følge af opkrævningsloven), jf.  

 lov nr. 165 af 15. marts 2000, er blevet stadfæstet efter lovforslagets  

 fremsættelse.
Lovene, der samler bestemmelser om opkrævning af  

 skatter og afgifter i én lov, træder i kraft 1. januar 2001 og  

 vil på dette tidspunkt ændre i en række bestemmelser i  

 dette lovforslag.
Som eksempel på en sådan ændring kan  

 nævnes, at arbejdsmarkedsfondslovens § 13 affattes anderledes, hvilket  

 indebærer, at de foreslåede regler om sikkerhedsstillelse i  

 arbejdsmarkedsfondsloven kun vil gælde indtil 1. januar 2001. Med  

 ændringsforslaget tages højde for de ændringer, der sker,  

 når opkrævningsloven og de tilhørende  

 konsekvensændringer træder i kraft den 1. januar 2001.
 Det foreslås, at der indsættes en bestemmelse  

 i opkrævningsloven med samme materielle indhold som de foreslåede  

 bestemmelser i momslovens § 62 b og kildeskattelovens § 56 B.  

 Opkrævningsloven indeholder i forvejen bestemmelser om  

 sikkerhedsstillelse, der er fælles for flere skatte- og afgiftslove, og  

 det er derfor naturligt, at de foreslåede regler om sikkerhedsstillelse  

 også indarbejdes i opkrævningsloven.
I lovforslagets § 1, nr. 1, § 2, nr. 1, og § 3, nr. 1,  

 foreslås, at told- og skattemyndighederne inden for en frist på  

 14 dage fra anmeldelsen til registrering skal give meddelelse til  

 virksomheden, såfremt den skal stille sikkerhed.
Denne frist er  

 foreslået i overensstemmelse med de gældende regler efter trip  

 trap træsko-ordningen.
Reglerne for trip trap træsko-ordningen  

 overflyttes pr. 1. januar 2001 til opkrævningsloven.
I  

 opkrævningsloven er den nævnte frist ændret til 14  

 hverdage, jf. lovens § 11, stk. 7. I overensstemmelse hermed foreslås  

 fristen i nærværende ændringsforslags § 02, nr. 1, fastsat  

 til 14 hverdage.
De foreslåede ændringer er således i alt  

 væsentligt af redaktionel karakter, idet ændringerne  

 indebærer en overflytning af de foreslåede regler i henholdsvis  

 momsloven, lønsumsafgiftsloven, kildeskatteloven og  

 arbejdsmarkedsfondsloven til en samlet bestemmelse i opkrævningsloven.  

 Også den tilhørende straffebestemmelse i de enkelte love  

 foreslås afløst af en samlet straffebestemmelse i  

 opkrævningsloven.
Det betyder, at de foreslåede regler om  

 sikkerhedsstillelse i de enkelte love gælder indtil 1. januar 2001,  

 hvor de erstattes af en tilsvarende regel i opkrævningsloven.
Samtidig præciseres det, at skatteministeren kan  

 give særlige regler om indbetalingen, herunder om forkortet  

 afregningsperiode og indbetalingsfrist, når virksomheden er  

 nægtet registrering, men nødvendige afviklingsdispositioner  

 medfører, at virksomheden skal indeholde A-skat og  

 arbejdsmarkedsbidrag.
Det svarer til de gældende regler  

 vedrørende indeholdelse af A-skat og arbejdsmarkedsbidrag i  

 sådanne tilfælde.
Til nr. 6, 7 og 8 Det foreslås, at §§ 01 og 02 skal træde i  

 kraft den 1. januar 2001 samtidig med ikrafttræden af  

 opkrævningsloven m.v.
 Øvrige ændringsforslag er af redaktionel  

 karakter.
