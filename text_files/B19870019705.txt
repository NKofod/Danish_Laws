 I medfør af § 2, jf. § 3 a, i lov om godkendelse af handelsskoler,  

 tekniske skoler samt maskinmester- og maskinistskoler og tilskud m.v. til  

 disse skoler, jf. lovbekendtgørelse nr. 187 af 9. april 1981, som ændret  

 senest ved § 23 i lov nr. 217 af 23. april 1986, fastsættes:
Almindelige bestemmelser § 1.  Ved tekniske skoler kan der efter forud  

 indhentet godkendelse fra Undervisningsministeriet, Direktoratet for  

 Erhvervsuddannelserne oprettes kursus til uddannelse af  

 konfektionsassistenter.
 § 2.  Uddannelsens formål er at give eleverne sådanne  

 kundskaber og praktiske færdigheder, at de vil kunne assistere teknikere og  

 ledere i de forskellige produktionsafdelinger inden for  

 konfektionsindustrien.
Adgangsbetingelse § 3.  Adgang til uddannelsen er betinget af, at den  

 pågældende er fyldt 16 år ved uddannelsens påbegyndelse.
Undervisningen § 4.  Kursus gennemføres som dagundervisning og  

 omfatter 2 fagklasser.
Hver fagklasse har en varighed af 20 uger, hvori er  

 medregnet tid til afholdelse af prøver.
Stk. 2.  Inden påbegyndelsen af 2. fagklasse skal eleven  

 have gennemgået en praktisk uddannelse af 1 års varighed, hvorunder der gives  

 den pågældende kendskab til produktionen, operationerne og produktionsgangen  

 i en konfektionsvirksomhed.
Bestemmelser om tilsyn med den praktiske  

 uddannelse fastsættes af Direktoratet for Erhvervsuddannelserne.
 Stk. 3.  De nærmere bestemmelser om indholdet af den  

 praktiske uddannelse fastsættes af det i § 10 omhandlede uddannelsesnævn.
 Stk. 4.  Efter retningslinier, der fastsættes af  

 uddannelsesnævnet, kan elever der gennem beskæftigelse inden for  

 konfektionsindustrien har fået sådanne praktiske færdigheder og et sådant  

 kendskab til de forskellige produktionsafdelinger, at dette kan sidestilles  

 med den i stk. 2 og stk. 3 nævnte praktiske uddannelse, af skolen helt eller  

 delvis fritages for deltagelse i den praktiske uddannelse.
 Stk. 5.  Skolens afgørelse i henhold til stk. 4 kan  

 indbringes for uddannelsesnævnet.
 § 5.  Den teoretiske undervisning omfatter følgende  

 fag og timetal:
 § 6.  Undervisningen i de fag, der er nævnt i § 5,  

 skal meddeles i overensstemmelse med det nedenfor for hvert fag angivne  

 formål efter nærmere af Direktoratet for Erhvervsuddannelserne fastsatte  

 retningslinjer.
1. Konfektionsarbejde Faget er det centrale for uddannelsen og skal som sådant virke  

 koordinerende for uddannelsens øvrige fag.
 Formålet med undervisningen er:
a. at give eleverne den nødvendige indsigt og praktiske færdighed i  

 opbygningen af alle detaljer, der indgår i konfektionsstykker, b. at give eleverne kendskab til de arbejdsmetoder, der anvendes i  

 industrien ved tilvirkning af konfektion, c. at gøre eleverne fortrolige med betjeningen af de specialsymaskiner og  

 pressemaskiner, der anvendes i industrien, d. at give eleverne indsigt og færdighed i de håndoperationer, der indgår  

 konfektionstilvirkningen, e. at give eleverne en indøvelse i faglig teknisk tegning i et omfang, der  

 sætter eleverne i stand til at forstå og udarbejde en arbejdstegning som  

 grundlag for produktionstilrettelæggelsen.
2. Sytekniske øvelser Faget skal betragtes som støttefag til faget konfektionsarbejde.
 Formålet med undervisningen er gennem praktiske øvelser at give eleverne  

 den nødvendige hurtighed og sikkerhed i betjeningen af den almindeligst  

 forekommende symaskine.
3. Maskinteknik Faget skal betragtes som støttefag til faget konfektionsarbejde.
 Formålet med undervisningen er:
a. at give eleverne indsigt i stikkestingsmaskinen og de almindeligst  

 forekommende specialsymaskiners konstruktion, virkemåde og vedligeholdelse, b. at give eleverne indsigt i principperne for pressemaskiners virkemåde,  

 deres konstruktion og vedligeholdelse samt principperne for programstyring af  

 de forskellige pressemaskintyper.
4. Materialelære Faget skal betragtes som støttefag til faget konfektionsarbejde.
 Formålet med undervisningen er:
a. at give eleverne kendskab til de vigtigste tekstile råmaterialer, deres  

 forekomst og egenskaber, spinde- og væveteknikken samt de forskellige  

 bindingers, garnstoffers og trådsorters indvirkning på færdigvarernes  

 egenskaber, b. at give eleverne en orientering om syntetiske fibre samt om  

 principperne for materialeprøvningen (vægt, kvalitet, farveægthed, slidstyrke  

 osv.).
5. Modelkonstruktion Faget skal betragtes som støttefag til faget konfektionsarbejde.
 Formålet med undervisningen er at give eleverne forståelse af princippet i  

 konstruktionen af grundmønsteret i de beklædningsdele, der indgår i  

 konfektionsarbejdet.
6. Produktionsteknik Faget skal betragtes som et selvstændigt fag.
 Formålet med undervisningen er:
a. at give eleverne et kendskab til de almindeligst anvendte metoder til  

 gennemførelse af en produktion, b. gennem praktiske opgaver at øve eleverne i produktionsteknikkens  

 forskellige områder, såsom operationsrækkefølger, kvalitetskontrol,  

 arbejdsbeskrivelser, metodebeskrivelser m.v., c. at give eleverne en orientering om, hvilke hjælpemidler der anvendes i  

 produktionsplanlægningen, og om disses opbygning.
 7. Arbejdsinstruktion, metoderegistrering og  

 overenskomstforhold.
 Faget skal betragtes som et selvstændigt fag.
 Formålet med undervisningen er:
a. at give eleverne en sådan indsigt i arbejdsinstruktionens  

 grundprincipper, at de bliver i stand til at give instruktion og udnytte de  

 eksisterende audiovisuelle hjælpemidler korrekt i instruktionen, b. at give eleverne sådanne kundskaber, at de bliver i stand til at forstå  

 og arbejde med forskellige typer metodebeskrivelser, herunder at give dem  

 kendskab til den registreringsteknik, der benyttes hertil, c. at give eleverne kendskab til de væsentligste bestemmelser i  

 overenskomstaftalerne og orientering om den historiske baggrund for disse  

 aftalers indgåelse.
 8. Branchekendskab, fabriksorganisation, lønsystemer  

 og overenskomstforhold.
 Faget skal betragtes som et orienteringsfag.
 Formålet med undervisningen er:
a. at give eleverne en orientering om branchens historiske udvikling, dens  

 placering i samfundet og dens organisationsmæssige struktur, b. at give eleverne indsigt i branchens forskellige produktgrupper og de  

 typiske træk ved virksomhederne inden for de enkelte grupper, c. at give eleverne et indblik i den typiske konfektionsfabriks  

 organisatoriske opbygning med særlig vægt på ledelses- og  

 ansvarsfordelingsprincipperne, d. at give eleverne en orientering om opbygningen af og ideerne bag de  

 forskellige lønsystemer, fast løn, akkordløn og andre typer af inciterende  

 lønsystemer, e. på grundlag af den i 1. fagklasse meddelte undervisning at give  

 eleverne et bredere kendskab til arbejdsmarkedets overenskomstmæssige  

 aftaler.
 9. Arbejdsfysiologi og arbejdsinstruktion.
 Faget skal betragtes som et orienteringsfag.
 Formålet med undervisningen er:
a. at give eleverne en indføring i arbejdsfysiologiens grundbegreber og  

 dens praktiske betydning på arbejdspladsen, b. på grundlag af den i 1. fagklasse meddelte undervisning at give  

 eleverne et bredere kendskab til arbejdsinstruktionens praktiske anvendelse.
10. Dansk Faget skal betragtes som grundfag.
 Formålet med undervisningen er at give eleverne kendskab til referat- og  

 notatteknik, blanket- og skemaudfyldning samt færdighed i at udtrykke sig  

 skriftligt og mundtligt.
11. Regning Faget skal betragtes som grundfag.
 Formålet med undervisningen er at give eleverne færdighed i de fire  

 regningsarter med hele tal og brøker samt øvelse i betjening af regnestok  

 fortrinsvis gennem opgaver med tilknytning til faget.
Opflytningsprøve og eksamen § 7.  Ved afslutningen af 1. fagklasse afholdes en  

 opflytningsprøve og ved afslutningen af 2. fagklasse en eksamen.
 Stk. 2.  For afholdelse af prøve og eksamen gælder de  

 til enhver tid fastsatte bestemmelser om eksamensordningen ved de godkendte  

 tekniske skoler, jf. for tiden bekendtgørelse nr. 397 af 21. december 1933 om  

 eksamensordningen ved de statsunderstøttede tekniske skoler.
 Stk. 3.  De nærmere bestemmelser om tilrettelæggelse af  

 prøven og eksamen samt tidspunktet for disses afholdelse fastsættes af  

 Direktoratet for Erhvervsuddannelserne.
Stk. 4.  De skriftlige opgaver til opflytningsprøven  

 udarbejdes af den skole, hvor prøven afholdes.
De skriftlige opgaver til  

 eksamen udarbejdes af eksamenskommissionen for den tekniske undervisning.
 Stk. 5.  Ved bedømmelsen af de ovenfor nævnte prøver  

 anvendes følgende karakterskala:
 § 8.  Prøver og eksaminer afholdes efter nedenstående  

 plan, idet der er anvendt følgende symboler:
 S 2 for skriftlig prøve af 2 timers varighed.
 S 3 for skriftlig prøve af 3 timers varighed.
 S 5 for skriftlig prøve af 5 timers varighed.
 P 5 for praktisk prøve af 5 timers varighed.
 P 24 for praktisk prøve af 3 dages (24 timers) varighed.
 M for mundtlig prøve.
 Å for årskarakter.
Stk. 2.  I faget konfektionsarbejde gives der kun een  

 karakter for de to prøver ved eksamen.
I faget arbejdsfysiologi og  

 arbejdsinstruktion gives årskarakteren kun i arbejdsinstruktion.
 Stk. 3.  Bedømmelsen af de skriftlige, mundtlige og  

 praktiske prøver foretages af vedkommende lærer og en censor.
Stk. 4.  Til opflytningsprøven tilkalder skolen  

 censorer, der normalt ikke må have tilhørsforhold til skolen.
Til eksamen  

 beskikker Direktoratet for Erhvervsuddannelserne censorer.
Stk. 5.  Til at bestå opflytningsprøven og eksamen  

 kræves en kvotient af mindst 3,00 i gennemsnit af de ved henholdsvis  

 opflytningsprøven og eksamen opnåede karakterer, jf. stk. 1, samt mindst  

 karakteren 3,00 i faget konfektionsarbejde.
Eksamenskaraktererne påføres  

 eksamensbeviset.
 Stk. 6.  Har en elev i årets løb udvist væsentlige  

 forsømmelser i sit arbejde, kan skolen uanset årsagen hertil nægte at  

 indstille eleven til opflytningsprøve eller eksamen, såfremt det skønnes, at  

 eleven har væsentlige mangler i kundskaber inden for det fastsatte  

 undervisningspensum, og forudsat at skolen i årets løb har meddelt eleven en  

 skriftlig advarsel, der henviser til denne bestemmelse.
 Stk. 7.  Ingen kan indstille sig til en opflytningsprøve  

 eller eksamen mere end 2 gange, med mindre tilladelse hertil gives af  

 Direktoratet for Erhvervsuddannelserne.
§ 9.  Bevis for bestået eksamen, der affattes i en af  

 direktoratet fastsat form, udstedes af skolen.
Uddannelsesnævn og  

 undervisningsgrundlag § 10.  Direktoratet for Erhvervsuddannelserne  

 nedsætter et uddannelsesnævn på 6 medlemmer, hvoraf 3 medlemmer udpeges af  

 Beklædningsindustriens Sammenslutning, 1 medlem af Fællesrepræsentationen  

 Hovedorganisation for Arbejdsleder- og Funktionærforeninger i Danmark og 2  

 medlemmer af Dansk Beklædningsarbejderforbund.
 Stk. 2.  Nævnet vælger blandt sine medlemmer en formand  

 og fastsætter selv sin forretningsorden.
 Stk. 3.  Nævnet er rådgivende for Direktoratet for  

 Erhvervsuddannelserne i alle spørgsmål vedrørende uddannelsen, jf. dog § 4,  

 stk. 3, 4 og 5, og kan selv optage spørgsmål til behandling og afgive  

 indstillinger herom til Direktoratet for Erhvervsuddannelserne.
 § 11.  Ved hver af de skoler, der meddeler  

 undervisning i henhold til bekendtgørelsen, nedsætter bestyrelsen et  

 undervisningsudvalg, som er rådgivende for skolen i alle spørgsmål, der  

 vedrører undervisningen, ligesom det formidler forbindelsen mellem elever og  

 erhverv under uddannelsen og ved dennes afslutning.
 § 12.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 264 af 28. juni 1968  

 ophæves.
Undervisningsministeriet, den 10. april  

 1987 P.
M.
V.
