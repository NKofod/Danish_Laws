Justering af praksis for meddelelse af  

 tilladelse til sidestilling med afskrivningsberettigede bygninger Kommentar fra skatteministeriet Bygningsafskrivninger ·  

 	sidestilling ·  

 	praksisændring ·  

 	sammenligning med ikke-afskrivningsberettigede bygninger TSS af 18. august 1998, 99/98-4237-00023 Ved Vestre Landsret dom af 2. marts 1998 (TfS 1998,313)  

 blev et afslag på en anmodning om sidestilling af en  

 dyrlægeklinik hjemvist til fornyet behandling af Ligningsrådet.  

 Ligningsrådet har på denne baggrund justeret praksis i relation  

 til sidestilling efter afskrivningslovens § 18, stk. 2, således at  

 praksis er kommet i overensstemmelse med de krav, der stilles i dommen.
I  

 forhold til praksis forud for dommen er der foretaget den ændring, at  

 sammenligninger med ikke-afskrivningsberettigede bygninger, jf.  

 afskrivningslovens § 18, stk. 3-5, ikke kan begrunde afslag på  

 anmodninger om sidestilling med afskrivningsberettigede bygninger.
 Vestre Landsret hjemviste ved dom af 2. marts 1998 (TfS  

 1998,313) et afslag på sidestilling af en dyrlægeklinik med  

 afskrivningsberettigede bygninger til fornyet behandling ved  

 Ligningsrådet.
 Dommen har givet anledning til udstedelsen af Told·  

 Skat-cirkulære nr. 1998-23 om revurdering af afslag på  

 anmodninger om sidestilling med afskrivningsberettigede bygninger, jf.  

 afskrivningslovens § 18, stk. 2, om meddelelse af tilladelse til sidestilling  

 med tilbagevirkende kraft og om efterfølgende afskrivninger som  

 følge heraf.
 Desuden har dommen givet anledning til en justering af  

 Ligningsrådets praksis i sager efter afskrivningslovens § 18, stk.  

 2.
 Dommens præmisser indeholder følgende to krav  

 til den bedømmelse, som skal foretages efter afskrivningslovens § 18,  

 stk. 2:
 ·  

 	Den teknisk-økonomisk forældelse skal på lige fod med  

 fysisk nedslidning kunne begrunde afskrivningsret efter afskrivningslovens §  

 18, stk. 2.
 ·  

 	Undtagelsesbestemmelserne i afskrivningslovens § 18, stk. 4 og 5, kan  

 ikke anvendes som støtte for et afslag på anmodninger om  

 sidestilling, da der er tale om konkrete undtagelser, og da stk. 2 alene  

 henviser til stk. 1, litra a og b.
 Praksis har siden 22. april 1997 været i  

 overensstemmelse med det første krav, jf. således TfS 1997,638.  

 forud for denne dato indgik teknisk-økonomisk forældelse ikke  

 på lige fod med fysisk slitage ved vurderingen efter afskrivningslovens  

 § 18, stk. 2.
 Såvel før som efter den 22. april 1997 har  

 der været meddelt afslag begrundet med sammenligninger med ikke  

 afskrivningsberettigede bygninger, jf. afskrivningslovens § 18, stk. 4 og  

 5.
Dommen tager ikke direkte stilling til, om afslag kan  

 baseres på sammenligninger med de i afskrivningslovens § 18, stk. 3,  

 nævnte kontor- og beboelsesbygninger, da den konkrete sag ikke gav  

 anledning hertil.
Ligningsrådet fandt dog at begrundelsen for, at stk.  

 4 og 5 ikke kan anvendes som støtte for et afslag, også  

 fører til, at stk. 3 ikke kan anvendes som støtte for et  

 afslag.
 Ligningsrådets praksis i relation til  

 afskrivningslovens § 18, stk. 2, vil herefter følge nedennævnte  

 retningslinier:
 Sidestilling med de i § 18, stk. 1, litra a og b,  

 nævnte bygninger kan tillades, når bygningen opfylder mindst en  

 af følgende 3 betingelser:
·  

 	Bygningen kan umiddelbart sammenlignes med en bestemt bygning nævnt  

 i ovennævnte bestemmelse.
Ved sammenligningen indgår kun de  

 forhold, der har betydning for den fysiske slitage eller den  

 teknisk-økonomiske forældelse.
 ·  

 	Bygningen kan ikke umiddelbart sammenlignes med en bestemt  

 afskrivningsberettiget bygningskategori; men den må antages at  

 være udsat for en fysisk slitage svarende til en af de § 18, stk. 1,  

 litra a eller b, nævnte bygningskategorier, således at bygningens  

 værdi ikke kan opretholdes ved normal vedligeholdelse.
 Ved vurderingen heraf lægges vægt på  

 bygningens indretning og det eller de formål, bygningen anvendes til.  

 Der vil endvidere blive lagt vægt på den intensitet, hvormed  

 bygningen anvendes.
 ·  

 	Bygningen kan ikke umiddelbart sammenlignes med en bestemt  

 afskrivningsberettiget bygningskategori; men den må antages at  

 være udsat for en teknisk-økonomisk forældelse svarende  

 til en af de i § 18, stk. 1, litra a eller b, nævnte  

 bygningskategorier.
 Ved vurderingen heraf lægges vægt på  

 bygningens indretning og det eller de formål, bygningen anvendes til.  

 Ved vurderingen lægges endvidere vægt på den forventede  

 udvikling af de krav, der stilles til indretningen af bygningen, herunder om  

 bygningen uden særlig ombygning kan anvendes til andre formål,  

 hvor kravene til indretning må anses for udsat for en langsommere  

 udvikling.
 Praksisændringen har virkning for afgørelser,  

 som er truffet eller træffes den 2. marts 1998 eller senere   herunder  

 afgørelser i sager, som revurderes efter Told·  

 Skat-cirkulære 1998-23, og i sager om sidestilling med tilbagevirkende  

 kraft efter samme cirkulære.
