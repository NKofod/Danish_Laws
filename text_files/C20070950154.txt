Ændring af praksis og genoptagelse af sager  

 om betaling af tinglysningsafgift Det fremgår af § 5, stk. 2 i  

 tinglysningsafgiftsloven (lov nr. 382 af 2. juni 1999), at ved tinglysning af  

 pant i fast ejendom, kan man, hvis visse betingelser er opfyldt, ved  

 opgørelse  

 af afgiftsgrundlaget undlade at medregne den del af lånet, der optages til at  

 afløse et lån med tilsvarende pant i samme ejendom.
Det har hidtil været  

 SKATs  

 opfattelse, at bestemmelsen skulle forstås således, at overførsel af  

 tinglysningsafgift fra ét pantebrev til et andet pantebrev er betinget af, at  

 det oprindelige lån ikke er indfriet, inden det nye lån med pant i samme  

 ejendom ydes.
Landsskatterettens kendelse Landsskatteretten har den 22. december 2006, jf.  

 SKM2007.281. LSR afsagt kendelse i en sag, hvor spørgsmålet var, om der kan  

 være en mellemfinansieringsperiode mellem indfrielsen af det gamle lån og  

 optagelsen af det nye lån.
I sagen var der en periode på 4½ måned fra det  

 oprindelige lån blev indfriet til det nye pantebrev blev anmeldt til  

 tinglysning.
Landsskatteretten lagde i sin kendelse vægt på,  

 at det afløsende realkreditpantebrev blev anmeldt til tinglysning samme dag  

 som  

 det forholdsvis nyligt indfriede pantebrev, der skulle afløses, blev anmeldt  

 til aflysning.
Landsskatteretten fandt på den baggrund, at det har fremstået  

 som kendeligt på tinglysningstidspunktet, at der var tale om en faktisk  

 afløsningssituation  

 i forholdet mellem de to pantebreve.
Landsskatteretten fandt, at der i denne  

 sag godt kunne overføres tinglysningsafgift fra det indfriede pantebrev, der  

 skal aflyses, til det nye afløsende realkreditpantebrev.
Kendelsens betydning/ændring af praksis Som følge af Landsskatterettens kendelse ændres  

 praksis således, at det afgørende ved opgørelse af afgiftsgrundlaget vil  

 være,  

 om der forligger en normal afløsningssituation imellem de pågældende  

 pantebreve.
Der vil normalt foreligge en afløsningssituation, såfremt det nye  

 pantebrev er anmeldt til tinglysning mindre end ét år efter indfrielsen af  

 det  

 oprindelige pantebrev.
De øvrige betingelser i § 5, stk. 2, forudsættes  

 opfyldt.
Eksempel 1 A køber en ejendom af B.
I ejendommen er der  

 tinglyst et pantebrev (B1) på 1.000.000 kr., som er udbetalt.
I forbindelse  

 med  

 købet optager A et nyt lån på 1.200.000 kr. og opretter et pantebrev (A1) på  

 1.200.000 kr., som underskrives den 1. september 2006. B's pantbrev (B1) på  

 1.000.000 kr. er indfriet den 5. januar 2006.
 A vil i den forbindelse gerne benytte  

 afgiftsbegunstigelsen i § 5, stk. 2, ved beregning af tinglysningsafgiften på  

 det nye pantebrev (A1). Pantebrevet (A1) på 1.200.000 kr. bliver anmeldt til  

 tinglysning og tinglyst den 5. september 2006. Det tidligere pantebrev (B1)  

 på  

 1.000.000 kr. er aflyst samme dag.
 Der foreligger i dette tilfælde en normalt  

 afløsningssituation mellem A's pantebrev på 1.200.000 kr. og B's pantebrev på  

 1.000.000 kr., da B's pantebrev er indfriet mindre end 1 år før A's pantebrev  

 er anmeldt til tinglysning, og endnu ikke er aflyst på dette tidspunkt.
Eksempel 2 A køber en ejendom af B.
I ejendommen er der tinglyst  

 et pantebrev (B1) på 1.000.000 kr., som er udbetalt.
B's lån (B1) på  

 1.000.000  

 kr. er indfriet den 5. januar 2004. I forbindelse med købet optager A et nyt  

 lån på 1.200.000 kr. og opretter et pantebrev (A1) på 1.200.000 kr., som  

 underskrives den 1. september 2004.
Pantebrevet (A1) på 1.200.000 kr. bliver anmeldt  

 til tinglysning og tinglyst den 5. september 2004. Det tidligere pantebrev  

 (B1)  

 på 1.000.000 kr. er aflyst samme dag.
Der er betalt afgift efter § 5, stk. 1  

 ved tinglysning af pantebrevet (A1) på 1.200.000 kr.
Efterfølgende optager A den 1. januar 2005 et  

 nyt lån på 1.000.000 kr. og opretter et pantebrev (A2) på 1.000.000 kr.
Lånet  

 (A1) på opr. 1.200.000 kr. er indfriet den 5. januar  

 2005. A  

 benytter afgiftsbegunstigelsen efter § 5, stk. 2 på pantebrevet  

 (A2) på 1.000.000 kr.
 Efter ændringen af praksis vedrørende § 5 stk.  

 2, kan A anmode om tilbagebetaling af den for meget betalt afgift på  

 pantebrevet (A1) på 1.200.000 kr. tinglyst den 5. september 2005. Dette  

 forudsætter, at de øvrige betingelser for § 5, stk. 2.
Eksempel 3 - afløsning af et lån, der ikke  

 er udbetalt A køber en ejendom af B.
I ejendom 1 er der  

 tinglyst et pantebrev (B1) på 1.000.000 kr., som ikke er blevet udbetalt.
I  

 forbindelse med købet optager A et nyt lån på 1.200.000 kr. og opretter et  

 pantebrev  

 (A1), som han underskriver den 1. september 2004. Pantebrevet (A1)  

 bliver  

 anmeldt til tinglysning og tinglyst den 10. september 2004, og A vil i den  

 forbindelse gerne benytte afgiftsbegunstigelsen i § 5, stk. 2 ved beregning  

 af  

 tinglysningsafgiften.
 Da B's lån ikke har været udbetalt, er der ikke  

 noget krav om, at det nye pantebrev (A1) er anmeldt til tinglysning mindre  

 end  

 ét år efter indfrielsen af det oprindelige pantebrev (B1).
 Der er dog stadig krav om, at det tidligere pant  

 (B1) endnu ikke er aflyst og at det tidligere pant (B1) aflyses senest 1 år  

 efter anmeldelsen af det nye pant (A1) til tinglysning.
 Frister for genoptagelse og  

 tilbagebetaling.
 I henhold til skatteforvaltningslovens § 31,  

 stk. 2, kan der ske ordinær genoptagelse af afgiftstilsvaret, hvis  

 anmodningen  

 herom fremsættes inden 3 år efter angivelsesfristens udløb.
 Hvis fristen for ordinær genoptagelse i  

 skatteforvaltningslovens § 31, stk. 2, er udløbet, kan der i henhold til  

 skatteforvaltningslovens § 32, stk. 1, nr. 1, efter anmodning ske  

 ekstraordinær  

 genoptagelse fra og med den afgiftsperiode, der er helt eller delvist  

 sammenfaldende med den afgiftsperiode, der var til prøvelse i den første sag,  

 der resulterede i en underkendelse af praksis, eller den afgiftsperiode, der  

 var påbegyndt, men endnu ikke udløbet, 5 år forud for underkendelse af  

 praksis.
 I denne situation er praksis underkendt ved  

 Landsskatterettens kendelse af 22. december 2006, hvilket indebærer, at der  

 kan  

 ske ekstraordinær genoptagelse af sager, hvor pantebrevet er anmeldt til  

 tinglysning efter den 1. december 2001.
 Anmodning om ekstraordinær genoptagelse skal  

 efter skatteforvaltningslovens § 32, stk. 2 fremsættes over for SKAT senest 6  

 måneder efter, at den afgiftspligtige er kommet til kundskab om de forhold,  

 der  

 begrunder fravigelsen af fristerne i skatteforvaltningslovens § 31, stk. 2.
 Reaktionsfristen på 6 måneder i henhold til  

 skatteforvaltningslovens § 32, stk. 2 regnes fra offentliggørelsen af denne  

 meddelelse på SKATs hjemmeside.
 Anmodning om tilbagebetaling.
Anmodning om tilbagebetaling skal indgives til  

 Skattecenter Høje Taastrup, Helgeshøj Alle 9, 2630 Taastrup.
Anmodningen skal  

 indeholde oplysninger om navn, adresse, CVR-nummer og en specifikation af  

 kravet.
Dokumentation Der skal sammen med anmodningen indsendes en ny  

 opgørelse af det afgiftspligtige beløb (afgiftskasse), kopi af det pantebrev,  

 hvorfra afgiften overføres samt evt. indfrielseskvittering, og det originale  

 pantebrev, hvortil afgiften overføres.
Gyldighed Meddelelsens punkt 3 om ændret praksis vil blive  

 indarbejdet i Tinglysningsafgiftsvejlednings 2007- 3 punkt  


  

 C.2.2.4  


  

 (Tinglysningsafgiftsvejlednings 2007- 2 punkt  


  

 C.2.2.4  


  

 erstattes af denne meddelelse) Denne meddelelse bortfalder den 31. december  

 2007.
