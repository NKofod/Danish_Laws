Resumé  



  

 Direktoratet for Kriminalforsorgen afslog et ønske om aktindsigt fra en  

 undvegen fange.
Direktoratet henviste til at ønsker om aktindsigt i visse  

 tilfælde kan afvises uden udtrykkelig lovhjemmel, og henviste også til  

 forvaltningslovens § 15, stk. 1, nr. 3, hvorefter hensynet til  

 straffuldbyrdelsen kan begrunde at visse oplysninger undtages fra aktindsigt.  

 Direktoratet mente ikke at den retsstridige adfærd, som består i at en person  

 unddrager sig strafudståelse, bør understøttes af det offentlige.  

 Direktoratet  

 udtalte endvidere at den undvegnes ret til at lade sig repræsentere i sagen  

 efter forvaltningslovens § 8 kan begrænses hvis interessen i at kunne lade  

 sig  

 repræsentere findes at burde vige for væsentlige hensyn til offentlige  

 interesser.
Ombudsmanden udtalte at den ulovhjemlede adgang til at nægte  

 aktindsigt ikke fandt anvendelse med direktoratets argumenter.
Ombudsmanden  

 udtalte videre at afslag på aktindsigt med henvisning til forvaltningslovens  

 §  

 15, stk. 1, nr. 3, ville kræve at de dokumenter som begæringen om aktindsigt  

 rettede sig imod, indeholdt oplysninger som den pågældende ville kunne gøre  

 brug af til fortsat unddragelse.
Ombudsmanden var heller ikke enig i at  

 imødekommelse af en aktindsigtsbegæring fra en undvegen fange generelt er  

 udtryk for at man derved understøtter den pågældendes unddragelse  

 fra  

 straffuldbyrdelsen.
 For så vidt angik muligheden for at begrænse adgangen til  

 partsrepræsentation i forvaltningslovens § 8, stk. 2, var det ombudsmandens  

 opfattelse at den er snæver og først og fremmest retter sig mod andre (mere  

 praktiske) situationer end den foreliggende.
 Ombudsmanden henstillede til Direktoratet for Kriminalforsorgen  

 at træffe en ny afgørelse i sagen. (J.nr. 1999-2827-601).
Afslag på ønske om aktindsigt fra undvegen fange.  

 Partsrepræsentation Sagen(*) drejede sig om  

 hvorvidt A havde krav på partsaktindsigt og på at kunne lade sig repræsentere  

 mens han var undveget fra afsoning i en af Direktoratet for  

 Kriminalforsorgens  

 institutioner.
Det fremgik af sagen at  

 foreningen F for A anmodede Kontraktsfængselsafdelingen i Maribo om  

 aktindsigt  

 i sagsakter om A vedrørende beslutning om overflytning til Blegdamsvejens  

 Fængsel.
Anmodningen var vedlagt en fuldmagt fra A.
Kontraktsfængselsafdelingen  

 i Maribo afviste anmodningen.
Fængselsafdelingen anførte blandt andet  

 følgende:
 ...
 Undertegnede giver hermed  

 afslag på begæring om aktindsigt i (A)s sagsakter.
 Begrundelsen for afslaget  

 er, at vi normalt ikke behandler klager fra indsatte som har unddraget sig  

 afsoning,  

 som i (A)s sag, undveget fra ledsaget udgang d. 18-2.1998.
 Men i det tilfælde at (A)  

 påbegynder sin afsoning, kan sagen tages op.
Denne afgørelse kan klages  

 til: (...) ... F klagede til Direktoratet  

 for Kriminalforsorgen over afgørelsen.
F anførte blandt andet følgende:
 ...
 Efter forvaltningslovens §  

 9, stk. 1, er det udgangspunktet, at en myndighed skal fremsende de  

 sagsakter,  

 som beror hos en myndighed, når den person, som sagsakterne angår, beder om  

 aktindsigt i disse.
Afslaget fra Fængselsafdelingen  

 i Maribo må tolkes sådan, at Fængselsafdelingen i Maribo normalt ikke giver  

 aktindsigt i sager vedrørende indsatte, der unddrager sig afsoning.
En sådan  

 praksis er efter (F)s vurdering ulovlig, idet den strider mod  

 forvaltningslovens udgangspunkt vedrørende aktindsigt og da afdelingens  

 praksis  

 sætter den lovbundne konkrete afgørelse under en fast regel.
 Afslutningsvis skal det  

 præciseres, at (F) ikke har  

  

 klaget  

  

 til fængselsafdelingen i Maribo, men alene anmodet om aktindsigt på vegne af  

 (A).
... Direktoratet for  

 Kriminalforsorgen anførte i sin afgørelse:
 ...
 Direktoratet er nået til resultat, at det ikke kan kritiseres, at  

 Kontraktfængselsafdelingen i Maribo gav afslag på aktindsigt under henvisning  

 til, at afdelingen ikke behandler klager fra indsatte som har unddraget sig  

 afsoning.
 Direktoratet har afgjort  

 sagen, efter at Kontraktfængselsafdelingen i Maribo har indsendt sagens  

 bilag.
 Her følger en kort  

 gennemgang af sagen og begrundelsen for direktoratets afgørelse.
 Det fremgår af sagen, at (A)  

 blev overført til Kontraktfængselsafdelingen i Maribo den 2. januar 1998 til  

 fortsat afsoning af hæfte i 30 dage og fængsel i 11 måneder, som den  

 pågældende  

 blev idømt ved Retten i Køge den 20. maj 1997 og ved Østre Landsret den 5.  

 november 1997. Den pågældende afsonede endvidere forvandlingsstraf for bøder  

 på  

 fængsel i 4 dage.
 Kontraktfængselsafdelingen i  

 Maribo besluttede den 17. februar 1998 at overføre (A) til Københavns  

 Fængsler.  

 Afdelingen gav (A) tilladelse til at afvikle ledsaget udgang til sine  

 forældre  

 den 18. februar 1998 i forbindelse med overførslen.
 (A) undveg den 18. februar  

 1998, mens han afviklede besøg hos sine forældre.
 Den 28. april 1998 begærede  

 De på (A)s vegne aktindsigt i Kontraktfængselsafdelingens afgørelse af  

 17.  

 februar 1998, om at overføre (A) til fortsat afsoning i Københavns Fængsler.
 Den 29. april 1998 gav  

 Kontraktfængselsafdelingen i Maribo (A) afslag på aktindsigt.
 Afdelingen begrundede  

 afslaget med, at afdelingen ikke behandler klager fra indsatte, som har  

 unddraget sig afsoning.
 Afdelingen oplyste  

 endvidere, at afdelingen ville revurdere begæringen om aktindsigt, når (A)  

 påbegynder afsoningen påny.
 Begæringer om aktindsigt vil  

 i visse tilfælde kunne afvises uden udtrykkelig lovhjemmel alene i kraft af  

 retsordenens almindelige regler, herunder hvor begæringen ikke tjener noget  

 rimeligt formål jf. betænkning nr. 858/1978 om offentlighedslovens revision,  

 side 129.
Det er en grundlæggende  

 samfundsmæssig interesse og af grundlæggende betydning for retsordenen, at  

 straffedomme fuldbyrdes i overensstemmelse med deres indhold.
Styrken af  

 denne  

 interesse understreges blandt andet af det forhold, at denne interesse er  

 omgærdet af bestemmelser i straffeloven.
Forvaltningslovens § 15, stk. 1, nr.  

 3, indeholder endvidere en bestemmelse, som fastslår, at også hensynet til  

 selve straffuldbyrdelsen er en grundlæggende interesse, idet dette hensyn kan  

 begrunde, at visse oplysninger undtages fra aktindsigt.
Også det hensyn, at  

 det  

 offentlige ikke bør understøtte den retsstridige adfærd, at en person  

 unddrager  

 sig strafudståelsen, vil efter direktoratets opfattelse med vægt tale imod at  

 imødekomme aktindsigtsbegæringer fra undvegne.
 Det er derfor direktoratets  

 udgangspunkt, at begæringer om aktindsigt fra undvegne ikke imødekommes,  

 hvilket også må ses i sammenhæng med, at direktoratet som udgangspunkt heller  

 ikke behandler ansøgninger eller klager fra personer, sålænge den pågældende  

 unddrager sig strafudståelsen.
 Direktoratet skal tillige  

 pege på, at spørgsmålet om at imødekomme en begæring om aktindsigt fra en  

 person, der søger at holde sit opholdssted skjult, alene bliver aktuelt, hvor  

 den pågældende  som i den konkrete sag  optræder ved  

 repræsentant.
Ifølge forvaltningslovens §  

 8 består partens ret til at lade sig repræsentere ikke, såfremt partens  

 interesse i at kunne lade sig repræsentere findes at burde vige for  

 væsentlige  

 hensyn til offentlige interesser.
Om denne adgang til at afskære  

 partsrepræsentation er i den kommenterede forvaltningslov, 1992-udgaven,  

 anført  

 følgende:
Undtagelsesbestemmelsen  

 indebærer, at der i hvert enkelt tilfælde af myndigheden skal foretages en  

 konkret afvejning af på den ene side partens interesse i at få den pågældende  

 bistand og på den anden side de hensyn, der taler for at afskære partens  

 adgang  

 til at lade sig repræsentere eller bistå af andre under  

 sagsbehandlingen. Efter direktoratets  

 opfattelse vil den offentlige interesse i, at straffedomme fuldbyrdes i  

 overensstemmelse med deres indhold, med betydelig vægt tale imod at tillade  

 partsrepræsentation som den foreliggende.
Over for dette hensyn er det  

 direktoratets vurdering, at der alene står den pågældendes interesse i at  

 sikre  

 sig mod pågribelse.
 Direktoratet mener som  

 anført ikke, at det kan kritiseres, at Kontraktfængselsafdelingen i Maribo  

 gav  

 afslag på aktindsigt.
... I sin klage til mig imødegik  

 F på en række punkter Direktoratet for Kriminalforsorgens argumentation.
F  

 anførte blandt andet at adgangen til at afvise begæringer om aktindsigt under  

 henvisning til at ansøgningen ikke tjener noget rimeligt formål, alene gælder  

 i  

 misbrugstilfælde, navnlig hvor begæringen fremsættes i chikanøst øjemed af  

 notoriske kværulanter.
Det var Fs opfattelse at A havde retskrav på og  

 saglig  

 interesse i at få aktindsigt.
F anførte endvidere at en  

 generel udelukkelse fra partsaktindsigt er i strid med forvaltningslovens §  

 15  

 idet en undtagelse fra hovedreglen forudsætter en konkret og individuel  

 vurdering.
F gjorde desuden gældende at der ikke er hjemmel i  

 forvaltningslovens § 8, stk. 2, til at afskære retten til partsrepræsentation  

 med henvisning til en offentlig interesse i at straffedomme fuldbyrdes i  

 overensstemmelse med deres indhold.
 Jeg videresendte Fs klage  

 til Direktoratet for Kriminalforsorgen som en anmodning fra F om at  

 direktoratet uddybede begrundelsen for sin afgørelse og forholdt sig til de  

 indsigelser som F havde gjort gældende.
 Direktoratet for  

 Kriminalforsorgen svarede F således:
 ...
 Direktoratet skal meddele at  

 det stadig er direktoratets opfattelse at begæringer om aktindsigt fra  

 undvegne  

 ikke bør imødekommes, medmindre der foreligger ganske særlige omstændigheder  

 i  

 den konkrete sag.
 Der henvises i den  

 forbindelse til forvaltningslovens § 15, stk. 1, nr. 3, hvorefter retten til  

 aktindsigt kan begrænses, i det omfang partens interesse i at kunne benytte  

 kendskab til sagens dokumenter til varetagelse af sit tarv findes at burde  

 vige  

 for afgørende hensyn til offentlige interesser, herunder bl.a.  

 straffuldbyrdelsen.
 Som nævnt i direktoratets  

 brev af 12. oktober 1998 er det, efter direktoratets opfattelse, en  

 grundlæggende samfundsmæssig interesse og af grundlæggende betydning for  

 retsordenen at straffedomme fuldbyrdes i overensstemmelse med deres indhold.  

 Dette understreges bl.a. af at straffeloven kriminaliserer hjælp til  

 unddragelse af straffuldbyrdelsen, jf. straffelovens §§ 124 og 125. Det er  

 derfor stadig direktoratets opfattelse at der er tale om en retsstridig  

 adfærd  

 som det offentlige ikke bør understøtte og at dette hensyn som udgangspunkt  

 taler imod at imødekomme aktindsigtsbegæringer fra undvegne.
 Direktoratet mener ikke at  

 der i den konkrete sag er anført sådanne særlige omstændigheder som kan  

 bevirke  

 at Deres klients interesse i aktindsigt må vige for hensynet til offentlige  

 interesser af den anførte karakter.
 Vedrørende  

 partsrepræsentation skal direktoratet henholde sig til de grunde der er  

 anført  

 i direktoratets brev af 12. oktober 1998. Direktoratet mener ikke at der i  

 den  

 konkrete sag er anført sådanne særlige omstændigheder som kan bevirke at  

 hensynet til Deres klients anonymitet vejer tungere end hensynet til den  

 offentlige interesse i at straffedomme fuldbyrdes i overensstemmelse med  

 deres  

 indhold.
... F klagede på ny til mig over  

 direktoratets afgørelse.
 I en udtalelse i anledning  

 af klagen anførte Arrestinspektøren i Arresthuset i Maribo at han ikke havde  

 yderligere bemærkninger til sagen.
 I en udtalelse henviste  

 Direktoratet for Kriminalforsorgen til sin afgørelse.
 I min udtalelse af 31. maj  

 2000 udtalte jeg blandt andet følgende:
Ombudsmandens udtalelse 1. Afvisning af begæring om aktindsigt a.  

  

 Retten til partsaktindsigt følger af bestemmelser i lovens kapitel 4. Lovens  

 § 9, stk. 1, er sålydende:
§ 9.  

  

 Den, der er part i en sag, hvori der er eller vil blive truffet afgørelse af  

 en forvaltningsmyndighed, kan forlange at blive gjort bekendt med sagens  

 dokumenter.
Begæringen skal angive den sag, hvis dokumenter den pågældende  

 ønsker at blive gjort bekendt med. Forvaltningslovens kapitel 4 indeholder nogle bestemmelser hvorefter  

 myndighederne kan nægte aktindsigt for så vidt angår nærmere angivne  

 dokumenter og oplysninger.
Visse typer af sager er helt undtaget fra  

 bestemmelserne om aktindsigt.
Udgangspunktet er at kun på de områder hvor  

 loven indeholder en udtrykkelig hjemmel hertil, kan myndighederne undtage  

 dokumenter eller oplysninger fra adgangen til aktindsigt.
 b.  

  

 Direktoratet for Kriminalforsorgen har blandt andet henvist til hensynet til  

 straffuldbyrdelsen og herunder til lovens § 15, stk. 1, nr. 3, til støtte for  

 sin afgørelse. § 15, stk. 1, indeholder blandt andet følgende bestemmelse om  

 adgangen til at undtage oplysninger fra aktindsigt:
§ 15.  

  

 Retten til aktindsigt kan i øvrigt begrænses, i det omfang partens interesse  

 i at kunne benytte kendskab til sagens dokumenter til varetagelse af sit tarv  

 findes at burde vige for afgørende hensyn til den pågældende selv eller til  

 andre private eller offentlige interesser, herunder 3)  

 	  

 forebyggelse, opklaring og forfølgning af lovovertrædelser, straffuldbyrdelse  

 og lignende samt beskyttelse af sigtede, vidner eller andre i sager om  

 strafferetlig eller disciplinær forfølgning, ... Bestemmelsen indebærer en  

 adgang for myndighederne til at begrænse aktindsigt efter en konkret  

 afvejning  

 af de modstående hensyn som er partens interesse i aktindsigt over for de  

 angivne hensyn i bestemmelsen.
Anvendelse af bestemmelsen forudsætter at der  

 er  

 nærliggende fare for at de angivne private eller offentlige interesser vil  

 lide  

 skade af væsentlig betydning såfremt en anmodning om aktindsigt for så vidt  

 angår de enkelte oplysninger eller dokumenter, imødekommes, jf.
John Vogter,  

 Forvaltningsloven med kommentarer, 3. udg., 1999, s. 312.
Det må efter min opfattelse  

 være en afgørende forudsætning for at arresthuset og Direktoratet for  

 Kriminalforsorgen kan meddele afslag på anmodningen om aktindsigt med  

 henvisning til bestemmelsen i forvaltningslovens § 15, stk. 1, nr. 3, at de  

 dokumenter som begæringen om aktindsigt retter sig imod, indeholder  

 oplysninger  

 som (A) vil kunne gøre brug af i henseende til fortsat at unddrage sig  

 straffuldbyrdelsen.
Dette ses ikke at være tilfældet her, og den anførte  

 begrundelse for afslaget er således ikke holdbar.
c.  

  

 Det antages at myndighederne i klare tilfælde af misbrug af krav  

 om aktindsigt vil kunne afvise kravet uden udtrykkelig hjemmel med henvisning  

 til retsordenens almindelige regler, jf.
John Vogter, Forvaltningsloven med  

 kommentarer, 3. udg., 1999, s. 264.
 Denne fortolkning har støtte  

 i forarbejderne til offentlighedsloven, jf. betænkning 857/1978, s. 129, jf.  

 s.  

 118. På side 118 er blandt andet følgende anført:
 ...
Efter loven [lov nr. 280 af  

 10. juli 1970 om offentlighed i forvaltningen, min bemærkning] kan der heller  

 ikke stilles krav med hensyn til begrundelsen for begæringen om aktindsigt.
I  

 kommissionsudkastets § 1 var det derimod bestemt, at en begæring kunne  

 afslås,  

 hvis det var åbenbart, at den pågældende ikke havde nogen rimelig interesse  

 i,  

 at den blev efterkommet, jfr. herved betænkningen side 61, hvor det anføres,  

 at  

 denne bestemmelses formål var at udelukke notoriske kværulanter  

 fra at  

 besvære myndighederne med at begære oplysninger om sager, i hvilke det er  

 åbenbart, at de ikke har nogen rimelig interesse.
Denne adgang til at meddele  

 afslag blev imidlertid udeladt af regeringsforslaget under henvisning til, at  

 den næppe ville have nogen større praktisk betydning og i øvrigt syntes  

 vanskelig at administrere, jfr.
F.T. 1969-70 tillæg A sp. 587. Uanset dette  

 kan  

 det dog formentligt efter omstændighederne ikke anses for udelukket at afvise  

 begæringer, der klart ikke tjener noget rimeligt formål  navnlig hvor  

 den  

 pågældende gentagne gange har haft lejlighed til at gøre sig bekendt med  

 akterne og alene fremsætter nye begæringer om aktindsigt i chikanøst øjemed,  

 jfr. herved  

  

 kommentaren  

  

 side 35.
... På side 129 er blandt andet  

 følgende anført:
 ...
 2. Betingelserne for at kunne udnytte adgangen til aktindsigt.
a.
Ved bedømmelsen af,  

 hvorvidt de gældende regler om offentlighedsprincippets udformning i denne  

 henseende har virket tilfredsstillende, finder udvalget det nærliggende at  

 tage  

 udgangspunkt i de funktioner, som offentlighedsloven har til hensigt at  

 varetage.
Der kan i så henseende navnlig være anledning til at understrege,  

 at  

 loven ikke alene tilsigter at indgå som et led i det system af  

 retssikkerhedsgarantier, der omgærder beslutningsprocessen i den offentlige  

 forvaltning her i landet, men tillige har det videre sigte at give pressen og  

 andre nyhedsformidlende institutioner et bedre grundlag for udøvelsen af den  

 almindelige informationsvirksomhed i form af en løbende orientering af  

 offentligheden om den offentlige forvaltnings virksomhed.
Udvalget kan på denne  

 baggrund tiltræde, at offentlighedsloven ikke indeholder særlige formkrav med  

 hensyn til en begæring, eller kræver at den, der begærer aktindsigt, kan  

 godtgøre en særlig interesse heri.
Udvalget forudsætter dog, at klare  

 tilfælde  

 af misbrug som hidtil vil kunne imødegås også uden udtrykkelig hjemmel i  

 kraft  

 af retsordenens almindelige regler, jf. ovenfor side 118.
... Med støtte i forarbejderne  

 kan det således lægges til grund at der i klare tilfælde af misbrug kan  

 meddeles afslag på aktindsigt uanset at offentlighedsloven ikke indeholder  

 hjemmel hertil.
Noget tilsvarende  formentligt i endnu mere begrænset  

 omfang   

 kan antages at være gældende for så vidt angår anmodninger om aktindsigt  

 efter  

 forvaltningslovens kap. 4.
I den foreliggende situation  

 er der ikke tvivl om at begæringen tjener et formål for (A). Det kan allerede  

 af denne grund ikke antages at begæringen skulle være udtryk for misbrug af  

 adgangen til aktindsigt.
Det er derfor min opfattelse at den ulovhjemlede  

 adgang til at afvise begæringer om aktindsigt som er forudsat i betænkning  

 857/1978 om offentlighedsloven, ikke med de af direktoratet anførte  

 argumenter  

 finder anvendelse i et tilfælde som det foreliggende.
 d.  

  

 Endvidere anfører Direktoratet for Kriminalforsorgen at den  

 retsstridige adfærd som består i at en person unddrager sig strafudståelsen,  

 ikke bør understøttes af det offentlige.
Dette grundlæggende  

 synspunkt kan jeg selvsagt kun være enig i.
Men det er et spørgsmål om man  

 deraf, som direktoratet gør det, kan drage den konsekvens at den omstændighed  

 at en begæring om aktindsigt fremsættes af en undvegen, generelt og med vægt  

 taler imod at begæringen imødekommes.
Jeg kan ikke være enig i at  

 imødekommelse af en aktindsigtsbegæring fra en undvegen generelt er udtryk  

 for  

 at man derved understøtter den pågældendes unddragelse fra  

 straffuldbyrdelsen.
Kun hvor meddelelse af aktindsigt efter en konkret  

 vurdering må antages at kunne anvendes i unddragelsen, vil man efter min  

 opfattelse  

 kunne tale om at den retsstridige adfærd understøttes.  

 Dette kan som anført ovenfor ikke antages at  

 være tilfældet i den foreliggende sag.
2. Partsrepræsentation Forvaltningslovens § 8 har  

 følgende indhold:
§ 8.  

  

 Den, der er part i en sag, kan på ethvert tidspunkt af sagens  

 behandling lade sig repræsentere eller bistå af andre.
Myndigheden kan dog  

 kræve, at parten medvirker personligt, når det er af betydning for sagens  

 afgørelse.
Stk. 2.  

  

 Bestemmelsen i stk.  

 1, 1. pkt., gælder ikke,  

 hvis partens  

 interesse i at kunne lade sig repræsentere eller bistå findes at burde vige  

 for  

 væsentlige hensyn til offentlige eller private interesser, eller hvor andet  

 er  

 fastsat ved lov. I forarbejderne til loven er  

 blandt andet anført følgende om bestemmelsens stk. 2 (Folketingstidende  

 1985-86, Tillæg A, sp. 131 og 132):
 ...
En part i en sag, der er  

 under behandling i den offentlige forvaltning, kan efter administrativ  

 praksis  

 i dag normalt altid vælge at lade sig repræsentere i forbindelse med  

 forvaltningens sagsbehandling.
I overensstemmelse hermed forudsætter  

 justitsministeriet, at der efter den foreslåede bestemmelse kun i ganske  

 særlige tilfælde nægtes en part adgang til at lade sig repræsentere eller  

 bistå  

 under sagens behandling.
 Undtagelsesbestemmelsen indebærer,  

 at der i hvert enkelt tilfælde af den pågældende myndighed skal foretages en  

 konkret afvejning af på den ene side partens interesse i at få den pågældende  

 bistand og på den anden side de hensyn, der taler for at afskære partens  

 adgang  

 til at lade sig repræsentere eller bistå.
 Bestemmelsen vil f.eks.  

 kunne anvendes i tilfælde, hvor parten under et møde med myndigheden ønsker  

 sig  

 bistået af flere personer og myndigheden, af hensyn til sagsbehandlingen, ro  

 og  

 orden eller af hensyn til andre parter, finder at burde begrænse antallet af  

 bisiddere eller helt at udelukke andre end parterne selv fra at deltage i  

 mødet.
Undtagelsesbestemmelsen vil  

 også kunne anvendes i de tilfælde, hvor parten ønsker at skifte repræsentant,  

 og en deraf følgende udsættelse af sagen vil medføre overskridelse af en  

 lovbestemt frist for sagens afgørelse.
Hvis udsættelsen i øvrigt findes at  

 burde vige for væsentlige hensyn til offentlige eller private interesser, der  

 taler imod en sådan udsættelse, kan myndigheden ligeledes undlade at  

 efterkomme  

 partens ønske om at lade sig repræsentere eller bistå under sagen.
 Hvis den pågældende  

 repræsentant er ganske uegnet til at varetage partens interesser, kan  

 bestemmelsen i særlige tilfælde tænkes anvendt også af hensyn til parten  

 selv.
... Direktoratet for  

 Kriminalforsorgen har anført at den offentlige interesse i at straffedomme  

 fuldbyrdes i overensstemmelse med deres indhold, med betydelig vægt taler  

 imod  

 at tillade partsrepræsentation i en sag som den foreliggende.
Over for dette  

 hensyn er det direktoratets vurdering at der alene står den pågældendes  

 interesse i at sikre sig mod pågribelse.
Jeg er ikke enig i  

 direktoratets opfattelse.
Undtagelsesbestemmelsen i § 8, stk. 2, er snæver og  

 retter sig først og fremmest mod andre (mere praktiske) situationer.
Jeg kan  

 ikke udelukke at der kan forekomme situationer hvor det blotte forhold at der  

 er en partsrepræsentant kan være medvirkende til at en indsat der unddrager  

 sig  

 straffuldbyrdelsen, igennem partsrepræsentation kan sikre sig mod pågribelse.  

 Det må imidlertid bero på en konkret vurdering i de enkelte tilfælde om en  

 sådan situation foreligger.
En konkret vurdering af dette forhold ses  

 imidlertid ikke at være foretaget i den foreliggende sag.
Jeg har samtidig hermed gjort Direktoratet for  

 Kriminalforsorgen bekendt med min opfattelse, og jeg har henstillet til  

 Direktoratet for Kriminalforsorgen at træffe en ny afgørelse i sagen.
Jeg har  

 bedt direktoratet om at underrette mig om direktoratets fornyede  

 afgørelse. Ved brev af 22. januar 2001  

 oplyste Direktoratet for Kriminalforsorgen at direktoratet ved brev af samme  

 dato i overensstemmelse med min henstilling af 31. maj 2000 havde truffet ny  

 afgørelse i sagen, og at direktoratet havde meddelt F aktindsigt.
 Direktoratet oplyste at den  

 meget sene besvarelse af min henstilling skyldes en ekspeditionsfejl som  

 direktoratet i brevet til F havde beklaget.
 Jeg udtalte at jeg var enig  

 i at det var beklageligt at min henstilling først blev besvaret den 22.  

 januar  

 2001. Jeg tog til efterretning at aktindsigt nu var blevet meddelt.
 NOTER: (*) J.nr. 2000-1987-620 (  

 FOB 2000, s 212  

 ).
