I medfør af § 39 og i henhold til bestemmelse truffet af finansministeren i medfør af § 58, stk. 4, i lov om tjenestemænd i staten, folkeskolen og folkekirken, jf. lovbekendtgørelse nr. 572 af 5. august 1991, fastsættes efter forhandling med  

 Finansministeriet følgende:
Regler om tjenestefrihed Tjenestefrihed uden løn § 1.  Hvis det er foreneligt med tjenestens tarv, kan  

 en tjenestemand opnå tjenestefrihed uden løn i en på forhånd fastsat periode  

 af mindst 1 måneds varighed.
Perioden fradrages ved beregning af  

 lønanciennitet og pensionsalder, jf. dog stk. 2 og 3.
Stk. 2.  Har tjenestemanden udført  

 undervisningsvirksomhed el.lign. eller deltaget i videreuddannelseskurser,  

 kan tjenestefrihedsperioden medregnes i lønancienniteten i samme omfang, som  

 den kunne have været medregnet ved første ansættelse eller genansættelse som  

 tjenestemand, jf. reglerne herom i Undervisningsministeriets cirkulære om  

 lønanciennitet for folkeskolens tjenestemænd.
I øvrigt vil under ganske  

 særlige omstændigheder en periode med tjenestefrihed uden løn kunne tillades  

 medregnet i lønancienniteten i henhold til tjenestemandslovens § 58, stk. 4.
 Stk. 3.  Under ganske særlige omstændigheder vil en  

 tjenestefrihedsperiode uden løn kunne tillades medregnet i pensionsalderen i  

 henhold til tjenestemandspensionslovens § 4, stk. 5.
Tjenestefrihed uden løn til nærmere afgrænsede formål § 2.  Tjenestemænd i folkeskolen er omfattet af  

 bestemmelserne i Finansministeriets bekendtgørelse om ret for tjenestemænd  

 til tjenestefrihed uden løn til nærmere afgrænsede formål.
Varetagelse af ombud, herunder hvervet som medlem af folketinget § 3.  Folkeskolens tjenestemænd er omfattet af  

 bestemmelserne i Finansministeriets bekendtgørelse om tjenestefrihed og  

 lønafkortning for tjenestemænd, der varetager ombud o.lign. og samme  

 ministeriums cirkulære om tjenestefrihed og lønafkortning for ansatte i  

 staten mv., der varetager ombud o.lign.
Deltagelse i hjemmeværnets og civilforsvarets skoler og kurser § 4.  Tjenestefrihed til deltagelse i hjemmeværnets og  

 civilforsvarets skoler og kurser ydes efter de til enhver tid for  

 statsansatte gældende regler.
Deltagelse i uddannelseskurser § 5.  Hvis en tjenestemand deltager i videre  

 uddannelse tilrettelagt efter bestemmelserne herom i lov om uddannelse af  

 lærere til folkeskolen eller på kurser arrangeret af en eller flere  

 primærkommuner eller amtskommuner mfl., finder reglerne i  

 Undervisningsministeriets cirkulære om nedsættelse af læreres pligtige  

 timetal ved deltagelse i videre uddannelse anvendelse.
 Stk. 2.  Søger en tjenestemand tjenestefrihed for at  

 gennemgå en videre uddannelse, der skønnes at være af betydning for den  

 pågældendes varetagelse af stillingen, kan ansættelsesmyndigheden bevilge  

 tjenestefrihed uden lønafkortning i indtil 2 år, jf. § 15, stk. 2.
Stk. 3.  Der vil kunne ydes tjenestemanden  

 tjenestefrihed uden lønafkortning i højst en uge årligt til deltagelse i  

 kurser, der arrangeres af organisationer eller andre, og hvori der foruden  

 rent organisationsmæssige spørgsmål indgår faglige emner, der har berøring  

 med de forhandlingsretlige forhold mv., og som dermed har uddannelsesmæssig  

 værdi i forskellige relationer.
Hvor ansøgning fremkommer gennem en  

 forhandlingsberettiget organisation, og navnlig når den angår  

 tillidsrepræsentanter, herunder kredsstyrelsesmedlemmer, bør afslag kun  

 meddeles, hvis vægtige tjenstlige hensyn taler imod.
Udførelse af organisationsarbejde § 6.  Folkeskolens tjenestemænd er omfattet af  

 bestemmelserne i Finansministeriets cirkulære om vilkår for tjenestefrihed  

 til organisationsarbejde for tjenestemænd i staten, folkeskolen og  

 folkekirken.
Tjenestefrihed til pasning af alvorligt syge børn og slægtninge § 7.  Tjenestemænd i folkeskolen er omfattet af  

 bestemmelserne i Finansministeriets cirkulære om tjenestefrihed m.v. for  

 ansatte i staten til pasning af alvorligt syge børn og slægtninge.
Tjenestefrihed i særlig anledning § 8.  I anledning af forflyttelse kan der ydes  

 tjenestefrihed uden lønafkortning i højst 3 dage.
Stk. 2.  I anledning af tjenestemandens jubilæum gives  

 der jubilaren en fridag med løn, jf.
Undervisnings- og Forskningsministeriets  

 cirkulære om jubilæumsgratiale til personale i folkeskolens tjeneste.
 Stk. 3.  Til deltagelse i særlige begivenheder i  

 tjenestemandens nærmeste familie kan der i rimeligt omfang ydes  

 tjenestefrihed uden lønafkortning.
Regler om nedsat tjenestetid § 9.  Hvis det er foreneligt med tjenestens tarv, kan  

 der efter ansøgning ydes en tjenestemand nedsat tjenestetid for en begrænset  

 periode eller indtil videre mod tilsvarende lønnedsættelse.
 Stk. 2.  Nedsættelse af tjenestetiden på grund af  

 kombinationsbeskæftigelse, herunder hverv som fagkonsulent i  

 Undervisningsministeriet, er ikke omfattet af bestemmelserne i dette  

 cirkulære.
 § 10.  Tjenestetiden kan højst nedsættes til halvdelen  

 af normal fuld tjeneste, jf. dog stk. 2 og 3.
 Stk. 2.  I ganske særlige tilfælde, og kun for en  

 periode på højst eet skoleår, kan tjenestetiden nedsættes til under  

 halvdelen.
 Stk. 3.  I forbindelse med tjenestemænds delpension  

 nedsættes tjenestetiden dog - uanset bestemmelsen i stk. 1 - i  

 overensstemmelse med reglerne i lov om delpension.
§ 11.  Lønnen nedsættes efter forholdet mellem det  

 faktiske løntimetal, som tillægges tjenestemanden, og det for stillingen  

 fastsatte normale pligtige løntimetal.
I beregningsgrundlaget indgår den for  

 stillingen fastsatte fulde løn med dertil knyttede tillæg.
 Stk. 2.  Optjening af lønanciennitet under nedsat  

 tjenestetid sker efter reglerne i Undervisningsministeriets cirkulære om  

 lønanciennitet for folkeskolens tjenestemænd.
 § 12.  Den tid, i hvilken en tjenestemand har haft  

 nedsat tjenestetid, indgår tilsvarende nedsat i pensionsalderen.
 § 13.  Nedsættelse af tjenestetiden på grund af sygdom  

 kan ydes i henhold til reglerne i Undervisningsministeriets cirkulære om  

 forhold i forbindelse med sygdom for folkeskolens tjenestemænd.
Forskellige bestemmelser Anvendelsesområde § 14.  Bekendtgørelsens bestemmelser finder  

 tilsvarende anvendelse for faste vikarer med læreruddannelse.
 Stk. 2.  Bekendtgørelsens bestemmelser finder endvidere  

 tilsvarende anvendelse for timelærere og vakancevikarer, undtagen dog § 10.
 Stk. 3.  Bestemmelserne i § 4, § 5, stk. 1, § 7 og § 8,  

 stk. 2 og 3, finder tilsvarende anvendelse for årsvikarer (faglærere) og  

 faste vikarer uden læreruddannelse.
Regler om fremgangsmåde § 15.  Tilladelse til tjenestefrihed og nedsat  

 tjenestetid meddeles af ansættelsesmyndigheden, jf. dog stk. 2.
 Stk. 2.  Tilladelse til tjenestefrihed uden  

 lønafkortning efter § 5, stk. 2, ud over 2 år meddeles dog af Undervisnings-  

 og Forskningsministeriet.
Ikrafttræden § 16.  Bekendtgørelsen træder i kraft den 18. december  

 1991.
 Stk. 2.  Samtidig ophæves Undervisningsministeriets  

 cirkulære af 22. juni 1976 om tjenestefrihed og nedsat tjenestetid for  

 folkeskolens tjenestemænd mfl. som ændret ved Undervisningsministeriets  

 cirkulærer af 26. oktober 1977, 19. juli 1985, 20. april 1990 og 24. april  

 1991.
Undervisnings- og Forskningsministeriet,  

 den 6. december 1991 P.
M.
V.
