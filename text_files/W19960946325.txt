Ankestyrelsens principafgørelse O-146-96 om løntilskud - feriepenge - revalidering Resume:
Der kunne ikke beregnes feriepenge af løntilskud, der var udbetalt af kommunen direkte til revalidenden.
Ankestyrelsen lagde vægt på, at løntilskud er en social ydelse og ikke en ydelse, som kan anses for indtjent som løn i et tjenesteforhold i arbejdsretlig forstand.
Derimod skulle der beregnes feriepenge, hvis løntilskuddet var udbetalt som løn af arbejdsgiveren.
 Kassation:
Der er kommet nye regler på området Love:
Lov om social bistand - lovbekendtgørelse nr. 110 af 26. februar 1996 - § 43, stk. 8 Lov om ferie - lovbekendtgørelse nr. 713 af 30. august 1995 - § 1 Vejledninger:
Socialministeriets vejledning nr. 211 af 30. november 1994 om hjælp efter bistandslovens kapitel 10 (§§ 43-45) - pkt. 64 Sagsfremstilling:
 En revalidend havde været i lære som kontorelev med støtte efter bistandslovens § 43, stk. 8.
Støtten blev ydet som et løntilskud til elevlønnen op til fagets mindsteløn.
Løntilskuddet op til fagets mindsteløn blev udbetalt af kommunen direkte til pågældende.
 Revalidenden modtog fra arbejdsgiveren feriekort med 12,5% af elevlønnen.
Kommunen meddelte afslag på økonomisk hjælp som supplement til optjente feriepenge i elevtiden.
Afgørelsen var begrundet med, atbistandsloven ikke giver mulighed for, at der efter et revalideringsforløbs afslutning kan ydes supplement til optjente feriedag penge med tilbagevirkende kraft.
 I klagen til nævnet anførte revalidenden bl.a., at han efter af slutningen af praktikopholdet havde fået udbetalt feriegodtgørelse fra den tidligere arbejdsgiver i forhold til den løn, som han fik udbetalt.
 Revalidenden henviste til socialministeriets vejledning nr. 211 af 30. november 1994, punkt 64, hvorefter hjælpen efter § 43, stk. 8 også omfatter feriegodtgørelse i forhold til ydelsens andel af lønnen.
Nævnet fandt, at hjælpen efter bistandslovens § 43, stk. 8 også omfatter feriegodtgørelse af løntilskuddet, der er betalt direkte til revalidenden, jf.
Socialministeriets vejledning nr. 211 af 30. november 1994. Nævnet pålagde herefter kommunen at yde supplement til feriegodt gørelse i forhold til det løntilskud, som kommunen havde betalt direkte til revalidenden.
Kommunen anførte i anken, at et supplement i henhold til bistands lovens § 43, stk. 8 til en elevløn ikke kan sidestilles med en indtjening i et lønmodtagerforhold i arbejdsretlig forstand.
Kommunen henviste herunder til SM-D-4-95.
 Såfremt supplementet var at betragte som en arbejdslignende indtægt,skulle der efter kommunens opfattelse også trækkes arbejdsmarkeds bidrag og ATP af løntilskuddet.
 Sagen blev antaget til principiel behandling til belysning af, om udbetalingsmåden har betydning for beregning af feriegodtgørelse.
 Afgørelse:
 Ankestyrelsen fandt, at løntilskud efter bistandslovens § 43, stk. 8, der udbetales direkte til revalidenden, er en social ydelse og ikke en ydelse, som kan anses for indtjent som løn i et tjenesteforhold i arbejdsretlig forstand, hvilket er en betingelse for feriegodtgørelse, jf. ferielovens § 1.
 Der skulle således ikke beregnes feriepenge af denne del af ydelsen.
 Ankestyrelsen lagde vægt på, at ydelsen ikke indgik som en del af arbejdsgiverens lønudbetaling og at feriepengeberegningen således ikke skete på baggrund af en arbejdsindtægt.
 Efter punkt 64 i Socialministeriets vejledning om hjælp efter bistandslovens kapitel 10 omfatter hjælpen efter § 43, stk. 8 feriegodtgørelse i forhold til ydelsens andel af lønnen; d.v.s at det er en betingelse for at ydelsen kan danne grundlag for feriegodtgørelse, at ydelsen indgår som en del af lønnen.
 Ankestyrelsen ændrede således ankenævnets afgørelse.
 Ankestyrelsen bemærkede, at der ikke skulle ske tilbagebetaling af den ydelse, der i henhold til ankenævnets afgørelse måtte være udbetalt.
