Nr BTL 88 Betænkning over Forslag til lov om ændring af lov om folkekirkens  

 kirkebygninger og kirkegårde   

 Nr L 88 1991-92, 1. samling Afgivet af Kirkeudvalget Afgivet: 19920401 Udvalget har behandlet lovforslaget i en række møder og har herunder stillet spørgsmål til kirkeministeren, som denne har besvaret dels skriftligt, dels i samråd.
 Endvidere har udvalget modtaget skriftlige og/eller mundtlige henvendelser  

 fra:
Akademiet for De Skønne Kunster, De Kgl.
Bygningsinspektører, Foreningen for Kirkegårdskultur, Gammeltoft-Hansen, Bendt, og Landsforeningen af Menighedsrådsmedlemmer.
 Der er af et mindretal stillet et ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets og Kristeligt Folkepartis medlemmer) lovforslaget til  

vedtagelse uændret .
Flertallet tilslutter sig bestræbelserne i lovforslaget for gennem  

 regelforenkling og decentralisering af beslutningsprocesserne at skabe  

 kortere og mere klare beslutningsveje for menighedsrådene ved varetagelsen af  

 deres opgaver som kirke- og kirkegårdsbestyrelser.
Flertallet forventer  

 endvidere, at de regelforenklinger, der er indeholdt i lovforslaget, vil  

 muliggøre en hurtigere sagsekspedition hos de overordnede kirkelige  

 myndigheder, således at den fremsatte kritik af lange sagsbehandlingstider  

 imødekommes.
Flertallet har tillid til, at menighedsrådene ansvarligt vil forvalte de  

 beføjelser, der tillægges dem til selvstændigt at træffe afgørelser uden at  

 skulle indhente tilladelse fra overordnede kirkelige myndigheder.
I den  

 forbindelse forventer man, at den vejledning, som kirkeministeren har oplyst  

 vil blive udsendt til menighedsrådene efter lovforslagets vedtagelse, vil  

 indeholde anvisninger på, hvordan de nye beføjelser kan forvaltes.
 Flertallet har i den forbindelse noteret sig, at kirkeministeren i et  

 samråd har oplyst, at sagkyndige instanser vil blive inddraget i arbejdet med  

 vejledningens udformning, og at vejledningen vil indeholde en understregning  

 af muligheden for og betydningen af, at menighedsrådene indhenter relevant  

 konsulentbistand.
 Et mindretal (Fremskridtspartiets medlem af udvalget) indstiller  

 ligeledes lovforslaget til vedtagelse uændret og ønsker i den  

 forbindelse at udtale følgende:
 Lovforslaget er i for høj grad udtryk for, at kompetencen på det kirkelige  

 område kun sker inden for de overordnede instanser.
 Således afgiver kirkeministeren en del af sin kompetence til  

 Stiftsøvrigheden (biskoppen), og denne instans afgiver til gengæld en del af  

 sin kompetence til Provstiudvalget (provsterne).
 Fremskridtspartiet finder, at menighedsrådene burde være tillagt flere af  

 de beføjelser, som fortsat ligger hos de overordnede kirkelige instanser.
 Lovforslaget er et skridt i den rigtige retning, men en egentlig  

 decentralisering er der desværre ikke tale om.
 Et andet mindretal (Kristeligt Folkepartis medlem af udvalget)  

 indstiller lovforslaget til vedtagelse med det af mindretallet  

 stillede ændringsforslag.
Ændringsforslag Til § 1 Af et mindretal (KRF):
 1) Nr. 3 udgår.
Bemærkninger Til nr. 1 Den foreslåede ændring skal ses som udtryk for bekymring for, at  

 uoprettelige skader vil kunne finde sted, såfremt maling og reparation af  

 over 50 år gammelt inventar ikke længere omfattes af § 4.
