Arbejdsformidlingskontorerne Arbejdsløshedskasserne Specielt fremstillet til administration af § 65 er følgende 3 blanketter:  

 AR 231 (medlemmets regegørelse), AR 231A (kassens redegørelse), AR 233  

 (afgivelse af statistiske oplysninger til direktoratet).
 En detaljeret beskrivelse af blanketgangen for ovennævnte blanketter er  

 beskrevet i AF-cirkulære nr. 34/82 (AK-cirkulære nr. 9/82) samt tilhørende  

 vejledning, dateret den 2. marts 1982.
 Ifølge A-lovens tekst ad § 65 består der en forpligtigelse til:
 Jfr. stk. 1: At A-kasserne i samarbejde med AF bistår medlemmerne med at  

 søge deres arbejdsevne og tilknytning til arbejdsmarkedet bevaret ved at  

 udnytte de foreliggende muligheder herfor.
 Jfr. stk. 2: At kasserne over for tilsynet, jfr. § 88, dokumenterer,  

 hvilke foreliggende foranstaltninger af optræningsmæssig art der er anvendt  

 af medlemmer, som har haft 1 års ledighed.
 Jfr. stk. 3: At kasserne over for de enkelte arbejdsmarkedsnævn redegør  

 for årsagerne til ledigheden for medlemmer, der ikke inden for de sidste 2 år  

 har haft en sammenlagt beskæftigelse af over 13 ugers varighed, med henblik  

 på belysning af behovet for yderligere uddannelsesmuligheder m.v. inden for  

 det pågældende faglige og geografiske område, jfr. § 8.
 Jfr. stk. 4: At medlemmerne medvirker ved tilvejebringelsen af de  

 oplysninger, der er nødvendige for gennemførelsen af bestemmelserne i stk.  

 1-3.
 Den nuværende administrative praksis vedrørende administrationen af § 65  

 er nærmere beskrevet i AF-cirkulære nr. 141/81 og nr. 142/81, begge af 30.  

 september 1981.
 Herefter skal arbejdsløshedskassen, med de angivne ledighedsintervaller,  

 kontakte sine medlemmer for at tilbyde den service, som er beskrevet i § 65,  

 stk. 1.
 Hertil anvendes blanketterne AR 231 (medlemmets redegørelse) og AR 231A  

 (kassens redegørelse) i 2 omgange - til både 1. og 2. kontakt med medlemmet.
 De angivne oplysninger videregives til AF i form af kopier af de nævnte  

 blanketter.
 Herved søges såvel samarbejdsrelationen i § 65, stk. 1 som paragraffens  

 stk. 2 og 3 opfyldt.
 Med baggrund i oplysninger, som direktoratet har modtaget fra såvel  

 arbejdsløshedskasser som arbejdsformidlinger, har det vist sig, at  

 anvendeligheden af blanketterne AR 231 (medlemmets redegørelse) og AR 231A  

 (kassens redegørelse) har været yderst begrænset.
 Der er dog for direktoratet ikke tvivl om, at A-kassernes kontakt til de  

 længerevarende ledige medlemmer i medfør af § 65, konkret har gavnet disses  

 beskæftigelses-/uddannelsessituation.
 Idet den eksisterende blanketgang i tilknytning til § 65 således ikke har  

 vist sig at være til særlig gavn for de intentioner der er lagt heri, finder  

 direktoratet det uhensigtsmæssig fortsat at anvende ressourcer på at  

 opretholde omhandlede blanketgang i dens nuværende form.
 Direktoratet skal derfor meddele følgende ændrede administrationsgang  

 angående § 65:
 1. Oversendelse af oplysninger fra  

 arbejdsløshedskassen til AF med anvendelse af blanketterne AR 231 og AR 231A  

 bortfalder ved den 1. kontakt til medlemmet.
 2. Arbejdsløshedskassens forpligtelse til at tage  

 kontakt til medlemmerne er fortsat gældende i henhold til bestemmelserne  

 anført i cirkulærerne AF-cirkulære nr. 141/81 (AK-cirkulære nr. 45/81) og  

 AF-cirkulrære nr. 142/81 (AK-cirkulære nr. 46/81), begge cirkulærer dateret  

 den 30. september 1981.
 3. Arbejdsløshedskassen er ved anden § 65-kontakt  

 (indberetningstidspunktet) forpligtet til, samtidig med indberetningen til  

 arbejdstilbud, at fremsende kassens og medlemmets redegørelse angående den  

 forløbne ledighedsperiode.
 De nye blanketter er sammensat som følger: AR 231 (medlemmets  

 redegørelse).
 Foreside: opbevares af A-kassen.
 1. Kopi: til AF-hovedkontoret (2. § 65 redegørelse og  

 indberetning).
 2. kopi: medlemmets kopi.
 Blankettens indhold er uændret.
 Forside: opbevares af A-kassen.
 1. kopi: til AF-hovedkontoret (2. § 65 redegørelse og  

 indberetning).
 2. kopi: medlemmets kopi.
 Der er foretaget en enkelt korrektion til blankettens indhold (blok 4  

 nederst). Denne blanket vil først blive optrykt, når restlageret af den  

 eksisterende blanket er opbrugt.
 Restlageret af de eksisterende blanketter vil fortsat kunne anvendes.
 Bestilling af ovennævnte blanketter kan foretages på sædvanlig vis.
 Revision af AF-cirkulære nr. 141/81 og AF-cirkulære nr. 142/81 henholdsvis  

 AK-cirkulære nr. 45/81 og AK-cirkulære nr. 46/81 vil ske senere.
 P.D.V.
 E.B.
Allan Mueller fm.
