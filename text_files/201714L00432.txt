Betænkning afgivet af Beskæftigelsesudvalget den 13. december 2017 Betænkning over Forslag til lov om ændring af lov om arbejdsløshedsforsikring m.v.
(Et nyt dagpengesystem for fremtidens arbejdsmarked) [af beskæftigelsesministeren (Troels Lund Poulsen)]:
1. Ændringsforslag Der er stillet 49 ændringsforslag til lovforslaget.
Beskæftigelsesministeren har stillet ændringsforslag nr. 1, 5, 7-9, 12, 16, 17, 23, 25, 29-31, 33-35, 40 og 43-49, og Enhedslistens medlemmer af udvalget har stillet ændringsforslag nr. 2-4, 6, 10, 11, 13-15, 18-22, 24, 26-28, 32, 36-39, 41 og 42.
2. Udvalgsarbejdet Lovforslaget blev fremsat den 14. november 2014 og var til 1. behandling den 23. november 2017. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og beskæftigelsesministeren sendte den 18. september 2017 dette udkast til udvalget, jf.
BEU alm. del  bilag 349 (folketingsåret 2017-18). Den 14. november 2017 sendte beskæftigelsesministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Dansk Artist Forbund.
 Beskæftigelsesministeren har over for udvalget kommenteret den skriftlige henvendelse til udvalget.
Deputationer Endvidere har Dansk Artist Forbund mundtligt over for udvalget redegjort for deres holdning til lovforslaget.
Spørgsmål Udvalget har stillet 1 spørgsmål til beskæftigelseministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL og SF) indstiller lovforslaget til vedtagelse med de af beskæftigelsesministeren stillede ændringsforslag.
Flertallet vil stemme imod de af EL stillede ændringsforslag.
Et mindretal i udvalget (EL) indstiller lovforslaget til vedtagelse med de under nr. 1-11, 13-22 og 24-49 stillede ændringsforslag.
Mindretallet vil stemme imod lovforslaget, hvis de af EL stillede ændringsforslag forkastes ved 2. behandling.
 Enhedslistens medlemmer af udvalget bemærker, at lovforslaget indeholder nogle forbedringer, men også en del forringelser for dagpengemodtagerne.
 Forbedringerne er:
 At arbejdsfordeling og hjemsendelse på grund af vejrlig eller andre årsager ikke skal tælle med i forbruget af supplerende dagpenge.
Det er en stor forbedring for f.eks. tagdækkere og andre bygningsarbejdere, der kan beholde deres arbejde, og for deres arbejdsgivere, der kan beholde deres arbejdskraft.
 At honorarlønnede og freelancere får lettere ved at optjene dagpengeret og få beregnet en rimelig dagpengesats, fordi man nu både kan medtage lønindtægt og indtægt fra selvstændig virksomhed til beregning og til optjening af dagpengeret.
Det gør det også lettere for honorarlønnede og freelancere, at en indtægt bliver betragtet som en lønindtægt i forhold til dagpengereglerne, når den bliver beskattet som lønindtægt.
 At der ikke længere er et krav om, at selvstændig bibeskæftigelse skal kunne udføres uden for sædvanlig arbejdstid.
Det er en lettelse både for medlemmer og A-kasser.
 At der er lempeligere regler for medarbejdende ægtefæller.
Hvis man bliver ansat på almindelige lønvilkår med en lønaftale, kan man nu uden risiko ansættes i sin ægtefælles virksomhed, og man kan ophøre i virksomheden, dog med en karensperiode på 3 uger, uden at det har konsekvenser for ægtefællens virksomhed.
 Der er imidlertid desværre også en del alvorlige forringelser i lovforslaget:
 De nye beregningsregler vil medføre betydelige forringelser for en del selvstændige, som i lighed med lønmodtagere kan risikere at få beregnet en meget lav sats.
I dag er de sikret en mindstesats på 82 pct., men den bliver afskaffet ved vedtagelsen af lovforslaget.
  Også honorarlønnede og freelancere kan i forbindelse med genoptjening af dagpengeretten blive ramt af de nye beregningsregler, hvor de lange beregningsperioder og den lave omregningssats i nogle tilfælde vil medføre en lavere dagpengesats end efter de hidtidige regler.
 Herudover vil en del selvstændige slet ikke kunne optjene dagpengeret efter de nye regler, selv om de har arbejdet fuldtids i deres selvstændige virksomhed i flere år.
Hvis virksomheden har kørt med underskud, er der efter de foreslåede regler ingen indtægt, der kan give dagpengeret.
Så disse medlemmer vil  ud over at komme ud af virksomheden med en gæld  opleve at stå uden forsørgelse.
 De nye optjeningsregler, de nye beregningsregler og afskaffelsen af mindstesatsen på 82 pct. medfører således markante forringelser for en del selvstændige.
 Det virker som en unødvendig stramning, at et medlem, hvis selvstændige virksomhed bliver ramt af ekstraordinære begivenheder, som medlemmet ikke selv er herre over, ikke som hidtil kan lukke sin virksomhed midlertidigt, men er tvunget til helt at ophøre med at drive virksomhed.
Der sker betydelige forringelser for medlemmer, der har selvstændig bibeskæftigelse, samtidig med at de modtager dagpenge.
I dag kan man få dagpenge i 78 uger samtidig med selvstændig bibeskæftigelse.
Denne periode bliver nu sat ned til 30 uger, og i de 30 uger tæller også uger med supplerende dagpenge til lønarbejde.
Denne forringelse gør det vanskeligere for medlemmer inden for nogle faggrupper at holde sig i gang og vedligeholde deres fag.
De forbedringer, der er i lovforslaget, opvejer langtfra de alvorlige forringelser, som forslaget også indeholder.
Derfor kan Enhedslisten ikke støtte forslaget, medmindre de af Enhedslisten stillede ændringsforslag bliver vedtaget.
 Hvis Enhedslistens ændringsforslag vedtages, vil EL stille de nødvendige konsekvensændringsforslag til 3. behandling.
Et andet mindretal i udvalget (SF) indstiller lovforslaget til vedtagelse med de under nr. 1-11, 13-22 og 24-49 stillede ændringsforslag.
Mindretallet vil stemme for lovforslaget, også selv om de af EL stillede ændringsforslag forkastes ved 2. behandling.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af beskæftigelsesministeren, tiltrådt af udvalget:
 1) Nr. 4 affattes således:
»4. I § 48, stk. 4, der bliver stk. 5, ændres »jf. dog § 48 a, § 49, stk. 5 og 6, og § 50« til: »jf. dog § 48 a og § 49, stk. 5 og 6«.« [Teknisk korrektion] Af et mindretal (EL), tiltrådt af et mindretal (SF):
 2) Nr. 7 affattes således:
 »7. § 49, stk. 1-4, ophæves, og i stedet indsættes:
 »Den hidtidige arbejdsfortjeneste for lønmodtagere opgøres på grundlag af lønindtægt, der er indberettet i henhold til lov om et indkomstregister for de indberetningsperioder, som danner grundlag for en beregningsperiode, jf. stk. 2 og 3.
 Stk. 2. Beregningsperioden omfatter de seneste sammenhængende indberetningsperioder forud for ledigheden, som dækker 3 måneder ved månedsindberetninger og 12 uger ved uge- eller 14-dagesindberetninger.
Stk. 3. For beregningsperioden skal der ved månedsindberetninger være indberettet mindst 320 løntimer og ved uge- eller 14-dagesindberetninger mindst 296 løntimer for fuldtidsforsikrede.
For deltidsforsikrede skal der ved månedsindberetninger være indberettet mindst 195 løntimer og ved uge- eller 14-dagesindberetninger mindst 180 løntimer.
Stk. 4. B-indkomst, som ikke er indberettet til indkomstregisteret, jf. § 48, stk. 1, nr. 2, medregnes dog i den eller de måneder, arbejdet er udført i, og som medlemmet har oplyst på tro og love.
Oplyser medlemmet ikke om tidspunktet for arbejdets udførelse, kan B-indkomsten ikke medregnes til indtægtsgrundlaget.
Det er en forudsætning, at indkomst efter § 48, stk. 1, nr. 2, ikke indgår i en selvstændig virksomhed.
Stk. 5.  Den hidtidige arbejdsfortjeneste for selvstændigt erhvervsdrivende opgøres på grundlag af årsindtægten ved selvstændig virksomhed.
Dagpengenes størrelse beregnes som et gennemsnit af de 2 år med det højeste skattemæssige overskud før renter og andre finansielle poster inden for de seneste 5 afsluttede indkomstår forud for ledighedens indtræden.«« Stk. 5-7 bliver herefter stk. 6-8.
[Den tidligere beregningsperiode på 3 måneder/12 uger genindføres] 3) Nr. 9 udgår.
[Mindstesatsen på 82 pct. af højeste dagpenge bevares] 4) I det under nr. 14 foreslåede § 53, stk. 2, indsættes efter nr. 2 som nyt nummer:
»3) At et fuldtidsforsikret medlem inden for de seneste 3 år har udøvet selvstændig erhvervsvirksomhed i væsentligt omfang i 52 uger.« Nr. 3 bliver herefter nr. 4.
[Et medlem skal uanset indtægt kunne optjene dagpengeret på baggrund af selvstændig virksomhed i væsentligt omfang] Af beskæftigelsesministeren, tiltrådt af udvalget:
 5) I det under nr. 14 foreslåede § 53, stk. 5, ændres i  1. pkt. »jf. stk. 16« til: »jf. dog stk. 17 og 18«.
[Teknisk korrektion] Af et mindretal (EL), tiltrådt af et mindretal (SF):
 6) I det under nr. 17 foreslåede § 53, stk. 8, indsættes efter nr. 2 som nyt nummer:
»3) At et fuldtidsforsikret medlem inden for de seneste 3 år har udøvet selvstændig erhvervsvirksomhed i væsentligt omfang i 52 uger.« Nr. 3 bliver herefter nr. 4.
[Et medlem skal uanset indtægt kunne genoptjene dagpengeret på baggrund af selvstændig virksomhed i væsentligt omfang] Af beskæftigelsesministeren, tiltrådt af udvalget:
7) I det under nr. 17 foreslåede § 53, stk. 12,  ændres i 5. pkt. »stk. 3, 2. og 3. pkt.« til: »stk. 4, 2. og 3. pkt.« [Teknisk korrektion] 8) I den under nr. 23 foreslåede ændring af § 53, stk. 11, der bliver stk. 18, ændres »stk. 16« til: »stk. 17«.
[Teknisk korrektion] 9) Nr. 25 affattes således:
»25. I § 55, stk. 1, 2. pkt., ændres »§ 53, stk. 2 og 5« til: »§ 53, stk. 2 og 8«.« [Teknisk korrektion] Af et mindretal (EL), tiltrådt af et mindretal (SF):
 10) Nr. 28 udgår.
[En periode, hvor et medlem efter ophør med selvstændig virksomhed er udelukket fra at modtage dagpenge, skal ikke forbruge af dagpengeperioden] 11) Efter nr. 28 indsættes som nyt nummer:
»01. Overalt i § 55 a ændres »løntimer« til: »timer«.« [Timer fra selvstændig virksomhed skal også indgå på beskæftigelseskontoen] Af beskæftigelsesministeren, tiltrådt af et flertal (udvalget med undtagelse af EL og SF):
 12) Nr. 30 affattes således:
 »30. § 55 a, stk. 1, 2. pkt., affattes således:
»Kun løntimer m.v., som kan medregnes til opfyldelse af beskæftigelseskravet, jf. § 53, stk. 9, nr. 1 og 2, jf. § 53, stk. 15, kan registreres på beskæftigelseskontoen.«« [Teknisk korrektion] Af et mindretal (EL), tiltrådt af et mindretal (SF):
 13) I den under nr. 30 foreslåede ændring af § 55 a, stk. 1, 2. pkt., ændres »stk. 9, nr. 1 og 2« til: »stk. 9, nr. 1, 2 og 3«.
[Konsekvensændring] 14) I den under nr. 31 foreslåede ændring af § 55 a, stk. 2, ændres »og 2« til: », 2 og 3«.
[Konsekvensændring] 15) Efter nr. 31 indsættes som nyt nummer:
»02. I § 56, stk. 1 og 2, ændres »løntimer« til: »timer«, og i stk. 3 ændres »løntime« til: »time«.« [Timer fra selvstændig virksomhed skal også tælle med til fleksibel genoptjening] Af beskæftigelsesministeren, tiltrådt af udvalget:
 16) Efter nr. 31 indsættes som nye numre:
 »03. I § 56 a, stk. 1, ændres »stk. 2-6« til: »stk. 2 og 4-7«.
04. I § 56 a, stk. 2, ændres »stk. 4 og 6« til: »stk. 5 og 7«.« [Teknisk korrektion] 17) Efter nr. 32 indsættes som nye numre:
 »05. I § 56 a, stk. 3, der bliver stk. 4, ændres »stk. 4 og 6« til: »stk. 5 og 7«.
06. I § 56 a, stk. 5, der bliver stk. 6, ændres »stk. 4« til: »stk. 5«.« [Teknisk korrektion] Af et mindretal (EL), tiltrådt af et mindretal (SF):
 18) Nr. 35 udgår.
[Et medlem skal kunne ophøre midlertidigt med sin selvstændige virksomhed] 19) I det under nr. 38 foreslåede § 59, stk. 1, udgår i 1. pkt. ordene »eller driver selvstændig virksomhed af den art, der er nævnt i § 57 a, stk. 2«, og stk. 1, 2. pkt., udgår.
[Dagpenge samtidig med selvstændig bibeskæftigelse skal holdes adskilt fra supplerende dagpenge til lønarbejde på nedsat tid] 20) I det under nr. 38 foreslåede § 59, stk. 2, udgår i 1. pkt. orderne », herunder timer oplyst på tro og love, som er anvendt på selvstændig virksomhed i den pågældende periode,«.
[Konsekvensændring] 21) Efter det under nr. 38 foreslåede § 59, stk. 2, indsættes som nyt stykke:
»Stk. 3. Et ledigt medlem kan modtage dagpenge samtidig med drift af selvstændig virksomhed af den art, der er nævnt i § 57 a, stk. 2. Et ledigt medlem kan modtage dagpengene under opstart af selvstændig virksomhed, jf. § 57 a.
Udbetaling af dagpenge sker efter forholdet mellem timer oplyst på tro og love, som er anvendt på selvstændig virksomhed i den pågældende periode, og 160,33 timer.« Stk. 2 og 3 bliver herefter stk. 4 og 5.
[Konsekvensændring] 22) I den under nr. 41 foreslåede affattelse af § 60 udgår i stk. 1, 1. pkt., ordene »eller drevet selvstændig virksomhed«, og stk. 1, 4. og 5. pkt., udgår.
[Perioden med ret til dagpenge samtidig med selvstændig bibeskæftigelse forbruger ikke af perioden med ret til supplerende dagpenge til lønarbejde på nedsat tid og omvendt] Af beskæftigelsesministeren, tiltrådt af et flertal (udvalget med undtagelse af EL og SF):
 23) I den under nr. 41 foreslåede affattelse af § 60 ændres i stk. 1, 5. pkt., »midt i en måned« til: »på et tidspunkt i løbet af en måned«.
[Sproglig præcisering] Af et mindretal (EL), tiltrådt af et mindretal (SF):
 24) I den under nr. 41 foreslåede affattelse af § 60 indsættes efter stk. 1 som nyt stykke:
»Stk. 2. Når et medlem, som har selvstændig bibeskæftigelse, har modtaget dagpenge i 78 uger, udløber retten til dagpenge samtidig med drift af selvstændig bibeskæftigelse.
Det er kun uger, hvor der er modtaget dagpenge, der indgår i forbruget af de 78 uger.
Uger med udbetalte dagpenge indgår i opgørelsen, uanset om der har været fradrag i dagpengene for den selvstændige bibeskæftigelse.« Stk. 2-7 bliver herefter stk. 3-8.
[Et medlem skal have ret til dagpenge i 78 uger samtidig med selvstændig bibeskæftigelse] Af beskæftigelsesministeren, tiltrådt af udvalget:
 25) I den under nr. 41 foreslåede affattelse af § 60 ændres i stk. 3 »kan kun ske efter stk. 2, nr. 1 eller 2« til: »kan ikke ske som en kombination af løntimer og B-indkomst efter stk. 2, nr. 1, og perioder med drift af selvstændig virksomhed efter stk. 2, nr. 2«.
[Sproglig præcisering] Af et mindretal (EL), tiltrådt af et mindretal (SF):
 26) I den under nr. 41 foreslåede affattelse af § 60 udgår stk. 6, nr. 2.
[Genoptjening af ret til supplerende dagpenge til lønarbejde på nedsat tid holdes adskilt fra genoptjening af ret til dagpenge samtidig med selvstændig bibeskæftigelse] 27) I den under nr. 41 foreslåede affattelse af § 60 indsættes efter stk. 6 som nyt stykke:
»Stk. 7. Genoptjening af retten til dagpenge samtidig med selvstændig bibeskæftigelse er betinget af, at et medlem har haft arbejde som lønmodtager i en tid, som sammenlagt svarer til arbejde i fagets fulde sædvanlige arbejdstid i mindst 26 uger inden for de seneste 18 måneder.
Det gælder også, hvis medlemmet i en tilsvarende periode har drevet selvstændig virksomhed i væsentligt omfang.« Stk. 7 bliver herefter stk. 8.
[Det nuværende krav til genoptjening af ret til dagpenge samtidig med selvstændig bibeskæftigelse bevares] 28) I den under nr. 41 foreslåede affattelse af § 60 udgår i stk. 7, 4. pkt., ordene », sammenlægning af forbrug af perioder som lønmodtager og selvstændig erhvervsdrivende«.
[Konsekvensændring] Af beskæftigelsesministeren, tiltrådt af udvalget:
 29) Efter nr. 41 indsættes som nyt nummer:
»07. I § 63, stk. 1, ændres »stk. 3« til: »stk. 4«.« [Teknisk korrektion] 30) Nr. 43 affattes således:
»43. I § 63, stk. 3, 2. pkt., ændres »inden for« til: »i«.« [Præcisering af perioden, inden for hvilken der er gentagelsesvirkning ved selvforskyldt ledighed] 31) Nr. 44 affattes således:
 »44. I § 63, stk. 3, indsættes efter 2. pkt.:
»Ved opgørelsen efter nr. 1 og 2 nedenfor indgår B-indkomst, hvoraf der skal betales arbejdsmarkedsbidrag, og som ikke er indberetningspligtigt til indkomstregisteret, jf. lov om et indkomstregister, omregnet til timer med omregningssatsen efter § 52, og under forudsætning af at B-indkomsten ikke indgår i en selvstændig virksomhed.«« [Teknisk korrektion] Af et mindretal (EL), tiltrådt af et mindretal (SF):
 32) I den under nr. 45 foreslåede affattelse af § 63, stk. 3, der bliver stk. 4, affattes nr. 3 således:
»3) i mindst 26 uger har drevet selvstændig erhvervsvirksomhed i væsentligt omfang.« [Arbejdskravet til selvstændige ved anden gangs selvforskyldt ledighed skal ikke fordobles] Af beskæftigelsesministeren, tiltrådt af udvalget:
 33) Efter nr. 45 indsættes som nyt nummer:
»08. I § 63, stk. 4, 1. pkt., der bliver stk. 5, 1. pkt., ændres »stk. 1-3« til: »stk. 1-4«, og i stk. 4, 2. pkt., der bliver stk. 5, 2. pkt., ændres »stk. 3« til: »stk. 4«.« [Teknisk korrektion] 34) I det under nr. 52 foreslåede § 68, stk. 3, nr. 3, indsættes efter »virksomhed og«: »medlemmet«.
[Teknisk korrektion] 35) I nr. 55 ændres »som 2. pkt.:« til: »som 3.-5. pkt.:«.
[Teknisk korrektion] Af et mindretal (EL), tiltrådt af et mindretal (SF):
 36) I den under nr. 56 foreslåede affattelse af § 73 udgår i stk. 1, 2. pkt., ordene »eller driver medlemmet selvstændig virksomhed af den art, der er nævnt i § 57 a, stk. 2,«, og stk. 1, 3. pkt., udgår.
[Dagpenge samtidig med selvstændig bibeskæftigelse skal holdes adskilt fra supplerende dagpenge til lønarbejde på nedsat tid] 37) I den under nr. 56 foreslåede affattelse af § 73 udgår i stk. 2, 1. pkt., ordene »eller drevet selvstændig virksomhed«, og stk. 2, 4. og 5. pkt., udgår.
[Perioden med ret til dagpenge samtidig med selvstændig bibeskæftigelse forbruger ikke af perioden med ret til supplerende dagpenge til lønarbejde på nedsat tid og omvendt] 38) I den under nr. 56 foreslåede affattelse af § 73 indsættes efter stk. 2 som nyt stykke:
»Stk. 3. Et medlem kan modtage dagpenge samtidig med drift af selvstændig virksomhed af den art, der er nævnt i § 57 a, stk. 2. Et ledigt medlem kan modtage dagpenge under opstart af selvstændig virksomhed, jf. § 57 a.
Udbetaling af dagpenge sker efter forholdet mellem timer oplyst på tro og love, som er anvendt på selvstændig virksomhed i den pågældende periode, og 130 timer.« Stk. 3 bliver herefter stk. 4.
[Dagpenge samtidig med selvstændig bibeskæftigelse skal holdes adskilt fra supplerende dagpenge til lønarbejde på nedsat tid] 39) I den under nr. 56 foreslåede affattelse af § 73 indsættes efter stk. 3, der bliver stk. 4, som nyt stykke:
»Stk. 5. Når et medlem, som har selvstændig bibeskæftigelse, har modtaget dagpenge i 78 uger, udløber retten til dagpenge samtidig med drift af selvstændig bibeskæftigelse.
Det er kun uger, hvor der er modtaget dagpenge, der indgår i forbruget af de 78 uger.
Uger med udbetalte dagpenge indgår i opgørelsen, uanset om der har været fradrag i dagpengene for den selvstændige bibeskæftigelse.« Stk. 4-7 bliver herefter stk. 6-9.
[Et medlem skal have ret til dagpenge i 78 uger samtidig med selvstændig bibeskæftigelse] Af beskæftigelsesministeren, tiltrådt af udvalget:
 40) I den under nr. 56 foreslåede affattelse af § 73 ændres i stk. 4 »kan kun ske efter nr. 1 eller 2« til: »kan ikke ske som en kombination af løntimer og B-indkomst efter stk. 3, nr. 1, og perioder med drift af selvstændig virksomhed efter stk. 3, nr. 2«.
[Sproglig præcisering] Af et mindretal (EL), tiltrådt af et mindretal (SF):
 41) I den under nr. 56 foreslåede affattelse af § 73 udgår stk. 7, nr. 2.
[Genoptjening af ret til supplerende dagpenge til lønarbejde holdes adskilt fra genoptjening af ret til dagpenge samtidig med selvstændig bibeskæftigelse] 42) I den under nr. 56 foreslåede affattelse af § 73 indsættes efter stk. 7 som nyt stykke:
»Stk. 8. Genoptjening af retten til dagpenge samtidig med selvstændig bibeskæftigelse er betinget af, at et medlem har haft arbejde som lønmodtager i en tid, som sammenlagt svarer til arbejde i fagets fulde sædvanlige arbejdstid i mindst 17 uger inden for de seneste 18 måneder.« Stk. 8 bliver herefter stk. 11.
[Det nuværende krav til genoptjening af ret til dagpenge samtidig med selvstændig bibeskæftigelse bevares] Af beskæftigelsesministeren, tiltrådt af udvalget:
 43) Efter nr. 57 indsættes som nye numre:
 »09. I § 74 e, stk. 2, ændres »§ 73, stk. 1 og 5,« til: »§ 73, stk. 1 og 8,«.
010. I § 74 e, stk. 6, ændres »beskæftigelseskravet, jf. § 53, stk. 2-5,« til: »indkomst- og beskæftigelseskravet, jf. § 53,«.« [Teknisk ændring af henvisning] 44) I den under nr. 70 foreslåede affattelse af § 74 l, stk. 9, ændres i 3. pkt. »3. pkt.« til: »2. pkt.« [Teknisk korrektion] 45) I den under nr. 71 foreslåede affattelse af § 74 m, stk. 2, 2. pkt., ændres »et deltidsforsikret« til: »eller som deltidsforsikret«.
[Sproglig korrektion] 46) I den under nr. 76 foreslåede affattelse af § 74 m, stk. 7, ændres i 3. pkt. »3. pkt.« til: »2. pkt.« [Teknisk korrektion] 47) I den under nr. 77 foreslåede ændring af § 74 m, stk. 8, 1. pkt., ændres »fået indberettet mindst 481 løntimer i henhold til lov om et indkomstregister, jf. dog § 52, eller i tilsvarende udstrækning have drevet« til: »har fået indberettet mindst 481 løntimer i henhold til lov om et indkomstregister, jf. dog § 52, eller i tilsvarende udstrækning har drevet«.
[Sproglig korrektion] 48) Efter nr. 79 indsættes som nye numre:
 »011. I § 74 n, stk. 5, der bliver stk. 6, ændres »stk. 4,« til: »stk. 5,«.
 012. I § 74 n, stk. 8, der bliver stk. 9, ændres »stk. 6,« til: »stk. 7,«.
 013. I § 74 n, stk. 12, der bliver stk. 13, ændres »stk. 10,« til: »stk. 11,«.
 014. I § 74 n, stk. 14, der bliver stk. 15, ændres »stk. 10,« til: »stk. 11,«, og »stk. 11,« ændres til: »stk. 12,«.
15. I § 74 n, stk. 15, der bliver stk. 16, ændres »stk. 13 og 14,« til: »stk. 14 og 15,«.« [Teknisk korrektion] Til § 3 49) Stk. 2 affattes således:
»Stk. 2. § 1, nr. 1-5, 7-14, 16-19, 21-28, 30, 31, 03, 04, 32, 05, 06, 33-38, 41, 07, 42, 45, 08, 46-49, 53, 54, 56, 57, 09, 010, 58-79, 011-015 og 80-87, træder i kraft den 1. oktober 2018.« [Teknisk korrektion] Bemærkninger Til nr. 1 Der er tale om et teknisk ændringsforslag, idet der i det oprindelige lovforslags § 1, nr. 4, ad § 48, stk. 4, fejlagtigt er foretaget en konsekvensændring af henvisningen til lovens § 49, stk. 5 og 6.
Til nr. 2 Allerede forud for vedtagelsen af lovforslag nr.
L 181 (folketingsåret 2015-16), der omhandlede »Et fleksibelt og indkomstbaseret dagpengesystem« havde AK-Samvirke i et notat fra 17. marts 2016 påvist, at de nye beregningsmetoder kunne give helt uacceptable resultater.
Eksempelvis kunne et medlem få beregnet en dagpengesats på 3.168 kr. om måneden.
Derfor stillede Enhedslisten dengang et ændringsforslag om, at de gældende beregningsregler skulle bevares, indtil der fremkom et bedre forslag, der ikke havde disse uheldige virkninger.
Helt aktuelt har 3F Frederikshavn ved foretræde for Beskæftigelsesudvalget den 29. november 2017 påvist, at dagpengesatsen for mange af deres medlemmer bliver markant nedsat på grund af de nye beregningsregler.
Det drejer sig om medlemmer, der gør »alt det rigtige« og tager alle de vikar- og småjob, som de kan få, og som efterfølgende bliver straffet for det, ved at deres dagpengesats bliver nedsat med mange tusind kroner.
I det konkrete eksempel fra 3F Frederikshavn fik medlemmet nedsat sin dagpengesats med 31 pct.
Efter beregningsreglerne fra før den 1. juli 2017 ville dette medlem have bevaret sin dagpengesats på højeste dagpenge.
På denne baggrund finder Enhedslisten, at det er absolut påkrævet at genindføre de tidligere beregningsperioder.
 Hvis Enhedslistens ændringsforslag vedtages, vil EL stille de nødvendige konsekvensændringsforslag til 3. behandling.
Til nr. 3 Det er vigtigt at bevare mindstesatsen på 82 pct. af højeste dagpenge, da de foreslåede beregningsregler vil medføre, at nogle selvstændige vil få beregnet en meget lav sats.
Mindstesatsen er en garanti for, at dagpengesatsen ikke bliver så lav, at man ikke kan leve af den.
Til nr. 4 og 6 Med de foreslåede regler til optjening af dagpengeret vil der være nogle selvstændige, som ikke vil kunne optjene dagpengeret, selv om de har arbejdet fuldtids i deres selvstændige virksomhed i flere år.
Hvis virksomheden har kørt med underskud, er der efter de foreslåede regler ingen indtægt, der kan give dagpengeret.
Disse medlemmer vil derfor  ud over at komme ud af virksomheden med en gæld  opleve at stå uden forsørgelse.
Til nr. 5 Der er tale om et teknisk ændringsforslag, idet der i det oprindelige lovforslags § 1, nr. 14, ad forslag til § 53, stk. 5, 1. pkt., fejlagtigt er henvist til stk. 16. Samtidig fremgår det ikke tydeligt, at henvisningen er en særregel i forhold den 5-årige optjeningsperiode.
Det foreslås derfor, at henvisningen korrigeres i overensstemmelse hermed, så den bliver sålydende, jf. dog stk. 17 og 18.
Til nr. 7 Der er tale om et teknisk ændringsforslag, idet der i det oprindelige lovforslags § 1, nr. 17, ad forslag til § 53, stk. 12, 5. pkt., er henvist til § 53, stk. 3, 2. og 3. pkt.
Det korrekte er en henvisning til § 53, stk. 4, 2. og 3. pkt.
Til nr. 8 Der er tale om et teknisk ændringsforslag, idet det i det oprindelige lovforslags § 1, nr. 23, ad konsekvensændring af lovens § 53, stk. 11, der bliver stk. 18, er foreslået, at »stk. 10« ændres til »stk. 16«.
Dette er en fejl.
Konsekvensændringen skal rettelig være til stk. 17. Med ændringsforslaget sikres den korrekte henvisning til § 53, stk. 17, i den kommende lovs § 53, stk. 18.
Til nr. 9 Der er tale om et teknisk ændringsforslag, idet der i det oprindelige lovforslags § 1, nr. 25, ad § 55, stk. 1, 2. pkt., kan være tvivl om, hvilket numeriske tal i § 55, stk. 1, 2. pkt., der foreslås konsekvensændret.
Med ændringsforslaget sikres, at det er henvisningen til § 53, stk. 2 og 5, der konsekvensændres til § 53, stk. 2 og 8.
Til nr. 10, 11 og 13 Timer fra selvstændig virksomhed bør også i forhold til beskæftigelseskonto og fleksibel genoptjening ligestilles med lønarbejde og indgå på beskæftigelseskontoen og tælle med til fleksibel genoptjening.
Til nr. 12 Der er tale om et teknisk ændringsforslag, idet der i det oprindelige lovforslags § 1, nr. 29, ad § 55 a, stk. 1, 2. pkt., indsættes en henvisning til lovens § 53, stk. 8. Denne henvisning skal konsekvensændres som følge af ændringen i lovforslagets § 1, nr. 17, hvor lovens § 53, stk. 8, bliver til § 53, stk. 15. Med ændringsforslaget sikres de korrekte konsekvensændringer af § 55 a, stk. 1, 2. pkt.
Til nr. 14 Det er urimeligt, at et medlem skal forbruge af dagpengeperioden, når den pågældende er udelukket fra at modtage dagpenge.
Til nr. 15 Et medlems selvstændige erhvervsvirksomhed kan blive udsat for ekstraordinære begivenheder, som medlemmet ikke selv er herre over.
I de situationer bør medlemmet kunne lukke sin virksomhed midlertidigt og ikke være tvunget til at lukke den helt.
Til nr. 16 Der er tale om et teknisk ændringsforslag, idet der i det oprindelige lovforslags § 1, nr. 32, indsættes et nyt stk. 3 i lovens § 56 a.
Ved en fejl er henvisningen i lovens § 56 a, stk. 1, til § 56 a, stk. 2-6, ikke konsekvensændret til § 56 a, stk. 2 og 4-7. Tilsvarende er henvisningen i § 56 a, stk. 2, til stk. 4 og 6 ikke konsekvensændret til stk. 5 og 7. Ændringsforslagene sikrer, at der henvises til de korrekte bestemmelser i § 56 a, stk. 1 og 2.
Til nr. 17 Der er tale om et teknisk ændringsforslag, idet der i det oprindelige lovforslags § 1, nr. 32, indsættes et nyt stk. 3 i lovens § 56 a.
Ved en fejl er henvisningen i lovens § 56 a, stk. 3, der bliver stk. 4, til § 56 a, stk. 4 og 6, ikke konsekvensændret til § 56 a, stk. 5 og 7. Tilsvarende er henvisningen i § 56 a, stk. 5, der bliver stk. 6, til stk. 4 ikke konsekvensændret til stk. 5. Ændringsforslagene sikrer, at der henvises til de korrekte bestemmelser i § 56 a, stk. 4 og 6, som følge af ændringen i lovforslagets § 1, nr. 32.
Til nr. 18-22, 24, 26-28, 36-39, 41 og 42 Den nuværende periode på 78 uger, hvor man kan modtage dagpenge samtidig med selvstændig bibeskæftigelse, bør bevares.
Det er vigtigt at skelne mellem dagpenge modtaget samtidig med selvstændig bibeskæftigelse og supplerende dagpenge til lønarbejde på nedsat tid, da det er to vidt forskellige ting.
De nuværende regler for dagpenge samtidig med selvstændig bibeskæftigelse er gode og fornuftige og bidrager til, at medlemmer inden for de relevante fagområder kan holde deres faglige kundskaber vedlige, indtil de enten opnår fuldtids lønarbejde eller kan starte som selvstændige.
Når man i lovforslaget åbner op for, at man kan modtage dagpenge under opstart af selvstændig virksomhed, er 30 uger en alt for kort tid.
Til nr. 23 Der er tale om et teknisk ændringsforslag, idet der i det oprindelige lovforslags § 1, nr. 41, ad § 60, stk. 1, 5. pkt., er tvivl om betydningen og rækkeviden af formuleringen »Starter et medlem en ny virksomhed op midt i en måned . . .«.
Det har været forudsat, at en ny virksomhed kan startes på en hvilken som helst dag i løbet af en måned.
 Det foreslås derfor, at det præciseres, at virksomheden kan starte op »på et tidspunkt i løbet af en måned «.
 Forslaget betyder, at ved opstart af selvstændig virksomhed på et hvilket som helst tidspunkt i løbet af en måned indgår denne måned i opgørelsen af tidsbegrænsningen for supplerende dagpenge.
Til nr. 25 Der er tale om tekniske ændringsforslag, idet der i det oprindelige lovforslags § 1, nr. 41, ad § 60, stk. 3, er tvivl om betydningen og rækkeviden af formuleringen af den foreslåede bestemmelse.
Formålet med bestemmelsen er at fastsætte regler om, at forlængelsen af perioden med ret til supplerende dagpenge ikke kan ske som en kombination af løntimer og B-indkomst efter forslaget til § 53, stk. 2, nr. 1, og perioder med drift af selvstændig virksomhed efter § 53, stk. 2, nr. 2.
 Det foreslås derfor, at bestemmelsen sprogligt tilrettes i overensstemmelse med formålet.
 Forslaget betyder, at forlængelse af perioden med supplerende dagpenge kun kan ske på grundlag af enten løntimer og B-indkomst, jf. § 53, stk. 9, nr. 1 og 2, som i de seneste 12 måneder er indberettet til indkomstregisteret i henhold til lov om et indkomstregister, og ikkeindberetningspligtig B-indkomst som oplyst af medlemmet på tro og love, jf. forslaget til § 60, stk. 2, nr. 1, eller måneder, hvor et medlem driver selvstændig virksomhed efter § 57 a og ikke har modtaget dagpenge inden for de seneste 12 måneder, jf. forslaget til § 60, stk. 2, nr. 2.
Til nr. 29 og 33 Der er tale om tekniske ændringsforslag, idet det oprindelige lovforslags § 1, nr. 42, ad lovens § 63 ophæver stk. 2 og indsætter stk. 2 og 3. Ved en fejl er henvisningen i lovens § 63, stk. 1, til § 63, stk. 3, ikke konsekvensændret til § 63, stk. 4. Tilsvarende er henvisningen i § 63, stk. 4, 1. pkt., der bliver stk. 5, 1. pkt., til stk. 1-3 ikke konsekvensændret til stk. 1-4, og endelig er henvisningen i § 63, stk. 4, 2. pkt., der bliver stk. 5, 2. pkt., til stk. 3 ikke konsekvensændret til stk. 4.
 Forslaget betyder, at der henvises til de korrekte bestemmelser i § 63, stk. 1 og 4.
Til nr. 30 og 31 Der er tale om tekniske ændringsforslag, idet der ved affattelsen af de oprindelige lovforslags § 1, nr. 43 og 44, ad lovens § 63, stk. 3, er udarbejdet en sprogligt og opstillingsmæssig uhensigtsmæssig lovteknisk løsning.
 Det foreslås derfor, at lovforslagets § 1, nr. 43 og 44, lovteknisk opbygges på en anden måde.
I forslaget til § 1, nr. 43, præciseres perioden, inden for hvilken der er gentagelsesvirkning ved selvforskyldt ledighed.
Dette svarer til det oprindelige forslag.
Det foreslås i ændringsforslaget til § 1, nr. 44, at det oprindelige forslag indarbejdes som et 3. pkt. i § 63, stk. 3, i stedet for et nyt nr. 2 i samme bestemmelse.
Denne fremgangsmåde er lovteknisk mere hensigtsmæssig, og det sikres, at der sprogligt ikke er tvivl om, at der ved opgørelsen af arbejdskravet efter lovens § 63, stk. 3, nr. 1 og 2, ved selvforskyldt ledighed kan indgå B-indkomst, hvoraf der skal betales arbejdsmarkedsbidrag, og som ikke er indberetningspligtigt til indkomstregisteret, jf. lov om et indkomstregister, omregnet til timer med omregningssatsen efter § 52, og under forudsætning af at B-indkomsten ikke indgår i en selvstændig virksomhed.
 Endelig foreslås det, at der indsættes et opremsningskomma i § 63, stk. 3, nr. 2, til sidst i teksten.
Til nr. 32 Der mangler en forklaring på, hvorfor selvstændige nu skal straffes dobbelt så hårdt ved anden gangs selvforskyldt ledighed inden for 12 måneder, ved at arbejdskravet fordobles fra et halvt års til et helt års selvstændig virksomhed.
Det virker helt ude af proportion, sammenholdt med at kravet til lønmodtagere i samme situation er 300 løntimer inden for 3 måneder.
Til nr. 34 Der er tale om et teknisk ændringsforslag, idet der ved affattelsen af det oprindelige lovforslags § 1, nr. 52, ad forslaget til § 68, stk. 3, nr. 2, kan være tvivl om betydningen af formuleringen »og opfylder kravet i nr. 1 og 2«.
 Det foreslås derfor, at det præciseres, at det er medlemmet, der opfylder kravet i nr. 1 eller 2.
 Forslaget betyder, at løntimekravet i § 68, stk. 3, nr. 1 og 2, skal være opfyldt af medlemmet, for at der automatisk skal ske overflytning fra deltidsforsikring til fuldtidsforsikring.
Til nr. 35 Der er tale om et teknisk ændringsforslag, idet der i det oprindelige lovforslags § 1, nr. 55, ad lovens § 73, stk. 4, indsættes et 2. pkt.
Dette er en fejl, idet indsættelsen skal ske som 3.-5. pkt.
 Det foreslås, at indsættelsen i § 73, stk. 4, sker som 3.-5. pkt.
 Forslaget betyder, at den indsatte tekst sker på det rette sted i bestemmelsen i § 73, stk. 4.
Til nr. 40 Der er tale om et teknisk ændringsforslag, idet der i det oprindelige lovforslags § 1, nr. 56, ad § 73, stk. 4, er tvivl om betydningen og rækkeviden af formuleringen af den foreslåede bestemmelse.
Formålet med bestemmelsen er at fastsætte regler om, at forlængelsen af perioden med ret til supplerende dagpenge ikke kan ske som en kombination af løntimer og B-indkomst efter forslaget til § 53, stk. 2, nr. 1, og perioder med drift af selvstændig virksomhed efter § 53, stk. 2, nr. 2.
 Det foreslås derfor, at bestemmelsen sprogligt tilrettes i overensstemmelse med formålet.
 Forslaget betyder, at forlængelse af perioden med supplerende dagpenge kun kan ske på grundlag af enten løntimer og B-indkomst, jf. § 53, stk. 9, nr. 1 og 2, som i de seneste 12 måneder er indberettet til indkomstregisteret i henhold til lov om et indkomstregister og ikkeindberetningspligtig B-indkomst som oplyst af medlemmet på tro og love, jf. forslaget til § 73, stk. 3, nr. 1, eller måneder, hvor et medlem driver selvstændig virksomhed efter § 57 a og ikke har modtaget dagpenge inden for de seneste 12 måneder, jf. forslaget til § 73, stk. 3, nr. 2.
Til nr. 43 Der er i det foreslåede nr. 10 tale om et teknisk ændringsforslag som følge af nyaffattelsen af § 73 som affattet ved § 1, nr. 56. Det foreslås således, at henvisningen i den gældende § 74 e, stk. 2, til »§ 73, stk. 1 og 5,« ændres til »§ 73, stk. 1 og 8,«.
Med ændringsforslaget sikres, at der henvises til de korrekte bestemmelser i § 73.
Der er i det foreslåede nr. 11 tale om et teknisk ændringsforslag som følge af ændringerne i § 53 som affattet ved § 1, nr. 14-24. Det foreslås således, at henvisningen i det gældende § 74 e, stk. 6, til »beskæftigelseskravet, jf. § 53, stk. 2-5,« ændres til »indkomst- og beskæftigelseskravet, jf. § 53,«.
Med ændringsforslaget sikres en korrekt henvisning til § 53.
Til nr. 44 Der er tale om et teknisk ændringsforslag, idet der i det oprindelige lovforslags § 1, nr. 70, ad forslag til § 74 l, stk. 9, fejlagtigt er henvist til 3. pkt.
Den korrekte henvisning skal være til 2. pkt.
Til nr. 45 Der er tale om en sproglig korrektion for at sikre et ensartet sprogligt udtryk i § 1, nr. 66-69 og 71-75.
Til nr. 46 Der er tale om et teknisk ændringsforslag, idet der i det oprindelige lovforslags § 1, nr. 76, ad forslag til § 74 m, stk. 7, 3. pkt., fejlagtigt er henvist til 3. pkt.
Den korrekte henvisning skal være til 2. pkt.
Til nr. 47 Der er tale om en sproglig korrektion i citeringen af den gældende bestemmelse, der foreslås ændret.
Til nr. 48 Der er tale om tekniske korrektioner, som følge af at der i det oprindelige lovforslags § 1, nr. 79, er indsat et nyt stykke efter § 74 n, stk. 1.
 Ændringsforslaget sikrer, at der henvises til de korrekte bestemmelser i § 74 n.
Til nr. 49 Der er tale om konsekvensændringer som følge af forslagene i nr. 16, 17, 29, 32, 44 og 49, som skal træde i kraft den 1. oktober 2018.
 Ændringsforslaget i nr. 34, ad nr. 09, træder i kraft den 1. januar 2018, jf. lovforslagets § 3, stk. 1.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Jeppe Jakobsen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Rasmus Horn Langhoff (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
