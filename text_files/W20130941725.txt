Pressenævnets kendelse i sag nr. 13-70-00513 Resumé NORDJYSKE Stiftstidende afviser læserbrev, fordi det ikke vedrører samfundsforhold.
Skribenten klager og kalder det redaktionel censur.
Pressenævnet afviser klagen.
 Pressenævnets formand udtaler:
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen.
NORDJYSKE Stiftstidende er ikke forpligtet til at bringe [Klager]s debatindlæg.
 Klagen afvises herefter som åbenbart grundløs, jf. medieansvarslovens § 43, stk. 2, nr. 1.
 [Klager] har klaget til Pressenævnet, idet han mener, at NORDJYSKE Stiftstidende har tilsidesat god presseskik ved at afvise at bringe hans debatindlæg.
 Klageren anmodede ved e-mail af 22. juli 2013 Thisted Dagblad om at få bragt et debatindlæg vedrørende omfanget og indholdet af dagbladet, der er en lokalsektion i NORDJYSKE Stiftstidende.
 NORDJYSKE Stiftstidende gav ved e-mail af 13. august 2013 følgende begrundelse for at ikke at bringe debatindlægget:
Vi mener det er vigtigt at stille plads til rådighed til debat i form af læserbreve.
Den plads er tiltænkt debat om samfundsforhold.
Vi foretrækker at give personlige svar på henvendelser om vores udgivelser og forretningsforhold. [Klager] har til støtte for klagen bl.a. anført, at han er udsat for redaktionel censur.
NORDJYSKE Stiftstidende har ikke givet en god forklaring på, hvorfor debatindlægget ikke er blevet optaget i avisen.
 Pressenævnets formand udtaler:
I overensstemmelse med det almindelige princip om redaktørens ret til at redigere mediet er redaktøren berettiget til at beslutte, hvad man vil bringe i avisen.
NORDJYSKE Stiftstidende er ikke forpligtet til at bringe [Klager]s debatindlæg.
 Klagen afvises herefter som åbenbart grundløs, jf. medieansvarslovens § 43, stk. 2, nr. 1.
