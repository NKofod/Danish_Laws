Klage  

 over knæoperation samt smertebehandling Nævnet fandt ikke grundlag for at kritisere de  

 involverede læger.
Nævnet lagde vægt på, at det under operationen i år 2002  

 blev konstateret, at der manglede knogle svarende til den del af lårknoglen,  

 hvor den nye protese skulle sidde.
For at sikre, at den ny protese fik den  

 optimale placering blev der derfor placeret knogle fra afdelingens knoglebank  

 inden fastcementering af lårbensdelen af knæprotesen.
Selve ledlinien i det  

 ny  

 knæ blev placeret lidt længere nedefter i et forsøg på at bedre  

 knæfunktionen.  

 Vedrørende anlæggelsen af epiduralkateteret lagde nævnet vægt på, at det blev  

 anlagt  

 ved en helt ukompliceret procedure og i et korrekt niveau, og at det blev  

 testet  

 korrekt.
Nævnet lagde vedrørende smertebehandlingen vægt på, at denne blev  

 forsøgt reguleret i overensstemmelse med almindelig anerkendt faglig  

 standard.
 For så vidt angik informationen efter operationen i år  

 2000 lagde nævnet vægt på, at der intet fremgik af journalen om et påbegyndt  

 snit i lårbensknoglen, og nævnet fandt således ikke grundlag for at fastslå,  

 at  

 der ved operationen i år 2000 blev påbegyndt et snit i lårbensknoglen.
