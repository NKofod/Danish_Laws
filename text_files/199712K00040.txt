Nr LSF 40 Forslag til Lov om ændring af momsloven og lov om fremskyndet  

 tilbagebetaling af visse afgifter (Afkortning af kredittiden for landbrug og  

 fiskeri m.v.) Fremsat af skatteministeren (Carsten Koch) den 23. oktober 1997 Vedtaget ved tredjebehandling den 20. november 1997 Lov nr. 890 af 03/12/1997 § 1 I lov om merværdiafgift (momsloven), jf. lovbekendtgørelse nr. 634 af 23.  

 juli 1997, foretages følgende ændringer:
 1. I § 47, stk. 5, 1. pkt., ændres »§ 62, stk.  

 10« til: »§ 62, stk. 9«.
 2. I § 62, stk. 1, ændres »kvartalet som  

 afgiftsperiode skal uanset § 57« til: »kvartalet eller halvåret som  

 afgiftsperiode skal uanset §§ 57 og 68«.
 3. § 62, stk. 3, ophæves.
 Stk. 4-13 bliver herefter stk. 3-12.
 4. I § 62, stk. 6, der bliver stk. 5, ændres »1, 3 og  

 4« til: »1 og 3«.
 5. I § 62, stk. 7 , der bliver stk. 6, ændres »1, 3, 4  

 og 6« til: »1, 3 og 5«.
 6. I § 62 , stk. 8 , der bliver stk. 7, ændres  

 »1, 3, 4 eller 6« til: »1, 3 eller 5«.
 7. I § 62 , stk. 9 , der bliver stk. 8, ændres  

 »1, 3 og 6« til: »1 og 5«.
 8. I § 62 , stk. 10, der bliver stk. 9, ændres  

 »stk. 6« til: »stk. 5«.
 9. I § 62 , stk. 11, der bliver stk. 10, ændres  

 »stk. 9 og 10« til: »stk. 8 og 9« og »stk. 10«  

 til: »stk. 9«.
 10. I § 62 , stk. 12, der bliver stk. 11, ændres  

 »1, 3 og 6« til: »1 og 5«.
 11. I § 62 , stk. 13, der bliver stk. 12, ændres i  

1. pkt. »§ 57, stk. 1, eller § 68, stk. 1,» til: »§ 57,  

 stk. 1,», og 2. pkt.  ophæves.
 12. § 63, stk. 3, 2. pkt., ophæves.
 13. I § 66, stk. 1, indsættes som 2. pkt.:
»Virksomheden registreres med kvartalet som afgiftsperiode.« 14. I § 67, 2. pkt., udgår », jf. § 68, stk. 2«.
 15. § 68 affattes således:
»§ 68. For virksomheder, der er registreret som landbrug og  

 fiskeri m.v., og hvis samlede afgiftspligtige leverancer ikke overstiger  

 500.000 kr. årligt, er afgiftsperioderne første og anden halvdel af  

 kalenderåret.
Virksomheden kan uanset 1. pkt. anmode de statslige told- og  

 skattemyndigheder om fortsat at anvende kvartalet som afgiftsperiode.  

 Anvendelsen af halvåret som afgiftsperiode er betinget af, at virksomheden  

 ikke er registreret efter § 47, stk. 3, 2. pkt.
Stk. 2. Ændring af virksomhedens afgiftsperiode sker på grundlag  

 af virksomhedens afgiftspligtige leverancer i det seneste hele afsluttede  

 kalenderår og har virkning fra og med den 1. juli i det følgende kalenderår.  

 Virksomhedens afgiftsperiode kan kun ændres fra kvartalet til halvåret, hvis  

 virksomheden for afgiftsperioderne i hele det senest afsluttede kalenderår  

 har angivet og indbetalt afgiften efter loven rettidigt.« 16. I § 81 udgår i stk. 1, nr. 2, »§ 68, stk.  

 1, 1. pkt.,».
 17. I § 81 , stk. 1, nr. 3, ændres »stk. 1, 2  

 eller 3« til: »stk. 1 eller 2«.
 18. I § 81, stk. 3, 2. pkt., ændres »§ 62, stk.  

 10« til: »§ 62, stk. 9«.
§ 2 I lov om fremskyndet tilbagebetaling af visse afgifter, jf.  

 lovbekendtgørelse nr. 568 af 20. juni 1994, som ændret ved § 2 i lov nr. 417  

 af 14. juni 1995 og § 9 i lov nr. 1102 af 20. december 1995, foretages  

 følgende ændringer:
 1. I § 2, stk. 2, 1. pkt., udgår », og hvis  

 afgiftsperiode efter merværdiafgiftsloven er kvartalet«.
 2. § 2, stk. 2, 2. pkt., ophæves.
 3. § 2, stk. 4, ophæves.
 4. § 5, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 5. § 5 a affattes således:
» § 5 a.
Skatteministeren kan bemyndige de statslige told- og  

 skattemyndigheder til at træffe afgørelser efter denne lov.
Ministeren kan i  

 den forbindelse fastsætte regler om adgangen til at klage over afgørelserne,  

 herunder om at afgørelserne ikke kan indbringes for højere administrativ  

 myndighed.« § 3 Stk. 1 . Loven træder i kraft den 1. januar 1998, jf. dog stk.  

 2-5.
 Stk. 2. § 1, nr. 3, har virkning for afgiftsperioder, der  

 påbegyndes fra og med den 1. januar 1998.
 Stk. 3. Ophævelsen af momslovens § 62, stk. 13, 2. pkt., i § 1,  

 nr. 11, har virkning fra og med den 1. april 1998.
 Stk. 4. § 1, nr. 12, har virkning fra og med den 1. september  

 1998.
 Stk. 5 . Momslovens § 68 som affattet ved denne lovs § 1, nr. 15,  

 har virkning for afgiftsperioder, der påbegyndes fra og med den 1. januar  

 1998. For virksomheder, der benytter første og anden halvdel af regnskabsåret  

 som afgiftsperioder efter momslovens § 68, stk. 2, 2. pkt., omfatter den  

 sidste afgiftsperiode inden lovens ikrafttræden perioden fra afgiftsperiodens  

 begyndelse til og med den 31. december 1997. Virksomheder, hvis samlede  

 afgiftspligtige leverancer efter de seneste 2 modtagne momsangivelser med  

 angivelsesfrist fra den 20. december 1996 til den 20. november 1997 efter  

 momslovens § 68, stk. 1, ikke overstiger 500.000 kr., skal fra den 1. januar  

 1998 anvende kalenderhalvåret som afgiftsperiode efter momslovens § 68, stk.  

 1, som affattet ved denne lovs § 1, nr. 15. Hvis virksomhedens  

 afgiftspligtige leverancer har oversteget denne grænseværdi, eller hvis  

 virksomheden ikke har afgivet to momsangivelser efter momslovens § 68, stk.  

 1, inden lovens ikrafttræden, skal virksomheden fra den 1. januar 1998  

 anvende kvartalet som afgiftsperiode.
Oprindeligt fremsat forslag § 1 I lov om merværdiafgift (momsloven), jf. lovbekendtgørelse nr. 634 af 23.  

 juli 1997, foretages følgende ændringer:
 1. I § 47, stk. 5, 1. pkt., ændres »§ 62, stk.  

 10« til: »§ 62, stk. 9«.
 2. § 62, stk. 3, ophæves.
 Stk. 4-13 bliver herefter stk. 3-12.
 3. I § 62, stk. 6, der bliver stk. 5, ændres »1, 3 og  

 4« til: »1 og 3«.
 4. I § 62, stk. 7 , der bliver stk. 6, ændres »1, 3, 4  

 og 6« til: »1, 3 og 5«.
 5. I § 62 , stk. 8 , der bliver stk. 7, ændres  

 »1, 3, 4 eller 6« til : »1, 3 eller 5«.
 6. I § 62 , stk. 9 , der bliver stk. 8, ændres  

 »1, 3 og 6« til: »1 og 5«.
 7. I § 62 , stk. 10, der bliver stk. 9, ændres  

 »stk. 6« til : »stk. 5«.
 8. I § 62 , stk. 11, der bliver stk. 10, ændres  

 »stk. 9 og 10« til: »stk. 8 og 9« og »stk. 10«  

 til: »stk. 9«.
 9. I § 62 , stk. 12, der bliver stk. 11, ændres  

 »1, 3 og 6« til: »1 og 5«.
 10. I § 62 , stk. 13, der bliver stk. 12, ændres i  

1. pkt. »§ 57, stk. 1, eller § 68, stk. 1,» til: »§ 57,  

 stk. 1,» og 2. pkt.  ophæves.
 11. § 63, stk. 3, 2. pkt., ophæves.
 12. Kapitel 16 ophæves.
 13. I § 81 udgår i stk. 1, nr. 2, : »§ 67, 2.  

 pkt., § 68, stk. 1, 1. pkt.,».
 14. I § 81 , stk. 1, nr. 3, ændres »stk. 1, 2  

 eller 3« til: »stk. 1 eller 2«.
 15. I § 81, stk. 3, 2. pkt., ændres »§ 62, stk.  

 10« til: »§ 62, stk. 9«.
§ 2 I lov om fremskyndet tilbagebetaling af visse afgifter, jf.  

 lovbekendtgørelse nr. 568 af 20. juni 1994, som ændret bl.a. ved § 2 i lov  

 nr. 417 af 14. juni 1995 og senest ved § 2 i lov nr. 1220 af 27. december  

 1996, foretages følgende ændringer:
 1. § 2, stk. 2, 2. pkt., ophæves.
 2. § 2, stk. 4, ophæves.
 3. § 5, stk. 4, affattes således:
 » Stk. 4 . Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
 4. § 5 a affattes således:
» § 5 a.
Skatteministeren kan bemyndige de statslige told- og  

 skattemyndigheder til at træffe afgørelser efter denne lov.
Ministeren kan i  

 den forbindelse fastsætte regler om adgangen til at klage over afgørelserne,  

 herunder om at afgørelserne ikke kan indbringes for højere administrativ  

 myndighed.«.
§ 3 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. september 1996, som ændret senest ved § 1 i lov nr. 450 af 10.  

 juni 1997, foretages følgende ændring:
 1. § 11, stk. 3, 1. pkt. , affattes således:
 »Afgiften af motorbrændstof, der udelukkende anvendes til  

 afgiftspligtig virksomhed efter merværdiafgiftsloven med jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 tilbagebetales efter stk. 2.«.
§ 4 I lov om afgift af naturgas og bygas, jf. lovbekendtgørelse nr. 887 af 3.  

 oktober 1996, som ændret senest ved § 2 i lov nr. 450 af 10. juni 1997,  

 foretages følgende ændring:
 1. § 10, stk. 3, 1. pkt. , affattes således:
 »Afgiften af gas, der udelukkende anvendes som motorbrændstof til  

 afgiftspligtig virksomhed efter merværdiafgiftsloven med jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 tilbagebetales efter stk. 2.«.
§ 5 I lov om kuldioxidafgift af visse energiprodukter, jf. lovbekendtgørelse  

 nr. 856 af 24. september 1996, som ændret ved § 1 og § 2 i lov nr. 1220 af  

 27. december 1996 og § 6 i lov nr. 444 af 10. juni 1997, foretages følgende  

 ændring:
 1. I § 9, stk. 2, 4. pkt. , ændres »§ 66, stk. 1, i  

 merværdiafgiftsloven« til: »§ 11, stk. 3, i lov om energiafgift af  

 mineralolieprodukter m.v.«.
§ 6 Stk. 1 . Loven træder i kraft den 1. januar 1998, jf. dog stk.  

 2-5.
 Stk. 2. § 1, nr. 2, har virkning for afgiftsperioder, der  

 påbegyndes fra og med den 1. januar 1998.
 Stk. 3. Ophævelsen af momslovens § 62, stk. 13, 2. pkt., i § 1,  

 nr. 10, har virkning fra og med den 1. april 1998.
 Stk. 4. § 1, nr. 11, har virkning fra og med den 1. september  

 1998.
 Stk. 5 . Ophævelsen af de særlige angivelses- og betalingsfrister  

 i § 1, nr. 12, har virkning for afgiftsperioder, der påbegyndes fra og med  

 den 1. januar 1998. Virksomheder, der benytter andet regnskabsår end  

 kalenderåret, og hvis sidste afgiftsperiode inden lovens ikrafttræden derfor  

 ikke udløber den 31. december 1997, overføres til at anvende kvartalet som  

 afgiftsperiode fra og med den 1. januar 1998. For disse virksomheder omfatter  

 den sidste afgiftsperiode inden lovens ikrafttræden perioden fra  

 afgiftsperiodens begyndelse til og med den 31. december 1997.
Bemærkninger til lovforslaget Almindelige bemærkninger Det foreslås at ophæve de specielle regler for afregning af moms, der  

 gælder for virksomheder omfattet af det særlige register for landbrug og  

 fiskeri m.v.
Registeret omfatter virksomheder med jordbrug, husdyrbrug,  

 gartneri, frugtavl, skovbrug, fiskeri, dambrug og pelsdyravl.
Ophævelsen af  

 denne særordning vil styrke målsætningen om større enkelhed i skatte- og  

 afgiftssystemet og give et merprovenu til statskassen uden at forhøje de  

 generelle skatte- og afgiftssatser.
Samtidig foreslås registeret for landbrug  

 og fiskeri m.v. nedlagt, da der med ophævelsen af de særlige  

 momsafregningsregler for disse erhverv ikke længere er tilstrækkeligt  

 grundlag for at opretholde dette register.
Der gælder udover de specielle  

 afregningsregler enkelte særlige bestemmelser for virksomheder, der er  

 omfattet af registeret.
Disse særlige bestemmelser vil som udgangspunkt  

 bliver videreført for de pågældende virksomheder.
Efter gældende regler har de ca. 100.000 landbrugsvirksomheder og andre  

 virksomheder, der er registreret i det særlige register for landbrug og  

 fiskeri m.v., halvåret som afgiftsperiode.
Afgiften skal angives senest den  

 20. i den tredje kalendermåned efter afgiftsperiodens udløb, og afgiften skal  

 indbetales i 2 rater.
Den ene halvdel af den skyldige afgift skal indbetales  

 senest den 10. i den sjette måned efter afgiftsperiodens udløb, mens den  

 anden halvdel skal indbetales den 10. i den niende måned efter  

 afgiftsperiodens udløb.
Landbrugsvirksomheder m.v. har således en væsentlig  

 længere kredit end tilsvarende byerhverv, dvs. virksomheder registreret i det  

 almindelige momsregister, der har kvartalet som afgiftsperiode med sidste  

 indbetalingsfrist den 10. i den anden måned efter afgiftsperiodens udløb.
Landbrugserhvervet m.v. har herved en kredittid for afregning af moms, som  

 er 210 dage længere end byerhvervene.
Den gennemsnitlige kredittid er på 295  

 dage for landbruget m.v. mod gennemsnitligt 85 dage for byerhverv.
Forslaget indebærer, at momslovens almindelige afregningsregler også  

 kommer til at omfatte landbrug m.v.
Landbrug m.v. skal således anvende  

 kvartalet som afgiftsperiode og skal angive og indbetale afgiften senest 1  

 måned og 10 dage efter udløbet af hver afgiftsperiode efter reglerne i  

 momslovens kapitel 15. Forslaget indebærer også, at landbrugsvirksomheder  

 m.v. vil blive omfattet af lovens almindelige regler om forkortet afregning  

 for virksomheder i restance.
 Den foreslåede nedsættelse af kredittiden indebærer, at der ikke længere  

 er behov for den særlige regel i loven om samtidig afregning for en tidligere  

 afgiftsperiode, når indehaveren af en registreret virksomhed dør, og der  

 udstedes proklama efter § 81 i lov om skifte af dødsboer.
Forslaget om ophævelse af det særlige register for landbrug og fiskeri  

 m.v. indebærer nogle konsekvensændringer i lov om fremskyndet tilbagebetaling  

 af visse afgifter.
Efter denne lov kan virksomheder, der kan få  

 tilbagebetaling efter en række energiafgiftslove, få afgiften tilbagebetalt  

 månedsvis.
Tilbagebetaling vil ellers ske i forbindelse med momsafregningen.  

 Det er en betingelse, at det samlede tilbagebetalingsbeløb årligt udgør  

 mindst 30.000 kr.
For virksomheder optaget i det særlige register for  

 landbrug og fiskeri har grænsen dog kun været 15.000 kr.
Da de særlig lange  

 momsafregningsregler for landbrug og fiskeri nu foreslås ophævet, er der ikke  

 længere grundlag for at opretholde en særlig bagatelgrænse for disse  

 virksomheder.
Der er tilsvarende ikke grundlag for at opretholde de særlige  

 regler om tilladelse til kvartalsvis tilbagebetaling af vandafgift for disse  

 virksomheder, da en sådan tilbagebetaling automatisk vil ske ved overgangen  

 til kvartalsvis momsafregning.
Ligesom for energiafgifterne sker  

 tilbagebetaling af vandafgift i forbindelse med momsafregningen.
 Herudover er der foreslået enkelte redaktionelle ændringer til loven om  

 fremskyndet tilbagebetaling.
Forslaget indebærer ligeledes nogle konsekvensændringer i  

 mineralolieafgiftsloven, naturgasafgiftsloven og kuldioxidafgiftsloven, der  

 alle indeholder henvisninger til virksomheder omfattet af det særlige  

 register for landbrug og fiskeri m.v.
Henvisningen benyttes ved afgrænsningen  

 af de aktiviteter, der berettiger til godtgørelse af afgift af  

 motorbrændstof.
Denne henvisning erstattes af en opregning af de  

 godtgørelsesberettigede aktiviteter i den omhandlede lovgivning.
Der sker  

 ikke herved nogen ændring af de godtgørelsesberettigede aktiviteter.
Provenumæssige konsekvenser I følgende oversigt er vist de nuværende angivelsesdatoer og  

 betalingsdatoer for det store flertal af virksomheder i de primære erhverv,  

 der bruger kalenderhalvåret som afgifts- eller optjeningsperiode:
 En del af landerhvervene angiver samtidig med momsen også energi- og  

 miljøafgifter.
 Mens de lange optjeningsperioder og angivelses- og betalingsfrister giver  

 landbrugserhvervet en likviditetsgevinst vedrørende selve momsen giver de  

 modsat også et likviditetstab vedrørende godtgørelsen af energiafgifter, der  

 forsinkes.
For visse virksomheder i visse optjeningsperioder vil summen af  

 indkøbsmomsen og energiafgiftsgodtgørelserne overstige salgsmomsen.
Sådanne  

 virksomheder med negative angivelser har mulighed for at angive straks efter  

 halvårets udløb og skal have udbetalt det negative afgiftstilsvar senest 3  

 uger efter angivelsen, med mindre der iværksættes særlige  

 kontrolforanstaltninger.
I praksis angives der dog med en vis forsinkelse  

 efter halvårets udløb, således at der kan regnes med en forsinkelse på ca. 50  

 dage fra udløb af halvår til udbetaling i gennemsnit.
 Provenuvirkningerne af forslaget, der er usikre på grund af varierende  

 resultat i landbruget er baseret på følgende forudsætninger for 1998:
Ved uændrede regler ville der i 1998 blive bogført indtægter vedrørende  

 moms mv. optjent i anden halvår 1997 samt første halvår 1998, mens moms mv.  

 optjent i andet halvår 1998 efter de gamle regler først ville blive bogført  

 til indtægt i 1999. I forhold hertil bevirker de nye regler, at der i 1998  

 yderligere vil blive bogført indtægter vedrørende 3. kvartal 1998. således at  

 der i alt angives og bogføres indtægter vedrørende 5 kvartaler.
I 1999 og  

 årene frem vil der igen alene blive bogført indtægter vedrørende 4 kvartaler.
 Momstilsvaret vedrørende andet halvår er større end momstilsvaret  

 vedrørende første halvår jf. at høsten finder sted her, hvilket giver  

 anledning til et større salg/mindre indkøb af foder udefra.
Det er med usikkerhed skønnet, at momstilsvaret vedrørende 3. kvartal  

 udgør godt halvdelen af momstilsvaret for andet halvår og provenugevinsten  

 for momskontoen er på denne baggrund opgjort til 1,1 mia. kr en gang for  

 alle.
Samtidig fremrykkes der imidlertid godtgørelser vedrørende  

 energiafgifter mv. for ca. 300 mill. kr, der tabes en gang for alle på de  

 respektive energiafgiftskonti.
Af de 300 mill. kr vil ca 150 mill. kr vedrøre  

 olieafgift, ca 130 mill. kr elafgift og resten ca 20 mill. kr, CO2 afgift,  

 kulafgift, gasafgift og vandafgift.
Netto vindes der således 800 mill. kr i  

 bogførte indtægter i finansåret 1998 en gang for alle.
Herudover påvirkes statens betalinger.
I 1998 ville der ved uændrede  

 regler blive betalt afgiftstilsvar optjent i andet halvår 1997, anden rate af  

 positivt optjent afgiftstilsvar fra første halvår 1997 og første rate af  

 positiv optjent afgiftstilsvar fra første halvår 1998.
 Ved forslaget vil der yderligere i 1998 blive betalt afgiftstilsvaret fra  

 3. kvartal 1998 på netto 800 mill. kr samt hele afgiftstilsvaret optjent i  

 første halvår af 1998. Udover ekstraindtægten vil der således blive betalt  

 750 mill. kr en gang for alle svarende til at anden rate af positivt  

 afgifttilsvar for første halvår 1998 også vil blive nået at blive bogført som  

 indtægt.
 Samlet set forbedres betalingerne således med 1.550 mill. kr en gang for  

 alle, heraf moms 2.100 mill. kr og energiafgifter mv. 550 mill. kr.
Den realøkonomiske virkning af forslag måles på virkningen på den  

 gennemsnitlige likviditet.
Likviditetsvirkningerne af forslaget vil være  

 varierende over året, men i gennemsnit forbedres statens likviditet med 210  

 dage/ 360 dage af det positive afgiftstilsvar fra landbruget på i alt 3,5  

 mia. kr, hvilket svarer til 2.040 mill. kr.. ( De 210 dage er reduktionen i  

 den gennemsnitlige kredittid fra 295 dage som nu til 85 dage som foreslået).
Forslaget bevirker dog også, at virksomheder, der skal have afgift  

 tilbage, må vente kortere tid herpå.
Statens tab i gennemsnitlig lividitet  

 fra de virksomheder, der skal have afgifttilsvar tilbage vil udgøre 45  

 dage/360 dage af et års negative tilsvar på ca 1,2 mia. kr svarende til 150  

 mill. kr.
 Netto vinder staten således en gang for alle gennemsnitlig likviditet for  

 1,9 mia. kr.
 Ved en rente på 8 pct. vil statens årlige rentegevinst være på 150 mill.  

 kr. før skat.
 I 1998 vil rentegevinsten alene være på 50 mill. kr.
Ved normalisering af momskredittiderne for landbruget vil risikoen for tab  

 på uerholdelige momsdebitorer endvidere reduceres.
Det er vanskeligt at  

 vurdere betydningen heraf.
 Hvis risikoen for tab udgør f.eks. 1 pct. af det gennemsnitlige  

 udestående, vil tabene på sigt blive reduceret med ca 20 mill. kr årligt.  

 Tabsrisikoen varierer med konjunkturen, og der er på grund af usikkerheden  

 ikke indregnet nogen effekt i provenuoverslaget.
 Endelig vil engangsbetalingsgevinsten i 1998 på 2,1 mia. kr vedrørende  

 moms give anledning til, at Danmarks EU bidrag i 1999 en gang for alle vil  

 stige med ca 90 mill. kr.
Erhvervsøkonomiske konsekvenser De erhvervsøkonomiske konsekvenser opgøres ved virkningen på den  

 gennemsnitlige likviditet.
Statens gevinst på ca 1,9 mia. kr en gang for alle  

 vil svare til erhvervenes tab.
 Det er ikke videre sandsynligt, at landbrugserhvervene har overvæltet  

 likviditetsfordelene ved den lange kredittid i lavere priser, og  

 normaliseringen af kredittiderne vil derfor medføre et endeligt tab for de  

 primære erhverv.
Ved en rente på 8 pct. vil reduktionen i erhvervenes rentefordel være på  

 150 mill. kr årligt.
I det omfang reduktionen af likviditeten vil blive  

 dækket ind ved højere lån, vil lånerentesatsen kunne være højere end de ca 8  

 pct., der repræsenterer renten på risikofrie og administrationsbillige lån.
 De 150 mill. kr vil med en vis usikkerhed kunne fordeles med 95 mill. kr  

 for et egentlige landbrug, 10 mill. kr for gartnerier, 10 mill. kr for  

 maskinstationer, anlægsgartnere, landbrugsservice mv., 5 mill. kr vedrørende  

 skovbrug og endelig 30 mill. kr vedrørende fiskeri og dambrug.
Miljømæssige konsekvenser Reduktionen i forsinkelsen af godtgørelsen af energiafgifterne mv. svarer  

 til en lettelse af den gennemsnitlige likviditet på ca 600 mill. kr en gang  

 for alle.
Ved en rente på 8 pct. svarer det til en reduktion i  

 likviditetstabet i erhvervene på henved 50 mill. kr årligt vedrørende især  

 det primære landbrugs energiforbrug.
Det svarer til omkring 15 kr/ton CO2.
 Ved en elasticitet på omkring 0,3 ville en tilsvarende nedsættelse af CO2  

 afgiften medføre en stigning i energiforbruget på omkring 2 pct. i landbruget  

 eller henved 0,1 mill. ton CO2.
 Det skal dog bemærkes, at landbruget tidligere på grund af den ekstra  

 lange forsinkelse i godtgørelsen har været hårdere belastet med  

 energiafgifter end andre erhverv.
Forholdet til EU-retten Lovforslaget har ikke EU-retlige aspekter.
Administrative konsekvenser Lovforslaget skønnes at medføre et årligt merarbejde i ToldSkat på 33  

 årsværk svarende til en årlig merudgift på 11,5 mio. kr.
Hertil kommer  

 engangsudgifter på 0,7 mio. kr. i 1997 til edbudvikling og information.
Bemærkninger til forslagets enkelte bestemmelser Til § 1 Til nr. 1-9, 11 og 13-15 Ændringerne er en konsekvens af ændringen i nr. 12. Ændringen i nr. 2  

 indebærer, at de særlige regler om kreditafkortning for landbrug m.v.  

 ophæves, da disse virksomheder efter forslaget vil være underlagt samme  

 kreditregler som andre momsregistrerede virksomheder.
Det foreslås i nr. 11,  

 at bestemmelsen i momslovens § 63, stk. 3, om adgangen til modregning i  

 uforfaldne krav ophæves, da denne særregel ikke længere vil have praktisk  

 betydning , når den lange afregningsfrist for landbrug m.v. ophæves.
Til nr. 10 Efter de gældende regler i momslovens § 62, stk. 13, skal der ske  

 hurtigere afregning af afgiften, når indehaveren af en registreret virksomhed  

 dør, og der udstedes proklama efter § 81 i lov om skifte af dødsboer.  

 Arvingerne eller bobestyrelsen skal således senest 30 dage efter  

 bekendtgørelsen af proklama foretage afgiftsangivelse for den løbende  

 afgiftsperiode fra periodens start og indtil dødsdagen.
På grund af den lange  

 angivelsesfrist på 2 måneder og 20 dage for landbrugsvirksomheder m.v. vil  

 angivelsesfristen for det forudgående halvår i visse tilfælde ikke være  

 udløbet, når boet skal angive for det løbende halvår.
Det er derfor bestemt,  

 at afgiften for den tidligere periode skal angives senest samtidig med  

 angivelsen for den løbende periode.
Med den foreslåede nedsættelse af  

 kredittiden vil der ikke længere være behov for den særlige bestemmelse om  

 samtidig afregning.
Til nr. 12 Det foreslås, at de særlige bestemmelser i momslovens kapitel 16 (§§  

 66-68) vedrørende landbrug og fiskeri m.v. ophæves.
Efter momslovens § 66 skal visse virksomheder registreres i det særlige  

 register for landbrug og fiskeri m.v.
Det drejer sig om virksomheder, der  

 alene har registreringspligtig virksomhed med jordbrug, husdyrbrug, gartneri,  

 frugtavl, skovbrug, fiskeri, dambrug eller pelsdyravl.
Drives der herudover  

 anden virksomhed, kan også denne virksomhed medtages under registreringen,  

 hvis omsætningen i denne del af virksomheden ikke overstiger 20.000 kr.  

 årligt eller i øvrigt er af mindre omfang og alene vedrører levering af  

 tjenesteydelser med tilknytning til landbruget m.v.
Baggrunden for det  

 særlige register er de særlige afregningsregler, der gælder for disse  

 virksomheder.
Da disse særlige afregningsregler foreslås ophævet, er der ikke  

 længere tilstrækkeligt grundlag for at opretholde et særskilt register.  

 Registret foreslås derfor nedlagt.
Der henvises i øvrigt til de almindelige  

 bemærkninger.
I momslovens § 67 bestemmes det, at virksomheder, der er registreret som  

 landbrug og fiskeri m.v., kan føre regnskab på grundlag af periodiske  

 opgørelser fra leverandører og aftagere.
Bestemmelsen foreslås ophævet som en  

 konsekvens af nedlæggelsen af det særlige register for landbrug og fiskeri  

 m.v., men det er ikke hermed hensigten at ændre på de pågældende erhvervs  

 adgang til som hidtil at føre regnskabet på grundlag af periodiske  

 opgørelser.
Efter momslovens § 55 skal registrerede virksomheder føre et  

 regnskab, der kan danne grundlag for opgørelsen af afgiftstilsvaret for hver  

 afgiftsperiode og for kontrollen med afgiftens berigtigelse.
Skatteministeren  

 kan efter bestemmelsen fastsætte de nærmere regler for regnskabsføringen.
De  

 nærmere regler er fastsat i bekendtgørelsen om merværdiafgiftsloven  

 (momsloven). Bekendtgørelsen indeholder bl.a. særlige bestemmelser for  

 landbrug og fiskeri m.v. om periodiske opgørelser.
Det er hensigten at  

 opretholde disse særlige regler, der efter den foreslåede ophævelse af  

 momslovens § 67 vil have hjemmel i lovens § 55.
Momslovens § 68 fastsætter de særlige regler for landbrugsvirksomheders  

 m.v. afregning af afgift.
Der er redegjort for de gældende regler i de  

 almindelige bemærkninger, hvortil der henvises.
Forslaget indebærer, at  

 landbrugsvirksomheder og andre virksomheder, der er registreret i det særlige  

 register for landbrug og fiskeri m.v., skal afregne moms efter samme regler  

 som byerhverv.
Disse afregningsregler er fastsat i momslovens kapitel 15 om  

 afregning af afgiften.
Landbrug og fiskeri m.v. skal således anvende  

 kvartalet som afgiftsperiode og skal angive og indbetale afgiften senest 1  

 måned og 10 dage efter udløbet af hver afgiftsperiode.
Til § 2 Til nr. 1-2 Forslagene er en konsekvens af den foreslåede ophævelse af de særlige  

 afregningsregler for landbrug og fiskeri m.v. og nedlæggelse af det særlige  

 register for disse virksomheder.
Efter § 2 i lov om fremskyndet tilbagebetaling af visse afgifter kan  

 virksomheder, der kan få tilbagebetalt olieafgift, elafgift, kulafgift,  

 gasafgift og kuldioxidafgift, få disse afgifter tilbagebetalt månedsvis.  

 Efter de normale regler tilbagebetales disse afgifter i forbindelse med  

 momsafregningen, dvs. kvartalsvis for byerhverv og halvårsvis for landbrug og  

 fiskeri m.v.
Den månedsvise tilbagebetaling gælder efter bestemmelsens stk. 2  

 kun for virksomheder, hvis samlede tilbagebetalingsbeløb udgør mindst 30.000  

 kr. årligt.
Der er dog fastsat en lavere beløbsgrænse på 15.000 kr. for de  

 virksomheder, der er optaget i det særlige register for landbrug og fiskeri  

 m.v.
Da der med den foreslåede ophævelse af de særlige momsafregningsregler  

 for disse virksomheder vil gælde samme afregningsregler som for andre  

 virksomheder, er der heller ikke grundlag for at opretholde den særlige  

 beløbsgrænse for månedsvis tilbagebetaling, der har været knyttet til den  

 særlige momsafregning.
Lovens § 2 indeholder tilsvarende i stk. 4 en særregel for tilbagebetaling  

 af vandafgift til virksomheder optaget i registret for landbrug og fiskeri  

 m.v.
Efter bestemmelsen kan disse virksomheder efter anmodning få  

 tilbagebetalt afgift efter lov om ledningsført vand kvartalsvis, når  

 afgiftsbeløbet udgør mindst 4.000 kr.
Reglen er begrundet i den lange  

 momsafregningsfrist for disse virksomheder, der betyder, at virksomhederne  

 har skullet vente længere end andre virksomheder på tilbagebetalingen, som  

 sker i forbindelse med momsafregningen.
Da virksomhederne efter forslaget  

 skal afregne moms efter samme frister som andre virksomheder (byerhverv),  

 bortfalder baggrunden for denne særregel.
Den kvartalsvise tilbagebetaling  

 vil automatisk ske gennem momsafregningen.
Til nr. 3 Ved ændringer i straffeloven er der indføjet nogle generelle bestemmelser  

 om juridiske personers strafansvar.
Det foreslås derfor, at bestemmelsen  

 herom i lov om fremskyndet tilbagebetaling henviser til straffelovens  

 bestemmelser.
Til nr. 4 Det foreslås, at skatteministeren kan bemyndige de statslige told- og  

 skattemyndigheder til at træffe afgørelser efter loven.
Den gældende lov  

 indeholder ikke en tilsvarende udtrykkelig bestemmelse.
Med forslaget bringes  

 loven på dette punkt i overensstemmelse med tilsvarende regler i  

 skattelovgivningen.
I bestemmelsens 2. pkt. bemyndiges skatteministeren til  

 at fastsætte regler om klageadgangen, herunder begrænsninger i denne.  

 Bestemmelsen svarer til den gældende lovs § 5 a, og der er alene tale om en  

 redaktionel ændring.
Til § 3 Efter den gældende bestemmelse i mineralolieafgiftslovens § 11, stk. 3,  

 ydes der tilbagebetaling af afgiften af motorbrændstof, der udelukkende  

 anvendes til virksomhed omfattet af momslovens § 66, stk. 1, vedrørende det  

 særlige register for landbrug, fiskeri m.v.
Dette gælder dog ikke  

 motorbrændstof anvendt i registrerede motorkøretøjer.
Det afgørende for, om  

 der kan ydes godtgørelse efter bestemmelsen, er, hvilken aktivitet der er  

 tale om (f.eks. mark- og skovarbejde), og ikke om virksomheden er  

 momsregistreret som landbrugsvirksomhed m.v.
Som en konsekvens af ophævelsen af bestemmelserne om det særlige  

 momsregister foreslås det at omformulere ovennævnte bestemmelse, således at  

 de aktiviteter, der giver mulighed for godtgørelse, nævnes direkte i  

 lovbestemmelsen.
Det er ikke hensigten at ændre praksis vedrørende  

 afgrænsningen af de godtgørelsesberettigede aktiviteter.
Til § 4 Forslaget svarer til forslaget under § 3, idet naturgasafgiftsloven  

 indeholder samme bestemmelse som mineralolieafgiftsloven vedrørende  

 godtgørelse for motorbrændstof anvendt til landbrugsvirksomhed m.v.
Til § 5 Ændringen af henvisningen er en konsekvens af ophævelsen af bestemmelserne  

 om det særlige momsregister, jf. bemærkningerne til § 3.
Til § 6 Det foreslås, at loven træder i kraft den 1. januar 1998, dog med særlige  

 overgangsregler i stk. 2-5.
Det foreslås i stk. 2, at den i § 1, nr. 2, foreslåede ophævelse af  

 momslovens § 62, stk. 3, har virkning for afgiftsperioder, der påbegyndes fra  

 og med den 1. januar 1998. Efter § 62, stk. 3, skal landbrugsvirksomheder  

 m.v., der er i restance med betaling af afgift efter bestemmelsens stk. 1,  

 indsende angivelse og indbetale afgift senest den 15. i den tredje  

 kalendermåned efter afgiftsperiodens udløb.
Som følge af den foreslåede  

 ophævelse af momslovens særlige afregningsregler for landbrugsvirksomheder  

 m.v. er der ikke grundlag for at opretholde de særlige regler i lovens § 62,  

 stk. 3. Disse virksomheder vil således blive omfattet af samme regler om  

 forkortet afregning som andre virksomheder i restance, jf. lovens § 62, stk.  

 1. Det betyder, at også disse virksomheder skal anvende kalendermåneden som  

 afgiftsperiode og indsende angivelse samt indbetale afgiften senest 15 dage  

 efter månedens udløb.
Bestemmelsen i § 62, stk. 3, finder sidste gang  

 anvendelse på afgiften for den afgiftsperiode, der udløber den 31. december  

 1997. Virksomheder på forkortet afregning efter § 62, stk. 3, overføres  

 herefter med forslaget til almindelig kvartalsafregning fra og med den 1.  

 januar 1998 og vil som ovenfor nævnt blive omfattet af de samme regler om  

 forkortet afregning som andre virksomheder i restance efter lovens § 62, stk.  

 1.
 Det foreslås i stk. 3, at den i § 1, nr. 10, foreslåede ophævelse af  

 momslovens § 62, stk. 13, 2. pkt., om samtidig angivelse i tilfælde af  

 dødsfald først skal have virkning fra den 1. april 1998, da den nugældende  

 lange afregningsfrist for 2. halvår 1997 først udløber den 20. marts 1998.
I stk. 4 foreslås det, at den i § 1, nr. 11, foreslåede ophævelse af  

 momslovens § 63, stk. 3, 2. pkt., har virkning fra og med den 1. september  

 1998. Efter § 63, stk. 3, 2. pkt., kan der ske modregning i uforfaldne krav.  

 Som det fremgår af bemærkningerne til § 1, nr. 11, har denne særlige  

 modregningsadgang ikke længere betydning, når den lange afregningsfrist for  

 landbrug m.v. ophæves.
Da 2. og sidste rate af momsbetalingen efter de  

 gældende afregningsregler først forfalder den 1. september 1998, kan  

 bestemmelsen først ophæves med virkning fra denne dato.
Landbrugsvirksomheder m.v. har fra ikrafttrædelsesbestemmelsen kvartalet  

 som afgiftsperiode.
For visse landbrugsvirksomheder m.v. vil  

 ikrafttrædelsesdatoen falde midt i en løbende afgiftsperiode.
Det gælder  

 virksomheder, der benytter et andet regnskabsår end kalenderåret.
For disse  

 virksomheder foreslås det derfor i stk. 5, at den sidste afgiftsperiode inden  

 lovens ikrafttræden afkortes til periode fra afgiftsperiodens start til og  

 med den 31. december 1997. Afgiften for denne sidste periode skal ligesom  

 afgiften for andre afsluttede afgiftsperioder afregnes efter de hidtil  

 gældende frister i momslovens § 68. Det indebærer, at angivelsesfristen er  

 den 20. marts 1998 med seneste indbetalingsfrist for 1. rate den 10. juni  

 1998 og for 2. rate den 10. september 1998.
Skriftlig fremsættelse (23. oktober 1997) Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af forskellige afgiftslove. (Afkortning af  

 kredittiden for landbrug og fiskeri m.v.).
(Lovforslag nr.
L 40).
Med lovforslaget ophæves de specielle regler for afregning af moms, der  

 gælder for virksomheder omfattet af det særlige register for landbrug,  

 fiskeri og andre landerhverv.
Forslaget indebærer, at momslovens almindelige  

 afregningsregler også kommer til at omfatte disse virksomheder.
Landbrug m.v.  

 skal således anvende kvartalet som afgiftsperiode og skal angive og indbetale  

 afgiften senest 1 måned og 10 dage efter udløbet af hver afgiftsperiode.
Ophævelsen af denne særordning vil styrke målsætningen om større enkelhed  

 i skatte- og afgiftssystemet og give et merprovenu til statskassen uden at  

 forhøje de generelle skatte- og afgiftssatser.
Det særlige register nedlægges  

 samtidig hermed.
Der gælder enkelte andre særlige bestemmelser for  

 virksomheder, der er omfattet af registeret.
Disse vil som udgangspunkt  

 bliver videreført på anden vis.
Efter gældende regler har de ca. 100.000 landbrugsvirksomheder og andre  

 virksomheder, der er registreret i det særlige register for landbrug og  

 fiskeri m.v., halvåret som afgiftsperiode.
Afgiften skal indbetales i 2  

 rater, hvor den sidste først skal betales 250 dage efter afgiftsperiodens  

 udløb.
Landbrugsvirksomheder m.v. har således en væsentlig længere kredit end  

 tilsvarende byerhverv, dvs. virksomheder registreret i det almindelige  

 momsregister, der har kvartalet som afgiftsperiode med sidste  

 indbetalingsfrist den 10. i den anden måned efter afgiftsperiodens udløb.
Landbrugserhvervet m.v. har herved en kredittid for afregning af moms, som  

 er 210 dage længere end byerhvervene.
Den gennemsnitlige kredittid er på 295  

 dage for landbruget m.v. mod gennemsnitligt 85 dage for byerhverv.
 Forslaget om ophævelse af det særlige register for landbrug og fiskeri  

 m.v. indebærer nogle mindre konsekvensændringer i lov om fremskyndet  

 tilbagebetaling af visse afgifter, da alle virksomheder fremover skal opfylde  

 samme krav for at blive omfattet af disse regler.
Forslaget indebærer ligeledes nogle konsekvensændringer i  

 mineralolieafgiftsloven, naturgasafgiftsloven og kuldioxidafgiftsloven, der  

 alle indeholder henvisninger til virksomheder omfattet af det særlige  

 register for landbrug og fiskeri m.v.
Henvisningen benyttes ved afgrænsningen  

 af de aktiviteter, der berettiger til godtgørelse af afgift af  

 motorbrændstof.
Denne henvisning erstattes af en opregning af de  

 godtgørelsesberettigede aktiviteter i den omhandlede lovgivning.
Der sker  

 ikke herved nogen ændring af de godtgørelsesberettigede aktiviteter.
 Jeg skal i øvrigt henvise til bemærkningerne til lovforslaget og anbefale  

 forslaget til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om merværdiafgift (momsloven), jf. lovbekendtgørelse nr. 634 af 23.  

 juli 1997, foretages følgende ændringer:
 1. I § 47, stk. 5, 1. pkt., ændres »§ 62, stk.  

 10« til: »§ 62, stk. 9«.
§ 47. - - - Stk. 2-4. - - - Stk. 5. Anmeldelse til registrering skal ske senest 8 dage inden  

 påbegyndelse af registreringspligtig virksomhed, jf. dog § 62, stk. 10.  

 Ændringer i en virksomheds registreringsforhold skal meddeles til de  

 statslige told og skattemyndigheder senest 8 dage efter ændringen.
 2. § 62, stk. 3, ophæves.
 Stk. 4-13 bliver herefter stk. 3-12.
 3. I § 62, stk. 6, der bliver stk. 5, ændres »1, 3 og  

 4« til: »1 og 3«.
 4. I § 62, stk. 7 , der bliver stk. 6, ændres »1, 3, 4  

 og 6« til: »1, 3 og 5«.
 5. I § 62 , stk. 8 , der bliver stk. 7, ændres  

 »1, 3, 4 eller 6« til : »1, 3 eller 5«.
 6. I § 62 , stk. 9 , der bliver stk. 8, ændres  

 »1, 3 og 6« til: »1 og 5«.
 7. I § 62 , stk. 10, der bliver stk. 9, ændres  

 »stk. 6« til: »stk. 5«.
 8. I § 62 , stk. 11, der bliver stk. 10, ændres  

 »stk. 9 og 10« til: »stk. 8 og 9« og »stk. 10«  

 til: »stk. 9«.
 9. I § 62 , stk. 12, der bliver stk. 11, ændres  

 »1, 3 og 6« til: »1 og 5«.
 10. I § 62 , stk. 13, der bliver stk. 12, ændres i  

1. pkt. »§ 57, stk. 1, eller § 68, stk. 1,» til: »§ 57,  

 stk. 1,» og 2. pkt.  ophæves.
§ 62. - - - Stk. 2. - - - Stk. 3. Virksomheder, der er registreret som landbrug og fiskeri  

 m.v., skal uanset § 68 indsende angivelse og indbetale afgift senest den 15.  

 i den tredje kalendermåned efter afgiftsperioden, når betingelserne i stk. 1  

 er opfyldt.
 Stk. 4. Virksomheder, der indfører varer fra steder uden for EU,  

 skal uanset § 61 betale afgiften kontant ved varens angivelse til  

 fortoldning, når betingelserne efter stk. 1 er opfyldt.
 Stk. 5. De statslige told og skattemyndigheder kan fritage en  

 virksomhed for forkortet afgiftsperiode m.v., hvis der er indgået en  

 betalingsordning, som virksomheden overholder, eller hvis der i øvrigt ikke  

 på baggrund af virksomhedens forhold vurderes at være behov for at pålægge  

 virksomheden forkortet afgiftsperiode m.v.
 Stk. 6. De statslige told og skattemyndigheder kan pålægge  

 virksomheder, der anmeldes til registrering, at anvende forkortet  

 afgiftsperiode m.v. efter reglerne i stk. 1, 3 og 4. Krav om forkortet  

 afgiftsperiode m.v. pålægges efter reglerne i kildeskattelovens § 56, stk. 4.
 Stk. 7. Virksomheder kan i stedet for at anvende forkortet  

 afgiftsperiode m.v. efter stk. 1, 3, 4 og 6 vælge at stille sikkerhed efter  

 reglerne i kildeskattelovens § 56, stk. 5. Hvis der efter  

 sikkerhedsstillelsen opstår en ny restance, pålægges virksomheden forkortet  

 afgiftsperiode m.v. efter stk. 1, 3, 4 og 6.
 Stk. 8. Virksomheder, der efter stk. 1, 3, 4 og 6 er pålagt  

 forkortet afgiftsperiode m.v., kan anvende sædvanlig afgiftsperiode m.v., når  

 virksomheden i en 12månedersperiode rettidigt har indbetalt afgiften og  

 virksomheden ikke er i restance med afgift eller vedrørende andre  

 registreringsforhold.
 Stk. 9. De statslige told og skattemyndigheder kan pålægge en  

 virksomhed, der ikke overholder kravene om forkortet afgiftsperiode m.v.  

 efter stk. 1, 3 og 6, at stille sikkerhed efter reglerne i kildeskattelovens  

 § 56 A, stk. 1. Virksomheder, der stiller sikkerhed, skal uanset stk. 1, 3 og  

 6 ikke anvende forkortet afgiftsperiode m.v.
Stk. 10. De statslige told og skattemyndigheder kan i stedet for  

 at stille krav om forkortet afgiftsperiode m.v. efter stk. 6 pålægge  

 virksomheder, der anmeldes til registrering, at stille sikkerhed efter  

 reglerne i kildeskattelovens § 56 A, stk. 2. Når virksomheden pålægges at  

 stille sikkerhed, kan virksomheden ikke registreres, før dette pålæg er  

 opfyldt.
Et pålæg om sikkerhedsstillelse skal meddeles virksomheden senest 14  

 dage efter, at virksomheden anmeldes til registrering.
Stk. 11. Krav om sikkerhedsstillelse efter stk. 9 og 10 meddeles  

 virksomheden ved anbefalet brev.
Ved krav om sikkerhedsstillelse efter stk.  

 10 skal meddelelsen indeholde oplysning om, at undladelse af at stille den  

 krævede sikkerhed indebærer, at virksomheden ikke kan registreres, hvorefter  

 det vil være strafbart at drive virksomheden efter bestemmelsen i § 81, stk.  

 3, 2. pkt.
Krav om sikkerhedsstillelse ophører, når virksomheden i den  

 seneste 12månedersperiode har indbetalt afgift rettidigt og virksomheden ikke  

 er i restance med afgift eller vedrørende andre registreringsforhold.
 Stk. 12. Der skal betales et gebyr på 65 kr. pr. afgiftsperiode  

 for virksomheder, der er overført til forkortet afgiftsperiode efter stk. 1,  

 3 og 6.
Stk. 13. Dør indehavere af en registreret virksomhed, og udstedes  

 der proklama efter § 81 i lov om skifte af dødsboer, skal arvingerne eller  

 bobestyreren senest 30 dage efter bekendtgørelse af proklama foretage  

 angivelse efter § 57, stk. 1, eller § 68, stk. 1, for perioden fra  

 afgiftsperiodens begyndelse og indtil dødsdagen.
Afgiften for en tidligere  

 afgiftsperiode skal, når angivelsesfristen for denne periode endnu ikke er  

 udløbet og afgiften ikke forinden er angivet, angives samtidig med angivelsen  

 efter 1. pkt.
 11. § 63, stk. 3, 2. pkt., ophæves.
§ 63 . - - - Stk. 2 . - - - Stk. 3. Udbetaling sker kun, såfremt afgiftsangivelse vedrørende  

 tidligere afgiftsperioder er modtaget.
Krav på afgift og eventuelle renter  

 for disse perioder modregnes ved udbetalingen, selv om afgiftskravet ikke er  

 forfaldent.
 12. Kapitel 16 ophæves.
 § 66 . Såfremt den, der i henhold til § 47, stk. 1, skal anmelde  

 sin virksomhed til registrering, alene har registreringspligtig virksomhed  

 med jordbrug, husdyrbrug, gartneri, frugtavl, skovbrug, fiskeri, dambrug  

 eller pelsdyravl, registreres virksomheden i et særligt register for landbrug  

 og fiskeri m.v.
 Stk. 2. Har den pågældende foruden landbrug og fiskeri m.v. anden  

 virksomhed med afsætning af varer og ydelser, sker registrering af  

 virksomhederne under eet i det særlige register, såfremt omsætningen af andet  

 end varer fra landbruget og fiskeriet m.v. ikke overstiger 20.000 kr. årligt.  

 Det samme gælder, hvis sådan omsætning i øvrigt er af mindre omfang og alene  

 vedrører levering af tjenesteydelser med benyttelse af det til landbruget og  

 fiskeriet hørende materiel eller levering af naturprodukter fra ejendommens  

 område.
 Stk. 3. Føres der særskilt regnskab for virksomheden med landbrug  

 og fiskeri m.v., kan denne registreres for sig i det særlige register.
§ 67 . Virksomheder, der er registreret som landbrug og fiskeri  

 m.v., kan føre regnskab på grundlag af periodiske opgørelser fra leverandører  

 og aftagere.
Opgørelserne må kun omfatte indkøb eller afsætning, der vedrører  

 en enkelt af virksomhedens afgiftsperioder, jf. § 68, stk. 2.  

 Skatteministeren kan fastsætte nærmere regler for indholdet af opgørelserne.
§ 68 . Virksomheder, der er registreret som landbrug og fiskeri  

 m.v., skal senest den 20. i den tredje kalendermåned efter udløbet af hver  

 afgiftsperiode til de statslige told og skattemyndigheder angive størrelsen  

 af virksomhedens udgående og indgående afgift i perioden.
Beløbene angives i  

 hele kroner, idet der bortses fra ørebeløb.
Angivelsen skal være underskrevet  

 af virksomhedens ansvarlige ledelse.
Stk. 2. Afgiftsperioderne er første og anden halvdel af  

 kalenderåret.
For virksomheder, der fører driftsregnskab og benytter andet  

 regnskabsår end kalenderåret, er afgiftsperioderne dog første og anden  

 halvdel af regnskabsåret.
Stk. 3. Af afgiften for en afgiftsperiode forfalder halvdelen til  

 betaling den 1. i den sjette kalendermåned og halvdelen til betaling den 1. i  

 den niende kalendermåned efter afgiftsperiodens udløb.
Beløbene skal  

 indbetales senest 10 dage efter, at de er forfaldne til betaling.
 Stk. 4. Udgør afgiften for en afgiftsperiode under 50 kr., kan  

 indbetaling af beløbet undlades.
 Stk. 5. Bestemmelserne i § 57 og § 59, stk. 1, finder ikke  

 anvendelse på virksomheder, der er registreret som landbrug og fiskeri m.v.
 13. I § 81 udgår i stk. 1, nr. 2, : »§ 67, 2.  

 pkt., § 68, stk. 1, 1. pkt.,».
 14. I § 81 , stk. 1, nr. 3, ændres »stk. 1, 2  

 eller 3« til: »stk. 1 eller 2«.
 15. I § 81, stk. 3, 2. pkt., ændres »§ 62, stk.  

 10« til: »§ 62, stk. 9«.
§ 81 . Med bøde straffes den, der forsætligt eller groft uagtsomt 1) afgiver urigtige eller vildledende oplysninger eller fortier  

 oplysninger til brug for afgiftskontrollen eller kontrollen med udbetalinger  

 efter § 45, § 53, stk. 2, § 63 og § 72, 2) overtræder § 8, stk. 1, 4. pkt., § 23, stk. 4, 2. pkt., § 30, stk. 2, §  

 38, stk. 3, 3. pkt., § 43, stk. 3, nr. 1, 4 eller 5, § 47, stk. 1, 1. pkt.,  

 stk. 2, 1. og 2. pkt., stk. 3, 1. pkt., eller stk. 5, § 48, 1. pkt., § 52,  

 stk. 1, 1., 2. eller 4. pkt., stk. 2, 3, 5 eller 6, § 53, stk. 1, 1. pkt.,  

 eller stk. 2, 1. pkt., § 56, stk. 3, 2. pkt., § 57, stk. 1, 1. pkt., § 62,  

 stk. 13, § 64, stk. 2, 1. pkt., § 65, stk. 1, § 67, 2. pkt., § 68, stk. 1, 1.  

 pkt., § 70, stk. 2, § 72, stk. 3 eller 4, § 74, stk. 2 eller 4, § 75, stk. 1,  

 2, 3 eller 4, eller § 76, stk. 5, 2. pkt., 3) overtræder angivelsesfristen i § 62, stk. 1, 2 eller 3, 4) undlader at foretage anmeldelse efter § 65, stk. 3, 1. pkt., eller  

 overtræder anmeldelsesfristen i § 65, stk. 3, 2. pkt., 5) undlader at efterkomme et påbud efter § 29, stk. 1, eller § 38, stk. 3,  

 1. pkt., 6) overdrager, erhverver, tilegner sig eller anvender varer eller ydelser,  

 hvoraf der ikke er betalt afgift, som skulle have været betalt efter denne  

 lov, eller forsøger herpå.
Stk. 2. - - - Stk. 3. Den, der begår en af de nævnte overtrædelser med forsæt  

 til at unddrage statskassen afgift eller til uberettiget at opnå udbetalinger  

 efter § 45, § 53, stk. 2, § 63 og § 72, straffes med bøde, hæfte eller  

 fængsel indtil 2 år.
Med bøde, hæfte eller fængsel indtil 2 år straffes  

 ligeledes den, der forsætligt eller groft uagtsomt driver  

 registreringspligtig virksomhed, uanset at virksomheden er nægtet  

 registrering efter § 62, stk. 10, eller § 62 a, stk. 5.
Stk. 4 . - - - § 2 I lov om fremskyndet tilbagebetaling af visse afgifter, jf.  

 lovbekendtgørelse nr. 568 af 20. juni 1994, som ændret bl.a. ved § 2 i lov  

 nr. 417 af 14. juni 1995 og senest ved § 2 i lov nr. 1220 af 27. december  

 1996, foretages følgende ændringer:
 1. § 2, stk. 2, 2. pkt., ophæves.
 2. § 2, stk. 4, ophæves.
§ 2. - - - Stk. 2. Månedsvis tilbagebetaling efter stk. 1 kan kun gives til  

 virksomheder, hvis samlede afgiftsbeløb efter de nævnte love udgør mindst  

 30.000 kr. årlig, og hvis afgiftsperiode efter merværdiafgiftsloven er  

 kvartalet.
Virksomheder, der er optaget i det register for landbrug og  

 fiskeri m.v., der er nævnt i merværdiafgiftslovens § 66, stk. 1, kan dog få  

 tilladelse til månedsvis tilbagebetaling af de nævnte afgifter, såfremt det  

 samlede afgiftsbeløb udgør mindst 15.000 kr. årlig.
Stk. 3. - - - Stk. 4. Virksomheder, der er optaget i det register for landbrug  

 og fiskeri m.v., der er nævnt i merværdiafgiftslovens § 66, stk. 1, og som  

 kan få tilbagebetalt afgift efter lov om afgift af ledningsført vand, kan  

 efter anmodning få tilbagebetalt den nævnte afgift kvartalsvis, såfremt  

 afgiftsbeløbet udgør mindst 4.000 kr. årligt.
Der kan ikke ske kvartalsvis  

 tilbagebetaling af beløb under 1.000 kr., men tilbagebetalingen kan omfatte  

 flere kvartaler under eet.
 3. § 5, stk. 4, affattes således:
 » Stk. 4 . Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.«.
§ 5. - - - Stk. 2-3 . - - - Stk. 4. For overtrædelser, der begås af selskaber, foreninger,  

 selvejende institutioner, fonde eller lignende, kan der pålægges den  

 juridiske person som sådan bødeansvar.
Stk. 5. - - - 4. § 5 a affattes således:
» § 5 a.
Skatteministeren kan bemyndige de statslige told- og  

 skattemyndigheder til at træffe afgørelser efter denne lov.
Ministeren kan i  

 den forbindelse fastsætte regler om adgangen til at klage over afgørelserne,  

 herunder om at afgørelserne ikke kan indbringes for højere administrativ  

 myndighed.«.
 § 5 a . Skatteministeren kan fastsætte bestemmelser om adgangen  

 til at klage over afgørelser efter denne lov.
 Stk. 2. Ministeren kan bestemme, at afgørelser, der er truffet af  

 Told og Skattestyrelsen, ikke kan indbringes for højere administrativ  

 myndighed.
§ 3 I lov om energiafgift af mineralolieprodukter m.v., jf. lovbekendtgørelse  

 nr. 858 af 24. september 1996, som ændret senest ved § 1 i lov nr. 450 af 10.  

 juni 1997, foretages følgende ændring:
 1. § 11, stk. 3, 1. pkt. , affattes således:
 »Afgiften af motorbrændstof, der udelukkende anvendes til  

 afgiftspligtig virksomhed efter merværdiafgiftsloven med jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 tilbagebetales efter stk. 2.«.
§ 11 . - - - Stk. 2. - - - Stk. 3 . Afgiften af motorbrændstof, der udelukkende anvendes til  

 virksomhed omfattet af merværdiafgiftslovens § 66, stk. 1, refunderes efter  

 stk. 2. Der ydes ligeledes afgiftsgodtgørelse for transport fra ejendommens  

 område af egne produkter hidrørende fra den nævnte virksomhed.
Afgift af  

 motorbrændstof anvendt i registrerede motorkøretøjer refunderes ikke.
Stk. 4 -5. - - - § 4 I lov om afgift af naturgas og bygas, jf. lovbekendtgørelse nr. 887 af 3.  

 oktober 1996, som ændret senest ved § 2 i lov nr. 450 af 10. juni 1997,  

 foretages følgende ændring:
 1. § 10, stk. 3, 1. pkt. , affattes således:
 »Afgiften af gas, der udelukkende anvendes som motorbrændstof til  

 afgiftspligtig virksomhed efter merværdiafgiftsloven med jordbrug,  

 husdyrbrug, gartneri, frugtavl, skovbrug, fiskeri, dambrug eller pelsdyravl,  

 tilbagebetales efter stk. 2.«.
§ 10. - - - Stk. 2. - - - Stk. 3. Afgiften af gas, der udelukkende anvendes som  

 motorbrændstof til virksomhed omfattet af merværdiafgiftslovens § 66, stk. 1,  

 tilbagebetales efter stk. 2. Der sker ligeledes tilbagebetaling af afgift for  

 transport fra ejendommens område af egne produkter hidrørende fra den i 1.  

 pkt. nævnte virksomhed.
Afgift af gas, der anvendes som motorbrændstof i  

 registrerede motorkøretøjer, tilbagebetales ikke.
Stk. 4-14. - - - § 5 I lov om kuldioxidafgift af visse energiprodukter, jf. lovbekendtgørelse  

 nr. 856 af 24. september 1996, som ændret ved § 1 og § 2 i lov nr. 1220 af  

 27. december 1996 og § 6 i lov nr. 444 af 10. juni 1997, foretages følgende  

 ændring:
 1. I § 9, stk. 2, 4. pkt. , ændres »§ 66, stk. 1, i  

 merværdiafgiftsloven« til: »§ 11, stk. 3, i lov om energiafgift af  

 mineralolieprodukter m.v.«.
§ 9 . - - - Stk. 2. Virksomheder, der er registreret efter  

 merværdiafgiftsloven, kan dog få 75 pct. af afgiften efter nærværende lov  

 tilbagebetalt af afgiftspligtige varer omfattet af § 2, nr. 17 og nr. 1013,  

 der anvendes som nævnt i nr. 114 i bilaget til denne lov, og af varer  

 omfattet af § 2, der anvendes som nævnt i nr. 1535 i bilaget til denne lov.  

 For de i nr. 1535 i bilaget til denne lov nævnte anvendelser kan  

 afgiftspligtige varer anvendt til ventilation i forbindelse med de omtalte  

 anvendelser medregnes som en del af den anvendelse, der er omfattet af  

 bilaget.
For de i nr. 235 i bilaget nævnte anvendelser ydes den forhøjede  

 tilbagebetaling på betingelse af, at forbruget vedrører en årlig produktion  

 på mindst 10 t.
Tilbagebetalingen ydes efter et fradrag pr. kg fuelolie, der  

 er anvendt til varmefremstilling, bortset fra olie vedrørende aktiviteter  

 omfattet af § 66, stk. 1, i merværdiafgiftsloven.
Fradraget er 3 øre pr. kg  

 fuelolie.
Stk. 3-19. - - - Efter 2. behandling den 14. november 1997 § 1 I lov om merværdiafgift (momsloven), jf. lovbekendtgørelse nr. 634 af 23.  

 juli 1997, foretages følgende ændringer:
 1. I § 47, stk. 5, 1. pkt., ændres »§ 62, stk.  

 10« til: »§ 62, stk. 9«.
 2. I § 62, stk. 1, ændres »kvartalet som  

 afgiftsperiode skal uanset § 57« til: »kvartalet eller halvåret som  

 afgiftsperiode skal uanset §§ 57 og 68«.
 3. § 62, stk. 3, ophæves.
 Stk. 4-13 bliver herefter stk. 3-12.
 4. I § 62, stk. 6, der bliver stk. 5, ændres »1, 3 og  

 4« til: »1 og 3«.
 5. I § 62, stk. 7 , der bliver stk. 6, ændres »1, 3, 4  

 og 6« til: »1, 3 og 5«.
 6. I § 62 , stk. 8 , der bliver stk. 7, ændres  

 »1, 3, 4 eller 6« til: »1, 3 eller 5«.
 7. I § 62 , stk. 9 , der bliver stk. 8, ændres  

 »1, 3 og 6« til: »1 og 5«.
 8. I § 62 , stk. 10, der bliver stk. 9, ændres  

 »stk. 6« til: »stk. 5«.
 9. I § 62 , stk. 11, der bliver stk. 10, ændres  

 »stk. 9 og 10« til: »stk. 8 og 9« og »stk. 10«  

 til: »stk. 9«.
 10. I § 62 , stk. 12, der bliver stk. 11, ændres  

 »1, 3 og 6« til: »1 og 5«.
 11. I § 62 , stk. 13, der bliver stk. 12, ændres i  

1. pkt. »§ 57, stk. 1, eller § 68, stk. 1,» til: »§ 57,  

 stk. 1,» og 2. pkt.  ophæves.
 12. § 63, stk. 3, 2. pkt., ophæves.
 13. I § 66, stk. 1, indsættes som 2. pkt.:
»Virksomheden registreres med kvartalet som afgiftsperiode.« 14. I § 67, 2. pkt., udgår », jf. § 68, stk. 2«.
 15. § 68 affattes således:
»§ 68. For virksomheder, der er registreret som landbrug og  

 fiskeri m.v., og hvis samlede afgiftspligtige leverancer ikke overstiger  

 500.000 kr. årligt, er afgiftsperioderne første og anden halvdel af  

 kalenderåret.
Virksomheden kan uanset 1. pkt. anmode de statslige told- og  

 skattemyndigheder om fortsat at anvende kvartalet som afgiftsperiode.  

 Anvendelsen af halvåret som afgiftsperiode er betinget af, at virksomheden  

 ikke er registreret efter § 47, stk. 3, 2. pkt.
Stk. 2. Ændring af virksomhedens afgiftsperiode sker på grundlag  

 af virksomhedens afgiftspligtige leverancer i det seneste hele afsluttede  

 kalenderår og har virkning fra og med den 1. juli i det følgende kalenderår.  

 Virksomhedens afgiftsperiode kan kun ændres fra kvartalet til halvåret, hvis  

 virksomheden for afgiftsperioderne i hele det senest afsluttede kalenderår  

 har angivet og indbetalt afgiften efter loven rettidigt.« 16. I § 81 udgår i stk. 1, nr. 2, »§ 68, stk.  

 1, 1. pkt.,».
 17. I § 81 , stk. 1, nr. 3, ændres »stk. 1, 2  

 eller 3« til: »stk. 1 eller 2«.
 18. I § 81, stk. 3, 2. pkt., ændres »§ 62, stk.  

 10« til: »§ 62, stk. 9«.
§ 2 I lov om fremskyndet tilbagebetaling af visse afgifter, jf.  

 lovbekendtgørelse nr. 568 af 20. juni 1994, som ændret ved § 2 i lov nr. 417  

 af 14. juni 1995 og § 9 i lov nr. 1102 af 20. december 1995, foretages  

 følgende ændringer:
 1. I § 2, stk. 2, 1. pkt., udgår, », og hvis  

 afgiftsperiode efter merværdiafgiftsloven er kvartalet«.
 2. § 2, stk. 2, 2. pkt., ophæves.
 3. § 2, stk. 4, ophæves.
 4. § 5, stk. 4, affattes således:
»Stk. 4. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« 5. § 5 a affattes således:
» § 5 a.
Skatteministeren kan bemyndige de statslige told- og  

 skattemyndigheder til at træffe afgørelser efter denne lov.
Ministeren kan i  

 den forbindelse fastsætte regler om adgangen til at klage over afgørelserne,  

 herunder om at afgørelserne ikke kan indbringes for højere administrativ  

 myndighed.« § 3 Stk. 1 . Loven træder i kraft den 1. januar 1998, jf. dog stk.  

 2-5.
 Stk. 2. § 1, nr. 3, har virkning for afgiftsperioder, der  

 påbegyndes fra og med den 1. januar 1998.
 Stk. 3. Ophævelsen af momslovens § 62, stk. 13, 2. pkt., i § 1,  

 nr. 11, har virkning fra og med den 1. april 1998.
 Stk. 4. § 1, nr. 12, har virkning fra og med den 1. september  

 1998.
 Stk. 5 . Momslovens § 68 som affattet ved denne lovs § 1, nr. 15,  

 har virkning for afgiftsperioder, der påbegyndes fra og med den 1. januar  

 1998. For virksomheder, der benytter første og anden halvdel af regnskabsåret  

 som afgiftsperioder efter momslovens § 68, stk. 2, 2. pkt., omfatter den  

 sidste afgiftsperiode inden lovens ikrafttræden perioden fra afgiftsperiodens  

 begyndelse til og med den 31. december 1997. Virksomheder, hvis samlede  

 afgiftspligtige leverancer efter de seneste 2 modtagne momsangivelser med  

 angivelsesfrist fra den 20. december 1996 til den 20. november 1997 efter  

 momslovens § 68, stk. 1, ikke overstiger 500.000 kr., skal fra den 1. januar  

 1998 anvende kalenderhalvåret som afgiftsperiode efter momslovens § 68, stk.  

 1, som affattet ved denne lovs § 1, nr. 15. Hvis virksomhedens  

 afgiftspligtige leverancer har oversteget denne grænseværdi, eller hvis  

 virksomheden ikke har afgivet to momsangivelser efter momslovens § 68, stk.  

 1, inden lovens ikrafttræden, skal virksomheden fra den 1. januar 1998  

 anvende kvartalet som afgiftsperiode.
