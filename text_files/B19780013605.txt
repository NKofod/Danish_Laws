 I henhold til § 41, stk. 1, nr. 1 og 2, samt § 84 i lov nr. 681 af 23.  

 december 1975 om arbejdsmiljø fastsættes:
 § 1.  Gaffeltruck og gaffelstablere, som har mekanisk  

 løft af byrden langs den ene side af en lodret mast og har mekanisk kørsel,  

 må kun føres af personer, der er i besiddelse af certifikat til at føre  

 gaffeltruck og gaffelstablere.
§ 2.  Undtaget fra § 1, stk. 1, er 1. gaffeltruck og gaffelstablere med en løftehøjde på  

 højst 1 m, 2. gaffeltruck og gaffelstablere, som altid under  

 kørslen er styret af skinner eller lignende under, på siderne af eller over  

 apparatet, f. eks. sporbundne plukketruck og reolstablere.
 3. gaffeltruck og gaffelstablere, der tilhører et skib  

 og føres af dets besætning.
§ 3.  Gaffeltruckførercertifikat kan kun udstedes til  

 den, der 1. er fyldt 18 år 2. ifølge lægeattest ikke er helbredsmæssigt uegnet  

 til at føre en gaffeltruck eller gaffelstabler, og som 3. har bestået en teoretisk og praktisk prøve i at  

 føre gaffeltruck og gaffelstablere.
 Stk. 2.  Attestation efter stk. 1, 2. pkt., skal ske på  

 en blanket, der udleveres vederlagsfrit af arbejdstilsynet.
 Stk. 3.  Direktøren for arbejdstilsynet fastsætter  

 kravene til prøven.
 Stk. 4.  Certifikat udstedes af direktoratet for  

 arbejdsmarkedsuddannelserne i samarbejde med arbejdstilsynet.
 § 4.  Direktøren for arbejdstilsynet kan inddrage et  

 gaffeltruckførercertifikat for bestandig eller for en vis tid, når den  

 pågældende på grund af grov forsømmelighed eller af helbredsmæssige grunde må  

 anses for uegnet til at føre gaffeltruck eller gaffelstablere.
 § 5.  Direktøren for arbejdstilsynet kan i  

 enkelttilfælde tillade afvigelser fra § 1 og § 3, stk. 1 og 2, når det  

 skønnes rimeligt og forsvarligt.
 § 6.  Direktørens afgørelser kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 2.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter bekendtgørelsens § 4 har ikke opsættende  

 virkning.
 Stk. 3.  Når særlige grunde taler derfor, kan  

 klagemyndigheden behandle en klage og tillægge den opsættende virkning, selv  

 om den først fremkommer efter udløbet af 4 ugers fristen.
§ 7.  Med bøde eller hæfte straffes den, der 1. overtræder § 1 eller påbud efter § 4, 2. lader arbejde udføre i strid med § 1, leder eller  

 fører tilsyn med sådant arbejde.
Stk. 2.  En arbejdsgiver kan pålægges bødeansvar, selv  

 om overtrædelsen ikke kan tilregnes ham som forsætlig eller uagtsom.
For  

 bødeansvaret fastsættes ingen forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar, jfr. lov om arbejdsmiljø § 86.
 § 8.  Bekendtgørelsen træder i kraft den 1. juli 1978.  

 Gaffeltruckførere, der kan dokumentere, at de den 1. juli 1978 har ført  

 gaffeltruck eller gaffelstablere i mindst et år inden for de foregående tre  

 år, kan dog indtil den 30. juni 1980 fortsat føre gaffeltruck eller  

 gaffelstablere uden certifikat.
 Arbejdsministeriet, den 28. marts 1978.
