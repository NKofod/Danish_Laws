Betænkning afgivet af Erhvervs-, Vækst- og Eksportudvalget den 3. april 2014 Betænkning over Forslag til lov om ændring af lov om finansiel virksomhed, lov om værdipapirhandel m.v., straffeloven, lov om forvaltere af alternative investeringsfonde m.v., retsplejeloven og forskellige andre love (Indførelse af regler, der giver pensionskunder ret til at få den samlede økonomiske værdi af deres pensionsordning overført i forbindelse med visse tilfælde af omvalg, direktørers og andre ledende medarbejderes mulighed for at deltage i ledelsen eller driften af anden erhvervsvirksomhed, krav til sammensætningen af bestyrelsen i en fond eller forening, der ejer et realkreditaktieselskab, ændring af reglerne om straf for overtrædelse af CO2-auktioneringsforordningen, regulering af CO2-kvotebydere, ændringer af reglerne om forvaltere af alternative investeringsfondes muligheder for at markedsføre alternative investeringsfonde, herunder undtagelse af markedsføring af andele i fondene til medarbejdere og visse detailinvestorer fra kravet om særlig markedsføringstilladelse og indførelse af mulighed for, at forvaltere fra tredjelande kan markedsføre fonde til detailinvestorer, ændring af grænsen for tilbudspligten i værdipapirhandelsloven samt bedre sikring af mindre aktionærers rettigheder, forbud mod brug af variabel løn, der er afhængig af opnåelse af et bestemt salgsmål til detailkunder, ændring af reglerne om tilsyn med fælles datacentraler, tilsyn med depositarer for alternative investeringsfonde m.v.) [af erhvervs- og vækstministeren (Henrik Sass Larsen)]:
1. Ændringsforslag Erhvervs- og vækstministeren har stillet 44 ændringsforslag til lovforslaget.
2. Udvalgsarbejdet Lovforslaget blev fremsat den 29. januar 2014 og var til 1. behandling den 4. februar 2014. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 3 møder.
Høring Udkast til lovforslaget har inden fremsættelsen været sendt i høring, og erhvervs- og vækstministeren sendte den 23. oktober 2013 og den 6. december 2013 disse udkast til udvalget, jf.
ERU alm. del  bilag 42 og 92. Den 29. januar 2014 sendte erhvervs- og vækstministeren de indkomne høringssvar og et notat herom til udvalget.
Teknisk gennemgang Den 27. februar 2014 afholdt udvalget en teknisk gennemgang af lovforslaget med deltagelse af erhvervs- og vækstministeren og embedsmænd fra Erhvervs- og Vækstministeriet.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra Finansrådet og Forsikring & Pension.
 Erhvervs- og vækstministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 26 spørgsmål til erhvervs- og vækstministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af LA) indstiller lovforslaget til vedtagelse med de stillede ændringsforslag.
Et mindretal i udvalget (LA) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af erhvervs- og vækstministeren, tiltrådt af udvalget:
1) I fodnoten indsættes efter »nr.
L 115, side 1.«: »Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i loven er således udelukkende begrundet i praktiske hensyn og berører ikke forordningens umiddelbare gyldighed i Danmark.« [Præcisering i overensstemmelse med vejledning om notehenvisninger i love og administrative forskrifter, der gennemfører EU-retsakter, m.v.] Til § 1 2) Efter nr. 1 indsættes som nyt nummer:
»01. I § 1, stk. 2, 1. pkt., ændres »§ 64, stk. 5« til: »§ 64, stk. 6«.« [Konsekvensrettelse] 3) Efter nr. 6 indsættes som nyt nummer:
»02. I § 1, stk. 15, der bliver stk. 14, udgår »§ 90, stk. 2,«.« [Konsekvensrettelse] 4) Efter nr. 8 indsættes som nyt nummer:
 »03. I § 13 indsættes efter stk. 3 som nyt stykke:
»Stk. 4. Hvis et realkreditinstitut, der er omdannet til et aktieselskab, og hvor en fond eller forening oprettet i forbindelse med omdannelsen er hovedaktionær, udsteder stemmeløse aktier, jf. stk. 3, finder selskabslovens § 73 om indløsningsret for minoritetsaktionærer og selskabslovens § 70 om indløsningsret for hovedaktionæren ikke anvendelse for disse aktier.
Hvis realkreditinstituttet har en eller flere aktieklasser optaget til handel på et reguleret marked eller en alternativ markedsplads og en aktiepost overdrages som led i et overtagelsestilbud, finder 1. pkt. ikke anvendelse.« Stk. 4 og 5 bliver herefter stk. 5 og 6.« [Undtagelse fra selskabslovens minoritetsbeskyttelsesregler for stemmeløse aktier udstedt af et realkreditinstitut, der er omdannet til et aktieselskab, og hvor en fond eller forening oprettet i forbindelse med omdannelsen er hovedaktionær] 5) I det under nr. 9 foreslåede § 37 a ændres i stk. 2 »3. skadesforsikringsdirektiv og 3. livsforsikringsdirektiv« til: »Rådets direktiv 92/49/EØF af 18. juni 1992 og Rådets direktiv 2002/83/EF af 10. november 1992«.
[Præcisering af forslagets anvendelsesområde] 6) I den under nr. 11 foreslåede ændring af § 64 ændres »stk. 2« til: »stk. 3«.
[Konsekvens af lov nr. 268 af 25. marts 2014] 7) I nr. 12 ændres i den indledende tekst »stk. 2« til: »stk. 3«, det foreslåede nye stykke betegnes stk. 4, i den foreslåede affattelse af stykket ændres »stk. 2« til: »stk. 2 og stk. 3«, og den angivne konsekvens affattes således:
»Stk. 4-6 bliver herefter stk. 5-7.« [Konsekvens af lov nr. 268 af 25. marts 2014] 8) I nr. 13 ændres i den indledende tekst »stk. 3« til: »stk. 4«, og »stk. 4« til: »stk. 5«, det foreslåede nye stykke betegnes stk. 5, og i den foreslåede affattelse af stykket ændres »stk. 1 og 2« til: »stk. 1 og 3«, og »stk. 2« ændres til: »stk. 2 og 3«.
[Konsekvens af lov nr. 268 af 25. marts 2014] 9) Efter nr. 13 indsættes som nyt nummer:
 »04. § 77 a, stk. 10, affattes således:
»Stk. 10. For personer i ansættelsesforhold, der er omfattet af en kollektiv overenskomst, finder stk. 1-7 kun anvendelse på aftaler om variable løndele, hvis aftalerne om variabel løn ikke er fastsat i overenskomsten.«« [Korrektion som følge af ændringsforslag nr. 11] 10) I det under nr. 14 foreslåede § 77 e udgår i stk. 1 », jf. § 77 a, stk. 7«.
[Lovteknisk korrektion] 11) I den under nr. 14 foreslåede § 77 e affattes stk. 3 således:
»Stk. 3. For personer i ansættelsesforhold, der er omfattet af en kollektiv overenskomst, finder stk. 1 kun anvendelse på aftaler om variable løndele, hvis aftalerne om variabel løn ikke er fastsat i overenskomsten.« [Præcisering af lovforslagets anvendelsesområde] 12) I den under nr. 15 foreslåede affattelse af § 80, stk. 5, ændres »engagementsforbud« til: »eksponeringsforbud«.
[Konsekvens af lov nr. 268 af 25. marts 2014] 13) I det under nr. 29 foreslåede § 216, stk. 5,  ændres i 2. pkt. »skal« til: »må«, og »realkreditselskabet eller for« til: »realkreditselskabet eller i«.
[Sproglig justering] 14) Efter nr. 29 indsættes som nyt nummer:
»05. I § 343 i, stk. 1, ændres »§ 64, stk. 1-3« til: »§ 64, stk. 1-5«.« [Konsekvensrettelse] 15) I den under nr. 30 foreslåede affattelse af § 343 q, stk. 2, ændres »i dette kapitel« til: »for fælles datacentraler i denne lov«.
[Præcisering af lovforslagets anvendelsesområde] 16) I den under nr. 31 foreslåede § 343 v ændres i stk. 3 »virksomhedernes hovederhverv, og« til: »virksomhedernes hovederhverv,«.
[Sproglig justering] 17) I den under nr. 31 foreslåede § 343 æ ændres »§§ 345 og 346, § 347, stk. 1, 2 og 5, § 348, stk. 2,« til: »§ 345, stk. 2, 8 og 12, § 346, § 347, stk. 1, 2 og 5,«.
[Præcisering af lovforslagets anvendelsesområde] 18) I nr. 32 ændres i den indledende tekst »stk. 5« til: »stk. 6«.
[Konsekvens af lov nr. 268 af 25. marts 2014] 19) Nr. 34 affattes således:
»34. I § 360, stk. 1, indsættes efter »tillagt«: »forventede«, og »underlagt« ændres til: »omfattet af«.« [Præcisering] 20) Nr. 35 udgår.
[Lovteknisk korrektion] 21) I den under nr. 36 foreslåede affattelse af § 361, stk. 1, ændres i nr. 8 »Værdipapircentralen A/S« til: »VP Securities A/S«.
[Korrektion] 22) I den under nr. 36 foreslåede affattelse af § 361, stk. 1, ændres i nr. 26 »§§ 18 og 19« til: »§ 18«.
[Ændring af paragrafhenvisning, som konsekvens af at lov nr. 597 af 12. juni 2013 om investeringsforeninger m.v. ophæver § 19 i den gældende lov om investeringsforeninger m.v., jf. lovbekendtgørelse nr. 333 af 20. marts 2013] 23) I den under nr. 36 foreslåede affattelse af § 361, stk. 1, ændres i nr. 27 »§§ 18-21« til: »§§ 18, 20 og 21«.
[Ændring af paragrafhenvisning, som konsekvens af at lov nr. 597 af 12. juni 2013 om investeringsforeninger m.v. ophæver § 19 i den gældende lov om investeringsforeninger m.v., jf. lovbekendtgørelse nr. 333 af 20. marts 2013] 24) Efter nr. 37 indsættes som nye numre:
 »06. § 361, stk. 1, nr. 26, affattes således:
»26) Udenlandske investeringsinstitutter omfattet af § 27 i lov om investeringsforeninger m.v. betaler 8.000 kr.« 07. § 361, stk. 1, nr. 27, affattes således:
»27) For hver meddelelse, anmeldelse eller ansøgning om grænseoverskridende markedsføring af andele i investeringsinstitutter, jf. §§ 27 og 28 i lov om investeringsforeninger m.v., betales 2.500 kr.«« [Ændring af paragrafhenvisninger som konsekvens af ikrafttrædelsen af lov nr. 597 af 12. juni 2013 om investeringsforeninger m.v.] 25) I den under nr. 41 foreslåede ændring af § 372, stk. 1, ændres »i medfør af loven« til: »om tilsynsmæssige krav til kreditinstitutter og investeringsselskaber«.
[Konsekvens af lov nr. 268 af 25. marts 2014] 26) Nr. 42 affattes således:
»42. I § 373, stk. 1, ændres »§ 10, stk. 1-4« til: »§ 10, stk. 1, 2, 5 og 6«, og »§ 64, stk. 4« ændres til: »§ 64, stk. 5«.« [Korrektion] Til § 2 27) I nr. 21 ændres i den indledende tekst »Efter § 84 h« til: »Efter § 84 i«, og den foreslåede nye paragraf betegnes § 84 j.
[Konsekvens af lov nr. 268 af 25. marts 2014] 28) Nr. 24 affattes således:
»24. I § 93, stk.1, ændres »§ 9, stk. 3« til: »§ 9, stk. 4«, og efter »og stk. 3, 3.-7. pkt.,« indsættes »samt artikel 42 i Kommissionens forordning (EU) nr. 1031/2010 af 12. november 2010 om det tidsmæssige og administrative forløb af auktioner over kvoter for drivhusgasemissioner og andre aspekter i forbindelse med sådanne auktioner i medfør af Europa-Parlamentets og Rådets direktiv 2003/87/EF om en ordning for handel med kvoter for drivhusgasemissioner i Fællesskabet«.« [Konsekvensrettelse] 29) I det under nr. 26 foreslåede § 94, stk. 2, udgår »samt overtrædelse af artikel 41«.
[Korrektion] Til § 4 30) I den under nr. 10 foreslåede § 5 a udgår i stk. 1 »endvidere«.
[Sproglig korrektion] 31) I nr. 27 ændres i den indledende tekst »Efter § 172« til: »Efter § 172 a«, og den foreslåede nye paragraf betegnes § 172 b.
[Konsekvens af lov nr. 268 af 25. marts 2014] 32) Nr. 29 affattes således:
»29. I § 190, stk. 1, udgår »og stk. 5,«, »§ 13, stk. 3« ændres til: »§ 13, stk. 4«, og »§§ 43, 45 og 50-53,« ændres til: »§§ 43 og 45, § 46, stk. 6, jf. § 13, stk. 3, §§ 50-53,«.« [Konsekvensrettelse] 33) Efter nr. 33 indsættes som nyt nummer:
»01. § 197, nr. 5 og 8, ophæves.« [Korrektion  konsekvens af ændringsforslag nr. 39 vedr. § 22] Til § 8 34) Efter nr. 6 indsættes som nyt nummer:
»01. I § 107, stk. 2, ændres »§ 18, stk. 3« til: »§ 18, stk. 4«.« [Konsekvensrettelse] Til § 9 35) Efter nr. 4 indsættes som nyt nummer:
»01. I § 190, stk. 1, ændres »§ 57, stk. 3« til: »§ 57, stk. 4«.« [Konsekvensrettelse] Til § 10 36) I nr. 2 ændres i den indledende tekst »Efter § 66 e« til: »Efter § 66 f«, og den foreslåede nye paragraf betegnes § 66 g.
[Konsekvens af lov nr. 268 af 25. marts 2014] Til § 12 37) Efter nr. 3 indsættes som nyt nummer:
»01. I § 5, stk. 2, ændres »§ 4, stk. 2, nr. 1 og 3, og stk. 3« til: »§ 4, stk. 2, nr. 1 og 3, og stk. 4«.« [Konsekvensrettelse] 38) Efter nr. 5 indsættes som nyt nummer:
»02. I § 22, stk. 2, ændres »§ 4, stk. 3« til: »§ 4, stk. 4«.« [Konsekvensrettelse] Til § 22 39) Paragraffen udgår.
[Konsekvensrettelse] Til § 23 40) I stk. 1 ændres »den 1. april 2014« til: »den 15. maj 2014«.
[Udskydelse af lovens ikrafttræden] 41) I stk. 2 ændres »§ 1, nr. 37, § 1, nr. 38, og § 2, nr. 3« til: »§ 1, nr. 37 og 38«.
[Konsekvensrettelse foranlediget af udskydelsen af lovens ikrafttræden] 42) I stk. 3 indsættes efter »§ 1, nr. «: »06, 07 og«.
[Ændring af ikrafttrædelsesbestemmelsen som følge af ændringerne foreslået under ændringsforslag nr. 24] 43) Stk. 6 affattes således:
»Stk. 6. § 1, nr. 29, finder anvendelse fra og med førstkommende ordinære valg af bestyrelsesmedlemmer efter lovens ikrafttræden.« [Korrektion] Til § 24 44) I stk. 2 ændres »19, 21 og 22« til: »19 og 21«.
[Konsekvensrettelse foranlediget af ændringsforslag nr. 39] Bemærkninger Til nr. 1 Efter Justitsministeriets vejledning nr. 20 af 28. februar 2011 om notehenvisninger i love og administrative forskrifter, der gennemfører EU-retsakter m.v. bør der i de tilfælde, hvor det af praktiske årsager er hensigtsmæssigt at gengive bestemmelser fra en forordning i nationale regler, anvendes en i vejledningen foreslået formulering, hvormed det tydeliggøres, at bestemmelserne stammer fra en forordning, og at gengivelsen alene er begrundet i praktiske hensyn.
Med ændringsforslaget foreslås en tilføjelse til lovens fodnote, som bringer fodnoten i overensstemmelse med den nævnte vejledning.
Til nr. 2 Med ændringsforslaget foreslås en konsekvensrettelse, som følge af, at der med L 119 indsættes et nyt stykke i § 64 i lov om finansiel virksomhed, og at der sideløbende ved lov nr. 268 af 2014 med ikrafttræden den 31. marts 2014 i samme bestemmelse indsættes et nyt stk. 1 og 2 i stedet for stk. 1. Det vil fremadrettet være § 64, stk. 6, der finder anvendelse for finansielle holdingvirksomheder, og henvisningen til § 64 i § 1, stk. 2, i lov om finansiel virksomhed skal derfor korrigeres i overensstemmelse hermed.
Til nr. 3 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Da lovforslagets § 1, nr. 21, bl.a. ophæver § 90, stk. 2, i lov om finansiel virksomhed, skal henvisningen til denne bestemmelse i lov om finansiel virksomhed § 1, stk. 15, der med lovforslaget bliver stk. 14, udgå. Ændringsforslaget gennemfører denne korrektion.
Til nr. 4 Med ændringen af lov om finansiel virksomhed ved lov nr. 268 af 25. marts 2014 (L133) er der givet mulighed for, at fonds- og foreningsejede realkreditinstitutter kan udstede stemmeløse aktier, jf. § 13, stk. 3. På den baggrund kan realkreditinstitutter, der er omdannet til aktieselskaber, og hvor en fond eller forening oprettet i forbindelse med omdannelsen er hovedaktionær, i vedtægterne foretage en deling af instituttets aktiekapital i aktieklasser med og uden stemmeret (stemmebærende og stemmeløse aktier).
Udstedelsen af stemmeløse aktier kan ske i forbindelse med en konvertering af hybridkapital, hvor den nye kapitalkravsforordning stiller krav om adgang til konvertering eller nedskrivning, jf. forordning (EU) nr. 575/2013 af 26. juni 2013 om tilsynsmæssige krav til kreditinstitutter og investeringsselskaber (CRR) artikel 52, stk. 1, litra n.
Udstedelse kan også ske direkte til investorer f.eks. med henblik på at styrke realkreditinstituttets kapitalforhold.
I praksis vil der kunne være en udfordring med at udstede stemmeløse aktier efter § 13, stk. 3, for de omfattede realkreditinstitutter, idet selskabslovens § 73 om minoritetsaktionærbeskyttelse finder anvendelse.
Hvis majoritetsaktionæren (fonden eller foreningen) ejer mere end 90 pct. af kapitalandelene i et realkreditinstitut og har en tilsvarende del af stemmerne, vil hver enkelt af instituttets minoritetsaktionærer således kunne fordre sig indløst af majoritetsaktionæren.
En sådan indløsning vil bevirke et tab af kapital på konsolideret niveau, idet fonden eller foreningen som hovedaktionær skal indløse mindretalsaktionæren, og det vil derved modvirke formålet med adgangen til at udstede stemmeløse aktier.
Derudover er der en risiko for, at tilstedeværelse af mulighed for minoritetsindløsning kan så tvivl om, hvorvidt kapitalandele hos minoritetsaktionærer kan medregnes som egentlig kernekapital i instituttet.
 Baggrunden for ændringsforslaget er således at sikre, at § 13, stk. 3, også fungerer i en situation, hvor der er minoritetsaktionærer.
Modstykket til selskabslovens § 73 om minoritetsaktionærers indløsningsret er selskabslovens § 70, der omhandler minoritetsaktionærens indløsningspligt eller majoritetsaktionærens indløsningsret.
Det følger af § 70 i selskabsloven, at såfremt en kapitalejer ejer mere end 9/10 af kapitalandelene i et kapitalselskab og ligeledes ejer en tilsvarende del af stemmerne, kan den pågældende majoritetsaktionær bestemme, at de øvrige kapitalejere i kapitalselskabet skal lade deres kapitalandele indløse af den pågældende majoritetsaktionær.
 Da der er en sammenhæng mellem selskabslovens § 70 og § 73, foreslås det i bestemmelsen, at heller ikke selskabslovens § 70 om majoritetsaktionærens indløsningsret finder anvendelse for de såvel direkte udstedte stemmeløse aktier som konverteringsafledte stemmeløse aktier.
 Efter den foreslåede bestemmelse er det stemmeløse aktier, som udstedes af et realkreditinstitut, der er omdannet til et aktieselskab, og hvor en fond eller forening oprettet i forbindelse med omdannelsen er hovedaktionær, der er undtaget fra selskabslovens § 70 og § 73. Undtagelsen vil således følge de stemmeløse aktier ved overdragelse af aktierne.
 Den foreslåede bestemmelse er en lovbestemt undtagelse til selskabslovens § 70 og § 73. Det er således ikke nødvendigt for instituttet at fastsætte bestemmelser herom i vedtægterne.
Efter værdipapirhandelslovens kapitel 8 er der fastsat særlige regler ved overtagelsestilbud, hvor der overdrages en aktiepost i et selskab, der har en eller flere aktieklasser optaget til handel på et reguleret marked eller en alternativ markedsplads.
I disse situationer er selskabslovens § 70 og § 73 direktivbundne, jf. direktiv (EU) 2004/25 om overtagelsestilbud.
I et tilfælde, hvor et omfattet fonds- eller foreningsejet realkreditinstitut udsteder stemmeløse aktier, hvor en eller flere af instituttets aktieklasser optages til handel på et reguleret marked eller en alternativ markedsplads, og hvor disse overdrages som led i et overtagelsestilbud efter værdipapirhandelslovens kapitel 8, vil selskabslovens § 70 og § 73 finde anvendelse på stemmeløse aktier.
Til nr. 5 Med ændringsforslaget foreslås en mindre præcisering, der skal tydeliggøre, hvilke direktiver der henvises til i forslaget til ny § 37 a i lov om finansiel virksomhed.
Det fremgår af bemærkningerne til det fremsatte lovforslag, at der med 3. skadesforsikringsdirektiv og 3. livsforsikringsdirektiv henvises til henholdsvis Rådets direktiv 92/49/EØF af 18. juni 1992 om samordning af love og administrative bestemmelser vedrørende direkte forsikringsvirksomhed bortset fra livsforsikring og om ændring af direktiv 73/239/EØF og 88/357/EØF (tredje skadesforsikringsdirektiv) og Rådets direktiv 92/96/EØF af 10. november 1992 om samordning af love og administrative bestemmelser vedrørende direkte livsforsikringsvirksomhed og om ændring af direktiv 79/267/EØF og 90/619/EØF (tredje livsforsikringsdirektiv). Rådets direktiv 92/96/EØF er ophævet ved Europa-Parlamentets og Rådets direktiv 2002/83/EF af 5. november 2002 om livsforsikring, og den relevante regulering fra Rådets direktiv 92/96/EØF er videreført heri, hvorfor der i stedet henvises til dette direktiv.
Til nr. 6 Den 31. marts 2014 trådte lov nr. 268 af 25. marts 2014  om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
 Med ændringsforslaget foreslås en korrektion, der er en konsekvens af vedtagelsen af lov nr. 268 af 25. marts 2014, hvorved der blev indsat et nyt stykke i § 64 i lov om finansiel virksomhed. Ændringsforslaget skal således sikre, at det er det rigtige punktum, der ophæves, og forslaget indebærer alene, at henvisningen til stk. 2 ændres til stk. 3.
Til nr. 7 Den 31. marts 2014 trådte lov nr. 268 af 25. marts 2014  om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
 Ved lov nr. 268 af 25. marts 2014  blev der indsat et nyt stykke i § 64 i lov om finansiel virksomhed. Ændringsforslaget skal sikre, at der henvises til de rigtige stykker.
Til nr. 8 Den 31. marts 2014 trådte lov nr. 268 af 25. marts 2014  om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
 Ved lov nr. 268 af 25. marts 2014 blev der indsat et nyt stykke i § 64 i lov om finansiel virksomhed. Ændringsforslaget skal sikre, at der henvises til de rigtige stykker.
Til nr. 9 Med ændringsforslaget foreslås det at foretage en sproglig præcisering af den gældende § 77 a, stk. 10, i lov om finansiel virksomhed.
 Den ved lovforslaget foreslåede formulering af § 77 e, stk. 3, er identisk med bestemmelsen i § 77 a, stk. 10, i den gældende lov om finansiel virksomhed, da det er det samme, som skal gælde i forhold til den foreslåede regulering om variabel aflønning i § 77 e, stk. 1 og 2, i lov om finansiel virksomhed.
Da formuleringen af den gældende § 77 a, stk. 10, i lov om finansiel virksomhed og dermed det foreslåede § 77 e, stk. 3, imidlertid kan give anledning til fortolkningstvivl, foreslås der en ændret formulering.
Der er alene tale om en sproglig korrektion, og der tilsigtes således ingen realitetsændringer med ændringsforslaget, hverken i forhold til det foreslåede § 77 e, stk. 3, eller det gældende § 77 a, stk. 10.
Til nr. 10 Den 31. marts 2014 trådte lov nr. 268 af 25. marts 2014 om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
 Ved lov nr. 268 af 25. marts 2014 bliver definitionen af begrebet variable løndele flyttet fra § 77 a, stk. 7, i lov om finansiel virksomhed til lovens § 5, stk. 1, nr. 42. Det foreslås at lade henvisningen i lovforslagets § 1, nr. 14, til, hvor i loven definitionen af variable løndele forefindes, udgå.
Til nr. 11 Med ændringsforslaget foreslås det at foretage en sproglig præcisering af det foreslåede § 77 e, stk. 3, i lov om finansiel virksomhed, jf. lovforslagets § 1, nr. 14.
 Den ved lovforslaget foreslåede formulering af § 77 e, stk. 3, er identisk med bestemmelsen i § 77 a, stk. 10, i den gældende lov om finansiel virksomhed, da det er det samme, som skal gælde i forhold til den foreslåede regulering om variabel aflønning i § 77 e, stk. 1 og 2, i lov om finansiel virksomhed.
Da formuleringen imidlertid kan give anledning til fortolkningstvivl, foreslås der en ændret formulering.
Der er alene tale om en sproglig korrektion, og der tilsigtes således ingen realitetsændringer med ændringsforslaget, hverken i forhold til det foreslåede § 77 e, stk. 3, eller det gældende § 77 a, stk. 10.
Til nr. 12 Den 31. marts 2014 trådte lov nr. 268 af 25. marts 2014 om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
Ved lov nr. 268 af 25. marts 2014 ændres brugen i lov om finansiel virksomhed af ordet »engagement« til »eksponering«.
Den foreslåede nyaffattelse af § 80, stk. 5, skal opdateres i overensstemmelse hermed.
Der er alene tale om en sproglig tilpasning, og der er ikke tilsigtet nogen materiel ændring af definitionen af, hvad der forstås ved »engagement«.
Til nr. 13 Med ændringsforslaget foreslås en sproglig justering, hvor »skal« foreslås ændret til »må« og »for« foreslås ændret til »i«.
Hensigten med ændringsforslaget er at tydeliggøre rækkevidden af den foreslåede bestemmelse, og der er ikke tilsigtet materielle ændringer.
Til nr. 14 Med ændringsforslaget foreslås en konsekvensrettelse, som følge af at der med L 119 indsættes et nyt stykke i § 64 i lov om finansiel virksomhed, og at der sideløbende ved lov nr. 268 af 25. marts 2014 med ikrafttræden den 31. marts 2014 i samme bestemmelse indsættes et nyt stk. 1 og 2 i stedet for stk. 1. Det vil fremadrettet være stk. 1-5, der finder anvendelse for investeringsrådgivere, og henvisningen til § 64 i § 343 i i lov om finansiel virksomhed skal derfor korrigeres i overensstemmelse hermed.
Til nr. 15 Med ændringsforslaget foreslås en præcisering, der tydeliggør bestemmelsens anvendelsesområde og skaber bedre overensstemmelse med bemærkningerne til den foreslåede ændring af § 343 q, stk. 2, da det fremgår heraf, at »med forslaget vil alle datacentraler, der udfører væsentlig it-drift og it-udvikling for den fælles betalingsinfrastruktur, være omfattet af regler svarende til de fælles datacentraler.« Den foreslåede præcisering medfører, at det er fuldstændig klart, at Finanstilsynet med lovforslaget kan føre tilsyn med datacentraler omfattet af § 343 q, stk. 2, svarende til tilsynet med fælles datacentraler, f.eks. i henhold til reglerne i kapitel 21 om generelle regler om tilsyn i lov om finansiel virksomhed.
Til nr. 16 Der foreslås en sproglig korrektion.
Der er tale om at slette et »og« i det foreslåede § 343 v, stk. 3, da ordet er overflødigt.
Til nr. 17 Det foreslås at ændre det foreslåede § 343 æ, der omhandler, hvilke bestemmelser i lov om finansiel virksomhed finder anvendelse for CO2-kvotebydere.
Det foreslås således, at CO2-kvotebydere alene skal være omfattet af § 345, stk. 2, 8 og 12, og dermed ikke de stykker i § 345, der omhandler sammensætning og udpegning af medlemmer til Det Finansielle Råd m.v., da disse ikke er af relevans for CO2-kvotebydere.
 Ligeledes foreslås det, at § 348, stk. 2, ikke skal finde anvendelse for CO2-kvotebydere, som følge af at CO2-kvotebydere ikke er omfattet af lovens §§ 43, 57 og 72, hvortil der henvises i § 348, stk. 2.
 Den foreslåede ændring indebærer alene en ordensmæssig præcisering, og Det Finansielle Råd vil eksempelvis fortsat have kompetence til at behandle sager vedrørende CO2-kvotebydere.
Til nr. 18 Den 31. marts 2014 trådte lov nr. 268 af 25. marts 2014 om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
 Ved lov nr. 268 af 25. marts 2014 blev der indsat et nyt stykke i § 351 i lov om finansiel virksomhed. Ændringsforslaget indebærer alene, at henvisningen til stk. 5 ændres til stk. 6.
Til nr. 19 Med ændringsforslaget foreslås en præcisering, der med tilføjelsen af ordet »forventede« skal tydeliggøre, at formålet med den foreslåede ændring af § 360, stk. 1, i lov om finansiel virksomhed er, at det er de budgetterede forventninger til udgifter til advokater i det pågældende år, som bliver afgørende for reguleringen af afgifterne samme år.
Der er alene tale om en præcisering i lovteksten, og der tilsigtes ingen realitetsændringer i forhold til det med lovforslagets § 1, nr. 34, fremsatte forslag.
For nærmere om baggrunden for dette forslag henvises derfor til bemærkningerne hertil i lovforslaget.
Til nr. 20 Det foreslås at lade lovforslaget § 1, nr. 35, udgå, da ændringen allerede er foretaget ved § 197, nr. 4, i lov nr. 598 af 12. juni 2013 om forvaltere af alternative investeringsfonde.
Til nr. 21 Da Værdipapircentralen A/S har skiftet navn til VP Securities A/S, foreslås det at ændre omtalen af selskabet i overensstemmelse hermed.
Til nr. 22 Med ændringsforslaget foreslås det at rette henvisningerne til lov om investeringsforeninger m.v. i § 361, stk. 1, nr. 26. Ændringen er nødvendig, da lov nr. 597 af 12. juni 2013 om investeringsforeninger m.v. med virkning fra 22. juli 2013 har ophævet § 19 i den gældende lov om investeringsforeninger m.v., jf. lovbekendtgørelse nr. 333 af 20. marts 2013. Henvisningen til § 19 skal derfor udgå.
Til nr. 23 Med ændringsforslaget foreslås det at rette henvisningerne til lov om investeringsforeninger m.v. i § 361, stk. 1, nr. 27. Ændringen er nødvendig, da lov nr. 597 af 12. juni 2013 om investeringsforeninger m.v. med virkning fra den 22. juli 2013 har ophævet § 19 i den gældende lov om investeringsforeninger m.v., jf. lovbekendtgørelse nr. 333 af 20. marts 2013. Henvisningen til § 19 skal derfor udgå.
Til nr. 24 Med ændringsforslaget foreslås det at foretage en konsekvensrettelse af henvisningerne til lov om investeringsforeninger m.v. i § 361, stk. 1, nr. 26 og 27, som følge af lov nr. 597 af 12. juni 2013 om investeringsforeninger m.v., der i hovedsagen træder i kraft den 22. juli 2014. Herved ophæves den gældende lov om investeringsforeninger m.v., jf. lovbekendtgørelse nr. 333 af 20. marts 2013.
 Henvisningerne til bestemmelser i den gældende lov om investeringsforeninger m.v., jf. lovbekendtgørelse nr. 333 af 20. marts 2013, ændres således med forslaget til de tilsvarende bestemmelser i lov nr. 597 af 12. juni 2013 om investeringsforeninger m.v.
 Det foreslås, at § 1, nr. 05 og 06, træder i kraft den 22. juli 2014, jf. nedenfor under forslaget til ændring af ikrafttrædelsesbestemmelsen i lovforslagets § 23.
Til nr. 25 Den 31. marts 2014 trådte lov nr. 268 af 25. marts 2014 om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
 Lov nr. 268 af 25. marts 2014 ændrede også ved affattelsen af § 372, stk. 1, i lov om finansiel virksomhed, hvorfor forslaget til ændring af bestemmelsen i L 119 skal opdateres i overensstemmelse hermed.
Til nr. 26 Med ændringsforslaget foreslås en korrektion, idet § 10, stk. 1, fejlagtigt ikke er nævnt i opremsningen i forbindelse med ændringen af § 373, stk. 1.
§ 10, stk. 1, har hidtil været omfattet af § 373, stk. 1, og det er ikke hensigten at ændre dette.
Henvisningen til § 10, stk. 1, foreslås derfor indsat på ny.
 Med ændringsforslaget foreslås endvidere en konsekvensrettelse, som følge af at der med L 119 indsættes et nyt stykke i § 64 i lov om finansiel virksomhed, og at der sideløbende ved lov nr. 268 af 25. marts 2014 med ikrafttræden 31. marts 2014 i samme bestemmelse indsættes et nyt stykke 1 og 2 i stedet for stk. 1. Det vil fremadrettet være § 64, stk. 5, der skal være strafbelagt med bøde, og henvisningen til § 64 i § 373, stk. 1, i lov om finansiel virksomhed skal derfor korrigeres i overensstemmelse hermed.
Til nr. 27 Den 31. marts 2014 trådte lov nr. 268 af 25. marts 2014 om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
 Ved lov nr. 268 af 25. marts 2014 blev der indsat et nyt § 84 i i lov om værdipapirhandel m.v., hvorfor det i L 119 foreslåede § 84 i foreslås ændret til § 84 j.
Til nr. 28 Den 31. marts 2014 trådte lov nr. 268 af 25. marts 2014  om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
 Ved lov nr. 268 af 25. marts 2014  er henvisningen i § 93, stk. 1, i lov om finansiel virksomhed til »og stk. 2, 1.-7. pkt.« ændret til »og stk. 3, 3-7. pkt.« Med ændringsforslaget korrigeres den i L 199 foreslåede ændring af § 93, stk. 1, i lov om finansiel virksomhed i overensstemmelse hermed.
Med ændringsforslaget foreslås endvidere en konsekvensrettelse, som ved en fejl ikke er foretaget i lovforslaget.
Med lovforslaget indsættes et nyt stk. 3 i § 9 i lov om værdipapirhandel m.v.
Bestemmelsens nuværende stk. 3 og 4 bliver herefter til stk. 4 og 5. Det vil derfor fremadrettet være § 9, stk. 4, der skal være strafbelagt med bøde, og henvisningen til § 9 i § 93, stk. 1, i lov om værdipapirhandel m.v. skal derfor korrigeres, så der henvises til stk. 4 i stedet for stk. 3.
Til nr. 29 Med ændringsforslaget foreslås det at korrigere en fejl i lovforslaget, da artikel 41 i Kommissionens forordning 1031/2010 af 12. november 2010 om det tidsmæssige og administrative forløb af auktioner over kvoter for drivhusgasemissioner og andre aspekter i forbindelse med sådanne auktioner i medfør af Europa-Parlamentets og Rådets direktiv 2003/87/EF om en ordning for handel med kvoter for drivhusgasemissioner i Fællesskabet er nævnt to gange i det fremsatte forslag til nyt stykke i § 94 i lov om værdipapirhandel m.v.
Til nr. 30 Med ændringsforslaget foreslås en sproglig korrektion, idet ordet »endvidere« bør udgå.
Til nr. 31 Den 31. marts 2014 trådte lov nr. 268 af 25. marts 2014  om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
 Ved lov nr. 268 af 25. marts 2014 blev der indsat et nyt § 172 a i lov om forvaltere af alternative investeringsfonde, hvorfor det i L 119 foreslåede § 172 a foreslås ændret til § 172 b.
Til nr. 32 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Med lovforslaget indsættes et nyt stk. 3 i § 13 i lov om forvaltere af alternative investeringsfonde m.v.
Bestemmelsens nuværende stk. 3 bliver herefter til stk. 4. Det vil derfor fremadrettet være § 13, stk. 4, der skal være strafbelagt med bøde, og henvisningen til § 13 i § 190, stk. 1, i lov om forvaltere af alternative investeringsfonde m.v. skal derfor korrigeres, så der henvises til stk. 4 i stedet for stk. 3.
Til nr. 33 Forslaget hænger sammen med ændringsforslag nr. 41, hvorved det foreslås at lade lovforslagets § 22 udgå.
Med ændringsforslaget foreslås en lovteknisk korrektion, idet den ændring, der foreslås foretaget med lovforslagets § 22, i stedet foretages med lovforslagets § 4. Der er alene tale om at flytte en bestemmelse i lovforslaget.
Til nr. 34 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Med lovforslaget indsættes et nyt stk. 3 i § 18 i lov om betalingstjenester og elektroniske penge.
Bestemmelsens nuværende stk. 3 bliver herefter til stk. 4. Det vil derfor fremadrettet være § 18, stk. 4, der skal være strafbelagt med bøde, og henvisningen til § 18 i § 107, stk. 2, i lov om betalingstjenester og elektroniske penge skal derfor korrigeres, så der henvises til stk. 4 i stedet for stk. 3.
Til nr. 35 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Med lovforslaget indsættes et nyt stk. 3 i § 57 i lov om investeringsforeninger m.v.
Bestemmelsens nuværende stk. 3 bliver herefter til stk. 4. Det vil derfor fremadrettet være § 57, stk. 4, der skal være strafbelagt med bøde og henvisningen til § 57 i § 190, stk. 1, i lov om investeringsforeninger m.v. skal derfor korrigeres, så der henvises til stk. 4 i stedet for stk. 3.
Til nr. 36 Den 31. marts 2014 trådte lov nr. 268 af 25. marts 2014  om ændring af lov om finansiel virksomhed og forskellige andre love i kraft.
Denne lov indeholder ændringer til lov om finansiel virksomhed, lov om værdipapirhandel m.v., lov om forvaltere af alternative investeringsfonde m.v., og lov om tilsyn med firmapensionskasser, som nødvendiggør konsekvensrettelser i L 119.
 Ved lov nr. 268 af 25. marts 2014 blev der indsat et nyt § 66 f i lov om tilsyn med firmapensionskasser, hvorfor det i L 119 foreslåede § 66 f foreslås ændret til § 66 g.
Til nr. 37 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Med lovforslaget indsættes et nyt stk. 3 i § 4 i lov om pantebrevsselskaber.
Bestemmelsens nuværende stk. 3 bliver herefter til stk. 4. Det vil derfor fremadrettet være § 4, stk. 4, der skal finde anvendelse på den ansvarlige for pantebrevshandel, og henvisningen til § 4 i § 5, stk. 2, i lov om pantebrevsselskaber skal derfor korrigeres, så der henvises til stk. 4 i stedet for stk. 3.
Til nr. 38 Med ændringsforslaget foreslås en konsekvensrettelse, som ved en fejl ikke er foretaget i lovforslaget.
Med lovforslaget indsættes et nyt stk. 3 i § 4 i lov om pantebrevsselskaber.
Bestemmelsens nuværende stk. 3 bliver herefter til stk. 4. Det vil derfor fremadrettet være § 4, stk. 4, der skal være strafbelagt med bøde, og henvisningen til § 4 i § 22, stk. 2, i lov om pantebrevsselskaber skal derfor korrigeres, så der henvises til stk. 4 i stedet for stk. 3.
Til nr. 39 Med ændringsforslaget foreslås en lovteknisk korrektion, idet den ændring, der foreslås foretaget med lovforslagets § 22, i stedet foretages med lovforslagets § 4. Der er alene tale om at flytte en bestemmelse i lovforslaget, der rettelig hører hjemme i lovforslagets § 4.
Til nr. 40 Det foreslås at udskyde lovens ikrafttræden fra den 1. april 2014 til den 15. maj 2014. Udskydelsen skyldes et ønske fra Folketinget om bedre tid til behandling af lovforslaget.
Til nr. 41 Ændringsforslaget er foranlediget af udskydelsen af lovens ikrafttræden.
Den ændring af § 7, stk. 4, i lov om værdipapirhandel m.v., som foreslås foretaget ved lovforslagets § 2, nr. 3, ventes således at træde i kraft via bekendtgørelse i løbet af april 2014.
Til nr. 42 Der foreslås en konsekvensændring som følge af forslaget om indsættelse af nyt nr. 06 og 07 i lovforslagets § 1 om ændring af § 361, stk. 1, nr. 26 og 27, i lov om finansiel virksomhed.
De foreslåede ændringer i § 1, nr. 06 og 07, jf. dette ændringsforslags § 1, nr. 24, er konsekvenser af ikrafttrædelsen af lov nr. 597 af 12. juni 2013 om investeringsforeninger m.v. den 22. juli 2014. Ikrafttrædelsesdatoen for § 1, nr. 06 og 07, skal derfor tilsvarende være den 22. juli 2014.
Til nr. 43 Der foreslås en ændring af overgangsbestemmelsen vedrørende lovforslagets § 1, nr. 29. Ændringsforslaget indebærer, at bestemmelsen først får virkning fra det førstkommende valg til bestyrelsen efter lovens ikrafttræden.
Den ved lovforslaget foreslåede formulering ville kunne medføre indgreb i bestyrelsens sammensætning midt i den periode, bestyrelsen er valgt for, hvilket ikke har været hensigten.
Til nr. 44 Det foreslås at fjerne henvisningen til lovforslagets § 22, da dette udgår med ændringsforslag nr. 41. Der er dermed tale om en konsekvensrettelse.
Benny Engelbrecht (S) Poul Andersen (S) Anne Sina (S) Mette Reissmann (S) Karin Gaardsted (S) fmd.
Peder Christensen (S) Ole Sohn (S) Ida Auken (RV) Nadeem Farooq (RV) Jeppe Mikkelsen (RV) Steen Gade (SF) Lisbeth Bech Poulsen (SF) Frank Aaen (EL) Stine Brix (EL) Uffe Elbæk (UFG) Kim Andersen (V) Flemming Damgaard Larsen (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Jakob Engel-Schmidt (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Joachim B.
Olsen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 119 Bilagsnr.
