 Denne At-meddelelse giver vejledning om, hvordan højtryksrenseanlæg skal  

 benyttes, og hvilke forhold man skal være særlig opmærksom på under arbejdet.
 Ved højtryksrenseanlæg forstås apparater, hvor væske under tryk udsendes i  

 fri stråle gennem dyser eller rør.
 Højtryksrenseanlæg med et maksimalt tryk over 800 bar rummer særlige farer  

 og bør aldrig anvendes håndholdte.
Brug Ved arbejde med højtryksrenseanlæg med et tryk på over 25 bar eller et  

 produkttal på over 10000 (d.v.s. produktet af største tilladte arbejdstryk i  

 bar og væskemængden i liter pr. minut) skal følgende bestemmelser overholdes:
 - Ingen andre personer, end den der bruger anlægget, må opholde sig i det  

 område, hvor der er risiko for at blive ramt af strålen.
- Brugeren skal kunne stå fast og stabilt med tilstrækkelig plads omkring  

 sig, så det er muligt at indtage en forsvarlig arbejdsstilling.
Fodtøj, der  

 er smidigt og fastsiddende samt har skridsikre såler, bør anvendes.
 - Anlægget må ikke bruges på en stige, medmindre stigen har  

 arbejdsplatform med rækværk, eller der er truffet andre  

 sikkerhedsforanstaltninger, der giver mindst samme sikkerhed.
 - Sprøjterør eller -dyse skal holdes med begge hænder, og  

 dødmandsknapfunktionen må ikke blokeres.
 - Der skal etableres aflastning i form af ergonomisk hensigtsmæssigt  

 udformet skulderbøjle eller lignende, hvis arbejdet varer mere end 1/2 time,  

 eller hvis arbejdet foregår i en belastende arbejdsstilling.
 - Højtryksrenseanlæg med forbrændingsmotor må ikke anvendes indendørs  

 eller på andre steder med dårligt luftskifte, medmindre udstødningsgassen  

 bortledes effektivt.
 - Væskestrålen må aldrig rettes mod elektriske installationer med risiko  

 for, at strålen bliver strømførende.
Under brugen skal det sikres, at de ansatte ikke udsættes for unødig  

 påvirkning fra støj og vibrationer samt stoffer og materialer.
Dette kan ske  

 ved - at vælge et ufarligt, mindre farligt eller mindre generende stof eller  

 materiale (stofsubstitution) - at ændre arbejdsmetoden, fx nedsætte trykket eller vælge andre dyser,  

 der giver mindre støj eller udvikler færre aerosoler - at benytte egnede personlige værnemidler.
Personlige værnemidler Det sikreste er at benytte luftforsynet åndedrætsværn.
Der kan ofte være  

 tvivl om luftforureningens art, fordi det kan være svært at afgøre, hvad der  

 river sig løs fra de bestrålede overflader.
 De anvendte høreværn skal bringe støjbelastningen ned under 85 dB(A).
 Der skal normalt anvendes øjenværn til beskyttelse mod aerosoler og  

 væskedråber.
 Da arbejdet foregår i våde omgivelser, er det mest hensigtsmæssigt at  

 anvende støvler (med skridsikre såler). Endvidere skal huden beskyttes ved i  

 fornødent omfang at benytte vandtætte handsker og vandtæt forklæde eller  

 dragt.
Der henvises i øvrigt til - At-meddelelse nr. 4.09.1 om åndedrætsværn - At-meddelelse nr. 4.09.3 om øjenværn - At-meddelelse nr. 4.09.5 om høreværn Oplæring og instruktion Den, der arbejder med et højtryksrenseanlæg, skal - have godt kendskab til anlæggets sikkerhedsmæssige funktion, udstyr og  

 pasning - være velinformeret om de sikkerheds- og sundhedsmæssige krav, der gælder  

 for arbejdet med anlægget - have tilegnet sig en sikker arbejdsteknik, som bedst muligt værner mod  

 ulykkes- og sundhedsfarer under arbejdet.
 Det er arbejdsgiverens pligt at sørge for, at alle, som betjener  

 højtryksrenseanlæg, opfylder disse 3 krav, eventuelt ved en oplæring,  

 forestået af personer med et godt fagligt kendskab til at arbejde sikkert med  

 højtryksrenseanlæg.
Aldersgrænse Unge under 18 år må ikke arbejde med højtryksrenseanlæg med et arbejdstryk  

 på over 70 bar, medmindre det indgår som nødvendigt led i en  

 lærlingeuddannelse, EFG-uddannelse eller tilsvarende uddannelse af mindst 2  

 års varighed, som giver erhvervskompetence.
Vedligeholdelse Højtryksrenseanlæg skal under brugen være i sikkerhedsmæssig forsvarlig  

 stand.
Dette kan sikres ved nødvendig udskiftning af slidte eller defekte  

 dele og ved pasning og eftersyn i overensstemmelse med leverandørens  

 anvisninger.
