Bekendtgørelse om regulering  

 af erstatningsbeløb i henhold til  

  

 lov om jernbane I medfør af § 13, stk. 3, og § 17,  

 stk. 1, i lov om jernbane, jf. lovbekendtgørelse nr. 1171 af 2. december  

 2004, som ændret ved lov nr. 1422 af 21. december 2005, fastsættes:
§ 1.  

  

 Efter jernbanelovens § 13,  

 stk. 3, reguleres den i bestemmelsen nævnte beløbsgrænse hvert år pr. 1.  

 januar med 2 pct. tillagt tilpasningsprocenten for det gældende finansår, jf.  

 lov om en satsreguleringsprocent.
De herefter fremkomne beløb afrundes til  

 nærmeste med 100 delelige kronebeløb.
Stk. 2.  

  

 Efter § 2, stk. 3, i  

 bekendtgørelse om ansvarsforsikring for skader i forbindelse med  

 jernbanevirksomhed  

 og jernbaneinfrastrukturforvaltning reguleres de i bekendtgørelsens § 2,  

 stk. 1 og 2 nævnte beløbsgrænser hvert år pr. 1. januar med 2 pct.  

 tillagt  

 tilpasningsprocenten for det gældende finansår, jf. lov om en  

 satsreguleringsprocent.
De herefter fremkomne beløb afrundes til nærmeste med  

 1  

 million delelige kronebeløb.
 Stk. 3.  

  

 Tilpasningsprocenten for finansåret 2006 udgør 0,3, jf. bekendtgørelse nr.  

 793  

 af 17. august 2005 om satsreguleringsprocenten, tilpasningsprocenten og  

 satstilpasningsprocenten samt puljebeløbet for finansåret 2006.  

 Tilpasningsprocenten tillagt 2 pct., jf. stk. 1, udgør 2,3.
 § 2.  

  

 Med virkning for skader, der  

 indtræder i perioden 15. februar 2006 - 31. december 2006, udgør det i  

 jernbanelovens § 13, stk. 3, nævnte beløb 12.400 kr. (håndbagage).
 § 3.  

  

 Med  

 virkning for skader, der indtræder i perioden 15. februar 2006 - 31. december  

 2006, udgør det i § 2, stk. 1, i bekendtgørelse om ansvar for  

 skader  

 i forbindelse med jernbanevirksomhed og jernbaneinfrastrukturforvaltning  

 nævnte  

 beløb 313.000.000. kr. (personskade eller tab af forsørger og tingskade).
 Stk. 2.  

  

 Med virkning for skader, der  

 indtræder i perioden 15. februar 2006 - 31. december 2006, udgør det i  

 § 2, stk. 2, i bekendtgørelse om ansvar for skader i forbindelse  

 med  

 jernbanevirksomhed og jernbaneinfrastrukturforvaltning nævnte beløb  

 52.000.000.  

 kr. (jernbanehistoriske og turistmæssige formål).
 § 4.  

  

 Bekendtgørelsen træder i kraft den 15. februar 2006.
