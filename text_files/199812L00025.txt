Fremsat den 8. oktober 1998 af  

 finansministeren (Mogens Lykketoft) Forslag til Lov om ændring af lov om pensionering af  

 civilt personel m.v. i forsvaret (Ændring af lovens anvendelsesområde m.v.) § 1 I lov nr. 82 af 12. marts 1970 om pensionering af civilt personel m.v. i  

 forsvaret, som ændret ved § 2 i lov nr. 138 af 26. april 1972,  

 foretages følgende ændringer:
 1. I § 1 indsættes som stk. 4:
» 2. I § 2, stk. 1, ændres »kapitel 2-9« til: »kapitel 2-8  

 samt §§ 40-44 «.
 3. § 5, stk. 1, 2. pkt., ophæves.
 4. I § 5, stk. 2, ændres »lov om tjenestemænd i staten,  

 folkeskolen og folkekirken« til:  

 »lov om tjenestemænd«.
 5. § 6, stk. 3, ophæves.
 6. Efter § 9 indsættes:
» 1)	Civile funktionærer, håndværkere og arbejdere, som  

 den 31. marts 1973 var ansat ved Søkortarkivet i pensionsberettigede  

 stillinger, og som har været ansat ved Farvandsdirektoratets  

 søkortproduktion og ved Kort- og Matrikelstyrelsen, uden at  

 ansættelsen har været afbrudt.
 2)	Civile funktionærer, håndværkere og arbejdere, som  

 den 31. december 1988 var ansat ved Geodætisk Institut i  

 pensionsberettigede stillinger, og som har været ansat under Bolig- og  

 Byministeriets ressort og ved Kort- og Matrikelstyrelsen, uden at  

 ansættelsen har været afbrudt.
 3)	Civile funktionærer, som den 31. juli 1981 var ansat ved  

 Forsvarets Vejrtjeneste i pensionsberettigede stillinger, og som har  

 været ansat ved Vejrtjenesten under Trafikministeriet, uden at  

 ansættelsen har været afbrudt.
 4)	Civilt personel, som den 31. december 1989 var ansat under  

 Forsvarsministeriet i pensionsberettigede stillinger, og som har været  

 ansat ved Danmarks Meteorologiske Institut, uden at ansættelsen har  

 været afbrudt.
Stk. 2. Ved direkte overgang til ansættelse i det  

 militære forsvar pr. 1. januar 1999 eller senere er de af stk. 1  

 omfattede personer fortsat omfattet af loven.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Pensionsforholdene for det ikke-tjenestemandsansatte  

 civile personel m.v. i forsvaret er fastlagt i lov nr. 82 af 12. marts 1970  

 om pensionering af civilt personel m.v. i forsvaret (civilarbejderloven), som  

 ændret ved lov nr. 138 af 26. april 1972. Loven omfatter civile  

 funktionærer, håndværkere og arbejdere samt  

 tjenestemandslignende ansatte befalingsmænd og militære  

 mekanikere.
Loven gælder dog ikke for personel, som i henhold til  

 overenskomst eller aftale er omfattet af pensionsordninger, hvortil staten  

 indbetaler pensionsbidrag.
Civilarbejderloven giver ret til pension og  

 efterindtægt efter regler svarende til reglerne i lov om  

 tjenestemandspension med de afvigelser, der er fastsat i civilarbejderlovens  

 § 3. Der er således tale om en tilsagnsmæssig  

 pensionsordning, der ved afsked på grund af sygdom eller alder samt ved  

 død giver ret til samme pension og efterindtægt, som tilkommer  

 tjenestemænd efter tjenestemandspensionslovens regler.
Ved afsked af  

 anden utilregnelig årsag end sygdom og alder er der dog alene adgang  

 til en egenpension, hvis udbetaling er udskudt til det 60. år.
 Den særlige pensionsordning for civilt personel i  

 forsvaret kan føres tilbage til lov nr. 94 af 6. april 1906 om  

 pensionering af civile funktionærer, håndværkere m.fl.  

 under Krigsministeriet.
 Pr. 1. januar 1998 var der i forsvaret ansat 10.300  

 personer omfattet af civilarbejderloven.
 Da det mellem finansministeren og  

 personaleorganisationerne er aftalt, at ikke-tjenestemandsansat personale i  

 staten som led i vedkommende overenskomst eller aftale omfattes af fuldt  

 udbyggede pensionsordninger, hvortil den ansatte og staten yder bidrag, er  

 der ikke længere særskilt grundlag for, at civilt personel m.v. i  

 forsvaret i fremtiden ansættes med  

 tjenestemandspensionsrettigheder.
 Lovforslaget indebærer derfor, at civilarbejderloven  

 ikke gælder for personer, som ansættes pr. 1. januar 1999 eller  

 senere.
 Herved bliver pensionsforholdene for civilt personel m.v.,  

 som pr. 1. januar 1999 eller senere ansættes i forsvaret, bragt  

 på linie med pensionsforholdene for det øvrige  

 ikke-tjenestemandsansatte personale, som ansættes i staten og  

 folkekirken.
 Lovforslaget indebærer ingen ændringer i  

 pensionsretten for civilt personel m.v., som var ansat pr. 31. december 1998  

 og forbliver ansat i civilarbejderstilling i forsvaret uden afbrydelse af  

 ansættelsesforholdet.
Under forudsætning af lovforslagets  

 gennemførelse blev det som led i overenskomstfornyelsen pr. 1. april  

 1997 aftalt mellem finansministeren og centralorganisationerne, at civilt  

 personel m.v., som ansættes i det militære forsvar, omfattes af  

 pensionsbestemmelserne i vedkommende overenskomst eller aftale, og at der  

 indbetales 12 pct. eller 15 pct. i samlet pensionsbidrag til vedkommende  

 pensionsordning.
Det bemærkes, at tekstanmærkning nr. 62 til  

 finanslovens § 12. Forsvarsministeriet herefter ikke finder anvendelse  

 for civilt og militært personel, som ansættes på  

 tjenestemandslignende vilkår pr. 1. januar 1999 eller senere.
Det blev desuden aftalt, at finansministeren i  

 medfør af civilarbejderlovens § 2, stk. 5, efter indhentet  

 udtalelse fra Lønningsrådet fastsætter ændrede  

 pensionslønrammer pr. 1. april 1998 for civilt personel m.v., som ikke  

 aflønnes med en løn svarende til den for en  

 tjenestemandsstilling fastsatte, således at personellet i  

 pensionsmæssig henseende henføres til skalatrin, der svarer til  

 eller er fastsat på grundlag af vedkommendes aflønning.
Det er  

 ligeledes aftalt, at der sker en fjernelse af den hidtidige afkortning i  

 lønnen til visse overenskomstansatte civilarbejdere, hvilket er  

 gennemført med virkning fra 1. april 1998.
 Udgifterne til disse ændringer afholdes inden for  

 den ved overenskomstfornyelsen pr. 1. april 1997 afsatte økonomiske  

 ramme.
 Lovforslaget indeholder desuden ændringer af  

 redaktionel karakter samt konsekvensrettelser som følge af  

 ændringen af tjenestemandspensionsloven i 1993, jf.  

 bemærkningerne til § 1, nr. 2-5.
Lovforslaget svarer til lovforslag nr.
L 180, der blev  

 fremsat den 5. februar 1998, jf.
Folketingstidende 1997-98 tillæg A,  

 sp. 3477 og 3482, men bortfaldt som følge af valget til Folketinget  

 den 11. marts 1998; som konsekvens heraf er virkningstidspunktet i § 1,  

 nr. 1, dog ændret fra 1. april 1998 til 1. januar 1999. Desuden er  

 lovforslaget udvidet med et forslag om, at visse  

 tekstanmærkningshjemler vedrørende civilt personel, som  

 tidligere er overført til institutioner uden for det militære  

 forsvar, indarbejdes i loven, jf. bemærkningerne til § 1, nr.  

 6.
Høring De forhandlingsberettigede personaleorganisationer er  

 blevet hørt om lovforslaget.
Økonomiske konsekvenser Lovforslagets gennemførelse indebærer, at  

 forsvaret i henhold til vedkommende overenskomster og aftaler løbende  

 vil skulle indbetale pensionsbidrag til vedkommende pensionsordning for  

 ikke-tjenestemandsansat personel, som ansættes pr. 1. januar 1999 eller  

 senere.
Derimod vil forsvaret for dette personel ikke skulle betale  

 dækningsbidrag til finanslovens § 36. Pensionsvæsenet,  

 således som det er tilfældet for personel omfattet af  

 civilarbejderloven, jf. finanslovens § 36.12.01.
 Lovforslagets gennemførelse betyder således,  

 at staten påtager sig en mindre fremtidig pensionsforpligtelse, og at  

 der på langt sigt over finanslovens § 36. Pensionsvæsenet  

 vil skulle afholdes en faldende udgift til pensioner i henhold til  

 civilarbejderloven.
 Administrative konsekvenser m.v.
 Forslagets gennemførelse påregnes ikke at  

 have personalemæssige konsekvenser for den statslige  

 administration.
 Lovforslaget har ingen erhvervsøkonomiske eller  

 miljømæssige konsekvenser, og det har ingen administrative  

 konsekvenser for erhvervslivet.
Forholdet til EU-retten Lovforslaget indeholder ingen EU-retlige aspekter.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at civilarbejderlovens  

 anvendelsesområde afgrænses, således at loven ikke  

 gælder for personer, som ansættes i forsvaret med virkning fra 1.  

 januar 1999 eller senere.
Ikke-tjenestemandsansat personel, som  

 ansættes fra dette tidspunkt, omfattes af de pensionsbestemmelser, der  

 er aftalt i vedkommende overenskomst eller aftale.
Civilarbejderloven foreslås dog fortsat af finde  

 anvendelse ved genansættelse som civilt personel m.v. i forsvaret af  

 personer, som er fratrådt med ret til aktuel egenpension efter  

 civilarbejderloven.
Bestemmelsen tilsigter, at personer, som er afskediget  

 med aktuel egenpension på grund af helbredsbetinget utjenstdygtighed,  

 omfattes af civilarbejderloven, hvis de genansættes, fordi de atter er  

 blevet tjenstdygtige.
Ved genansættelsen inddrages pensionen, og  

 vedkommende fortsætter optjening af pensionsalder efter  

 civilarbejderloven og kan senere pensioneres efter lovens bestemmelser.
Civilt personel m.v., som var ansat pr. 31. december 1998  

 og forbliver ansat i civilarbejderstilling i forsvaret uden afbrydelse af  

 ansættelsesforholdet, vil fortsat være omfattet af  

 civilarbejderloven.
Det gælder ligeledes for civilt personel m.v., der  

 direkte overgår fra én civilarbejderstilling i forsvaret til en  

 anden.
I bemærkningerne til § 2, nr. 1, i lov nr. 138  

 af 26. april 1972 om ændring af lov om tjenestemandspension og lov om  

 pensionering af civilt personel m.v. i forsvaret, hvorved bestemmelsen i  

 civilarbejderlovens § 2, stk. 3, blev indsat, er det blandt andet  

 anført, at civilarbejderloven ikke giver adgang til at indrømme  

 det af loven omfattede civile personel m.v. tjenestefrihed, og at civilt  

 personel m.v. i det tidsrum, det forretter tjeneste som anført i  

 bestemmelsen, er afskediget af forsvarets tjeneste.
Imidlertid har  

 udviklingen siden 1972 indebåret, at såvel lovgivningen som  

 overenskomster og aftaler nu giver også civilt personel m.v. i  

 forsvaret adgang til tjenestefrihed i samme situationer og i samme omfang som  

 andre ansatte i staten m.v.
Det gælder eksempelvis for fravær fra  

 arbejdet i forbindelse med graviditet, barsel og adoption, jf.  

 ligebehandlingslovens §§ 7-9, ligesom det gælder for mulighederne  

 for tjenestefrihed i henhold til overenskomster og aftaler.  

 Ansættelsesforholdet for civilt personel m.v. afbrydes således  

 ikke i tilfælde af tjenestefrihed med eller uden løn, der har  

 hjemmel i lovgivningen eller i den overenskomst eller aftale, som vedkommende  

 ansatte er omfattet af.
Det bemærkes, at civilt personel m.v., som af  

 helbredsmæssige grunde eller af anden utilregnelig årsag  

 overgår til en lavere lønnet stilling, kan bevare retten til  

 pension efter den hidtidige, højere pensionslønramme, jf.  

 tekstanmærkning nr. 60 til finanslovens § 36.  

 Pensionsvæsenet.
Civilt personel, som afskediges som følge af  

 forsvarsforlig m.v., og som har været ansat i mindst 10 år, kan  

 erhverve yderligere indtil 10 års pensionsalder efter afskedigelsens  

 ikrafttræden, jf. tekstanmærkning nr. 59 til finanslovens  

 § 12. Forsvarsministeriet.
Lovforslaget indebærer ikke  

 ændringer i de anførte tekstanmærkninger.
Til nr. 2 Kapitel 9 i tjenestemandspensionsloven er ophævet  

 ved lov nr. 447 af 30. juni 1993.
 Ved samme lov indsattes med virkning fra den 1. januar  

 1994 §§ 40-44 i tjenestemandspensionsloven om overgangsbestemmelser for  

 beregningen af pensioner, der var påbegyndt udbetalt pr. 31. december  

 1993 henholdsvis udbetales på grundlag af en pensionsret, der  

 opstår i perioden indtil 31. december 2001. §§ 40 og 42-44 i  

 tjenestemandspensionsloven er ændret ved lov nr. 316 af 14. maj 1997.  

 Der er således tale om en konsekvensrettelse, der ikke blev foretaget i  

 forbindelse med ændringen af tjenestemandspensionsloven i 1993.
Til nr. 3 Bestemmelsen foreslås ophævet som følge  

 af, at tjenestemandspensionslovens kapitel 9 er ophævet ved lov nr. 447  

 af 30. juni 1993.
Til nr. 4 Der er tale om en ændring af redaktionel  

 karakter.
Til nr. 5 Bestemmelsen foreslås ophævet som følge  

 af, at § 39 i tjenestemandspensionsloven er ophævet ved lov nr.  

 447 af 30. juni 1993.
Til nr. 6 Geodætisk Institut og Søkortarkivet, som er  

 nævnt i civilarbejderlovens § 1, stk. 1, er nedlagt som  

 selvstændige institutioner.
Civilt personel, som ved  

 overførslerne til Bolig- og Byministeriets ressort var omfattet af  

 civilarbejderloven, og som er ansat ved Kort- og Matrikelstyrelsen, er i  

 medfør af tekstanmærkningshjemmel fortsat omfattet af  

 civilarbejderloven, jf. tekstanmærkning nr. 50 til finanslovens  

 § 14. Bolig- og Byministeriet.
 Tilsvarende gælder for civilt personel, som er  

 overført fra Forsvarets Vejrtjeneste til Trafikministeriet henholdsvis  

 fra Forsvarsministeriet til Danmarks Meteorologiske Institut, jf.  

 tekstanmærkning nr. 52 til finanslovens § 28.  

 Trafikministeriet.
 Det er fundet hensigtsmæssigt at indarbejde de  

 nævnte tekstanmærkningshjemler i civilarbejderloven.
 Desuden foreslås, at personer, der er omfattet af de  

 foreslåede bestemmelser, ved eventuel direkte overgang til  

 ansættelse i det militære forsvar pr. 1. januar 1999 eller senere  

 forbliver omfattet af civilarbejderloven.
Til § 2 Det foreslås, at loven træder i kraft dagen  

 efter bekendtgørelsen i Lovtidende.
Bilag Lovforslaget sammenholdt med gældende lov Gældende formulering.
 Lovforslaget.
 § 1. Denne lov gælder for civile funktionærer,  

 håndværkere og arbejdere i det militære forsvar, ved  

 geodætisk institut og søkortarkivet samt disses efterlevende  

 ægtefæller og børn.
 1. I § 1 indsættes som stk. 4:
"Stk. 4. Loven gælder ikke for personer, som  

 ansættes pr. 1. januar 1999 eller senere.
Dog gælder loven for  

 personer, som genansættes efter at være fratrådt med ret  

 til aktuel egenpension efter lovens bestemmelser." Stk. 2. Loven omfatter ikke personer, der i henhold til  

 overenskomst eller aftale er berettiget til pension m.v., hvortil staten har  

 ydet tilskud som bidrag til pensionskasse, forsikring, opsparing eller  

 lignende.
 Stk. 3. Samme ret til pension efter denne lov tilkommer,  

 når der ved ansættelsen er truffet bestemmelse herom,  

 befalingsmænd og militære mekanikere samt disses efterlevende  

 ægtefæller og børn.
 § 2. Personer, der omfattes af denne lov, er med de i § 3  

 fastsatte afvigelser berettigede til pension og efterindtægt efter  

 tilsvarende regler, som gælder for tjenestemænd efter kapitel 2-9  

 i lov om tjenestemandspension.
 2. I § 2, stk. 1, ændres "kapitel 2-9" til:  

 "kapitel 2-8 samt §§ 40-44".
 § 5. Loven har virkning fra den 1. juli 1969. Bestemmelserne  

 om samordning med pensioner efter den sociale pensionslovgivning, jf.  

 § 2 og lov om tjenestemandspension kapitel 9, har dog virkning fra den  

 1. april 1970.
 3. § 5, stk. 1, 2. pkt., ophæves.
 4. I § 5, stk. 2, ændres "lov om  

 tjenestemænd i staten, folkeskolen og folkekirken" til: "lov om  

 tjenestemænd".
 § 6. Bestemmelserne i § 35 i lov om  

 tjenestemandspension finder tilsvarende anvendelse for personer, som ved  

 denne lovs ikrafttræden har erhvervet pensionsalder i henhold til lov  

 om pensionering af civile funktionærer, håndværkere og  

 arbejdere ved hæren og søværnet m.v.
 5. § 6, stk. 3, ophæves.
 Stk. 3. Bestemmelserne i § 39 i lov om  

 tjenestemandspension finder tilsvarende anvendelse for ansatte, der omfattes  

 af bestemmelsen i stk. 1, samt enker efter sådanne personer,  

 såfremt pensionen efter nærværende lov er lavere end  

 pension beregnet efter reglerne i lov nr. 157 af 7. juni 1958 om pensionering  

 af civile funktionærer, håndværkere og arbejdere ved  

 hæren og søværnet m.v. sammenholdt med lov nr. 81 af 12.  

 marts 1970 om pensioner efter tidligere tjenestemandslove m.v.
 6. Efter § 9 indsættes:
» 1)	Civile funktionærer, håndværkere og arbejdere, som  

 den 31. marts 1973 var ansat ved Søkortarkivet i pensionsberettigede  

 stillinger, og som har været ansat ved Farvandsdirektoratets  

 søkortproduktion og ved Kort- og Matrikelstyrelsen, uden at  

 ansættelsen har været afbrudt.
 2)	Civile funktionærer, håndværkere og arbejdere, som  

 den 31. december 1988 var ansat ved Geodætisk Institut i  

 pensionsberettigede stillinger, og som har været ansat under Bolig- og  

 Byministeriets ressort og ved Kort- og Matrikelstyrelsen, uden at  

 ansættelsen har været afbrudt.
 3)	Civile funktionærer, som den 31. juli 1981 var ansat ved  

 Forsvarets Vejrtjeneste i pensionsberettigede stillinger, og som har  

 været ansat ved Vejrtjenesten under Trafikministeriet, uden at  

 ansættelsen har været afbrudt.
 4)	Civilt personel, som den 31. december 1989 var ansat under  

 Forsvarsministeriet i pensionsberettigede stillinger, og som har været  

 ansat ved Danmarks Meteorologiske Institut, uden at ansættelsen har  

 været afbrudt.
