Bekendtgørelse om fastsættelse af klassificerede risikobrancher efter årsregnskabsloven I medfør af § 135, stk. 8, i årsregnskabsloven, jf. lovbekendtgørelse nr. 1441 af 14. november 2022, og efter forhandling med skatteministeren fastsættes:
§ 1. Brancher tilhørende følgende branchekoder, jf.
Dansk Branchekode, klassificeres som risikobrancher, jf. årsregnskabslovens § 135, stk. 5:
 1) Vejgodstransport, branchekode 494100.
 2) Flytteforretninger branchekode 494200.
 3) Restauranter branchekode 561010.
 4) Pizzeriaer, grillbarer, isbarer mv. branchekode 561020.
 5) Event catering branchekode 562100.
 6) Anden restaurationsvirksomhed branchekode 562900.
 7) Caféer, værtshuse, diskoteker mv. branchekode 563000.
 8) Databehandling, webhosting og lignende serviceydelser branchekode 631100.
 9) Webportaler branchekode 631200.
 10) Engroshandel med personbiler, varebiler og minibusser branchekode 451110.
 11) Detailhandel med personbiler, varebiler og minibusser branchekode 451120.
 § 2. Revision af klassifikationen af risikobrancher efter § 1 foretages hvert andet år.
 § 3. Bekendtgørelsen træder i kraft dagen efter kundgørelse i Lovtidende.
 Stk. 2. Bekendtgørelsen har virkning for virksomheder, der har en branchekode som nævnt i § 1, og hvis regnskabsår begynder den 1. januar 2023 eller senere.
 Stk. 3. Revision af klassifikationen, jf. § 2, foretages første gang med virkning for årene 2025 og 2026.
