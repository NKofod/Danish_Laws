Bekendtgørelse om ændring af bekendtgørelse om hovedstadsområdets planlægning § 1 I bekendtgørelse nr. 312 af 28. marts 2019 om hovedstadsområdets planlægning foretages følgende ændringer:
 1. I § 18 indsættes efter stk. 1 som nye stykker:
 »Stk. 2. Uanset reglerne i stk. 1 kan der i de dele af de indre grønne kiler og kystkiler, som ikke er omfattet af arealreservationerne til transportkorridorer, jf. § 24, opføres ny ikke-lokalplanpligtig bebyggelse til almene rekreative formål forudsat:
1) At ny bebyggelse udelukkende opføres til anvendelse til almene rekreative formål, der understøtter intentionen om grønne kiler med adgang for alle, herunder f.eks. friluftsaktiviteter og opholds- og læringsrum for naturskoler og skovbørnehaver.
Ny bebyggelse må således ikke anvendes som permanente lokaliteter for institutioner, skoler, foreninger eller lignende.
 2) At der er offentlig adgang til udendørsarealerne omkring bebyggelsen.
 3) At opførelsen af ny bebyggelse er begrundet i det særlige behov for i det tæt befolkede hovedstadsområde at sikre fysiske rammer for almene rekreative formål i hovedstadsområdets grønne kiler.
 4) At der er en funktionel sammenhæng mellem anvendelsen til almene rekreative formål og beliggenheden i de indre grønne kiler og kystkiler.
 5) At nye bygninger opføres i tilknytning til hidtidige bebyggelsesarealer.
 6) At den eksisterende bebyggelse ikke er egnet til formålet.
7) At den eksisterende bebyggelse, der ikke er egnet til formålet, som udgangspunkt nedrives for at sikre, at den samlede bygningsmasse i de grønne kiler ikke forøges væsentligt.
En eventuel forøgelse skal være mindre og kan udelukkende ske, hvis den er begrundet i et helt særligt behov og en funktionel sammenhæng.
 8) At nyt byggeri maksimalt har et omfang på 500 etagemeter, og at bygningshøjden ikke overstiger 8,5 meter.
 9) At det nyopførte byggeri ikke medfører en væsentligt forøget trafikbelastning eller behov for nye vejanlæg og større parkeringsanlæg i de grønne kiler.
Stk. 3. I forbindelse med landzonetilladelse til opførelse af ny bebyggelse til almene rekreative formål i de dele af de indre grønne kiler og kystkiler, som ikke er omfattet af arealreservationerne til transportkorridorer, jf. stk. 2, skal der bl.a. tages hensyn til og fastsættes vilkår, der er nødvendige for at sikre opfyldelsen af de nævnte forudsætninger i stk. 2, nr. 1-9.« Stk. 2-9 bliver herefter til stk. 4-11.
 2. I § 19 indsættes efter stk. 1 som nye stykker:
 »Stk. 2. Uanset reglerne i stk. 1 kan der i de dele af de ydre grønne kiler, som ikke er omfattet af arealreservationerne til transportkorridorer, jf. § 24, opføres ny ikke-lokalplanpligtig bebyggelse til almene rekreative formål forudsat:
1) At ny bebyggelse udelukkende opføres til anvendelse til almene rekreative formål, der understøtter intentionen om grønne kiler med adgang for alle, herunder f.eks. friluftsaktiviteter og opholds- og læringsrum for naturskoler og skovbørnehaver.
Ny bebyggelse må således ikke anvendes som permanente lokaliteter for institutioner, skoler, foreninger eller lignende.
 2) At der er offentlig adgang til udendørsarealerne omkring bebyggelsen.
 3) At opførelsen af ny bebyggelse er begrundet i det særlige behov for i det tæt befolkede hovedstadsområde at sikre fysiske rammer for almene rekreative formål i hovedstadsområdets grønne kiler.
 4) At der er en funktionel sammenhæng mellem anvendelsen til almene rekreative formål og beliggenheden i de ydre grønne kiler.
 5) At nye bygninger opføres i tilknytning til hidtidige bebyggelsesarealer.
 6) At den eksisterende bebyggelse ikke er egnet til formålet.
7) At den eksisterende bebyggelse, der ikke er egnet til formålet, som udgangspunkt nedrives for at sikre, at den samlede bygningsmasse i de grønne kiler ikke forøges væsentligt.
En eventuel forøgelse skal være mindre og kan udelukkende ske, hvis den er begrundet i et helt særligt behov og en funktionel sammenhæng.
 8) At nyt byggeri maksimalt har et omfang på 500 etagemeter, og at bygningshøjden ikke overstiger 8,5 meter.
 9) At det nyopførte byggeri ikke medfører en væsentligt forøget trafikbelastning eller behov for nye vejanlæg og større parkeringsanlæg i de grønne kiler.
Stk. 3. I forbindelse med landzonetilladelse til opførelse af ny bebyggelse til almene rekreative formål i de dele af de ydre grønne kiler, som ikke er omfattet af arealreservationerne til transportkorridorer, jf. stk. 2, skal der bl.a. tages hensyn til og fastsættes vilkår, der er nødvendige for at sikre opfyldelsen af de nævnte forudsætninger i stk. 2, nr. 1-9.« Stk. 2-7 bliver herefter til stk. 4-9.
 3. Kortbilag B affattes som bilag 1 til denne bekendtgørelse.
§ 2 Bekendtgørelsen træder i kraft den 1. juli 2022.
