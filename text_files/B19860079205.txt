 I medfør af § 4, stk. 2, og § 36, stk. 3, i lov om styrelsen af  

 kommunernes skolevæsen og af virksomhed efter lov om fritidsundervisning  

 m.v., jfr. lovbekendtgørelse nr. 492 af 25. juli 1986, fastsættes:
 § 1.  Forud for ethvert folkeskolebyggeri - bortset  

 fra mindre ombygninger af bestående skoler og ombygninger, som ikke i  

 væsentlig grad berører den pædagogiske benyttelse af lokalerne - nedsætter  

 kommunalbestyrelsen et skolebyggeudvalg til at rådgive kommunalbestyrelsen og  

 dens stående udvalg ved udarbejdelse af et byggeprogram og et  

 dispositionsforslag for det pågældende byggeri.
 Stk. 2.  Skolebyggeudvalget skal omfatte: 1.  

 Skoledirektøren eller den ledende skoleinspektør, som er udvalgets formand.  

 2. En repræsentant udpeget af og blandt skolekommissionens  

 skolenævnsmedlemmer. 3. En repræsentant udpeget af og blandt  

 ungdomsskolenævnets medlemmer. 4. En repræsentant udpeget af og blandt  

 fritidsnævnets medlemmer. 5. En repræsentant udpeget af og blandt  

 voksenundervisningsnævnets medlemmer. 6. En af fælleslærerrådet udpeget  

 repræsentant. 7. En af fritidsundervisningens medarbejdere udpeget  

 repræsentant. 8. En af elevrepræsentanterne i skolekommissionen. 9. Skolens  

 leder, såfremt denne er udnævnt.
 Ved udvidelse og ombygning af bestående skoler skal udvalget endvidere  

 tiltrædes af:
 10. En af og blandt skolenævnets medlemmer udpeget  

 repræsentant.
 11. En af lærerrådet udpeget repræsentant.
 I stedet for den under nr. 8 nævnte repræsentant skal udvalget i sådanne  

 tilfælde tiltrædes af en af elevrådet udpeget repræsentant.
 Stk. 3.  Kommunalbestyrelsen kan beslutte, at udvalget  

 suppleres med andre personer, som kan antages at have særlig interesse i det  

 pågældende byggeri.
 Stk. 4.  Kommunalbestyrelsen stiller den fornødne  

 tekniske bistand til rådighed for udvalget.
 § 2.  Når byggeprogrammet med tilhørende  

 dispositionsforslag er udarbejdet, indbyder kommunalbestyrelsen til et møde,  

 på hvilket der gives en sagkyndig orientering om dette projektmateriale.
Stk. 2.  Til dette møde indbydes skolekommissionen,  

 fælleslærerrådet, ungdomsskolenævnet, fritidsnævnet og  

 voksenundervisningsnævnet samt repræsentanter for medarbejderne ved  

 fritidsundervisningen m.v.
Ved udvidelse og ombygning af bestående skoler  

 indbydes tillige skolenævnet, skolelederen, lærerrådet, skolens øvrige  

 personale og elevrådet.
Stk. 3.  Indbydelsen til mødet skal udsendes senest 14  

 dage før mødets afholdelse.
I samme tidsrum skal byggeprogrammet med  

 dispositionsforslag være tilgængeligt for alle indbudte.
 Stk. 4.  På mødet gives der de indbudte lejlighed til at  

 fremsætte bemærkninger til projektmaterialet.
§ 3.  Projekter til amtskommunale skoler, der tilbyder  

 undervisning efter lov om folkeskolen, behandles efter reglerne i §§ 1 og 2  

 med fornøden tilpasning.
Det må herved påses, at samtlige skolemyndigheder i  

 den kommune, hvor den pågældende skole skal opføres eller ligger,  

 repræsenteres i skolebyggeudvalget.
 § 4.  Bekendtgørelsen finder anvendelse på alle  

 byggesager, hvis behandling påbegyndes den 1. januar 1987 eller senere.  

 Byggesager, hvis behandling er påbegyndt efter de hidtidige regler, kan  

 gennemføres efter disse, medmindre kommunalbestyrelsen beslutter at følge  

 reglerne i denne bekendtgørelse.
 Stk. 2.  Bekendtgørelse nr. 544 af 14. november 1974 om  

 behandlingen af folkeskolens byggesager, som ændret ved bekendtgørelse nr.  

 168 af 5. april 1978, og cirkulære nr. 238 af 14. november 1974 om  

 behandlingen af folkeskolens byggesager ophæves.
Undervisningsministeriet, den 25.  

 november 1986 P.
M.
V.
