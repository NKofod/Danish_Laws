 Udtalt, at adgangen for ikke-medlemmer af kommunalbestyrelsen til  

 sammen med medlemmer at gennemse fremlagt dagsordensmateriale i medfør af §  

 8, stk. 3, 2. pkt. i den kommunale styrelseslov principielt omfatter  

 materiale vedrørende møder for såvel åbne som for lukkede døre.
Adgangen til gennemsyn er alene begrænset af lovgivningens regler om  

 tavshedspligt.
En nærmere afgrænsning af, hvilke oplysninger, der er  

 undergivet tavshedspligt, beror på såvel en fortolkning af lovgivningens  

 specielle tavshedspligtsbestemmelser som på de almindelige bestemmelser om  

 tavshedspligt i straffelovens §§ 152 og 264 b.
Straffelovens bestemmelser  

 indeholder ikke en egentlig beskrivelse af de tavshedsbelagte oplysningers  

 karakter.
Det kan derfor blive nødvendigt at søge vejledning i  

 retstraditionen, således som den bl.a. kan udledes af principperne i love og  

 administrative forskrifter samt af retssædvaner og -praksis på beslægtede  

 områder.
 Vejledende i så henseende er navnlig bestemmelserne om undtagelse fra  

 aktindsigt i lov om offentlighed i forvaltningen.
Endvidere udtalt, at ansvaret for overholdelsen af reglerne om  

 tavshedspligt som udgangspunkt må påhvile det kommunalbestyrelsesmedlem, der  

 har sagen til gennemsyn.
Eventuelle tvivlsspørgsmål vil kunne afklares ved  

 henvendelse til borgmesteren.
 Dennes tilkendegivelse af, at materialet kunne vises til andre, vil  

 dog ikke fritage medlemmet fra ansvar, hvis det efterfølgende måtte vise sig,  

 at materielet var undergivet tavshedspligt.
 I skrivelse af 22. juni 1984 (j.nr. 0-38-2-82) har Vejle amtsråd anmodet  

 indenrigsministeriet om en udtalelse om en række spørgsmål vedrørende  

 fortolkningen af § 8, stk. 3, 2. pkt. i den kommunale styrelseslov, som blev  

 indsat ved lov nr. 210 af 16. maj 1984.
 Som meddelt i skrivelse af 15. august 1984 anmodede indenrigsministeriet i  

 anledning af amtsrådets henvendelse om en udtalelse fra justitsministeriet.  

 Kopi af justitsministeriets skrivelse af 26. september 1984 vedlægges til  

 orientering.
 På denne baggrund skal indenrigsministeriet udtale følgende:
 Ifølge ordlyden af § 8, stk. 3, 2. pkt. er adgangen for ikke-medlemmer af  

 kommunalbestyrelsen til sammen med medlemmer at gennemse fremlagt  

 dagsordensmateriale alene begrænset af lovgivningens regler om tavshedspligt.  

 Der er således principielt adgang til at gennemse materiale vedrørende møder  

 for såvel åbne som for lukkede døre.
En nærmere afgrænsning af, hvilke oplysninger, der er undergivet  

 tavshedspligt, må imidlertid bero på såvel en fortolkning af lovgivningens  

 specielle tavshedspligtsbestemmelser som på de almindelige bestemmelser om  

 tavshedspligt i straffelovens §§ 152 og 264 b.
Straffelovens bestemmelser  

 indeholder ikke en egentlig beskrivelse af de tavshedsbelagte oplysningers  

 karakter.
Det kan derfor blive nødvendigt at søge vejledning i  

 retstraditionen, således som den bl.a. kan udledes af principperne i love og  

 administrative forskrifter samt af retssædvaner og -praksis på beslægtede  

 områder.
 Vejledende i så henseende er navnlig bestemmelserne om undtagelse fra  

 aktindsigt i lov om offentlighed i forvaltningen, jfr. betænkning nr.  

 998/1984, side 66 ff.
Hvad angår spørgsmålet om, hvem ansvaret for overholdelsen af reglerne om  

 tavshedspligt påhviler, bemærkes, at der ikke i § 8 stk. 3, eller i andre  

 bestemmelser i den kommunale styrelseslov er fastsat særlige regler herom.
På  

 denne baggrund er det indenrigsministerietes opfattelse, at ansvaret som  

 udgangspunkt må påhvile det kommunalbestyrelsesmedlem, der har sagen til  

 gennemsyn.
Den pågældende vil kunne søge eventuelle tvivlsspørgsmål afklaret  

 ved at rette henvendelse til borgmesteren.
Borgmesterens eventuelle  

 tilkendegivelse af, at materialet kan vises til andre, vil dog ikke i sig  

 selv kunne fritage medlemmet for ansvar, såfremt det efterfølgende måtte vise  

 sig, at materialet var undergivet tavshedspligt.
Endelig bemærkes, at i det omfang en kommunalbestyrelse måtte have  

 besluttet, at medlemmerne sammen med udenforstående har adgang til også andet  

 materiale, herunder udvalgsmateriale, jfr. bemærkningerne til lovforslaget,  

 berøres sådanne ordninger ikke af bestemmelsen i § 8, stk. 3, 2. pkt.
Den  

 nævnte bestemmelse giver imidlertid ikke medlemmerne ret til at gennemse  

 udvalgsmateriale sammen med ikke-medlemmer.
En sådan adgang kræver fortsat  

 særlig beslutning af kommunalbestyrelsen.
 Indenrigsministeriet kan i øvrigt henholde sig til udtalelsen fra  

 justitsministeriet.
 P.M.V.
 E.B.
Johan Erichsen Indenrigsministeriets afgørelser og udtalelser om kommunale forhold 1984  

 8.4.
