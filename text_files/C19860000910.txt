(Til samtlige amtsråd og  

 kommunalbestyrelser) I medfør af § 4, stk. 2, i lov om kommunernes styrelse, jfr.  

 lovbekendtgørelse nr. 313 af 20. juni 1984, er kommunevåben og -segl, som er  

 godkendt af indenrigsministeren og anmeldt for direktoratet for patent- og  

 varemærkevæsenet, forbeholdt de pågældende kommunale myndigheder.
Når kommunalbestyrelsen har vedtaget et forslag til kommunevåben,  

 indsendes det i en farvelagt gengivelse til indenrigsministeriet, der  

 forelægger forslaget for statens heraldiske konsulent.
På baggrund af  

 konsulentens udtalelse afgør indenrigsministeriet, om forslaget til våben kan  

 godkendes.
 Fra den 1. januar 1985 er hvervet som statens heraldiske konsulent  

 overført fra indenrigsministeriet til ministeriet for kulturelle anliggender.  

 Kommuner, der ønsker at antage et våben, kan herefter søge råd og vejledning  

 hos »statens heraldiske konsulent, rigsarkivet, Rigsdagsgården 9, 1218  

 København K.« Telefon 01 - 12 38 78.
 Denne cirkulæreskrivelse erstatter indenrigsministeriets  

 cirkulæreskrivelse af 20. juli 1979.
 Indenrigsministeriet, den 6. februar  

 1986.
