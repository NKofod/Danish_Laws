(Til universiteter og højere  

 læreanstalter) Som led i forhandlingerne pr. 1. april 1987 mellem finansministeren og  

 tjenestemændenes centralorganisationer er der opnået enighed mellem  

 Finansministeriet og tjenestemændenes fællesudvalg om, at der skal indgås  

 rammeaftale om uniformer m.v. til afløsning af lønnings- og pensionslovens §  

 39, indeholdende en decentralisering af regelfastsættelsen på området.
 Under henvisning hertil skal man efter drøftelse med Finansministeriet  

 bemyndige universiteterne og de højere læreanstalter til ved lokal aftale med  

 vedkommende organisation at fastlægge regler for uniformering af personale,  

 der efter institutionens afgørelse skal bære uniform.
 Ovennævnte gælder tillige for overenskomstansatte, der efter  

 institutionens bestemmelse måtte have pligt til at bære uniform.
 Institutionerne bemyndiges endvidere til for grupper af tjenestemænd og  

 overenskomstansatte ved lokal aftale at fastsætte regler om nødvendigt  

 arbejdstøj.
 Bemyndigelserne omfatter ikke tilladelse til indgåelse af aftaler om  

 udbetaling af kontant beklædningsgodtgørelse uden dokumentation.
 Undervisningsministeriet anmoder om at måtte modtaget 10 eksemplarer af  

 hver af de aftaler, som indgås i overensstemmelse med ovenstående.
 P.m.v.
 e.b.
Karen Jepsen fm.
