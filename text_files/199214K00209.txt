Nr BTL 209 Betænkning over Forslag til lov om ændring af lov om forældreorlovsydelse  

 (Udvidelse af orlovsperioden og personkredsen m.v.)   

 Nr L 209 1992-93, 1. samling Afgivet af Arbejdsmarkedsudvalget Afgivet: 19930324 Udvalget har behandlet lovforslaget i nogle møder.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med de  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallet finder, at lovforslaget kun lapper på den tidligere  

 lovgivning på området.
 Fremskridtspartiet mener, at de beskæftigelsesmæssige problemer bedst  

 løses gennem en lovgivning, der skaber mere beskæftigelse i den private  

 sektor.
 Lovforslaget er udtryk for, at der i vid udstrækning gives mulighed for,  

 at personer kan søge orlov i op til 1 år, og at de ledige kan overtage deres  

 job.
 Dette kan synes sympatisk, men fuld garanti for, at den, der har søgt  

 orlov, kan vende tilbage til jobbet, er der imidlertid ikke.
 Det er på tide, at Folketinget realistisk vurderer de tanker,  

 Fremskridtspartiet har beskrevet i den netop udgivne bog: »Dansk Dynamik  

 - en helt ny vækststrategi«.
 Her anvises effektive veje til nedbringelse af ledigheden, hvor bl.a.  

 skattelettelser med deraf følgende merforbrug og beskæftigelse er en af de  

 mange veje ud af vores samfunds største problem.
 ÆndringsforslagAf arbejdsministeren , tiltrådt af et flertal  

 (udvalget med undtagelse af FP):
 Til § 1 1) Efter nr. 3 indsættes som nye numre:
 »01. I § 4, stk. 1 , affattes 2. pkt. således:
»Orlovsydelsen udbetales til personen på orlov.« 02. I § 4 indsættes efter stk. 1 som nye stykker:
 »Stk. 2. Orlovsydelsen udbetales til arbejdsgiveren i de  

 tilfælde, hvor arbejdsgiveren udbetaler en løn, der overstiger orlovsydelsen.
Stk. 3. Der sker fradrag i orlovsydelsen, hvis orlovspersonen har  

 supplerende indtægt, jf. lov om arbejdsformidling og arbejdsløshedsforsikring  

 m.v.
Arbejdsgiveren har dog adgang til at supplere orlovsydelsen efter stk. 1  

 med et mellem parterne aftalt beløb uden fradrag i orlovsydelsen.« Stk. 2 bliver herefter stk. 4.' Til § 2 2) I stk. 1 ændres »den 1. april 1993«  

 til: »dagen efter bekendtgørelsen i Lovtidende«.
 3) I stk. 2 indsættes efter 1. pkt. som nyt punktum:
»Dog kan orlovsperioden efter aftale, jf. lovens § 3, forlænges i op  

 til 52 uger.« Bemærkninger Til nr. 1 Efter de gældende regler er arbejdsgiveren kun berettiget til at  

 få refunderet orlovsydelsen, når der udbetales fuld løn.
I andre tilfælde  

 betragtes ydelsen fra arbejdsgiveren som en supplerende indtægt, der medfører  

 fradrag i orlovsydelsen.
Efter ændringsforslaget udbetales orlovsydelsen til personen på orlov.  

 Herudover udbetales orlovsydelsen til arbejdsgiveren, når arbejdsgiveren  

 udbetaler en løn, der overstiger orlovsydelsen.
Endelig åbnes der mulighed  

 for udbetaling af supplerende ydelser fra den arbejdsgiver, orlovsaftalen er  

 indgået med, uden fradrag i orlovsydelsen.
 Til nr. 2 Da forslaget ikke har kunnet færdigbehandles i Folketinget inden  

 den 1. april 1993, ændres ikrafttrædelsestidspunktet til dagen efter  

 bekendtgørelsen i Lovtidende.
Til nr. 3 Orlovsperioder, som er påbegyndt, og orlovsaftaler, som er  

 godkendt af Arbejdsformidlingen inden denne lovs ikrafttræden, videreføres  

 efter de hidtil gældende regler.
Det er dog muligt efterfølgende at lave en  

 (ny) kombinationsaftale, så perioden kan forlænges op til 52 uger.
