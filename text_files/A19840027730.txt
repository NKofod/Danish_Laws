(Overflytning af Finseninstitutets  

 funktioner til rigshospitalets Blegdamsvejområde og Københavns  

 amtskommunes sygehus i Herlev) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Indenrigsministeren bemyndiges til ud over  

 tidligere givne byggebevillinger indtil 1. januar 1990 at anvende 375 mill.  

 kr., beregnet efter byggepriserne i januar 1983, til udvidelse og ombygning  

 af rigshospitalets bygninger på Blegdamsvej i forbindelse med overførsel af  

 funktioner fra Finseninstitutet.
 § 2.  Indenrigsministeren bemyndiges til at indgå  

 aftale med Københavns amtsråd om, at der i perioden 1985-88 ydes statstilskud  

 på indtil 163,8 mill. kr. i januar 1983-niveau til delvis dækning af  

 amtskommunens anlægsudgifter, inkl. apparaturanskaffelser, ved udbygning af  

 onkologisk afdeling på Københavns amtskommunes sygehus i Herlev til  

 varetagelse af den onkologiske betjening af ca. 1,2 mill. indbyggere.
 § 3.  Loven træder i kraft dagen efter bekendtgørelsen  

 i Lovtidende.
GIVET PÅ AMALIENBORG, DEN 6. JUNI 1984 Under Vor Kongelige Hånd og Segl MARGRETHE R.
