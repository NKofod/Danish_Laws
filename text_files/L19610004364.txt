Ved kgl. resolution af 17. maj 1961 har Danmark ratificeret en under 1.  

 oktober 1951 i København undertegnet venskabs-, handels- og søfartstraktat  

 mellem Danmark og Amerikas Forenede Stater med dertil hørende protokol,  

 referat vedrørende fortolkning og noteveksling, til hvilken traktat  

 folketinget under 2. maj 1961 forud havde givet sit samtykke.
Traktaten  

 træder i stedet for den dansk-amerikanske venskabs-, handels- og  

 skibsfartskonvention af 26. april 1826 (se no. 34 i Danske Traktater efter  

 1800, Anden Samling, Første Bind).
 Traktaten med tilhørende protokol, referat og noteveksling har følgende  

 ordlyd:
 Venskabs-, handels- og søfartstraktat mellem kongeriget Danmark og  

 Amerikas Forenede Stater.
 Kongeriget Danmark og Amerikas Forenede Stater, der ønsker at styrke de  

 traditionelt mellem dem bestående freds- og venskabsbånd samt at anspore til  

 nærmere økonomiske og kulturelle forbindelser mellem deres folk, og som  

 erkender, at der kan bidrages hertil ved aftaler, som tilskynder til  

 gensidigt gavnlige investeringer, fremmer gensidigt fordelagtigt  

 handelssamkvem og på en anden måde fastslår gensidige rettigheder og  

 begunstigelser, har besluttet at afslutte en venskabs-, handels- og  

 søfartstraktat, hvilende i almindelighed på principperne om ubetinget  

 national- og mestbegunstigelsesbehandling, og i dette øjemed til deres  

 befuldmægtigede udnævnt:
 Hans Majestæt Kongen af Danmark:
sin udenrigsminister, hr.
Ole Bjørn Kraft, og Præsidenten for Amerikas Forenede Stater:
sin overordentlig og befuldmægtigede ambassadør, fru Eugenie Anderson, hvilke befuldmægtigede efter at have meddelt hinanden deres fuldmagter,  

 der fandtes i behørig form, er blevet enige om følgende artikler:
 Artikel I.
 Hver part skal til enhver tid tilstå den anden parts personer, ejendom,  

 virksomheder og dens statsborgeres og selskabers øvrige interesser retfærdig  

 og rimelig behandling.
 Artikel II.
 1. Det skal tillades hver parts statsborgere at rejse  

 ind i den anden parts områder og at tage ophold der: a) for at drive handel  

 mellem de to parters områder og dermed i forbindelse stående kommerciel  

 virksomhed og b) med andre formål for øje i overensstemmelse med den om  

 udlændinges indrejse og ophold gældende lovgivning.
 2. Det skal tillades hver parts statsborgere inden for  

 den anden parts områder: a) uhindret at rejse og bosætte sig, hvor de ønsker,  

 b) at nyde trosfrihed, c) at afholde private og offentlige gudstjenester, d)  

 at indsamle og sende stof bestemt til offentliggørelse i udlandet og e) med  

 posten, telegrafen og andre for almenhedens brug åbne meddelelsesmidler at  

 sætte sig i forbindelse med personer inden og uden for sådanne områder.
 3. Uanset bestemmelserne i nærværende artikel skal  

 hver part have ret til at anvende de forholdsregler, der er nødvendige til  

 opretholdelse af offentlig ro og orden eller beskyttelse af den almene  

 sundhed, moral og sikkerhed.
 Artikel III.
 1. Hver parts statsborgere skal inden for den anden  

 parts områder være fri for ulovlige forulempelser af enhver art og nyde en  

 effektiv beskyttelse og sikkerhed, der i intet tilfælde må være mindre end  

 den ved folkeretten hjemlede.
2. Hvis en af parternes statsborgere inden for den  

 anden parts områder anklages for en forbrydelse og anholdes eller fængsles,  

 skal på vedkommende statsborgers forlangende hans lands nærmeste konsulære  

 repræsentant straks underrettes herom.
Vedkommende statsborger skal: a)  

 behandles rimeligt og humant, b) have behøring og øjeblikkelig meddelelse om  

 de mod ham rettede anklager, c) stilles for retten så hurtigt, som det måtte  

 være foreneligt med en forsvarlig forberedelse af hans forsvar, og d) nyde al  

 den hjælp, der med rimelighed kan anses for nødvendig for hans forsvar,  

 herunder bistand af en kompetent sagfører.
 Artikel IV.
 1. Hver parts statsborgere skal nyde  

 nationalbehandling med hensyn til anvendelsen inden for den anden parts  

 områder af love og bestemmelser, der hjemler betaling af en pengeerstatning  

 for sygdom, skader eller død forårsaget af og under beskæftigelse eller på  

 grund af dennes art.
 2. Udover de ved denne artikels første stykke hjemlede  

 rettigheder og begunstigelser skal hver parts statsborgere inden for den  

 anden parts områder tilstås nationalbehandling med hensyn til anvendelse af  

 de love og bestemmelser, der i kongeriget Danmark foreskriver en frivillig og  

 i Amerikas Forenede Stater en tvungen forsikringsordning, under hvilken der  

 uden individuel undersøgelse af den økonomiske trang udbetales ydelser til  

 afhjælpning af tab af løn eller anden arbejdsfortjeneste som følge af  

 arbejdsløshed.
 Artikel V.
1. Der skal tilstås hver parts statsborgere og  

 selskaber national- og mestbegunstigelsesbehandling med hensyn til adgang til  

 domstole og administrative retter og organer inden for den anden parts  

 områder under alle former for retspleje ved såvel forfølgelse af som forsvar  

 for deres rettigheder.
Der er enighed om, at hver parts selskaber, som inden  

 for den anden parts områder hverken driver forretningsvirksomhed eller  

 virksomhed, af hvilken der ikke påregnes udbytte, skal nyde adgang til  

 domstole, administrative retter og organer uden noget krav om registrering  

 eller tilhørsforhold.
2. De af hver parts statsborgere og selskaber med den  

 anden parts statsborgere og selskaber indgåede kontrakter, der hjemler  

 afgørelse af tvistigheder ved voldgift, skal inden for den anden parts  

 områder ikke kunne nægtes eksigibilitet alene af den grund, at det for  

 voldgiften aftalte sted ligger uden for disse områder, eller fordi en eller  

 flere af voldgiftsmændene ikke har sådan anden parts statsborgerret.
Ingen i  

 medfør af en sådan kontrakt behørig afsagt voldgiftskendelse, der er endelig  

 og eksigibel i henhold til afsigelsesstedets love, skal inden for en parts  

 områder betragtes som ugyldig eller nægtes effektive eksekutionsmidler alene  

 af den grund, at stedet, hvor kendelsen afsagdes, ligger uden for disse  

 områder, eller fordi en eller flere af voldgiftsmændene ikke har den  

 pågældende parts statsborgerret.
 Artikel VI.
 1. Hver parts statsborgeres og selskabers ejendom skal  

 nyde effektiv beskyttelse og sikkerhed inden for den anden parts områder.
2. De hver parts statsborgere og virksomheder  

 tilhørende boliger, kontorer, pakhuse, fabriker og andre faste ejendomme, der  

 er beliggende inden for den anden parts områder, må ikke udsættes for ulovlig  

 indtrængen eller overlast.
I de tilfælde, hvor det er nødvendigt, at  

 myndighederne foretager ransagninger og undersøgelser af sådanne ejendomme og  

 deres indhold, skal dette ske med omhyggelig hensyntagen til de  

 tilstedeværende og erhvervsvirksomhedens udøvelse.
3. Ejendom tilhørende hver parts statsborgere og  

 selskaber skal ikke kunne eksproprieres eller på anden lignende måde  

 overtages inden for den anden parts områder undtagen til almene formål og i  

 så fald kun mod omgående betaling af en retfærdig erstatning.
En sådan  

 erstatning skal ydes således, at den effektivt kan realisere, og skal  

 repræsentere den fulde værdi af den eksproprierede eller overtagne ejendom;  

 der skal senest på tidspunktet for ekspropriationen eller overtagelsen være  

 fastsat de fornødne bestemmelser vedrørende erstatningens fastsættelse og  

 udbetaling.
 4. Ingen af parterne må træffe urimelige eller  

 diskriminerende forholdsregler, som inden for en parts områder ville forringe  

 de af den anden parts statsborgere og selskaber lovligt erhvervede  

 rettigheder eller interesser i de af dem oprettede foretagender, i kapital og  

 håndværksmæssig, kunstnerisk eller teknisk indsigt og formåen, som de har  

 stillet til rådighed.
5. Hver parts statsborgere og selskaber skal i intet  

 tilfælde inden for den anden parts områder nyde en behandling, der er ringere  

 end national- og mestbegunstigelsesbehandling med hensyn til de i nærværende  

 artikels andet og tredie stykke omhandlede forhold.
Der skal endvidere med  

 hensyn til alle spørgsmål om overtagelse til offentligt eje eller henlæggelse  

 under offentlig kontrol af privat ejede foretagender inden for en parts  

 områder gives foretagender, i hvilke den anden parts statsborgere og  

 selskaber har væsentlige interesser, en behandling, der ikke er ringere end  

 national- og mestbegunstigelsesbehandling.
 Artikel VII.
 1. Hver parts statsborgere og selskaber skal inden for  

 den anden parts områder nyde nationalbehandling med hensyn til adgangen til  

 at drive handel, fabrikations-, forarbejdnings-, finansiel, entreprenør-,  

 forlags-, videnskabelig, undervisnings-, religiøs og velgørenhedsvirksomhed.
 2. Hver parts statsborgere og selskaber skal endvidere  

 inden for den anden parts områder nyde mestbegunstigelsesbehandling med  

 hensyn til:
 3. Med hensyn til professionel virksomhed skal hver  

 parts statsborgere nyde nationalbehandling inden for den anden parts områder,  

 undtagen for så vidt angår sådan professionel virksomhed, som, - fordi den  

 indebærer varetagelse af offentlige funktioner eller funktioner i den almene  

 sundheds og sikkerheds interesse -, er statsautoriseret og forbeholdt  

 udelukkende landets egne statsborgere.
4. Det skal tillades hver parts statsborgere og  

 selskaber inden for den anden parts områder efter eget valg at beskæftige  

 revisorer og andre tekniske sagkyndige, overordnede funktionærer, sagførere,  

 repræsentanter og andet personale med specialuddannelse uden hensyn til de  

 pågældendes nationalitet.
Det skal endvidere tillades hver parts statsborgere  

 og selskaber at beskæftige revisorer og andre tekniske sagkyndige med det  

 særlige formål at foretage revision og tekniske og andre undersøgelser for og  

 at aflægge rapporter til vedkommende statsborgere og selskaber i forbindelse  

 med planlægningen og driften af deres foretagender og af sådanne inden for  

 den anden parts områder hjemmehørende foretagender, i hvilke de har en  

 økonomisk interesse, uden hensyn til i hvilket omfang de pågældende  

 sagkyndige har erhvervet den inden for disse områder eventuelt fornødne  

 særlige autorisation til sådant hverv.
 Artikel VIII.
 1. Hver parts statsborgere og selskaber skal inden for  

 den anden parts områder have ret til at oprette selskaber med henblik på at  

 drive handel, fabrikations-, forarbejdnings-, finansiel, entreprenør-, mine-,  

 forlags-, videnskabelig, undervisning-, religiøs og velgørenhedsvirksomhed og  

 til at kontrollere og lede foretagender, som de har fået tilladelse til at  

 oprette eller erhverve inden for disse områder med de fornævnte og andre  

 formål.
 2. Selskaber, der kontrolleres af en parts  

 statsborgere og selskaber, og som er oprettet i henhold til gældende love og  

 bestemmelser inden for den anden parts områder med henblik på at drive de i  

 denne artikels første stykke opregnede arter af virksomhed, skal inden for  

 disse områder nyde nationalbehandling med hensyn til sådan virksomhed.
 Artikel IX.
 1. Hver parts statsborgere og selskaber skal inden for  

 den anden parts områder nyde nationalbehandling med hensyn til ved arv ifølge  

 testamente eller legal arvefølge eller ved retsforfølgning at erhverve rørlig  

 ejendom af enhver art og ved arv ifølge testamente eller legal arvefølge at  

 erhverve fast ejendom af enhver art.
 2. Hver parts statsborgere og selskaber skal inden for  

 den anden parts områder nyde nationalbehandling med hensyn til ved køb, leje  

 eller på anden måde at erhverve samt at eje løsøre af enhver art samt  

 værdipapirer, idet vedkommende anden part dog har ret til på en måde, der  

 ikke forringer de ved artikel VIII første stykke eller ved andre af  

 nærværende traktats bestemmelser sikrede rettigheder og begunstigelser, at  

 begrænse eller forbyde udlændinge at eje særlige materialer, der er farlige  

 for den almene sikkerhed, og at eje interesser i foretagender, der udøver  

 særlige arter af virksomhed.
 3. Hver parts statsborgere og selskaber skal inden for  

 den anden parts områder med hensyn til at erhverve fast ejendom nyde den  

 behandling, der almindeligvis tilstås udlændinge i henhold til den gældende  

 lovgivning på det sted, hvor ejendommen er beliggende, og det skal i  

 overensstemmelse med gældende love og bestemmelser tillades dem at forblive i  

 besiddelse af fast ejendom, der er nødvendig for og egnet til udøvelse af de  

 ved artikel VII eller ved andre af nærværende traktats bestemmelser sikrede  

 rettigheder og begunstigelser.
 4. Det skal kunne forlanges, at hver parts  

 statsborgere og selskaber inden for den anden parts områder afhænder ejendom,  

 som de måtte have erhvervet:
 Der skal ikke for sådanne afhændelser kunne stilles betingelser eller  

 krav, der ville forhindre opnåelse af den fulde og retfærdige værdi, og  

 navnlig skal der indrømmes en frist på mindst fem år til at foretage en sådan  

 afhændelse.
 5. Hver parts statsborgere og selskaber skal med  

 forbehold af bestemmelserne i nærværende artikels fjerde stykke inden for den  

 anden parts områder nyde nationalbehandling med hensyn til at afhænde ejendom  

 af enhver art.
 Artikel X.
 Hver parts statsborgere og selskaber skal inden for den anden parts  

 områder nyde national- og mestbegunstigelsesbehandling med hensyn til at opnå  

 og bevare patentrettigheder og med hensyn til retten til varemærker, firma,  

 etiketter og industriel ejendomsret af enhver art.
 Artikel XI.
 1. Hver parts statsborgere, der er bosatte inden for  

 den anden parts områder, og hver parts statsborgere og selskaber, der inden  

 for den anden parts områder driver handel eller anden indtægtsgivende  

 virksomhed eller videnskabelig, undervisnings-, religiøs eller  

 velgørenhedsvirksomhed, skal med hensyn til betaling af skatter, gebyr eller  

 afgifter, der pålignes eller pålægges indkomst, formue, omsætning, erhverv  

 eller andre skatteobjekter, samt med hensyn til forskrifter vedrørende  

 udskrivning og opkrævning heraf ikke kunne pålægges større byrder inden for  

 en sådan anden parts områder end denne anden parts egne statsborgere og  

 selskaber.
 2. Med hensyn til de af hver parts statsborgere, der  

 hverken er bosatte i eller driver handel eller anden indtægtsgivende  

 virksomhed inden for den anden parts områder, samt de af hver parts  

 selskaber, der ikke driver handel eller anden indtægtsgivende virksomhed  

 inden for den anden parts områder, skal denne anden part bestræbe sig for i  

 almindelighed at bringe det i denne artikels første stykke udtrykte princip  

 til anvendelse.
 3. Hver parts statsborgere og selskaber skal i intet  

 tilfælde inden for den anden parts områder med hensyn til betaling af  

 skatter, gebyrer eller afgifter, der pålignes eller pålægges indkomst,  

 formue, omsætning, erhverv eller andre skatteobjekter, samt med hensyn til  

 forskrifter vedrørende udskrivning og opkrævning heraf pålægges større byrder  

 end statsborgere i og personer bosatte i et tredie land eller selskaber  

 hjemmehørende der.
4. Hver parts selskaber, der driver handel eller anden  

 indtægtsgivende virksomhed inden for den anden parts områder, og hver parts  

 statsborgere, der uden at være bosatte inden for den anden parts områder  

 driver handel eller anden indtægtsgivende virksomhed inden for disse, må  

 denne anden part ikke påligne eller pålægge skatter, gebyrer eller afgifter  

 af nogen indkomst eller formue eller på andet grundlag, udover hvad der med  

 rimelighed kan henføres til eller anses for opstået på dens områder, ligesom  

 parten ej heller må nægte dem gængse fradrag eller fritagelser i forhold til  

 den fulde indkomst eller kapital, der med rimelighed kan henføres til eller  

 anses for opstået på dens områder.
En tilsvarende regel skal finde anvendelse  

 på selskaber, hvis oprettelse og virksomhed har udelukkende videnskabelige,  

 undervisnings-, religiøse eller velgørenhedsformål.
 5. Uanset bestemmelserne i denne artikel kan hver part  

 a) på basis af gensidighed tilstå statsborgere i og personer bosatte i et  

 tredie land samt selskaber hjemmehørende der særlige fordele med hensyn til  

 skatter, gebyrer og afgifter, hvis sådanne fordele tilsvarende udstrækkes til  

 at omfatte den anden parts statsborgere, personer bosatte i den anden parts  

 områder og dennes selskaber, b) tilstå statsborgere i og personer bosatte i  

 et tredie land samt selskaber hjemmehørende der særlige fordele i medfør af  

 en overenskomst med det pågældende land til undgåelse af dobbeltbeskatning  

 eller til gensidig beskyttelse af fiskale indtægter og c) tilstå sine egne  

 statsborgere og i tilstødende lande bosatte personer mere fordelagtige  

 personlige lettelser med hensyn til indkomstbeskatning og arveafgifter end  

 sådanne, som tilstås andre personer, der ikke er bosatte i vedkommende parts  

 områder.
 Artikel XII.
 1. Hver parts statsborgere og selskaber skal af den  

 anden part tilstås national- og mestbegunstigelsesbehandling med hensyn til  

 betalinger, rimesser og overførsler af værdipapirer og betalingsmidler mellem  

 såvel de to parters områder som mellem den anden parts og et hvilket som  

 helst tredie lands områder.
2. Ingen af parterne må indføre valutarestriktioner,  

 således som disse defineres i nærværende artikels femte stykke, undtagen i  

 det omfang, det er nødvendigt for at sikre, at udenlandsk valuta er til  

 rådighed til betaling af sådanne varer og tjenesteydelser, som er nødvendige  

 for vedkommende parts befolknings sundhed og velfærd, eller for at forhindre,  

 at partens valutareserver falder til et meget lavt niveau, eller for at  

 gennemføre en rimelig forøgelse af meget små valutareserver.
Der er enighed  

 om, at bestemmelserne i nærværende artikel ikke ændrer de forpligtelser, hver  

 part måtte have over for Den Internationale Valutafond eller udelukker  

 indførelsen af særlige restriktioner i tilfælde, hvor Fonden særskilt  

 bemyndiger en part til eller anmoder den om at indføre sådanne særlige  

 restriktioner.
3. Hvis en af parterne indfører valutarestriktioner i  

 overensstemmelse med nærværende artikels andet stykke, skal denne part på det  

 tidligst mulige tidspunkt og i det omfang, det måtte være gennemførligt,  

 træffe foranstaltninger til, at hjemførsel til den anden parts områder kan  

 ske, for så vidt angår: a) erstatning som omhandlet i nærværende traktats  

 artikel VI tredie stykke, b) fortjenester i form af gager, renter, udbytter,  

 provisioner, licensafgifter, betalinger for teknisk bistand eller  

 fortjenester af anden art og c) beløb til amortisering af lån, beløb  

 hidrørende fra afskrivning på direkte investeringer samt kapitaloverførsler,  

 for de under c) omhandlede overførslers vedkommende dog med behørig  

 hensyntagen til særligt behov for andre overførsler.
Hvis der er mere end een  

 valutakurs i kraft, skal den kurs, der er gældende for sådanne overførsler,  

 være en kurs, der er godkendt af Den Internationale Valutafond særskilt for  

 sådanne transaktioner, eller, hvis der ikke findes en sådan godkendt kurs, en  

 effektiv kurs, der indbefattet eventuelle skatter eller tillægsafgifter på  

 valutaoverførsler er retfærdig og rimelig.
4. Valutarestriktioner må ikke af nogen af parterne  

 gennemføres på en måde, der er unødvendig skadelig for eller vilkårlig  

 diskriminerende mod den anden parts statsborgeres og selskabers fordringer,  

 investeringer, transport-, handels- og andre interesser eller disses  

 konkurrencemæssige stilling.
Hver af parterne skal give den anden part  

 fornøden adgang til på et hvilket som helst tidspunkt at udveksle synspunkter  

 om problemer, der måtte opstå som følge af anvendelsen af nærværende artikel.
 5. Udtrykket »valutarestriktioner«, således  

 som dette er anvendt i nærværende artikel, omfatter alle forbud,  

 bestemmelser, afgifter, skatter eller andre påbud, der pålægges af hver part,  

 og som bebyrder eller griber ind i betalinger, rimesser eller overførsler af  

 værdipapirer og betalingsmidler mellem de to parters områder.
 Artikel XIII.
 Handelsrejsende, der repræsenterer en parts statsborgere eller selskaber,  

 som er beskæftiget med erhvervsvirksomhed inden for dennes områder, skal ved  

 deres indrejse i og udrejse af den anden parts områder og under deres ophold  

 inden for disse nyde mestbegunstigelsesbehandling i toldmæssig og anden  

 henseende, herunder også med hensyn til skatter og afgifter, der kommer til  

 anvendelse på dem, deres prøver og ordreoptagelser, for de nævnte skatter og  

 afgifters vedkommende dog med forbehold af de i artikel XI femte stykke  

 nævnte undtagelser.
 Artikel XIV.
 1. Hver part skal i alle spørgsmål vedrørende told og  

 andre afgifter og med hensyn til alle andre bestemmelser, påbud og  

 formaliteter, der anvendes på eller i forbindelse med ind- og udførsel,  

 tilstå den anden parts frembringelser mestbegunstigelsesbehandling, uden  

 hensyn til stedet hvorfra eller arten af transportmidler hvormed de ankommer,  

 og den samme behandling skal tilstås varer og andre genstande, der er bestemt  

 til udførsel til en sådan anden parts områder uden hensyn til deres  

 forsendelsesrute eller transportmidlernes art.
 2. Ingen af parterne må indføre forbud mod eller  

 begrænsninger i indførslen af nogen af den anden parts frembringelser eller  

 indføre forbud mod eller begræsninger i udførslen af nogen vare eller anden  

 genstand til den anden parts områder, såfremt sådanne forbud eller  

 begrænsninger:
 3. Hver parts statsborgere og selskaber skal af den  

 anden part tilstås national- og mestbegunstigelsesbehandling i alle spørgsmål  

 vedrørende ind- og udførsel.
4. I nærværende traktat betyder udtrykket  

 »frembringelser« »varer og andre genstande, der er dyrket,  

 fremstillet eller fabrikeret på vedkommende parts områder«.
Nærværende  

 artikels bestemmelser kommer ikke til anvendelse på begunstigelser, der af en  

 part tilstås:
 Artikel XV.
1. Hver part skal omgående offentliggøre love,  

 bestemmelser og administrative afgørelser af principiel karakter, som angår  

 toldsatser, skatter eller andre afgifter, tarifering af varer og andre  

 genstande med henblik på fortoldning, påbud eller forbud vedrørende ind- og  

 udførsel eller overførsel af betalinger herfor, eller som rammer salg,  

 fordeling eller anvendelse af varer og andre genstande.
Hver part skal  

 administrere sådanne love, bestemmelser og afgørelser på en ensartet,  

 upartisk og rimelig måde.
Som en almindelig regel skal nye administrative  

 forskrifter angående indførsel, med undtagelse af forskrifter, der indføres  

 af sanitære eller af almene sikkerhedshensyn, enten først træde i kraft efter  

 30 dages forløb regnet fra offentliggørelsen eller ikke finde anvendelse på  

 varer og andre genstande, som er undervejs på tidspunktet for  

 offentliggørelsen.
2. Hver part skal åbne adgang til appel, hvorved den  

 anden parts statsborgere og selskaber samt importører af sådan anden parts  

 frembringelser bliver i stand til at opnå omgående og upartisk efterprøvning  

 og eventuel berigtigelse af administrative afgørelser i toldspørgsmål,  

 herunder de administrative myndigheders fastsættelse af bøder og andre  

 straffe, konfiskationer, kendelser vedrørende toldtarifering og  

 værdiansættelser.
Straffe, der pålægges for overtrædelse af love og  

 bestemmelser angående told og skibsfart, skal være nominelle i de tilfælde,  

 hvor overtrædelse skyldes ekspeditionsfejl, eller hvor god tro kan påvises.
 Artikel XVI.
 1. Hver parts frembringelser skal nyde national- og  

 mestbegunstigelsesbehandling inden for den anden parts områder i alle  

 spørgsmål vedrørende indenlandsk beskatning, salg, fordeling, oplagring og  

 anvendelse.
 2. Varer og andre genstande fremstillet af en af  

 parternes statsborgere og selskaber inden for den anden parts områder eller  

 af sådanne af den anden parts selskaber, der kontrolleres af først omhandlede  

 parts statsborgere og selskaber, skal inden for den anden parts områder i  

 alle spørgsmål vedrørende udførsel, beskatning, salg, fordeling, oplagring og  

 anvendelse nyde en ikke mindre gunstig behandling end den, der finder  

 anvendelse på tilsvarende varer og genstande af egen oprindelse, uanset af  

 hvilken person eller hvilket selskab de er fremstillet.
 Artikel XVII.
 1. Hver part forpligter sig til at drage omsorg for,  

 a) at virksomheder, der ejes eller kontrolleres af en parts regering, og  

 monopoler eller organer, som nyder eneret eller særlige begunstigelser inden  

 for en parts områder, ved foretagelse af sådanne køb og salg, der medfører  

 ind- eller udførsel, som berører den anden parts handel, udelukkende skal  

 tage kommercielle hensyn i betragtning, herunder hensyn til pris, kvalitet,  

 leveringsmuligheder, afsættelighed, forsendelse og andre købs- og  

 salgsbetingelser, og b) at der skal gives den anden parts statsborgere,  

 selskaber og handel tilstrækkelig adgang til i overensstemmelse med sædvanlig  

 forretningspraksis at konkurrere om deltagelse i sådanne køb og salg.
 2. Hver part skal tilstå den anden parts statsborgere,  

 selskaber og handel ret og rimelig behandling i forhold til den behandling,  

 der tilstås et hvilket som helst tredie lands statsborgere, selskaber og  

 handel, men hensyn til: a) statsindkøb af forsyninger, b) tildeling af  

 koncessioner og andre regeringskontrakter og c) tjenesteydelser fra staten,  

 et monopol eller et organ, der nyder eneret eller særlig begunstigelser.
 Artikel XVIII.
1. De to parter er enige om, at forretningsmetoder,  

 som hæmmer konkurrence, begrænser adgang til markeder, eller begunstiger  

 monopolistisk kontrol, og som anvendes eller iværksættes af et eller flere  

 private eller offentlige forretningsforetagender eller iværksættes ved  

 sammenslutning, overenskomst eller anden ordning mellem sådanne foretagender,  

 kan have skadelige virkninger på handelen mellem deres respektive områder.
I  

 overensstemmelse hermed er hver part villig til på den andens anmodning at  

 drøfte alle sådanne metoder og tage sådanne forholdsregler, som den måtte  

 finde hensigtsmæssige til at fjerne sådanne skadelige virkninger.
2. Parterne erkender, at ligestilling i  

 konkurrencemæssig henseende bør bevares i tilfælde, hvor en parts offentligt  

 ejede eller kontrollerede forretnings- eller fabrikationsvirksomheder inden  

 for dens områder konkurrerer med den anden parts statsborgeres og selskabers  

 privat ejede og kontrollerede virksomheder.
I sådanne tilfælde skal i  

 overensstemmelse hermed de pågældende private virksomheder være berettiget  

 til at nyde samme særlige begunstigelse af økonomisk karakter, som måtte være  

 tilstået sådanne offentlige virksomheder enten i form af subsidier,  

 skattefritagelser eller på anden måde.
Den foregående regel gælder imidlertid  

 ikke særlige begunstigelser, der ydes i forbindelse med: a) fremstilling af  

 varer til statens brug eller levering af varer og tjenesteydelser til staten  

 til dennes brug eller b) visse befolkningsgruppers forsyning til priser, der  

 ligger væsentligt under konkurrencemæssige priser, med vigtige varer og  

 tjenesteydelser, som de pågældende befolkningsgrupper praktisk taget ellers  

 ikke ville kunne skaffe sig.
 3. Ingen af parternes virksomheder, herunder  

 aktieselskaber, sammenslutninger, regeringsorganer og virksomheder, der ejes  

 eller kontrolleres af det offentlige, skal, hvis de inden for den anden parts  

 områder driver handel, fabrikations-, forarbejdnings-, søfarts- eller anden  

 forretningsvirksomhed, for hverken sig selv eller deres ejendom kunne kræve  

 eller nyde fritagelse for beskatning, sagsanlæg, fuldbyrdelse af domme eller  

 opfyldelse af andre forpligtelser, som privat ejede og kontrollerede  

 virksomheder ikke ville kunne kræve fritagelse for.
 Artikel XIX.
 1. Der skal være frit handels- og skibsfartssamkvem  

 mellem de to parters områder.
 2. Skibe, der sejler under en af parternes flag, og  

 som er i besiddelse af de papirer, der efter denne parts lovgivning fordres  

 som bevis for nationalitet, skal såvel på det åbne hav som inden for den  

 anden parts havne, pladser og farvande anses som skibe tilhørende denne  

 førstnævnte part.
3. Skibe, der tilhører en af parterne, skal på lige  

 fod med den anden parts skibe og med et hvilket som helst tredie lands skibe  

 frit have adgang med deres ladninger til alle den anden parts havne, pladser  

 og farvande, der er åbne for fremmed handel og søfart.
Sådanne skibe og  

 ladninger skal i enhver henseende nyde national- og  

 mestbegunstigelsesbehandling inden for den anden parts havne, pladser og  

 farvande.
Hver af parterne har dog ret til at lade sin egne skibe nyde eneret  

 eller særlige begunstigelser med hensyn til kystfart, fart på indre vandveje  

 og fiskeri på eget søterritorium.
 4. Hver part skal tilstå den anden parts skibe  

 national- og mestbegunstigelsesbehandling med hensyn til retten til at  

 befordre varer og andre genstande, som kan transporteres med skib, til eller  

 fra vedkommende parts områder, og der skal med hensyn til: a) told og  

 afgifter af enhver art, b) administration af toldbestemmelser og c) præmier,  

 toldgodtgørelser og andre begunstigelser af tilsvarende art tilstås de  

 pågældende varer og genstande en ikke ringere behandling end den, som tilstås  

 tilsvarende varer og genstande, der forsendes med vedkommende parts egne  

 skibe.
 5. Hver parts nødstedte skibe skal have ret til at  

 søge tilflugt i den anden parts nærmeste havn eller anløbssted; der skal ydes  

 sådanne skibe venlig behandling og bistand.
6. Udtrykket »skibe«, således som det  

 anvendes her, omfatter alle skibe, hvad enten de er i privat eller i det  

 offentliges eje eller drift.
Når bortses fra nærværende artikels andet og  

 femte stykke omfatter udtrykket dog ikke fiskerfartøjer eller krigsskibe.
 Artikel XX.
 Der skal være transitfrihed gennem hver parts områder ad de ruter, som er  

 bedst egnede for international transittrafik, for:
Transiterende personer og varer og andre genstande skal være fritaget for  

 såvel told- og transitafgifter som urimelige afgifter og påbud; de må ikke  

 udsættes for unødvendige forsinkelser og restriktioner.
De er dog underkastet  

 de i artikel II tredie stykke omhandlede forholdsregler og sådanne  

 ikke-diskriminerede foranstaltninger, som måtte være nødvendige for at  

 forebygge misbrug af transitretten.
 Artikel XXI.
 1. Denne traktat udelukker ikke anvendelsen af  

 forholdsregler:
 2. Bestemmelserne i nærværende traktat om  

 mestbegunstigelsesbehandling af varer finder ikke anvendelse på fordele som  

 Amerikas Forenede Stater eller dets områder og besiddelser har indrømmet  

 hinanden, republiken Cuba, republiken Philippinerne, formynderskabsområdet  

 Stillehavsøerne eller Panamakanalzonen.
3. Bestemmelserne i nærværende traktat udelukker ikke,  

 at en part i den tid, den er kontraherende part i Den Almindelige  

 Overenskomst om Told og Udenrigshandel, træffer foranstaltninger, der er  

 foreskrevet eller specielt tilladt i Den Almindelige Overenskomst om Told og  

 Udenrigshandel.
Er en af parterne ikke kontraherende part i Den Almindelige  

 Overenskomst om Told og Udenrigshandel, skal vedkommende part ikke desmindre  

 have ret til, i det omfang dens internationale betalingsbalancesituation  

 nødvendiggør det, at fravige nærværende traktets bestemmelser på en måde, der  

 så nær som muligt svarer til, hvad der er forudset i nævnte overenskomst, og  

 med overholdelse af det i overenskomsten indeholdte princip om, at sådanne  

 fravigelser skal være stemmende med en politik, der tager sigte på at fremme  

 den størst mulige ikke-diskriminerende udenrigshandel og at fremskynde  

 opnåelse af såvel balance i omsætningen med udlandet som reserver af fremmed  

 valuta, der vil unødvendiggøre sådanne fravigelser.
Bestemmelserne om  

 mestbegunstigelsesbehandling i nærværende traktat finder ikke anvendelse på  

 særlige fordele, der er tilstået i medfør af forannævnte overenskomst.
 4. Nærværende traktat giver ikke nogen ret til  

 deltagelse i politisk aktivitet.
 5. Hver parts statsborger, som har fået adgang til den  

 anden parts områder med et begrænset formål for øje, har ikke ret til at tage  

 lønnet beskæftigelse i strid med udtrykkelig fastsatte begrænsninger, der i  

 henhold til lovgivningen er stillet som vilkår for sådan adgang.
 Artikel XXII.
 1. Ved udtrykket »nationalbehandling«  

 forstås en ikke mindre fordelagtig behandling inden for en parts områder end  

 den, der inden for disse i tilsvarende tilfælde tilstås vedkommende parts  

 egne statsborgere, selskaber, frembringelser, skibe eller andre i betragtning  

 kommende genstande.
 2. Ved udtrykket  

 »mestbegunstigelsesbehandling« forstås en ikke mindre fordelagtig  

 behandling inden for en parts områder end den, der inden for disse i  

 tilsvarende tilfælde tilstås et hvilket som helst tredie lands statsborgere,  

 selskaber, frembringelser, skibe eller andre i betragtning kommende  

 genstande.
3. Udtrykket »selskaber« i nærværende  

 traktat omfatter aktieselskaber, interessentskaber, selskaber og andre  

 sammenslutninger, hvad enten deres ansvar er begrænset eller ikke, og hvad  

 enten de drives med henblik på indvinding af økonomisk udbytte eller ikke.
De  

 inden for hver parts områder i henhold til gældende love og bestemmelser  

 oprettede selskaber skal anses for hjemmehørende, hvor de er oprettet, og  

 deres juridiske status skal anerkendes inden for den anden parts områder.
 4. Den nationalbehandling, der i henhold til  

 nærværende traktats bestemmelser skal tilstås danske selskaber i Amerikas  

 Forenede Staters enkeltstater, områder eller besiddelser, er den behandling,  

 som inden for de pågældende enkeltstater, områder og besiddelser tilstås  

 selskaber, der er oprettet eller organiseret i andre til Amerikas Forenede  

 Stater hørende enkeltstater, områder og besiddelser.
 Artikel XXIII.
 De geografiske områder, som nærværende traktat gælder for, omfatter alle  

 land- og søterritorier under hver parts suverænitet eller overhøjhed med  

 undtagelse af Grønland, Panamakanalzonen og formynderskabsområdet  

 Stillehavsøerne.
 Artikel XXIV.
 1. Hver part vil velvillig overveje henvendelser, som  

 den anden part måtte rette angående spørgsmål om nærværende traktats  

 gennemførelse, og give passende lejlighed til rådslagning vedrørende sådanne  

 henvendelser.
 2. Enhver tvistighed mellem parterne om nærværende  

 traktats fortolkning og anvendelse, der ikke på tilfredsstillende måde er  

 blevet afgjort ved diplomatisk forhandling, skal indankes for Den  

 Mellemfolkelige Domstol, medmindre parterne enes om, at afgørelse skal  

 træffes ved andre fredelige midler.
 Artikel XXV.
 Nærværende traktat træder i stedet for den den 26. april 1826 undertegnede  

 venskabs-, handels- og skibsfartskonvention, dog at sidstnævntes artikler 8,  

 9 og 10 skal forblive i kraft, indtil de måtte blive erstattet af en  

 konsularoverenskomst mellem de to parter, eller indtil der er forløbet eet år  

 efter, at en af parterne ved skriftligt varsel til den anden part måtte have  

 opsagt de pågældende artikler.
 Artikel XXVI.
 1. Nærværende traktat skal ratificeres og  

 ratifikationsinstrumenterne snarest mulig udveksles i Washington.
2. Nærværende traktat træder i kraft en måned efter  

 ratifikationsinstrumenternes udveksling.
Den skal forblive i kraft for et  

 tidsrum af 10 år og derefter fortsætte med at være gældende, indtil den  

 bringes til ophør i overensstemmelse med de her givne forskrifter.
 3. Hver part kan med eet års skriftlig varsel til den  

 anden part bringe nærværende traktat til ophør ved udgangen af tiårsperioden  

 eller til et hvilket som helst tidspunkt derefter.
 TIL BEKRÆFTELSE HERAF har de respektive befuldmægtigede undertegnet  

 nærværende traktat og forsynet den med deres segl.
 UDFÆRDIGET i København i to eksemplarer på dansk og engelsk, således at  

 begge tekster skal have samme gyldighed, den første dag i oktober måned i  

 året nitten hundrede een og halvtreds.
L.
S. (sign) Ole Bjørn Kraft.
L.
S. (sign) Eugenie Anderson.
PROTOKOL Ved undertegnelsen af venskabs-, handels- og søfartstraktaten mellem  

 kongeriget Danmark og Amerikas Forenede Stater er undertegnede  

 befuldmægtigede, der er behørigt bemyndiget af deres respektive regeringer,  

 yderligere blevet enige om følgende bestemmelser, som skal anses for en  

 integrerende del af ovennævnte traktat:
 1. Udtrykket »adgang«, der anvendes i  

 artikel V første stykke indbefatter bl.a. adgang til fri retshjælp og ret til  

 fritagelse for sikkerhedsstillelse for sagsomkostninger og domme.
 2. Bestemmelserne i artikel VI tredie stykke, der  

 hjemler betaling af erstatning, angår såvel direkte som indirekte interesser,  

 som hver parts statsborgere og selskaber har i ejendom, der eksproprieres  

 eller på anden lignende måde overtages inden for den anden parts områder.
 3. Bestemmelserne i artikel VII første stykke skal  

 ikke forstås som begrænsende Danmarks adgang til at forlange, at udlændinge  

 kun må have beskæftigelse i Danmark, når behørig tilladelse er givet.  

 Lovgivningen om meddelelse af arbejdstilladelser skal i overensstemmelse med  

 bestemmelserne i nævnte stykke dog anvendes velvilligt.
 4. Uanset bestemmelserne i artikel VII første stykke  

 kan en part forlange, at selskaber, der ønsker at drive detailhandel inden  

 for dens områder, der oprettes i overensstemmelse med artikel VIII første  

 stykke.
 5. Udtrykket »mineralske forekomster«, der  

 anvendes i artikel VII andet stykke afsnit (b), omfatter såvel råolie som  

 andre mineraler.
6. Udtrykket »finansiel virksomhed« i  

 artikel VII første stykke, og i artikel VIII første stykke omfatter også  

 bankvirksomhed.
Ved sådan virksomhed forstås i Danmark den virksomhed og  

 alene den, der kan udøves i henhold til og under iagttagelse af  

 bestemmelserne i den danske banklovgivning.
Andragender om tilladelse til  

 oprettelse af filialer af amerikanske banker i Danmark til udøvelse af  

 bankvirksomhed, således som den defineres ovenfor, vil blive velvilligt  

 behandlet.
 I Amerikas Forendede Stater er tilladelse til i overensstemmelse med  

 enkeltstaternes og den federale lovgivning af begynde bankvirksomhed afhængig  

 af sådan lovgivnings bestemmelser herom.
 7. Artikel XII andet stykke skal forstås således, at  

 en part ikke derved forhindres i at udøve den nødvendige regulering af  

 indførsel af kapital i overensstemmelse med artikel VI tredie afsnit i  

 overenskomsten om Den Internationale Valutafond, forudsat at en sådan  

 regulering almindeligvis ikke udøves på en måde, der gør bestemmelserne i  

 arikel VII første og andet stykke, artikel VIII første stykke eller andre af  

 traktatens artikler illusoriske.
 8. Bestemmelserne i artikel XVII andet stykke afsnit  

 (b) og (c) og i artikel XIX fjerde stykke finder ikke anvendelse på  

 posttjenesten.
 9. Bestemmelserne i artikel XXI andet stykke gælder  

 for Puerto Ricos vedkommende uden hensyn til eventuelle ændringer, der måtte  

 finde sted i Puerto Ricos politiske status.
 10. Artikel XXIII gælder ikke områder der er underlagt  

 en af parterne udelukkende som militær base eller som følge af midlertidig  

 militær besættelse.
 11. Uanset artikel XXIII skal bestemmelserne i artikel  

 XIV første og andet stykke og i artikel XVII med de dertil knyttede forbehold  

 og undtagelser gælde Grønland.
 TIL BEKRÆFTELSE HERAF har de respektive befuldmægtigede undertegnet  

 nærværende protokol og forsynet den med deres segl.
 UDFÆRDIGET i København i to eksemplarer på dansk og engelsk, således at  

 begge tekster skal have samme gyldighed, den første dag i oktober måned i  

 året nitten hundrede een og halvtreds.
L.
S. (sign.) Ole Bjørn Kraft.
L.
S. (sign.) Eugenie Anderson.
REFERAT VEDRØRENDE FORTOLKNING af den i København den 1. oktober 1951 undertegnede venskabs-, handels- og  

 søfartstraktat mellem kongeriget Danmark og Amerikas Forenede Stater.
 Følgende optegnelser gengiver den fælles forståelse hos repræsentanterne  

 for kongeriget Danmark og Amerikas Forenede Stater med hensyn til visse  

 fortolkningsspørgsmål, der opstod under forhandlingerne om bestemmelserne i  

 den idag undertegnede venskabs-, handels- og søfartstraktat mellem de to  

 lande:
 ad artiklerne VII og VIII:
Ordet »handel«, der anvendes i artikel VII første stykke og i  

 artikel VIII første stykke og ordene »professionel virksomhed«, der  

 anvendes i artikel VII tredie stykke, omfatter ikke sø- og luftfart.
Ved  

 ordet »handel« forstås først og fremmest, men ikke udelukkende køb  

 og salg af varer og dermed i forbindelse stående virksomhed.
 ad artikel VII første stykke:
 Der er enighed om, at begge parter i overensstemmelse med traktatens  

 bestemmelser og formål kan stille særlige krav til udenlandske  

 forsikringsselskaber for at sikre, at sådanne selskaber holder samme standard  

 med hensyn til ansvar og solvens som den, der kræves af tilsvarende  

 indenlandske selskaber, for så vidt sådanne krav ikke bevirker en væsentlig  

 diskrimination mod sådanne udenlandske selskaber.
 ad artikel VIII første stykke:
 Der er enighed om, at begge parter i overensstemmelse med dette stykkes  

 bestemmelser kan opretholde særlige krav med hensyn til bopæl eller  

 statsborgerforhold for stiftere af, bestyrelsesmedlemmer i og administrerende  

 direktører for selskaber, der oprettes i overensstemmelse med deres  

 lovgivning.
 ad artikel XI:
 Denne traktats bestemmelser ændrer ikke bestemmelserne i den den 6. maj  

 1948 undertegnede overenskomst mellem kongeriget Danmark og Amerikas Forenede  

 Stater til undgåelse af dobbeltbeskatning og til forhindring af  

 beskatningsunddragelse, for så vidt angår indkomstskat.
 ad artikel XIV fjerde stykke:
 Til opfyldelse af bestemmelserne i afsnit (c) er det tilstrækkeligt, at de  

 deri nævnte oplysninger og synspunkter fremkommer under dertil egnede  

 flersidede drøftelser (i henhold til Den Almindelige Overenskomst om Told og  

 Udenrigshandel), hvori begge parter deltager.
 ad artikel XIX andet stykke:
 Ordet »flag« i artikel XIX andet stytkke omfatter også det  

 færøske flag.
 Ad protokollens stykke 6:
 Bestemmelserne i protokollens stykke 6 berettiger ikke til anvendelse af  

 diskriminerende forholdsregler mod behørigt autoriserede bankvirksomheder.
 NOTEVEKSLING VEDRØRENDE ARTIKEL VII, STK. 3.
 AMERIKAS FORENEDE STATERS UDENRIGSTJENESTE.
 No. 49.
Deres Exellence, Under henvisning til den i København den 1. oktober 1951 undertegnede  

 venskabs-, handels- og søfartstraktat mellem Amerikas Forenede Stater og  

 Danmark har jeg den ære at meddele Dem, at senatet den 21. juli 1953 afgav  

 indstilling om og samtykke til traktatens ratifikation i en beslutning af  

 følgende ordlyd:
 »Det besluttedes (med 2/3 af de tilstedeværende og i afstemningen  

 deltagende senatorers stemmer) at anbefale og meddele samtykke til  

 ratifikationen af den i regeringens forslag I på den 82. kongres, 2. samling,  

 omhandlede venskabs-, handels- og søfartstraktat mellem Amerikas Forenede  

 Stater og Danmark med dertil hørende protokol, der undertegnedes i København  

 den 1. oktober 1951, med det nedenfor gengivne forbehold, hvortil tilslutning  

 må opnås fra den anden høje kontraherende part, inden  

 ratifikationsdokumenterne udveksles:
»Artikel VII stk. 3 skal ikke finde anvendelse for så vidt angår  

 professionel virksomhed, som, fordi den indebærer varetagelse af offentlige  

 funktioner eller funktioner i den almindelige sundheds og sikkerheds  

 interesse, er statsautoriseret og ved statut eller ifølge forfatning  

 udelukkende forbeholdt landets egne borgere, og ingen bestemmelse om  

 mestbegunstigelsesbehandling i nærværende traktat skal finde anvendelse på  

 sådan professionel virksomhed.« Det vil bemærkes, at ved denne senatsbeslutning er senatets indstilling om  

 og samtykke til traktatens ratifikation afgivet med et forbehold vedrørende  

 bestemmelsen om udøvelse af professionel virksomhed.
Det er min regerings håb, at Deres regering vil kunne akceptere det  

 forbehold, som senatet har gjort til en betingelse for dets indstilling om og  

 samtykke til traktatens ratifikation.
Anerkendelse af modtagelsen af  

 nærværende note og Deres regerings godkendelse af det af senatet tagne  

 forbehold forud for udvekslingen af ratifikationsdokumenterne vil blive  

 betragtet som en overenskomst mellem de to regeringer vedrørende det her  

 omhandlede forbehold.
 København, den 5. august 1953.
(sign.) John O.
Bell, Chargee d'Affaires ad interim.
Hans Excellence, Udenrigsminister Ole Bjørn Kraft, København.
 UDENRIGSMINISTERIET.
Hr. ambassadør, Da det er den danske regerings hensigt i nær fremtid at ratificere den i  

 København den 1. oktober 1951 undertegnede venskabs-, handels- og  

 søfartstraktat mellem Amerikas Forenede Stater og Danmark, har jeg den ære at  

 henvise til ambassadens sålydende note nr. 49 af 5. august 1953:
 »Under henvisning til den i Købehavn den 1. oktober 1951 undertegnede  

 venskabs-, handels- og søfartstraktat mellem Amerikas Forenede Stater og  

 Danmark har jeg den ære at meddele Dem, at senatet den 21. juli 1953 afgav  

 indstilling om og samtykke til traktatens ratifikation i en beslutning af  

 følgende ordlyd:
 »Det besluttedes (med 2/3 af de tilstedeværende og i afstemningen  

 deltagende senatorers stemmer) at anbefale og meddele samtykke til  

 ratifikationen af den i regeringens forslag I på den 82. kongres, 2. samling,  

 omhandlede venskabs-, handels- og søfartstraktat mellem Amerikas Forenede  

 Stater og Danmark med dertil hørende protokol, der undertegnedes i København  

 den 1. oktober 1951, med det nedenfor gengivne forbehold, hvortil  

 tilslutningen må opnås fra den anden høje kontraherende part, inden  

 ratifikationsdokumenterne udveksles:
»Artikel VII stk. 3 skal ikke finde anvendelse for så vidt angår  

 professionel virksomhed, som, fordi den indebærer varetagelse af offentlige  

 funktioner eller funktioner i den almindelige sundheds og sikkerheds  

 interesse, er statsautoriseret og ved lov eller ifølge forfatning udelukkende  

 forbeholdt landets egne borgere, og ingen bestemmelse om  

 mestbegunstigelsesbehandling i nærværende traktat skal finde anvendelse på  

 sådan professionel virksomhed.« Det vil bemærkes, at ved denne beslutning er senatets indstilling om og  

 samtykke til traktatens ratifikation afgivet med et forbehold vedrørende  

 bestemmelsen om udøvelsen af professionel virksomhed.
Det er min regerings håb, at Deres regering vil kunne akceptere det  

 forbehold, som senatet har gjort til en betingelse for dets indstilling om og  

 samtykke til traktatens ratifikation.
Anerkendelse af modtagelsen af  

 nærværende note og Deres regerings godkendelse af det af senatet tagne  

 forbehold forinden udvekslingen af ratifikationsdokumenterne vil blive  

 betragtet som en overenskomst mellem de to regeringer vedrørende det her  

 omhandlede forbehold.' Under drøftelser mellem udenrigsministeriet og ambassaden har der været  

 enighed om, at senatets forbehold, hvis det akcepteres af den danske  

 regering, er gensidigt og lige bindende for begge parter og således fastslår  

 et tilsvarende forbehold fra den danske regerings side.
Under hensyn hertil har jeg den ære at bekræfte, at den danske regering  

 kan godkende det af Amerikas Forenede Staters senat tagne forbehold.
Jeg kan  

 tiltræde ambassadens forslag om, at den ovenfor nævnte note af 5. august 1953  

 og nærværende svar udgør en integrerende del af venskabs-, handels- og  

 søfartstraktaten mellem Danmark og Amerikas Forenede Stater.
 Modtag, hr. ambassadør, forsikringen om min mest udmærkede højagtelse.
 København, den 26. januar 1960.
(sign.) J.
O.
Krag.
Hans Excellence Hr.
Val Peterson, Ambassadør for Amerikas Forenede Stater, København.
 Udveksling af ratifikationsinstrumenterne har fundet sted i Washington den  

 30. juni 1961. Traktaten er herefter ifølge sin ordlyd trådt i kraft den 30.  

 juli 1961.
 Udenrigsministeriet, den 31. august  

 1961.
J.
O.
Krag.
