 Resumé  



  

 En journalist klagede over at Direktoratet for Arbejdstilsynet i  

 forbindelse med en aktindsigtsanmodning havde stillet som betingelse for  

 udlevering af fotokopier at det gebyr, der kan kræves for afskrifter og  

 fotokopier, blev betalt forud.
 Ombudsmanden mente ikke at en myndighed i almindelighed kan  

 stille betingelse om forudbetaling for at udlevere fotokopier.
 Ombudsmanden gjorde Arbejdsministeriet bekendt med sin opfattelse.  

 Under hensyn til at Direktoratet for Arbejdstilsynet, inden direktoratet  

 indførte ordningen om forudbetaling, hos relevante myndigheder havde  

 undersøgt  

 spørgsmålet om hvorvidt man kunne gennemføre ordningen, mente ombudsmanden  

 ikke  

 at have grundlag for at fremsætte sin opfattelse som en kritik af  

 Direktoratet  

 for Arbejdstilsynet og Arbejdsministeriet. (J.nr. 1997-2715-001).
Aktindsigt.
Forudbetaling som betingelse for udlevering af  

 fotokopier Det fremgik af sagens akter  

 at journalisten A ved en telefonisk henvendelse til Direktoratet for  

 Arbejdstilsynet den 4. juli 1997 anmodede om aktindsigt i en klagesag rejst  

 af  

 selskabet B i forbindelse med en arbejdstilsynskreds påbud vedrørende  

 en byggeplads.
 Den 7. juli 1997 traf  

 Direktoratet for Arbejdstilsynet følgende afgørelse:
 I den anledning skal direktoratet  

 meddele, at man i henhold til kapitel 2 i lov om offentlighed i forvaltningen  

 giver Dem aktindsigt i sagens dokumenter.
 Kopi af sagens dokumenter  

 rummes på 36 sider.
 I henhold til  

 Justitsministeriets bekendtgørelse nr. 647 af 18. september 1986 om betaling  

 for afskrifter og fotokopier, der udleveres i henhold til lov om offentlighed  

 i forvaltningen, skal der kræves betaling for udlevering af kopier af de  

 ønskede akter som følger:
1 kopi á kr. 10,00  

 kr. 10,00 35 kopier á kr. 1,00  

 kr. 35,00 I alt til betaling  

 kr. 45,00 Beløbet bedes indbetalt på  

 direktoratets girokonto nr. 6 00 09 67. Indbetalingen bedes mærket  

 Aktindsigt  

 og henvise til ovenstående journalnummer.
Når beløbet er modtaget i  

 Direktoratet for Arbejdstilsynet, fremsendes de nævnte kopier af sagens  

 akter. A klagede den 15. juli 1997  

 over afgørelsen til arbejdsministeren.
I klagen skrev han bl.a. følgende:
Imidlertid har Direktoratet  

 afvist at sende papirerne, før den krævede betaling på 45 kroner er indsat på  

 den nævnte girokonto.
Og det krav vil jeg hermed klage over.
Ikke over, at  

 jeg  

 skal betale for kopierne - for det er helt i overensstemmelse med Lov om  

 Offentlighed.  

 Men over, at aktindsigten først gives, når pengene er registreret som  

 modtaget  

 - for derved forsinkes min anmodning om aktindsigt med fire-fem arbejdsdage  

 (og  

 dermed reelt med en uge).
Betalingskravet kunne måske  

 accepteres, hvis direktoratets praksis med at kræve betaling, før ønsket  

 materiale tilsendes, var universel og gjaldt alle ekspeditioner fra  

 direktoratet.  

 Men (C) fra Direktoratet har telefonisk bekræftet, at hvis jeg havde bestilt  

 en  

 af Direktoratets publikationer, så havde jeg fået den tilsendt med det samme  

 vedlagt et girokort til senere betaling.
Så kravet om forudbetaling skyldes  

 altså ikke frygt for, at (journalistens arbejdsgiver) ikke betaler regningen  

 på  

 45 kroner.
Jeg er vidende om, at kravet  

 om forudbetaling nok ikke er i strid med offentlighedslovens bogstav - men  

 efter min mening er den i strid med ånden i loven - at offentligheden skal  

 have  

 indsigt i myndighedernes arbejde så hurtigt som muligt.
Jeg skal derfor  

 anmode  

 ministeren om at præcisere overfor Direktoratet for Arbejdstilsynet, at  

 betaling for aktindsigt bør opkræves efter samme retningslinier, som gælder  

 for  

 Direktoratets øvrige publikationer. Med brev af 17. juli 1997  

 sendte Direktoratet for Arbejdstilsynet  da man nu havde modtaget det  

 opkrævede beløb  kopi af de ønskede akter til A.
Arbejdsministeren bad på  

 baggrund af As klage den 21. juli 1997 Direktoratet for Arbejdstilsynet  

 om en  

 udtalelse og om udlån af sagens akter.
Af udtalelsen af 18. august 1997  

 fremgik  

 bl.a. følgende:
  

  

 Direktoratets vurdering I henhold til § 1 i  

 Justitsministeriets bekendtgørelse nr. 647 af 18. september 1986 om betaling  

 for afskrifter og fotokopier, der udleveres i henhold til lov om offentlighed  

 i  

 forvaltningen skal der opkræves betaling for afskrifter og fotokopier af  

 dokumenter, der udleveres efter begæring i henhold til lov om offentlighed i  

 forvaltningen.
I forlængelse af ovennævnte  

 bestemmelse har Direktøren for Arbejdstilsynet udsendt At-cirkulæreskrivelse  

 nr. 4/1993 om opkrævning af betaling, når der udleveres fotokopier m.v. i  

 sager  

 om aktindsigt.
I At-cirkulæreskrivelsen gives retningslinier for, hvorledes  

 Arbejdstilsynets  

 enheder skal administrere reglerne i bl.a. ovennævnte bekendtgørelse.  

 Retningslinierne er i overensstemmelse med bekendtgørelsens regler, bl.a. om  

 i  

 hvilke tilfælde, der ikke skal kræves betaling.
Derudover indeholder  

 Arbejdstilsynets cirkulæreskrivelse et afsnit om tidspunkt for betaling og  

 procedure i forbindelse med opkrævning af et eventuelt beløb for kopier.
Det  

 fremgår således af cirkulæreskrivelsens punkt II.
C., at betaling for  

 udlevering af fotokopier m.v. i aktindsigtssager skal ske forud for at undgå,  

 at der opstår behov for at føre inkassosager.
 Det skal i denne forbindelse  

 bemærkes, at der oftest vil være tale om beløb i en størrelsesorden af under  

 100 kr., og at de økonomiske omkostninger og ressourceanvendelse i øvrigt i  

 forbindelse med inkasso i tilfælde af manglende betaling vil stå i urimelig  

 misforhold til det beløb, der søges inddrevet ved inkasso.
 Arbejdstilsynet har på  

 ovennævnte baggrund af praktiske årsager valgt at kræve betaling forud for  

 udlevering af fotokopier, hvor sådanne ønskes tilsendt/udleveret i sager om  

 aktindsigt efter offentlighedsloven.
I forbindelse med  

 udarbejdelsen af ovennævnte At-cirkulæreskrivelse tog direktoratet kontakt  

 til  

 både Finansministeriet og Justitsministeriet.
De pågældende ministerier havde  

 ingen indvendinger mod den omtalte procedure med at kræve betaling forud for  

 udlevering af kopier i forbindelse med aktindsigtssager.
Med hensyn til direktoratets  

 praksis vedrørende fremsendelse af publikationer m.v. kan det oplyses, at  

 direktoratet gratis fremsender 1 eksemplar af regelmateriale, At-meddelelser,  

 At-anvisninger og At-cirkulæreskrivelser.
Hvis en borger ønsker flere  

 eksemplarer af ovennævnte publikationer eller flere rapporter tilsendt, sker  

 dette mod betaling.
Materialet udsendes her med faktura til efterfølgende  

 betaling.
I tilfælde af, at borgeren ikke betaler efter rykkere, lukkes  

 borgerens  

 konto i direktoratet, og der vil ikke blive fremsendt yderligere materiale  

 til  

 borgeren, før mellemværendet er bragt i orden fra borgerens side.
Direktoratet er enig med (A)  

 i, at hensigten med offentlighedsloven bl.a. er at sikre borgerne mulighed  

 for  

 hurtig aktindsigt.
Efter Justitsministeriets vejledning om lov om  

 offentlighed  

 i forvaltningen fra 1988, pkt 49, bør borgere, der ønsker at gennemse  

 dokumenter i en sag, således straks have adgang hertil.
Imidlertid nævner  

 Justitsministeriets vejledning også, at det af forskellige administrative  

 grunde kan være tilladeligt at udsætte aktindsigtens gennemførelse, fx hvis  

 sagen er under behandling og af hastende karakter eller hensynet til en  

 forsvarlig og hurtig behandling af andre sager nødvendiggør en udsættelse.
Som nævnt ovenfor har  

 direktoratet straks efter modtagelsen af begæring om aktindsigt truffet  

 afgørelse herom, og straks efter modtagelsen af beløbet sendt kopier af  

 sagens  

 akter til (A). Det er således direktoratets opfattelse, at man har ekspederet  

 (A)s begæring om aktindsigt med den nødvendige og i loven forudsatte  

 hurtighed. Den 8. september 1997 udtalte  

 arbejdsministeren herefter bl.a. følgende:
Forslaget om at opkræve  

 betaling for aktindsigt efter samme retningslinier som gælder ved rekvirering  

 af øvrige publikationer fra direktoratet, finder jeg ikke hensigtsmæssigt.  

 Direktoratet har således oplyst, at man ophører med at fremsende yderligere  

 materiale til borgeren, hvis borgeren ikke betaler.
Samme praksis kan ikke  

 indføres i forhold til aktindsigtssager, idet en borger ikke kan nægtes  

 adgang  

 til aktindsigt med henvisning til, at vedkommende eventuelt ikke har betalt  

 for  

 materiale fremsendt ved en tidligere lejlighed.
Jeg kan af sagens akter se,  

 at direktoratet straks ved modtagelsen af Deres betaling har fremsendt det  

 ønskede materiale, hvilket er i overensstemmelse med den i loven forudsatte  

 hurtighed.
Hvis De har behov for straks at få adgang til dokumenterne i en  

 sag,  

 vil De som hovedregel kunne få adgang til at gennemse dokumenterne i sagen  

 ved  

 at møde personligt frem i direktoratet.
Jeg må således meddele Dem,  

 at jeg ikke finder anledning til at kritisere direktoratets praksis på  

 området. I brev af 2. oktober 1997  

 klagede A til mig.
I anledning af hans klage bad jeg den 12. november 1997  

 Arbejdsministeriet om en udtalelse.
Jeg bad om at Arbejdsministeriet forinden  

 indhentede en udtalelse fra Direktoratet for Arbejdstilsynet,  

 Justitsministeriet  

 og Finansministeriet idet det fremgik af sagen at cirkulæreskrivelse nr. 41  

 fra 1997 havde været forelagt disse ministerier, og at disse ikke havde haft  

 indvendinger imod skrivelsens indhold.
 Jeg modtog den 21. september  

 1998 Arbejdsministeriets udtalelse af 18. september 1998 vedlagt udtalelser  

 fra  

 Finansministeriet, Direktoratet for Arbejdstilsynet og Justitsministeriet af  

 henholdsvis 12. december 1997, 15. december 1997 og 10. september 1998.
 Af udtalelsen fra  

 Justitsministeriet fremgik bl.a. følgende:
Arbejdsministeriet har over  

 for ombudsmanden oplyst, at spørgsmålet om Arbejdstilsynets adgang til at  

 kræve  

 forudbetaling i september 1992 blev forelagt telefonisk for en medarbejder i  

 Justitsministeriet.
Den pågældende medarbejder havde ikke indvendinger imod,  

 at der i Arbejdstilsynets cirkulæreskrivelse blev indsat en bestemmelse  

 herom.  

 Ombudsmanden har derfor anmodet Arbejdsministeriet om at indhente en  

 udtalelse  

 om det rejste spørgsmål fra Justitsministeriet.
 I den anledning skal  

 Justitsministeriet udtale følgende:
 1.  

  

 Der er ikke i Justitsministeriet udarbejdet et notat om den  

 ovennævnte telefonsamtale.
 Justitsministeriet har  

 imidlertid modtaget et notat om telefonsamtalen som Arbejdstilsynet har  

 udarbejdet.
Det fremgår heraf, at  

 telefonsamtalen fandt sted den 29. september 1992. Den pågældende medarbejder  

 i  

 Justitsministeriet udtalte ifølge notatet, at en  

 myndighed efter hans opfattelse måtte kunne  

 afkræve betaling for udlevering af fotokopier for den fysiske udlevering,  

 d.v.s. gøre udleveringen betinget af, at beløbet herfor var indbetalt, dog  

 selvfølgelig forudsat, at myndigheden var berettiget til at opkræve  

 beløbet. 2.  

  

 Efter offentlighedslovens § 16, stk. 3, fastsætter justitsministeren  

 regler om betaling for afskrifter og fotokopier.
 Nærmere regler herom er  

 fastsat i bekendtgørelse nr. 647 af 18. september 1986 om betaling for  

 afskrifter og fotokopier, der udleveres i henhold til lov om offentlighed i  

 forvaltningen (betalingsbekendtgørelsen).
 Der er ikke i bekendtgørelsen  

 fastsat regler om, på hvilket tidspunkt ansøgeren skal betale det beløb, som  

 efter bekendtgørelsen kan opkræves for udlevering af fotokopier eller  

 afskrifter.
 Spørgsmålet er derfor, om en  

 myndighed  uden udtrykkelig hjemmel  kan stille krav om  

 forudbetaling som  

 betingelse for udlevering af fotokopier.
Til støtte herfor kan  

 anføres, at et sådant krav er sagligt begrundet i hensynet til effektivt at  

 sikre, at beløbet betales.
Herved undgås, at der efterfølgende må føres  

 inkassosager for at få inddrevet beløbet.
Der er endvidere tale om et ikke  

 særligt byrdefuldt krav, der knytter sig til hovedforpligtelsen (betaling),  

 som der utvivlsomt er hjemmel til.
Et krav om forudbetaling er således ikke  

 uproportionalt i forhold til hensynet til effektivt at sikre statens  

 økonomiske  

 og administrative interesser.
 Heroverfor står navnlig, at  

 et krav om forudbetaling betyder, at der i reglen går længere tid, inden  

 ansøgeren modtager fotokopi af de dokumenter, som den pågældende har ret til  

 aktindsigt i.
 Det bemærkes herved, at sager  

 om aktindsigt skal behandles med særlig hurtighed, jf. offentlighedslovens §  

 16, stk. 1, og bemærkningerne til bestemmelsen (Folketingstidende 1985-86,  

 Tillæg A, sp. 196 233) I forarbejderne til offentlighedsloven anføres det  

 nærmere, at hurtig sagsbehandling og afgørelse i sager om aktindsigt er en  

 væsentlig forudsætning for, at offentlighedsloven kan opfylde sine  

 intentioner  

 om, at pressen og andre nyhedsformidlende institutioner skal have mulighed  

 for  

 ved anvendelse af loven løbende at orientere befolkningen om aktuelle sager,  

 der er under behandling i den offentlige forvaltning (Folketingstidende 1985-  

 86, a.st., sp. 196).
 Endvidere kan det anføres, at  

 i betragtning af beløbenes relativt beskedne størrelse må offentlige  

 myndigheders økonomiske interesser i effektivt at sikre sig betaling vige for  

 lovens intention om en hurtig behandling af anmodninger om aktindsigt.
 Sammenfattende må det efter  

 Justitsministeriets opfattelse antages, at en myndighed i almindelighed ikke  

 kan stille som betingelse for at udlevere fotokopier, at ansøgeren har  

 forudbetalt det gebyr, der kan opkræves efter reglerne i  

 betalingsbekendtgørelsen.
Et krav om forudbetaling kan  

 således efter Justitsministeriets opfattelse alene stilles i de ganske  

 særlige  

 tilfælde, hvor myndigheden har grund til at tro, at den pågældende ikke vil  

 betale gebyret.
Det kan f.eks. være tilfældet, hvis ansøgeren tidligere har  

 undladt at betale gebyr for udlevering af fotokopier. Af Arbejdsministeriets  

 udtalelse af 18. september 1998 fremgik bl.a. følgende:
  

  

 Udtalelsen fra Arbejdstilsynet Af Arbejdstilsynets udtalelse  

 af 15. december 1997 fremgår, at tilsynet ikke forelagde  

 At-cirkulæreskrivelse  

 nr. 4 fra 1993 for Justitsministeriet og Finansministeriet, men at tilsynet i  

 forbindelse med udarbejdelsen af At-cirkulæreskrivelsen tog kontakt til både  

 Justitsministeriet og Finansministeriet.
Kontakten til  

 Finansministeriet bestod i en telefonisk henvendelse af 30. juli 1992 (jvf.  

 sagens akter.
I Arbejdstilsynets udtalelse af 15. december 1997 fremgår det  

 fejlagtigt, at kontakten fandt sted den 30. september 1992). Den pågældende  

 medarbejder i Finansministeriet var af den opfattelse, at der var pligt til  

 at  

 opkræve betaling for udlevering af fotokopier over et vist antal, og at en  

 undladelse heraf kunne medføre påtale fra Rigsrevisionen.
 Kontakten til  

 Justitsministeriet bestod i en telefonisk henvendelse af 29. september 1992.  

 Den pågældende medarbejder i Justitsministeriet var af den opfattelse, at en  

 myndighed måtte kunne gøre udlevering af kopier af akter i en sag, der var  

 bevilget aktindsigt i, betinget af, at beløbet var indbetalt.
 Efter At-cirkulæreskrivelsens  

 udsendelse i april 1993 sendte Arbejdstilsynet skrivelsen til  

 Justitsministeriets Lovafdeling til orientering.
Udtalelsen fra Finansministeriet Finansministeriet oplyser, at  

 Arbejdstilsynet ved telefonisk henvendelse af 30. juli 1992 til  

 Finansministeriet forespurgte, om en institution kan beholde  

 betaling for  

 fotokopiering i henhold til offentlighedsloven.
 Finansministeriet oplyste, at  

 man besvarede dette spørgsmål ud fra et bevillingsretligt synspunkt og  

 fremkom  

 i den forbindelse med en fortolkning af relevante afsnit i Budgetvejledning  

 1992. Ministeriets holdning var, at institutionen skal oppebære beløbet, men  

 at institutionen ikke har fri rådighed over dette.
 Herudover oplyser  

 Finansministeriet, at man ikke har modtaget henvendelse vedrørende den nævnte  

 cirkulæreskrivelse, hverken for så vidt angår spørgsmålet om forudbetaling  

 eller skrivelsen i sin helhed.
Udtalelsen fra Justitsministeriet ...
Arbejdsministeriets udtalelse Arbejdstilsynet foretog, som  

 det fremgår af sagsakterne, høring af såvel Justits- som Finansministeriet  

 forud for udarbejdelsen af At-cirkulæreskrivelse nr. 4 fra 1993 om opkrævning  

 af betaling i aktindsigtssager.
I Justitsministeriet oplyste den pågældende  

 fuldmægtig telefonisk, at ... en myndighed måtte kunne afkræve betaling  

 for  

 udlevering af fotokopier forud for den fysiske udlevering, dvs. gøre  

 udleveringen betinget af, at beløbet herfor var indbetalt, dog selvfølgelig  

 forudsat, at myndigheden var berettiget til at opkræve beløbet (der  

 henvises  

 til telefonnotat af 29. september 1992, udarbejder af Arbejdstilsynet, som er  

 vedlagt).
 Efter udsendelsen af  

 At-cirkulæreskrivelse nr. 4 fra 1993 fremsendte Arbejdstilsynet  

 cirkulæreskrivelsen  

 til Justitsministeriets Lovafdeling med bemærkning om, at ... såfremt  

 Justitsministeriet måtte have bemærkninger i den anledning, hører  

 direktoratet  

 gerne herom. (Der henvises ligeledes til sagsakterne). Arbejdstilsynet  

 modtog  

 ingen bemærkninger fra Justitsministeriet i den anledning.
Arbejdsministeriet finder på  

 dette grundlag, at Arbejdstilsynet ved udarbejdelsen af At-cirkulæreskrivelse  

 nr. 4 fra 1993 handlede korrekt, idet man dels foretog høring af de relevante  

 parter, dels udformede skrivelsen i overensstemmelse med de telefoniske  

 oplysninger, man havde modtaget fra hhv.
Justits- og Finansministeriet, og  

 endelig, efter udsendelsen, fremsendte skrivelsen til Justitsministeriet med  

 anmodning om bemærkninger.
Som nævnt ovenfor, modtog Arbejdstilsynet ingen  

 bemærkninger fra Justitsministeriet på baggrund heraf og havde derfor ikke  

 anledning til at betvivle, at cirkulæreskrivelsens formuleringer var i  

 overensstemmelse med Justitsministeriets tolkning af offentlighedsloven.
Arbejdsministeriet  

 konstaterer samtidigt, at Justitsministeriet i sin udtalelse af 10. september  

 1998 efter en fornyet tolkning af offentlighedsloven og dens forarbejder  

 finder, at en myndighed i almindelighed ikke kan stille som betingelse for at  

 udlevere fotokopier, at ansøgeren har forudbetalt det gebyr, der kan opkræves  

 efter reglerne i betalingsbekendtgørelsen.
Forudbetaling er efter  

 Justitsministeriets  

 opfattelse forbeholdt de situationer, hvor der er grund til at tro, at den  

 pågældende ikke vil betale.
 På grundlag af  

 Justitsministeriets nye tolkning af offentlighedsloven, jvf.  

 Justitsministeriets udtalelse af 10. september 1998, vil Arbejdsministeriet,  

 såfremt ombudsmanden er enig i Justitsministeriets tolkning, tage skridt til  

 at ændre Arbejdstilsynets cirkulæreskrivelse nr. 4 fra 1993, således at det  

 af  

 denne vil fremgå, at udlevering af fotokopier i forbindelse med  

 aktindsigtsbegæringer ikke kan betinges af, at betaling sker forud for  

 udlevering, og at forudbetaling alene kan kræves, hvis der er grund til at  

 tro,  

 at den pågældende ikke vil betale.
Forinden Arbejdsministeriet  

 foretager sig videre i sagen, vil man afvente ombudsmandens afgørelse i  

 sagen. Ombudsmandens udtalelse Reglerne om sagsbehandlingen i forbindelse med en aktindsigtsbegæring  

 efter offentlighedsloven findes i lovens § 16 der har denne ordlyd:
   

  

 § 16.  

  

 Vedkommende myndighed afgør snarest om en begæring kan imødekommes, og om  

 den, der har fremsat begæringen, skal gøres bekendt med dokumenterne ved, at  

 der gives adgang til gennemsyn på stedet, eller ved, at der udleveres en  

 afskrift eller kopi.
 Stk. 2.  

  

 Er en begæring om aktindsigt ikke imødekommet eller afslået inden 10 dage  

 efter, at den er modtaget af vedkommende myndighed, skal myndigheden  

 underrette den begærende om grunden hertil samt om, hvornår en afgørelse kan  

 forventes at foreligge.
Stk. 3.  

  

 Fremsættes der begæring om aktindsigt i sager som nævnt i § 2, stk. 2, 2  

 pkt., underretter myndigheden snarest den ansatte herom med angivelse af,  

 hvem der har fremsat begæringen.
Når der er truffet afgørelse om aktindsigt,  

 underretter myndigheden den ansatte om, hvilke oplysninger i sagen der er  

 udleveret.
Stk. 4.  

  

 Justitsministeren fastsætter regler om betaling for afskrifter og  

 kopier. Bestemmelsen i stk. 3 blev indført ved lov nr. 276 af 13. maj 1998. Det  

 nugældende stk. 4 var således tidligere stk. 3. I medfør af denne bestemmelse  

 har justitsministeren udstedt bekendtgørelse nr. 647 af 18. september 1986 om  

 betaling for afskrifter og fotokopier der udleveres i henhold til lov om  

 offentlighed i forvaltningen.
Bekendtgørelsen indeholder ikke regler om på  

 hvilket tidspunkt den der ansøger om aktindsigt, skal betale det beløb som  

 efter bekendtgørelsen kan opkræves for udlevering af fotokopier eller  

 afskrifter.
Spørgsmålet er derfor  som anført af Justitsministeriet i  

 udtalelsen af 10. september 1998  om en myndighed uden udtrykkelig  

 hjemmel kan stille krav om forudbetaling som betingelse for udlevering af  

 fotokopier.
 I forarbejderne til bestemmelsen i offentlighedsloven § 16 og i de generelle  

 bemærkninger til loven (Folketingstidende 1985-86, tillæg A, sp. 196 og 233)  

 er bl.a. anført følgende:
 ... en hurtig behandling og  

 afgørelse af sager om aktindsigt er en væsentlig forudsætning for, at  

 offentlighedsloven kan opfylde sine intentioner om, at pressen og andre  

 nyhedsformidlende institutioner skal have mulighed for ved anvendelse af  

 loven  

 løbende at orientere befolkningen om aktuelle sager, der er under behandling  

 i  

 den offentlige forvaltning.
 ...
Efter bestemmelsen i  

  

 stk. 1,  

  

 skal sager om aktindsigt afgøres  

 snarest.
Denne ændring i forhold til formuleringen af den  

 tilsvarende  

 bestemmelse i den gældende offentlighedslovs § 8, stk. 2, tilsigter at  

 fremhæve, at sager om aktindsigt skal behandles med særlig hurtighed.
 ...
Bestemmelsen i  

  

 stk. 2  

  

 , der er ny, er begrundet i et  

 ønske om at sikre, at behandlingstiden for begæringer om aktindsigt ikke uden  

 rimelig anledning trækker ud.
Der er ikke indsat en absolut frist for  

 sagsbehandlingens varighed i aktindsigtssager, men bestemmelsen om, at den  

 begærende skal have en begrundet underretning i tilfælde, hvor aktindsigt  

 ikke  

 kan imødekommes inden for 10 dage, samt oplysning om, hvornår en afgørelse  

 kan  

 forventes at foreligge, må i sig selv forventes at bidrage til, at  

 behandlingstiden ikke unødigt trækker ud. Det er således forudsat i  

 bestemmelsen i offentlighedslovens § 16 at sager om aktindsigt skal behandles  

 med særlig hurtighed.
Pressens særlige rolle er fremhævet i denne  

 forbindelse.
 I betænkning nr. 857/1978 om  

 offentlighedslovens revision der ligger til grund for den gældende  

 offentlighedslov, er der (s. 161) anført følgende:
Udvalget har overvejet, om  

 der måtte være behov for i videre omfang at regulere spørgsmålet om, fra  

 hvilket tidspunkt dokumenter bliver undergivet offentlighedsadgangen.
Hvad  

 angår dokumenter, der indsendes til eller på anden måde afgives til en  

 offentlig myndighed, må det i mangel af en udtrykkelig regulering anses for  

 givet, at retten til aktindsigt principielt kan gøres gældende, så snart  

 dokumentet er modtaget af vedkommende myndighed.
Med hjemmel i lovens § 8,  

 stk.  

 2, (udkastets § 13) vil der dog kunne træffes bestemmelse om at udskyde  

 tidspunktet for aktindsigt, såfremt dette er påkrævet af hensyn til sagens  

 ekspedition.
Adgangen til at blive gjort bekendt med indkomne dokumenter må  

 efter udvalgets opfattelse anses for tilfredsstillende fastlagt efter den  

 gældende retstilstand, og en nærmere præcisering af denne ved udtrykkelige  

 regler skønnes overflødig. I samme betænkning, s.  

 317f, i Justitsministeriets vejledning  

 til offentlighedsloven, pkt. 49, og i den kommenterede offentlighedslov af  

 John Vogter, 3. udgave (1998), s.  

 281f,  

 er det uddybet hvilke grunde som kan føre til at udsætte afgørelsen af og  

 gennemførelsen af aktindsigt.
Det kan bl.a. være at sagsakterne er til høring  

 hos en anden myndighed eller af anden grund ikke er i myndighedens  

 besiddelse,  

 at der opstår tvivl om fortolkningsspørgsmål, eller hvis den pågældende sag  

 er  

 under ekspedition og af hastende karakter, og ekspeditionen ikke uden særlige  

 vanskeligheder vil kunne afbrydes.
Der er således tale om situationer hvor  

 der  

 foreligger praktiske forhindringer for gennemførelsen af aktindsigten.
Direktoratet for  

 Arbejdstilsynets begrundelse for at kræve forudbetaling og dermed udsætte  

 gennemførelsen af aktindsigten - sådan som det bl.a. er beskrevet i  

 direktoratets udtalelse til Arbejdsministeriet i sagen af 18. august 1997 -  

 er at sikre at der sker betaling, således at det undgås efterfølgende at  

 skulle føre inkassosager.
De økonomiske omkostninger og ressourceanvendelsen  

 ved sådanne inkassosager vil ifølge direktoratet stå i misforhold til det  

 beløb der søges inddrevet.
Efter min opfattelse er dette  

 hensyn ikke tilstrækkelig tungtvejende til at begrunde en fravigelse af  

 offentlighedslovens intention om at sager om aktindsigt behandles med særlig  

 hurtighed.
Jeg har herved bl.a. lagt vægt på at udsættelsen af aktindsigtens  

 gennemførelse i denne situation ikke beror på praktiske forhindringer.
Det er  

 alene hensynet til myndighedens egen økonomi og ressourceanvendelse der  

 betinger at aktindsigtens gennemførelse udsættes.
Direktoratet for  

 Arbejdstilsynet og Arbejdsministeriet har henholdsvis i udtalelse af 18.  

 august 1997 og i brev til Dem af 8. september 1997 anført at De som  

 hovedregel  

 - hvis De har behov for straks af få adgang til dokumenterne i en sag - kan  

 få  

 adgang til at gennemse dokumenterne i sagen ved at møde personligt frem i  

 direktoratet.
Jeg finder ikke at muligheden for at gennemse dokumenterne hos  

 myndigheden kan ændre ved det ovenfor anførte, bl.a. fordi de som bor langt  

 fra  

 myndigheden, ikke umiddelbart kan benytte sig af denne mulighed.
Sammenfattende er jeg således  

 enig med Justitsministeriet i at en myndighed i almindelighed ikke kan stille  

 som betingelse for at udlevere fotokopier at den der ansøger om aktindsigt,  

 har forudbetalt det gebyr der kan opkræves efter reglerne i  

 betalingsbekendtgørelsen.
Jeg finder således at det var uberettiget at  

 Direktoratet for Arbejdstilsynet krævede forudbetaling i forbindelse med  

 Deres  

 aktindsigtsbegæring.
Jeg har gjort Arbejdsministeriet bekendt med min  

 opfattelse.
Jeg har ikke fundet grundlag  

 for at fremsætte min opfattelse som en kritik af Direktoratet for  

 Arbejdstilsynet og Arbejdsministeriet.
Jeg har herved lagt vægt på at  

 direktoratet,  

 forinden man udsendte cirkulæreskrivelsen hvori kravet om forudbetaling er  

 indeholdt, hos relevante myndigheder undersøgte spørgsmålet om hvorvidt man  

 kunne gennemføre en ordning med forudbetaling.
