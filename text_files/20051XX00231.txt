Skriftlig fremsættelse (25. januar 2006) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
Forslag til lov om  

 ændring af lov om aktieselskaber og lov om anpartsselskaber (Gennemførelse af  

 direktiv 2003/58/EF) (Lovforslag nr.
L 134).
Forslaget gennemfører de ændringer, som er vedtaget med  

 Europa-Parlamentets og Rådets direktiv 2003/58/EF.
Dette direktiv  

 moderniserer  

 Rådets første selskabsdirektiv (direktiv 68/151/EØF) om offentlighed omkring  

 visse selskabsformer ved at understøtte brugen af digital kommunikation.  

 Moderniseringen har også til formål at forenkle adgangen til  

 registreringspligtige oplysninger om selskaber  også på tværs af  

 landegrænserne.
 Lovforslaget indeholder følgende ændringer i aktieselskabsloven  

 og anpartsselskabsloven:
Selskaberne får  

 mulighed for frivilligt at offentliggøre registreringspligtige  

 selskabsoplysninger på et eller flere af EUs officielle sprog i  

 Erhvervs- og  

 Selskabsstyrelsens edb-informationssystem.
Dette ændrer ikke ved, at  

 oplysninger fortsat skal anmeldes til Erhvervs- og Selskabsstyrelsen på  

 dansk.
 De allerede gældende  

 krav om, at et selskabs forretningspapirer skal indeholde oplysninger om  

 navn,  

 hjemsted og registreringsnummer m.v. udstrækkes til også at finde anvendelse,  

 hvis et selskab på lignende måde præsenterer sig udadtil på en hjemmeside.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
