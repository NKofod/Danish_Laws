Formålet med registeret er at danne grundlag for amtets ydelseskonorarafregning i henhold til lov om offentlig sygesikring og overenskomsterne mellem den offentlige sygesikring og yderorganisationerne.
Registeret har endvidere til formål at bidrage til det statistiske grundlag for overenskomstforhandlingerne mellem den offentlige sygesikring og yderorganisationerne og at bidrage til grundlaget for amtets egen og den overordnede planlægning af den primære sundhedssektor, samt at lette det daglige, administrative arbejde på sygesikringsområdet.
Registerets formål er tillige at give læger mulighed for at udsende tilbud om vaccination og forebyggende undersøgelser.
Personkreds: Registeret må kun indeholde oplysninger om sikrede under den offentlige sygesikring i Ribe Amt, og ydere som modtager honorar fra den offentlige sygesikring i Ribe Amt.
 Ikrafttrædelsesdato: 16/11/1995. Erstatter tidligere forskrifter.
