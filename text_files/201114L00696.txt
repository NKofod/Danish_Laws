Betænkning afgivet af Erhvervs-, Vækst- og Eksportudvalget den 10. maj 2012 Betænkning over Forslag til lov om ændring af lov om investeringsforeninger m.v., lov om finansiel virksomhed, skattekontrolloven, aktieavancebeskatningsloven og kursgevinstloven (Indførelse af værdipapirfonde og selskaber for investering med kapital, der er variabel (SIKAVer), og regler om indberetning af afkast fra værdipapirfonde m.v.) [af erhvervs- og vækstministeren (Ole Sohn)] 1. Ændringsforslag Erhvervs- og vækstministeren har stillet 18 ændringsforslag til lovforslaget.
2. Udvalgsarbejdet Lovforslaget blev fremsat den 29. marts 2012 og var til 1. behandling den 19. april 2012. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 3. november 2011 dette udkast til udvalget, jf.
ERU alm. del  bilag 33. Den 29. marts 2012 sendte erhvervs- og vækstministeren de indkomne høringssvar og et notat herom til udvalget.
3. Indstillinger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme hverken for eller imod de stillede ændringsforslag.
 Inuit Ataqatigiit, Siumut og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af erhvervs- og vækstministeren, tiltrådt af et flertal i udvalget (udvalget med undtagelse af EL):
 1) I den under nr. 5 foreslåede ændring ændres »§ 138, stk. 3, og to steder i § 138, stk. 1« til: »to steder i § 138, stk. 1 og 3«.
[Korrektion] 2) Efter nr. 5 indsættes som nyt nummer:
»01. I § 3, stk. 1, nr. 22, litra b, ændres »§ 10, stk. 3« til: »§ 10, stk. 5«.« [Konsekvensrettelse] 3) I den under nr. 7 foreslåede ændring udgår », og »master-feeder-struktur« ændres til: »masterfeederstruktur««.
[Sproglig korrektion] 4) Efter nr. 54 indsættes som nyt nummer:
»02. I § 24, stk. 1, 1. pkt., ændres »eller et medlem« til: »eller en investor«.« [Konsekvensrettelse] 5) Nr. 59 affattes således:
»59. I § 25, stk. 6, § 55, stk. 1, 1. pkt., og § 188, stk. 1, ændres »et medlem« til: »en investor«.« [Konsekvensrettelse] 6) Nr. 130 udgår.
[Korrektion] 7) I den under nr. 143 foreslåede ændring af overskriften til kapitel 12 udgår », og »master-feeder-struktur« ændres til: »masterfeederstruktur««.
[Sproglig korrektion] 8) Efter nr. 177 indsættes som nyt nummer:
»03. I § 106, stk. 6, 1. pkt., ændres »medlemmerne af« til: »investorerne i«.« [Konsekvensrettelse] 9) Nr. 188, 212 og 213 udgår.
[Sproglig korrektion] 10) Nr. 250 affattes således:
»250. I § 221, stk. 1, 1. pkt., ændres »§ 4, stk. 1-5« til: »§ 4, stk. 1-9«, »§ 10, stk. 5« til: »§ 10, stk. 7«, »§ 35, stk. 1-4« til: »§ 35, stk. 1-5« og »§ 91, stk. 3 og 5« til: »§ 91, stk. 3 og 6«.« [Konsekvensrettelse] 11) I den under nr. 252 foreslåede ændring af § 221, stk. 1, 2. pkt., ændres »§ 44, stk. 1 og 2,« til: »§ 44, stk. 1-3,«.
[Konsekvensrettelse] Til § 2 12) I den under nr. 9 foreslåede affattelse af § 98 ændres i stk. 1, 1. pkt., og stk. 2, 1. pkt., »UCITS, specialforeninger og hedgeforeninger« til: » UCITS, specialforeninger, hedgeforeninger, godkendte fåmandsforeninger, professionelle foreninger, ikkegodkendte fåmandsforeninger, investorer i andre kollektive investeringsordninger, jf. § 195 i lov om investeringsforeninger m.v., og investorer, med hvem investeringsforvaltningsselskabet har indgået en aftale om skønsmæssig porteføljepleje, jf. bilag 4, afsnit A, nr. 4, jf. § 10, stk. 2«.
[Præcisering af anvendelsesområdet for bestemmelsen] 13) I den under nr. 9 foreslåede affattelse af § 98 indsættes som stk. 3:
»Stk. 3. Når et investeringsforvaltningsselskab alene administrerer investeringsforeninger, SIKAVer, specialforeninger, hedgeforeninger, godkendte fåmandsforeninger og professionelle foreninger, som ejer selskabet, jf. § 17, stk. 1, i lov om investeringsforeninger m.v., er selskabet undtaget fra kravet i stk. 1 om at etablere et investorforum, såfremt mindst ét medlem af den eller de administrerede foreningers og SIKAVers bestyrelser vælges som medlem af investeringsforvaltningsselskabets bestyrelse.« [Indsættelse af undtagelsesbestemmelse med henblik på at undgå dobbeltinvestorrepræsentation i investeringsforvaltningsselskabets bestyrelse] 14) I den under nr. 20 foreslåede affattelse af § 106, stk. 1 og 2, ændres i stk. 2, nr. 7, », hedgeforenings eller fåmandsforenings« til: »eller hedgeforenings«.
[Indskrænkning af de af bestemmelsen omfattede foreninger] 15) I den under nr. 22 foreslåede ændring af § 106, stk. 4, ændres », »foreninger« ændres til: »enheder« og »master-feeder-strukturen«« ændres til: »masterfeederstrukturen«« til: »og »foreninger« ændres til: »enheder««.
[Sproglig korrektion] 16) Efter nr. 25 indsættes som nyt nummer:
»01. I § 107, 2. pkt., ændres »foreningens« til: »den danske UCITS, specialforenings, hedgeforenings, godkendte fåmandsforenings eller professionelle forenings«, og to steder ændres »foreningen« til »den danske UCITS, specialforening, hedgeforening, godkendte fåmandsforening eller professionelle forening«.« [Konsekvensrettelse] 17) Efter nr. 31 indsættes som nyt nummer:
»02. I § 350, stk. 1, nr. 1, ændres »investeringsforeningernes« til: »de danske UCITS«.« [Konsekvensrettelse] Til § 6 18) § 6 affattes således:
»§ 6 Stk. 1. Loven træder i kraft den 1. juli 2012, jf. dog stk. 2.
Stk. 2. § 2, nr. 9, træder i kraft den 1. januar 2013.« [Udskydelse af ikrafttrædelsestidspunktet, for så vidt angår § 2, nr. 9] Bemærkninger Til nr. 1 Der er tale om en korrektion, idet »medlemmer« fejlagtigt kun var ændret til »investorer« ét sted i § 138, stk. 3.
Til nr. 2 Der er tale om en konsekvensrettelse som følge af den forslåede ændring i lovforslagets § 1, nr. 24.
Til nr. 3 Der er tale om en sproglig korrektion, idet »master-feeder-struktur« fejlagtigt er foreslået ændret til »masterfeederstruktur«.
Til nr. 4 Der er tale om en konsekvensrettelse, idet det fejlagtigt er foreslået at ændre »et medlem« til »en investor« to steder i den gældende § 24, stk. 1, 1. pkt., i lov om investeringsforeninger m.v. i stedet for rettelig ét sted i bestemmelsen.
Til nr. 5 Der er tale om en konsekvensrettelse som følge af den ændring, som foreslås i ændringsforslag nr. 4.
Til nr. 6 Der er alene tale om en korrektion, idet de foreslåede § 1, nr. 54, og § 1, nr. 130, begge ændrer § 79, stk. 7 og stk. 10, 1. pkt.
Det foreslås derfor, at nr. 130 udgår.
Til nr. 7 Der er tale om en sproglig korrektion, idet »master-feeder-struktur« fejlagtigt er foreslået ændret til »masterfeederstruktur«.
Til nr. 8 Der er tale om en konsekvensrettelse, idet »medlemmerne af« fejlagtigt ikke er foreslået ændret til »investorerne i«.
Til nr. 9 Der er tale om en sproglig korrektion, idet »master-feeder-struktur« og »master-feeder-strukturer« fejlagtigt er foreslået ændret til henholdsvis »masterfeederstruktur« og »masterfeederstrukturer«.
Til nr. 10 Der er tale om en konsekvensrettelse som følge af de ændringer, som foreslås ved lovforslagets § 1, nr. 24 og 71.
Til nr. 11 Der er tale om en konsekvensrettelse som følge af den ændring, som foreslås ved lovforslagets § 1, nr. 90.
Til nr. 12 Det foreslås at ændre § 98, stk. 1 og 2, i lov om finansiel virksomhed, således at det bliver tydeliggjort, at bestemmelsen omfatter UCITS og non-UCITS m.v.
Bestemmelsen omfatter således ikke kun UCITS, specialforeninger og hedgeforeninger, men tillige godkendte fåmandsforeninger, professionelle foreninger, ikkegodkendte fåmandsforeninger, investorer i andre kollektive investeringsordninger, jf. § 195 i lov om investeringsforeninger m.v., og investorer, med hvem investeringsforvaltningsselskabet har indgået en aftale om skønsmæssig porteføljepleje, jf. bilag 4, afsnit A, nr. 4, jf. § 10, stk. 2. Det foreslås dermed, at investorerne i disse foreninger m.v., som et investeringsforvaltningsselskab administrerer, skal have mulighed for i form af et investorforum,  der kan etableres enten fysisk eller elektronisk, at vælge én investorrepræsentant til investeringsforvaltningsselskabets bestyrelse.
Ikkegodkendte fåmandsforeninger er foreninger med få og ofte kun et medlem, som har valgt at investere i en fåmandsforening som alternativ til skønsmæssig porteføljepleje.
Ikkegodkendte fåmandsforeninger skal ikke godkendes af Finanstilsynet og er ikke under tilsyn.
Ikkegodkendte fåmandsforeninger skal registreres i Erhvervsstyrelsen med hjemmel i § 224 i lov om investeringsforeninger m.v., der blev indført med lov nr. 456 af 19. maj 2011 om investeringsforeninger m.v.
Alle investorerne vælger sammen én investorrepræsentant.
Med den foreslåede præcisering af § 98, stk. 1, sikres det, at alle investorer med formue forvaltet i et investeringsforvaltningsselskab får samme ret til sammen at vælge ét medlem af bestyrelsen for investeringsforvaltningsselskabet.
De bestyrelsesmedlemmer, som investorerne vælger, skal opfylde de sædvanlige regler om bestyrelsesmedlemmers erfaring og hæderlighed, jf. § 39 i lov om investeringsforeninger m.v.
Som følge af præciseringen af § 98, stk. 1, fastslås det i stk. 2, at investeringsforvaltningsselskabets vedtægter skal fastsætte, om investorerne kan stemme i forhold til deres relative andel af den formue, som investeringsforvaltningsselskabet administrerer for UCITS, specialforeninger, hedgeforeninger, godkendte fåmandsforeninger, professionelle foreninger, ikkegodkendte fåmandsforeninger, investorer i andre kollektive investeringsordninger, jf. § 195 i lov om investeringsforeninger m.v., og investorer, med hvem investeringsforvaltningsselskabet har indgået en aftale om skønsmæssig porteføljepleje, jf. bilag 4, afsnit A, nr. 4, jf. § 10, stk. 2, eller om hver investor har én stemme uanset det investerede beløb.
Stemmer investorerne efter deres relative andel af formuen, beregnes antallet af stemmer på grundlag af den indre værdi efter den sidst offentliggjorte kurs eller kursen på en forud fastlagt dato.
Til nr. 13 Det foreslås at indsætte et nyt stk. 3 i § 98 i lov om finansiel virksomhed med henblik på at undgå dobbelt repræsentation i foreningsejede investeringsforvaltningsselskaber.
 I medfør af § 17, stk. 1, i lov om investeringsforeninger m.v., som foreslås ændret ved lovforslagets § 1, nr. 49, kan en dansk UCITS, specialforening, hedgeforening, professionel forening og godkendt fåmandsforening alene eller sammen med andre danske UCITS m.v. eje et investeringsforvaltningsselskab, der udelukkende og kun på den eller de pågældende danske UCITS og foreningers vegne udøver administrations-, investerings- eller markedsføringsvirksomhed.
Det foreslås at undtage et investeringsforvaltningsselskab, der ejes af investeringsforeninger, SIKAVer, specialforeninger, hedgeforeninger, godkendte fåmandsforeninger og professionelle foreninger, fra kravet i stk. 1 om at etablere et investorforum, såfremt mindst ét medlem af den eller de pågældende SIKAVers og foreningers bestyrelser tillige vælges som medlem af investeringsforvaltningsselskabets bestyrelse.
Forslaget skal ses på baggrund af, at investorerne vælger bestyrelsesmedlemmer i foreninger og SIKAVer til at varetage deres interesser.
Det investorforum, der foreslås i stk. 1, skal derfor kun etableres af investeringsforvaltningsselskaber, der ejes af foreninger og SIKAVer, såfremt der ikke vælges medlemmer af de administrerede foreningers og SIKAVers bestyrelse til investeringsforvaltningsselskabets bestyrelse.
Forslaget medfører også en vis omkostningsbesparelse.
Investeringsforvaltningsselskaber, der ejes af danske UCITS, kan ikke administrere de i stk. 1 og 2 nævnte ikkegodkendte fåmandsforeninger, fordi de er et alternativ til skønsmæssig porteføljepleje, som de nuværende foreningsejede investeringsforvaltningsselskaber ikke kan få tilladelse til at udføre.
Dette er direktivbestemt.
Investeringsforvaltningsselskaber, der også administrerer værdipapirfonde, som er ejere eller medejere af selskabet, er ikke omfattet af undtagelsen i stk. 3. Det skyldes, at værdipapirfonde ikke er selvstændige juridiske personer med egen bestyrelse.
Investorerne i en værdipapirfond vælger således ikke en bestyrelse.
Værdipapirfonde har ikke egen ledelse, men det er investeringsforvaltningsselskabets bestyrelse og direktion, der træffer ledelsesmæssige beslutninger.
Til nr. 14 Depotselskaber for en forening skal efter § 106, stk. 2, nr. 7, i den gældende lov om finansiel virksomhed påse, at foreningens køb og salg af værdipapirer og afledte finansielle instrumenter sker i overensstemmelse med § 51 i lov om investeringsforeninger m.v.
Bestemmelsen fastsætter, at handler, der gennemføres uden for et reguleret marked, skal gennemføres til samme eller en mere fordelagtig pris end den, der omsætningens størrelse taget i betragtning kunne opnås på det pågældende marked.
I forslaget til § 2, nr. 20, gælder reglen også for godkendte fåmandsforeninger.
Da § 51 i lov om investeringsforeninger m.v. ikke gælder for godkendte »fåmandsforeninger«, foreslås det, at disse udgår.
Til nr. 15 Der er tale om en sproglig korrektion, idet »master-feeder-strukturen« fejlagtigt er foreslået ændret til »masterfeederstrukturen«.
Til nr. 16 Der er tale om en konsekvensrettelse.
I § 107 ændres »foreningens« til: »den danske UCITS, specialforenings, hedgeforenings, godkendte fåmandsforenings eller professionelle forenings«, og to steder ændres »foreningen« til »den danske UCITS, specialforening, hedgeforening, godkendte fåmandsforening eller professionelle forening«. Ændringen medfører, at SIKAVer og værdipapirfonde bliver omfattet af § 107 om depotselskabers ansvar, ligesom investeringsforeninger er.
Til nr. 17 Der er tale om en konsekvensrettelse, idet bestemmelsen ud over investeringsforeninger tillige skal omfatte SIKAVer og værdipapirfonde.
Til nr. 18 Loven træder i kraft den 1. juli 2012. Det foreslås at indsætte en bestemmelse om, at § 98 i lov om finansiel virksomhed, jf. lovforslagets § 2, nr. 9, først skal træde i kraft den 1. januar 2013. Baggrunden herfor er, at investeringsforvaltningsselskaberne skal have mulighed for at ændre deres vedtægter, som skal tage højde for, at investorerne skal have mulighed for at vælge en repræsentant til et investorforum.
Benny Engelbrecht (S) Jacob Bjerregaard (S) Jan Johansen (S) Aksel V.
Johannesen (JF) Karin Gaardsted (S) fmd.
Trine Bramsen (S) Simon Kollerup (S) Andreas Steenberg (RV) Nadeem Farooq (RV) Camilla Hersom (RV) Hans Vestager (RV) Annette Vilhelmsen (SF) Steen Gade (SF) Frank Aaen (EL) Henning Hyllested (EL) Kim Andersen (V) Gitte Lillelund Bech (V) Anne-Mette Winther Christiansen (V) nfmd.
Preben Bang Henriksen (V) Torsten Schack Pedersen (V) Mads Rørvig (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Ole Birk Olesen (LA) Brian Mikkelsen (KF) Inuit Ataqatigiit, Siumut og Sambandsflokkurin havde ikke medlemmer i udvalget.
