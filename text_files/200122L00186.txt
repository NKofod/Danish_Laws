Fremsat den 4. april 2002 af  

 indenrigs- og sundhedsministeren (Lars Løkke&nbsp  

 ;Rasmussen) Forslag til Lov om ændring af lov om  

 apoteksvirksomhed (Beliggenhed af apotek og apoteksfilial samt  

 servicemål for apoteker) § 1 I lov om apoteksvirksomhed, jf. lovbekendtgørelse nr. 657 af 28.  

 juli 1995, som ændret senest ved lov nr. 493 af 7. juni 2001, foretages  

 følgende ændringer:
 1. I § 5, stk. 1, indsættes som 2.  

 pkt.:
»Er der ikke for et apotek eller en apoteksfilial fastsat  

 et beliggenhedsområde, fastsætter indenrigs- og  

 sundhedsministeren et sådant efter anmodning fra apotekeren.« 2. § 5, stk. 2, affattes således:
»Stk. 2. Når ganske særlige forhold taler for det,  

 kan Lægemiddelstyrelsen efter forudgående samtykke fra indenrigs-  

 og sundhedsministeren ved opslag af apotekerbevilling bestemme, at apoteket  

 eller tilhørende apoteksfilial kun kan flyttes med ministerens  

 godkendelse.« 3. I § 5 indsættes som stk. 3:
»Stk. 3. Apotekeren skal underrette Lægemiddelstyrelsen  

 om apotekets og apoteksfilialers beliggenhed inden for en af  

 Lægemiddelstyrelsen fastsat frist.« 4. I § 11, stk. 1, indsættes som nr.  

 10:
»10)	Fastlæggelse af servicemål for apotekets  

 distributionsopgaver og faglige rådgivning efter nærmere af  

 Lægemiddelstyrelsen fastsatte regler.« § 2 Loven træder i kraft den 1. juli 2002.
Bemærkninger til lovforslaget Almindelige bemærkninger Lovforslaget udmønter aftalen af 1. november 2000  

 mellem Socialdemokratiet, Det Radikale Venstre, Socialistisk Folkeparti,  

 Centrumdemokraterne, Det Konservative Folkeparti og Venstre om modernisering  

 og liberalisering af apotekervæsenet.
Lovforslaget gennemfører  

 følgende elementer i aftalen:
 Adgang for apotekeren til selv at beslutte den konkrete beliggenhed  

 af apotek og apoteksfilial.
 Indførelse af pligt for apotekeren til at fastsætte og  

 offentliggøre servicemål for apoteket.
Gældende ret Regler om fastlæggelse af beliggenhedsområde  

 for apoteker og apoteksfilial samt godkendelse af apotekets eller  

 apoteksfilialens konkrete beliggenhed er fastlagt i § 5 i lov om  

 apoteksvirksomhed.
Efter lovens § 5, stk. 1, skal indenrigs- og  

 sundhedsministeren ved oprettelse og flytning af et apotek eller en  

 apoteksfilial angive det område, inden for hvilket apoteket eller  

 apoteksfilialen skal ligge.
Indenrigs- og sundhedsministeren skal endvidere  

 efter apotekerlovens § 5, stk. 2, godkende den konkrete beliggenhed  

 af et apotek eller en apoteksfilial i det område, inden for hvilket  

 apoteket eller apoteksfilialen skal placeres.
 Lov om apoteksvirksomhed indeholder ikke regler, der  

 pålægger apotekeren at fastsætte og offentliggøre  

 servicemål for apoteket.
Lovforslagets indhold 1. Beliggenhed af apotek og apoteksfilial.
 I aftalen af 1. november 2000 om modernisering og  

 liberalisering af apotekervæsenet er det under overskriften  

 "afbureaukratisering" aftalt at:
 Apotekerne kan selv beslutte den konkrete beliggenhed af apoteker  

 mv.
Sigtet med aftalen er at tillægge apotekerne adgang  

 til selv at bestemme, hvor apoteket eller apoteksfilialen skal placeres inden  

 for det beliggenhedsområde, der er fastsat.
Aftalen sigter derimod ikke  

 på at ændre på den kompetence, indenrigs- og  

 sundhedsministeren har efter apotekerloven til ud fra strukturmæssige  

 hensyn o.lign. at påbyde flytning af et apotek eller en apoteksfilial,  

 jf. apotekerlovens § 4.
Kravet om, at et apotek eller en apoteksfilial skal ligge  

 inden for et af indenrigs- og sundhedsministeren nærmere fastlagt  

 område, skal sikre, at den pågældende apoteksenhed rent  

 faktisk tilgodeser det hensyn til befolkningens adgang til  

 lægemiddelkøb i det pågældende område, der  

 ligger til grund for opretholdelsen af den pågældende  

 apoteksenhed.
Fastlæggelsen af et sådant område har  

 især betydning i byer med flere apoteksenheder.
Der synes ikke i dag at være forhold, der kan  

 begrunde kravet om, at den konkrete beliggenhed inden for det fastlagte  

 område skal godkendes af centrale myndigheder.
I almindelighed vil  

 apotekeren med sit lokale kendskab have de bedste forudsætninger for at  

 vurdere den mest hensigtsmæssige placering ud fra en  

 driftsøkonomisk og forsyningsmæssig synsvinkel.
Efter Indenrigs-  

 og Sundhedsministeriets opfattelse vil kravet derfor kunne opgives.
Det  

 foreslås på denne baggrund, at bestemmelsen i den gældende  

 lovs § 5, stk. 2, hvorefter indenrigs- og sundhedsministeren skal  

 godkende den konkrete beliggenhed af et apotek og en apoteksfilial,  

 ophæves.
Der bør dog være mulighed for, at det, hvor  

 ganske særlige forhold gør sig gældende, i forbindelse med  

 opslag af en ledig apotekerbevilling bestemmes, at apoteket eller  

 apoteksfilialen kun kan flyttes med ministerens godkendelse.
Der tænkes  

 på helt ekstraordinære tilfælde, hvor der for et apotek  

 eller apoteksfilial består et meget markant behov for en helt specifik  

 placering af hensyn til kundebetjeningen, f.eks. hvor oprettelsen af apoteket  

 skyldes hensynet til betjening af et større trafikknudepunkt o.lign.  

 Det foreslås derfor med den nye affattelse af bestemmelsen i  

 apotekerlovens § 5, stk. 2, at Lægemiddelstyrelsen i  

 tilfælde, hvor ganske særlige forhold taler for det, ved opslag  

 af en ledig apotekerbevilling efter forudgående samtykke fra indenrigs-  

 og sundhedsministeren skal kunne bestemme, at flytning af apoteket eller  

 apoteksfilialen kun kan ske med ministerens godkendelse.
Det skal  

 understreges, at bestemmelsen forudsætter en konkret vurdering af de  

 tungtvejende hensyn, der gør sig gældende for apotekets eller  

 apoteksfilialens placering, og at bestemmelsen derfor ikke vil kunne anvendes  

 til at kræve godkendelse af flytning alene med den baggrund, at en  

 bestemt placering forekommer optimal eller hensigtsmæssig.
Der er ikke for alle apoteker fastsat et område,  

 inden for hvilket apoteket skal ligge.
I enkelte tilfælde kan det for  

 meget gamle apotekers vedkommende være umuligt at tilvejebringe  

 oplysninger om det fastlagte beliggenhedsområde.
Det vil være  

 administrativt meget belastende at foretage en samlet gennemgang af samtlige  

 apotekerbevillinger med henblik på at fastlægge de  

 tilfælde, hvor der ikke er fastsat et beliggenhedsområde for et  

 apotek.
Der bør i sådanne tilfælde være mulighed  

 for, at vedkommende apoteker kan anmode indenrigs- og sundhedsministeren om,  

 at der fastsættes et beliggenhedsområde for apoteket.
Med det  

 foreslåede 2. punktum til bestemmelsen i den gældende lovs  

 § 5, stk. 1, indføres der en forpligtelse for indenrigs- og  

 sundhedsministeren til at fastsætte et beliggenhedsområde for et  

 apotek eller en apoteksfilial, såfremt vedkommende apoteker anmoder  

 derom.
For nogle apoteker har udviklingen medført, at det  

 fastlagte beliggenhedsområde ikke længere er tidssvarende, f.eks.  

 for et apotek i et byområde, hvor de omkringliggende apoteker er blevet  

 nedlagt.
I sådanne tilfælde kan apotekeren anmode indenrigs- og  

 sundhedsministeren om i medfør af apotekerlovens § 4,  

 stk. 1, at godkende en flytning af apoteket.
I henhold til apotekerlovens § 7, stk. 1,  

 må oprettelse og flytning af apoteksudsalg kun ske med  

 Lægemiddelstyrelsens tilladelse.
Lægemiddelstyrelsen kan  

 påbyde en apoteker at oprette, nedlægge eller flytte et  

 apoteksudsalg.
Det bemærkes i den forbindelse, at  

 Lægemiddelstyrelsens vurdering sker med udgangspunkt i apotekerens  

 ansøgning om tilladelse til placering af et apoteksudsalg i et bestemt  

 område.
Tilladelse til oprettelse eller flytning af et apoteksudsalg  

 vil derfor gælde placering inden for et nærmere angivet  

 område, f.eks. en mindre by eller bykvarter.
Apotekeren vil efter  

 gældende regler selv kunne beslutte den konkrete placering inden for  

 dette område.
 2. Fastsættelse af servicemål for apoteket.
Med lovforslaget pålægges apotekeren pligt til  

 at fastsætte servicemål for centrale og relevante aktiviteter  

 inden for områderne distribution af lægemidler og faglig  

 rådgivning om lægemidler.
Forslaget giver endvidere  

 Lægemiddelstyrelsen hjemmel til at fastsætte regler herom.
Efter  

 den kommende bekendtgørelse vil apotekerne blive pålagt at  

 fastsætte mål for det enkelte apotek for bl.a. hvor lang tid, der  

 må gå, inden kunden får kontakt med en af apotekets  

 medarbejdere, ekspeditionstiden for recepter for ventekunder, for det  

 højst accepterede antal fejludleveringer i forhold til det samlede  

 antal ekspeditioner og for apotekets servicegrad, forstået som den  

 procentdel af anmodningerne om udlevering af et bestemt lægemiddel,  

 apoteket umiddelbart skal være i stand til at efterkomme.
Apotekerne  

 vil endvidere få pligt til for det enkelte apotek at beskrive apotekets  

 målsætning med hensyn til faglig rådgivning og herunder  

 fastsættelse af mål for, i hvor stor en andel af ekspeditionerne  

 apoteket skal søge at afdække kundens behov for faglig  

 rådgivning, og i hvor stor en andel af ekspeditionerne apoteket  

 bestræber sig på at yde faglig rådgivning.
Apoteket vil  

 endvidere få pligt til at redegøre for apotekets politik med  

 hensyn til betjeningen af handicappede.
Apoteket skal kunne dokumentere, i hvilket omfang apoteket  

 lever op til de fastlagte servicemål.
Lægemiddelstyrelsen vil i  

 medfør af bestemmelsen i § 38, stk. 1, i den gældende  

 apotekerlov kunne fastsætte regler om apotekernes pligt til at foretage  

 de registreringer, der er nødvendige for en vurdering af, om apoteket  

 lever op til servicemålene.
Med henblik på at sikre, at de af apotekerne  

 fastsatte servicemål kan sammenlignes, foreslås det, at  

 Lægemiddelstyrelsen får adgang til at fastsatte nærmere  

 regler om hvilke aktiviteter, hvert enkelt apotek som minimum skal  

 fastsætte servicemål for.
Det vil således være op til  

 den enkelte apoteker at bestemme indholdet af det enkelte servicemål.  

 En apoteker kan imidlertid fastsætte et servicemål så lavt,  

 at det giver Lægemiddelstyrelsen anledning til at påtale  

 forholdet.
Det vil ligeledes kunne give anledning til påtale fra  

 Lægemiddelstyrelsens side, hvis praksis på et apotek markant  

 afviger fra de af apoteket fastsatte servicemål.
Økonomiske og administrative konsekvenser for det offentlige Det forhold, at indenrigs- og sundhedsministeren ikke  

 længere skal godkende den konkrete beliggenhed af et apotek, vil  

 indebære en mindre administrativ lettelse for Indenrigs- og  

 Sundhedsministeriet.
Indenrigs- og Sundhedsministeriet må i en periode  

 forventes at få en øget opgave med at fastsætte  

 beliggenhedsområder for etablerede apoteker og apoteksfilialer.
Indførelsen af pligt for den enkelte apoteker til  

 at fastsætte servicemål for apoteket vil indebære, at de  

 tilsynsfunktioner, Lægemiddelstyrelsen udfører i relation til  

 apotekerne, udvides.
Indenrigs- og Sundhedsministeriet vil imidlertid i  

 samarbejde med Lægemiddelstyrelsen og efter aftale med Danmarks  

 Apotekerforening foretage en vurdering af behovet for  

 lægemiddelmyndighedernes inspektion af apoteker, der lader sig  

 ISO-certificere.
Vurderingen vil herunder omfatte inspektionsbehovet for  

 så vidt angår fastsættelse og efterlevelse af  

 servicemål for apoteker, som er ISO-certificeret.
 Det forventes ikke, at lovforslaget under ét vil  

 have økonomiske konsekvenser af betydning for de statslige  

 myndigheder.
 Lovforslaget har ikke administrative eller  

 økonomiske konsekvenser for amtskommunerne eller kommunerne.
Økonomiske og administrative konsekvenser for erhvervslivet  

 (apotekerne) Forslaget indebærer, at den enkelte apoteker  

 får pligt til at fastsætte servicemål for apotekets  

 ydelser.
Forslaget påfører apotekerne en mindre administrativ  

 byrde.
En række apoteker har dog allerede som led i indførelsen  

 af kvalitetssikringssystemer fastsat servicemål, og det forventes, at  

 hovedparten af apotekerne med udgangen af 2003 vil have indført  

 sådanne kvalitetssikringssystemer på frivillig basis.
Forslaget  

 om, at Indenrigs- og Sundhedsministeriet ikke længere skal godkende den  

 konkrete geografiske placering af et apotek eller en apoteksfilial,  

 indebærer en mindre administrativ lettelse for apotekeren, men betyder  

 især, at apotekeren vil være i stand til meget hurtigt at kunne  

 træffe beslutning om apotekets flytning.
Lovforslagets miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Lovforslaget indeholder ingen EU-retlige aspekter.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Indenrigs- og Sundhedsministeriet får en mindre  

 lettelse ved ikke at skulle godkende apotekets konkrete  

 beliggenhed Lægemiddelstyrelsen får til opgave at føre  

 tilsyn med de servicemål, der fastsættes af  

 apotekeren Økonomiske konsekvenser for erhvervslivet Ingen Ingen Administrative konsekvenser for erhvervslivet Apotekeren fritages for at søge om godkendelse af  

 apotekets konkrete placering Apotekeren skal fastsætte servicemål for  

 apotekets ydelser Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ingen EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Med forslaget indføres der en forpligtelse for  

 indenrigs- og sundhedsministeren til at fastsætte et  

 beliggenhedsområde for et apotek eller en apoteksfilial, såfremt  

 der ikke er fastsat et sådant og vedkommende apoteker anmoder  

 derom.
I tilfælde, hvor der fastsættes et  

 beliggenhedsområde, vil der blive fulgt samme procedure, som  

 følges ved egentlige flytninger af apotek eller apoteksfilial.
Dette  

 indebærer, at Lægemiddelstyrelsen i sager om fastsættelse  

 af et beliggenhedsområde vil forelægge spørgsmålet  

 til udtalelse for vedkommende embedslægeinstitution og for Danmarks  

 Apotekerforening, Dansk Farmaceutforening og Farmakonomforeningen, hvorefter  

 Lægemiddelstyrelsen afgiver indstilling til Indenrigs- og  

 Sundhedsministeriet.
Indenrigs- og Sundhedsministeriet vil forelægge  

 indstillingen for de berørte kommuner og amtskommuner.  

 Høringsproceduren forventes gennemført inden for en relativ  

 kort tidsramme, idet der som følge af, at der er tale om forholdsvis  

 simple problemstillinger, vil kunne fastsættes korte svarfrister ved  

 høring af de anførte parter.
 Der henvises i øvrigt til de almindelige  

 bemærkninger vedrørende beliggenhed af apotek og  

 apoteksfilial.
Til nr. 2 Med den foreslåede bestemmelse får  

 Lægemiddelstyrelsen, når ganske særlige forhold taler for  

 det,  adgang til, efter indhentelse af forudgående samtykke fra  

 indenrigs- og sundhedsministeren, ved opslag af en ledig apotekerbevilling at  

 bestemme, at apoteket eller tilhørende apoteksfilial kun kan flyttes  

 med ministerens godkendelse.
Forud for opslag af en ledig apotekerbevilling  

 påhviler det således Lægemiddelstyrelsen at vurdere, om der  

 foreligger sådanne helt ekstraordinære forhold, at flytning alene  

 bør kunne ske med indenrigs- og sundhedsministerens godkendelse og i  

 givet fald at indhente ministerens samtykke hertil.
Der henvises herved til  

 beskrivelsen i de almindelige bemærkninger af de betingelser og  

 omstændigheder, der kan begrunde anvendelse af den foreslåede  

 bestemmelse.
Kravet om ministerens godkendelse ved flytning af apoteket eller  

 en tilhørende apoteksfilial skal fremgå af opslaget.
Til nr. 3 Bestemmelsen pålægger apotekeren at underrette  

 Lægemiddelstyrelsen om apotekets og apoteksfilialers beliggenhed inden  

 for en af Lægemiddelstyrelsen fastsat frist.
Underretningspligten skal  

 sikre, at Lægemiddelstyrelsen er i besiddelse af opdateret viden om  

 placeringen af disse apoteksenheder.
 Der henvises i øvrigt til de almindelige  

 bemærkninger vedrørende beliggenhed af apotek og  

 apoteksfilial.
Til nr. 4 Forslaget indebærer, at apotekeren forpligtes til at  

 fastsætte servicemål for apotekets distributionsopgaver og  

 faglige rådgivning.
Bestemmelsen giver endvidere  

 Lægemiddelstyrelsen hjemmel til at fastsætte regler herom.
 Der henvises i øvrigt til de almindelige  

 bemærkninger vedrørende fastsættelse af servicemål  

 for apoteket.
Til § 2 Det foreslås, at lovforslaget træder i kraft  

 den 1. juli 2002.
Bilag Lovforslaget sammenholdt med gældende lov Gældende formulering Lovforslaget § 1 I lov om apoteksvirksomhed, jf. lovbekendtgørelse nr. 657 af 28.  

 juli 1995, som ændret senest ved lov nr. 493 af 7. juni 2001, foretages  

 følgende ændringer:
 1. I § 5, stk. 1, indsættes som 2.  

 pkt.:
 § 5. Ved oprettelse og flytning af et apotek eller en  

 apoteksfilial angiver sundhedsministeren det område, inden for hvilket  

 apoteket eller apoteksfilialen skal ligge.
»Er der ikke for et apotek eller en apoteksfilial fastsat et  

 beliggenhedsområde, fastsætter indenrigs- og sundhedsministeren  

 et sådant efter anmodning fra apotekeren.« 2. § 5, stk. 2, affattes således:
 Stk. 2. Apotekers og apoteksfilialers beliggenhed godkendes af  

 sundhedsministeren.
»Stk. 2. Når ganske særlige forhold taler for det,  

 kan Lægemiddelstyrelsen efter forudgående samtykke fra indenrigs-  

 og sundhedsministeren ved opslag af apotekerbevilling bestemme, at apoteket  

 eller tilhørende apoteksfilial kun kan flyttes med ministerens  

 godkendelse.« 3. I § 5 indsættes som stk. 3:
»Stk. 3. Apotekeren skal underrette Lægemiddelstyrelsen  

 om apotekets og apoteksfilialers beliggenhed inden for en af  

 Lægemiddelstyrelsen fastsat frist.« § 11. Bevilling til at drive apotek indebærer pligt  

 til:
 1)	Forhandling af apoteksforbeholdte lægemidler til  

 forbrugerne.
 2)	Forhandling af ikke-apoteksforbeholdte lægemidler ordineret  

 efter recept til forbrugerne.
 3)	Fremskaffelse og forhandling af magistrelle lægemidler, dvs.  

 lægemidler fremstillet på apotek til den enkelte patient under  

 angivelse af deklaration og uden anden form for navneangivelse, jf. dog  

 § 13, stk. 2.
 4)	Information om lægemidler, lægemiddelanvendelse og  

 opbevaring af lægemidler til forbrugere, medicinalpersoner og  

 myndigheder.
 5)	Indsamling af medicinrester fra forbrugere og medicinalpersoner med  

 henblik på destruktion.
 6)	Levering af oplysninger i maskinlæsbar stand om  

 omsætning m.v. af lægemidler m.v. efter nærmere af  

 sundhedsministeren fastsatte bestemmelser til den offentlige sygesikring samt  

 til sundhedsministeren eller til en anden myndighed efter sundhedsministerens  

 nærmere bestemmelse.
 7)	Modtagelse af farmaceutstuderende, apoteksassistentelever og  

 eventuelt andre uddannelsessøgende, jf. § 34, stk. 2 og 3,  

 hvis uddannelse giver adgang til senere beskæftigelse med  

 lægemiddelforsyning, til praktisk oplæring og undervisning.
 8)	Udstedelse af attester i henhold til Schengenkonventionens artikel  

 75 til brug for rejse mellem Schengenlandene med euforiserende stoffer, der  

 medbringes som led i en medicinsk behandling.
9)	Fremskaffelse og forhandling til forbrugerne af dosisdispenserede  

 lægemidler, når dosisdispensering er foreskrevet af en  

 læge.
Pligten gælder ikke i tilfælde, hvor  

 dosisdispensering af ganske særlige grunde ikke kan ske maskinelt.
 4. I § 11, stk. 1, indsættes som nr.  

 10:
