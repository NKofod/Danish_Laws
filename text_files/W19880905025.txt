Et byrådsmedlem vedtog en bøde på 8.000 kr. og frakendelse af  

 førerretten i 2 år for spirituskørsel.
Alkoholkoncentrationen i blodet  

 udgjorde mindst 1,56 promille.
Valgbarhedsnævnet fandt, at den pågældende  

 ikke var valgbar.
I skrivelse af 23. februar 1988 har kommunen i henhold til den kommunale  

 valglovs § 34 a, stk. 2, indberettet, at byrådsmedlem N.
N. har vedtaget et  

 af politimesteren i X. den 28. oktober 1987 meddelt bødeforlæg på 8.000 kr.  

 og en frakendelse af førerretten i 2 år for overtrædelse af færdselslovens §  

 53, stk. 1, § 15, stk. 3, og § 3, stk. 1.
Det fremgår af sagen, at den pågældende den 4. august 1987 ca. kl. 16.35  

 har ført personbil efter at have indtaget spiritus i et sådant omfang, at  

 alkoholkoncentrationen i blodet under eller efter kørslen oversteg 1,20  

 promille.
Endvidere fremgår det, at den pågældende under kørslen har undladt  

 at afpasse afstanden til den forankørende personbil på en sådan måde, at der  

 ikke var fare for påkørsel, hvis dette køretøj standsede, eller dets  

 hastighed nedsattes, samt at den pågældende under nævnte kørsel har undladt  

 at optræde hensynsfuldt og udvise agtpågivenhed, hvilket bevirkede, at den  

 pågældende bagfra påkørte en forankørende personbil, da dennes fører bremsede  

 op i færdslen.
 Blodprøven, udtaget den 4. august 1987 kl. 18.05, viste en  

 alkoholkoncentration i blodet på mindst 1,56 promille.
 I denne anledning skal man meddele, at Valgbarhedsnævnet - i  

 overensstemmelse med sin hidtidige faste praksis i sager, hvor  

 sprirituspromillen har oversteget 1,50 - har fundet, at den begåede handling  

 efter de krav, der må stilles til personer, der beklæder hverv som medlem af  

 kommunale råd, i almindeligt omdømme gør den pågældende uværdig til at være  

 medlem af kommunale råd, jf. den kommunale valglovs § 2.
 Den pågældende kan derfor ikke anses for valgbar.
 (* 1) den tidligere lov var bestemmelserne i § 2 og § 34 a, stk. 2.  

 Skrivelsen er optaget i Ministerialtidende.
