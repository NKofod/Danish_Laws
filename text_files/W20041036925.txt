 Pressenævnet  

 bemærkede, at der skal udvises særlig varsomhed, når børn interviewes eller  

 på  

 anden måde gøres til genstand for medieomtale.
Nævnet  

 udtalte, at billederne af de tre drenge blev brugt til illustration i  

 forbindelse med en generel omtale af en spørgeskemaundersøgelse blandt  

 skoleelever.
Drengene gav ikke udtryk for deres personlige holdning til unges  

 forbrug af alkohol og stoffer, og sekvenserne med de tre drenge var af ganske  

 få sekunders varighed.
Nævnet fandt på den baggrund ikke grundlag for at  

 udtale  

 kritik af TV-stationen i forbindelse med offentliggørelsen.
Kendelse  

 fra Pressenævnet i sag 2004-6-31 [K] har klaget til Pressenævnet over to indslag i TV 2/Lorry den  

 11. februar 2004, idet hun finder, at god presseskik er tilsidesat.
 Den 11. februar 2004 bragte TV 2/Lorry et indslag med følgende  

 ordlyd:
Studievært  

  

 : Stofmisbrug  

 er udbredt hos skoleelever på Amager.
Hash og hårde stoffer er noget, mange  

 elever i Tårnby og Dragør har prøvet.
Speak  

  

 : Elever fra 6.  

 til 10. klasse i Tårnby og Dragør har i en spørgeskemaundersøgelse løftet  

 sløret  

 for deres forbrug af alkohol og narkotika.
Eleverne er tidligt ude, og det er  

 især overraskende, at flere har prøvet kokain, rygeheroin og crack, forklarer  

 vicekriminalkommissær Poul Andersen.
Politiet har efterfølgende øget  

 undervisningen om stoffer og orienteret forældrene om de unges vaner.
Til  

 foråret følger politiet op med en ny undersøgelse, som skal vise, om  

 indsatsen  

 har båret frugt. Samme indslag og speak blev senere samme dag bragt med følgende  

 indledning:
Studievært  

  

 : Ældre  

 skolebørn på Amager tager stoffer.
Hash og hårde stoffer har fundet vej til  

 eleverne i Tårnby og Dragør. I indslaget blev der bl.a. vist billeder af Dragør Skole og  

 Skottegårdsskolen.
På billederne af Skottegårdsskolen optrådte tre drenge  

 iført  

 huer med ryggen og siden til kameraet.
Den ene af drengene var fotograferet,  

 mens han talte i mobiltelefon og røg en cigaret.
Drengene var fotograferet  

 under et skilt, hvorpå der stod Skottegårds- skolen.
Billederne af drengene  

 blev bragt to gange i løbet af hvert indslag, der efter det oplyste varede 37  

 sekunder.
 [K] er mor til en af de tre drenge, der er afbilledet i  

 indslaget.
[K] har anført, at TV 2/Lorry har handlet i strid med god  

 presseskik ved at opfordre hendes søn til at medvirke i et indslag uden at  

 oplyse ham om, hvad indslaget omhandlede.
Drengene blev opfordret til at  

 hænge  

 ud og tænde cigaretter.
TV 2/Lorry har oplyst, at indslaget er en generel omtale af en  

 spørgeskemaundersøgelse blandt skoleelever.
Optagelserne af skolerne og de  

 diffuse billeder af drengene bagfra er en yderst diskret måde at illustrere  

 undersøgelsen på.
De tre drenge i indslaget er ikke genkende- lige.
TV 2/Lorry har endvidere anført, at det ikke er korrekt, at  

 journalisten opfordrede en af drengene til at ryge en cigaret.
Drengen valgte  

 selv at tage en cigaret, hvilket fremgår af råoptagelserne.
 I sagens behandling har følgende nævnsmedlemmer deltaget:
 Lene Pagter  

 Kristensen, David Trads, Lene Sarup og Ole Askvig.
 Pressenævnet udtaler:
Det kan ikke udelukkes, at det er muligt for personer med et  

 vist kendskab til [K]s søn at identificere ham.
Nævnet har herved lagt vægt  

 på,  

  

 at  

 de tre drenge i indslaget er vist under et skilt, hvorpå der står  

 Skottegårdsskolen,  

  

 at  

 en af drengene er iført en karakteristisk hue,  

  

 og  

 at  

 en anden af drengene et kort øjeblik ses fra siden.
Pressenævnet finder  

 herefter, at [K]s søn er afbilledet i indslaget på en sådan måde, at hun har  

 retlig interesse i at klage til Pressenævnet.
 Pressenævnet bemærker, at der skal udvises særlig varsomhed, når  

 børn interviewes eller på anden måde gøres til genstand for medieomtale.
Billederne af de tre drenge blev brugt til illustration i  

 forbindelse med en generel omtale af en spørgeskemaundersøgelse blandt  

 skoleelever.
Drengene gav ikke udtryk for deres personlige holdning til unges  

 forbrug af alkohol og stoffer, og sekvenserne med de tre drenge var af ganske  

 få sekunders varighed.
Nævnet finder på den baggrund ikke grundlag for at  

 udtale kritik af TV 2/Lorry i forbindelse med offentliggørelsen.
 Afgjort den 29. april 2004.
