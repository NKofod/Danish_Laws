Nr BTL 103 Betænkning over Forslag til lov om ændring af lov om patientforsikring  

 (Forsøg i den primære sundhedssektor)   

 Nr L 103 1994-95, 1. samling Afgivet af Sundhedsudvalget Afgivet: 19950308 Udvalget har behandlet lovforslaget i nogle møder og har herunder stillet spørgsmål til sundhedsministeren, som denne har besvaret skriftligt.
 Der er af sundhedsministeren stillet ændringsforslag, hvorom henvises til  

 de ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
 ÆndringsforslagAf sundhedsministeren, tiltrådt af udvalget:
 Til § 1 1) I det under nr. 7 foreslåede § 9, stk. 2,  

 ændres »Københavns og Frederiksberg kommuner« til:  

 »Hovedstadens Sygehusfællesskab«.
Bemærkninger Til nr. 1 Den foreslåede ændring er en konsekvens af vedtagelsen af lov  

 nr. 1132 af 21. december 1994 om Hovedstadens Sygehusfællesskab, hvorefter  

 Hovedstadens Sygehusfællesskab fra 1. januar 1995 er driftsansvarlig for  

 sygehusbehandlingen i Københavns og Frederiksberg Kommuner.
Efter  

 ændringsforslaget vil Hovedstadens Sygehusfællesskab således også som en  

 naturlig følge heraf blive erstatningspligtig for de biomedicinske forsøg,  

 der foretages inden for fællesskabets område.
 Der henvises i øvrigt til bemærkningerne til § 1, nr. 7, i lovforslaget.
Tove Lindbo Larsen (S) nfmd.
Lone Møller (S) Hanne Andersen (S) Martin  

 Glerup (S) Jytte Wittrock (S) Jørn Jespersen (SF) Vibeke Peschardt (RV) Anni  

 Svanholt (SF) Sonja Albrink (CD) Jørgen Winther (V) Mariann Fischer Boel (V)  

 Ester Larsen (V) fmd.
Kim Mouritsen (V) Karen Højte Jensen (KF) Agnete  

 Laustsen (KF) Henriette Kjær (KF) Jan Køpke Christensen (FP)Enhedslisten  

 havde ikke medlemmer i udvalget.
