Cirkulære om arbejdsgiverens pligt til  

 at underrette arbejdstageren om vilkårene for  

 ansættelsesforholdet (Til samtlige ministerier mv.) 1. Finansministeriet og centralorganisationerne har den 29. maj  

 2002 indgået den som bilag 1 vedlagte aftale om arbejdsgiverens pligt  

 til at underrette arbejdstageren om vilkårene for  

 ansættelsesforholdet.
 Aftalen afløser aftalen af 14. juni 1993.
For ansatte, der ikke er omfattet af  

 centralorganisationernes forhandlingskompetence, henvises til  

 lovbekendtgørelse nr. 385 af 11. maj 1994 om arbejdsgiverens pligt til  

 at underrette lønmodtageren om vilkårene for  

 ansættelsesforholdet (ansættelsesbevisloven), som ændret  

 ved lov nr. 138 af 25. marts 2002, jf. bilag 2 og 3.1) Aftalen og loven gælder ikke for personer, der er  

 omfattet af sømandsloven, jf.
Søfartsstyrelsens  

 bekendtgørelse nr. 365 af 9. juni 1993 om rederens pligt til at  

 indgå skriftlig kontrakt med den søfarende om  

 ansættelsesvilkårene.
 2. Aftalen er ændret for at sikre fortsat overensstemmelse  

 med direktiv nr. 91/533 af 14. oktober 1991 om arbejdsgiverens pligt til at  

 underrette arbejdstageren om vilkårene for arbejdskontrakten eller  

 ansættelsesforholdet, som det er fortolket ved EF-domstolens  

 præjudicielle afgørelse af 8. februar 2001 (C-350/99).
 Det er således nu i aftalens § 2, stk. 1,  

 fastsat, at arbejdstageren ikke kun skal have oplysning om de under nr. 1  

 10 opregnede forhold, men om alle væsentlige vilkår for  

 ansættelsesforholdet.
3. For nærmere oplysning om, hvilke vilkår der herefter  

 vil være omfattet af oplysningspligten, henvises til  

 Beskæftigelsesministeriets vejledning vedrørende den tilsvarende  

 ændring af ansættelsesbevisloven.
Vejledningen findes på  

 ministeriets hjemmeside (www.bm.dk).
 Det bemærkes, at Beskæftigelsesministeriet i  

 tilknytning til vejledningen har tilkendegivet, at loven bl.a.  

 indebærer, at en eventuel pligt til over-/merarbejde skal fremgå  

 direkte af ansættelsesbeviset, og at der derfor bør udarbejdes  

 nye ansættelsesbeviser/tillæg til eksisterende  

 ansættelsesbeviser til ansatte, for hvem der gælder en  

 sådan pligt, uden at det i dag udtrykkeligt er anført i  

 ansættelsesbeviset.
4. Ifølge aftalens § 5 kan oplysninger om  

 vilkårene for ansættelsesforholdet gives i de dokumenter og  

 på den måde, der er nævnt i loven.
Der henvises til  

 Beskæftigelsesministeriets vejledning.
 5. Aftalen træder i kraft den 1. juli 2002.
 For aftaler om ansættelsesforhold, der indgås  

 den 1. juli 2002 eller senere, udfærdiges ansættelsesbeviset som  

 anført i aftalen.
For så vidt angår aftaler om  

 ansættelsesforhold, som er indgået før den 1. juli 2002,  

 og som fortsat består efter denne dato, følger det af  

 henvisningen i aftalens § 7, stk. 2, til overgangsbestemmelserne i  

 ansættelsesbevislovens § 8, at 	arbejdstagere, der er ansat den 1. juli 1993 eller senere,  

 senest 1 måned efter aftalens ikrafttræden skriftligt skal have  

 oplysning om eventuelle væsentlige vilkår for  

 ansættelsesforholdet, som arbejdstageren ikke allerede har fået  

 oplysning om skriftligt, samt at 	arbejdstagere, der er ansat før den 1. juli 1993,  

 fortsat har ret til efter anmodning at få de tilsvarende oplysninger  

 senest 2 måneder efter, at anmodningen er fremsat.
 6. Opmærksomheden henledes på aftalens § 6,  

 hvorefter sag om, hvorvidt arbejdsgiveren har overholdt sin oplysningspligt,  

 kan rejses efter de sædvanlige fagretlige regler, hvis arbejdstageren  

 efter udløbet af de fastsatte frister skriftligt har anmodet  

 arbejdsgiveren om de manglende oplysninger, og arbejdsgiveren herefter ikke  

 giver oplysningerne inden for en frist af 15 dage fra modtagelsen af  

 anmodningen.
7. Den eksisterende formular til ansættelsesbreve for  

 overenskomstansatte, jf.
Finansministeriets cirkulære af 28. september  

 1999, vil blive revideret i overensstemmelse med ændringen af  

 aftalen.
 8. Cirkulæret har virkning fra den 1. juli 2002. Samtidig  

 ophæves cirkulære af 28. juni 19932)  om arbejdsgiverens pligt til at  

 underrette arbejdstageren om vilkårene for  

 ansættelsesforholdet.
Finansministeriet, 

Personalestyrelsen, den  

 14. juni 2002 P.M.V.E.B.Dorte Sølling Bilag 1 Aftale om arbejdsgiverens pligt til at  

 underrette arbejdstageren om vilkårene for  

 ansættelsesforholdet.
 Under henvisning til direktiv nr. 91/533 af 14. oktober  

 1991 om arbejdsgiverens pligt til at underrette arbejdstageren om  

 vilkårene for arbejdskontrakten eller ansættelsesforholdet (EFT  

 1991 L 288 side 32) og lov om arbejdsgiverens pligt til at underrette  

 lønmodtageren om vilkårene for ansættelsesforholdet  

 indgås følgende aftale:
 § 1. Aftalen omfatter tjenestemænd og  

 tjenestemandslignende ansatte samt ansatte i henhold til overenskomster  

 indgået på den ene side af eller efter bemyndigelse fra  

 Finansministeriet og på den anden side af de underskrivende  

 organisationer eller tilsluttede organisationer, hvis  

 ansættelsesforhold har en varighed på mere end 1 måned, og  

 hvis gennemsnitlige ugentlige arbejdstid overstiger 8 timer.
 Stk. 2. Aftalen omfatter ikke ansatte, der ved  

 bekendtgørelse undtages fra lovgivningen om arbejdsgiverens pligt til  

 at underrette arbejdstageren om vilkårene for  

 ansættelsesforholdet.
 § 2. Arbejdsgiveren skal give arbejdstageren oplysninger om  

 alle væsentlige vilkår for ansættelsesforholdet, herunder  

 mindst om følgende forhold:
 1)	Arbejdsgiverens og arbejdstagerens identitet.
 2)	Arbejdsstedets beliggenhed eller i mangel af et fast arbejdssted  

 eller et sted, hvor arbejdet hovedsagelig udføres, oplysning om, at  

 arbejdstageren er beskæftiget på forskellige steder, samt om  

 hovedsæde eller arbejdsgiverens adresse.
 3)	Beskrivelse af arbejdet eller angivelse af arbejdstagerens titel,  

 rang, stilling eller jobkategori.
 4)	Ansættelsesforholdets begyndelsestidspunkt.
 5)	Ansættelsesforholdets forventede varighed, hvor der ikke er  

 tale om tidsubestemt ansættelse.
 6)	Arbejdstagerens rettigheder med hensyn til betalt ferie, herunder om  

 der udbetales løn under ferie.
 7)	Varigheden af arbejdstagerens og arbejdsgiverens opsigelsesvarsler  

 eller reglerne herom.
8)	Den gældende eller aftalte løn, som arbejdstageren har  

 ret til ved ansættelsesforholdets påbegyndelse, samt tillæg  

 og andre løndele, der ikke er indeholdt heri, f.eks. pensionsbidrag og  

 eventuel kost og logi.
Endvidere skal der oplyses om lønnens  

 udbetalingsterminer.
 9)	Den normale daglige eller ugentlige arbejdstid.
 10)	Angivelse af, hvilke kollektive overenskomster eller aftaler der  

 regulerer arbejdsforholdet.
 Stk. 2. Oplysningerne skal gives senest 1 måned efter,  

 at ansættelsesforholdet er påbegyndt.
 § 3. Hvis arbejdstageren skal udføre sit arbejde uden  

 for riget, og arbejdets varighed overstiger 1 måned, skal  

 arbejdsgiveren give følgende supplerende oplysninger:
 1)	Varigheden af det arbejde, der udføres i udlandet.
 2)	Den valuta, som lønnen udbetales i.
 3)	I givet fald de fordele i kontanter og naturalier, der er forbundet  

 med opholdet i udlandet.
 4)	I givet fald vilkårene for arbejdstagerens tilbagevenden til  

 hjemlandet.
 5)	Om der er taget skridt til at få udstedt de nødvendige  

 attester i forbindelse med udstationeringen.
 Stk. 2. De oplysninger, som udstationerede arbejdstagere har  

 krav på, skal gives inden afrejsen.
§ 4. Arbejdsgiveren skal ved enhver ændring af de  

 forhold, der er nævnt i § 2, stk. 1, og § 3,  

 stk. 1, give arbejdstageren skriftlig besked herom.
Det gælder dog  

 ikke, hvis en oplysning er givet ved henvisning til love, administrative  

 bestemmelser, vedtægtsmæssige bestemmelser eller overenskomster  

 mv., og ændringen skyldes ændringer i disse bestemmelser.
 Stk. 2. Oplysningerne skal gives hurtigst muligt og senest 1  

 måned efter, at ændringen er trådt i kraft.
 § 5. Oplysninger kan gives i de dokumenter og på den  

 måde, der er nævnt i lov om arbejdsgiverens pligt til at  

 underrette lønmodtageren om vilkårene for  

 ansættelsesforholdet.
 § 6. Sag om, hvorvidt arbejdsgiveren har overholdt sin  

 oplysningspligt efter aftalen, kan rejses efter de sædvanlige  

 fagretlige regler på området, hvis arbejdstageren efter  

 udløbet af de fastsatte frister skriftligt har anmodet arbejdsgiveren  

 om de manglende oplysninger, og arbejdsgiveren herefter ikke giver  

 oplysningerne inden for en frist af 15 dage fra modtagelsen af  

 anmodningen.
 § 7. Aftalen træder i kraft den 1. juli 2002. Samtidig  

 ophæves aftale af 14. juni 1993 om arbejdsgiverens pligt til at  

 underrette arbejdstageren om vilkårene for  

 ansættelsesforholdet.
 Stk. 2. Aftalen finder anvendelse på aftaler om  

 ansættelsesforhold, der er indgået den 1. juli 1993 eller senere,  

 og som fortsat består efter den 1. juli 2002. Overgangsbestemmelserne i  

 lovens § 8 finder tilsvarende anvendelse.
 Stk.3. Aftalen kan af de underskrivende parter opsiges skriftligt med 3  

 måneders varsel til en 31. marts, dog tidligst til den 31. marts 2005.  

 Såfremt vedkommende fællesoverenskomst, organisationsaftale eller  

 overenskomst opsiges, betragtes tilknytningen til denne aftale som  

 opsagt.
København, den 29. maj 2002 Statsansattes Kartel Peter Waldorff Statstjenestemændenes Centralorganisation Tommy Agerskov Thomsen Finansministeriet, Personalestyrelsen P.M.V.
 E.B.
Dorte Sølling Akademikernes Centralorganisation Svend M.
Christensen Lærernes Centralorganisation Finn Busse Jensen Overenskomstansattes Centralorganisation Anni Herfort Andersen 1)   Bilag 2 og 3 er udeladt her.
 2)   Cirkulære nr. 119.
