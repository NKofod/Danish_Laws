Fremsat den 1. marts 2000 af by- og  

 boligministeren (Jytte Andersen) Forslag til Lov om ændring af lov om almene boliger  

 samt støttede private andelsboliger m.v., lov om andelsboligforeninger  

 og andre boligfællesskaber, lov om individuel boligstøtte og lov  

 om integration af udlændinge i Danmark (Fleksible udlejningsregler, særlig støtte til  

 visse almene boligafdelinger og kommunal anvisning til private  

 andelsboliger) § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 102 af 17. februar 1999, som ændret  

 ved § 1 i lov nr. 935 af 20. december 1999, § 1 i lov nr. 1086 af 29.  

 december 1999, foretages følgende ændringer:
 1. I § 20, stk. 2, 1. pkt., indsættes efter »nyt  

 boligbyggeri,«: »i særlige tilfælde til nedsættelse af  

 lejen i boligorganisationens afdelinger,«.
 2. I § 29, stk. 1, 1. pkt., indsættes efter  

 »konvertering«: »eller omprioritering«.
 3. § 60 affattes således:
»§ 60. For almene familieboliger, der ikke er omfattet af  

 § 59, stk. 1 eller 2, kan kommunalbestyrelsen og den almene  

 boligorganisation indgå aftale om, at indtil 90 pct. af de ledige  

 boliger i en boligafdeling skal udlejes efter særlige kriterier.  

 Kriterierne fastsættes ved aftale mellem kommunalbestyrelsen og  

 boligorganisationen og offentliggøres af kommunalbestyrelsen.
Mindst  

 hver 10. ledige familiebolig i boligafdelingen skal udlejes efter § 51, stk.  

 1, 1. pkt.
Stk. 2. Aftaler efter stk. 1, 1. pkt., tages op til  

 revision senest 4 år efter aftalens indgåelse.
Er  

 kommunalbestyrelsen og boligorganisationen enige, kan aftalen tages op til  

 revision inden udløbet af 4 års-perioden.
Stk. 3. I tilfælde af uenighed mellem  

 kommunalbestyrelsen og boligorganisationen om indgåelse af aftaler  

 efter stk. 1, 1. pkt., træffer By- og Boligministeriet efter anmodning  

 fra kommunalbestyrelsen afgørelse om udlejning efter særlige  

 kriterier.
Afgørelsen træffes efter høring af parterne og  

 på baggrund af en udtalelse fra Landsbyggefonden.« 4. I § 78 indsættes efter stk. 1 som nyt  

 stykke:
 »Stk. 2. Fonden kan med by- og boligministerens tilladelse optage  

 statslån til dækning af fondens forpligtelser i henhold til § 96  

 d, stk. 1.«.
 Stk. 2-4 bliver herefter stk. 3-5.
 5. Efter § 96 indsættes:
»Særlig støtte til visse almene  

 boligområder § 96 a.
Tilladelse til omprioritering efter § 96 b, stk. 1, og  

 huslejebidrag efter § 96 d, stk. 1, kan gives til almene boligafdelinger,  

 hvor der på baggrund af en samlet vurdering af den enkelte afdelings  

 forhold er konstateret væsentlige problemer af økonomisk, social  

 eller anden karakter, herunder høj husleje, høj flyttefrekvens,  

 stor andel af boligtagere med sociale problemer, vold, hærværk  

 eller nedslidning af bygninger og friarealer.
Stk. 2. Boligorganisationens ansøgning om  

 omprioritering og huslejebidrag fremsendes til  Landsbyggefonden.
Der skal  

 foreligge tilslutning fra kommunalbestyrelsen i den kommune, hvori den almene  

 boligafdeling er beliggende.
Til brug for Landsbyggefondens indstilling om  

 omprioritering og beslutning om huslejebidrag skal boligorganisationen og  

 kommunen udarbejde en helhedsplan for, hvorledes afdelingens problemer vil  

 kunne afhjælpes.
§ 96 b.
By- og boligministeren kan efter indstilling fra  

 Landsbyggefonden, og inden for en samlet ramme for den årlige  

 ydelsesreduktion som følge af omprioritering på 80 mill. kr.,  

 tillade, at en almen boligafdeling, hvor ganske særlige forhold  

 gør sig gældende, jf. § 96 a, stk. 1, foretager omprioritering  

 af indestående realkreditlån, hvortil der ydes eller har  

 været ydet rentesikring eller ydelsessikring, samt lån, hvortil  

 der alene ydes en garanti.
Løbetiden kan maksimalt forlænges til  

 35 år.
Stk. 2. Omprioriteringslånet kan ydes med et  

 provenu, der svarer til hel eller delvis indfrielse af restgælden  

 på indestående lån med tillæg af de i forbindelse med  

 omprioriteringen forbundne udgifter.
Ved omprioriteringen må  

 låntager ikke opnå et kontantprovenu.
 Stk. 3. § 179, stk. 7, 1.-3. pkt., og stk. 8, finder  

 tilsvarende anvendelse.
§ 96 c.
Efter omprioriteringen nedsættes låntagers  

 betaling med forskellen mellem ydelsen på det indfriede lån og  

 ydelsen på det lån, der optages.
Låntagers betaling  

 reguleres herefter som hidtil, jf. dog stk. 2. § 179, stk. 4, 2.-3. pkt.,  

 finder tilsvarende anvendelse.
 Stk. 2. Optages lån med rentetilpasning, reguleres  

 låntagers betaling, indtil den svarer til den ydelse, der på  

 omprioriteringstidspunktet kan beregnes på et tilsvarende fastforrentet  

 realkreditlån.
 Stk. 3. Efter omprioritering videreføres den  

 løbende støtte, således at støtten udgør et  

 beløb, der svarer til forskellen mellem låntagers betaling og  

 ydelsen på det lån, der optages, jf. dog stk. 2. Likvide midler,  

 der indtil lånets udamortisering fremkommer i forbindelse med  

 låntagers betaling på lån som nævnt i stk. 2,  

 indbetales til Finansstyrelsen.
§ 96 d.
Landsbyggefonden kan af de midler, der er  

 overført til landsdispositionsfonden, og inden for en samlet ramme  

 på maksimalt 140 mill. kr. årligt, yde støtte i form af  

 huslejebidrag til almene boligafdelinger, hvor ganske særlige forhold  

 gør sig gældende, jf. § 96 a, stk. 1. Støtten kan  

 anvendes til nedsættelse af huslejen, finansiering af nødvendige  

 renoveringsarbejder, miljøforbedrende foranstaltninger og andre  

 særlige foranstaltninger.
 Stk. 2. Huslejebidrag ydes som en løbende  

 driftsstøtte, der fastsættes som et årligt  

 kronebeløb pr. m2. Landsbyggefonden kan på de  

 vilkår, der er nævnt i § 134, helt eller delvis bringe betaling  

 af huslejebidrag til ophør.
 Stk. 3. § 96 finder tilsvarende anvendelse.
§ 96 e.
Staten refunderer Landsbyggefondens udgifter til  

 huslejebidrag med maksimalt 100 mio. kr. i 2001, 80 mio. kr. i 2002 og 40  

 mio. kr. i 2003. I det omfang statens refusion i det enkelte år  

 udgør et mindre beløb,  kan det ikke anvendte beløb  

 overføres til det næstfølgende år, herunder kan  

 beløb, der ikke anvendes i 2003, overføres til 2004.
 Stk. 2. Staten kan yde lån til Landsbyggefonden til  

 dækning af fondens forpligtelser i henhold til § 96 d, stk. 1.  

 Lånet afvikles efter by- og boligministerens nærmere bestemmelse  

 i takt med fondens muligheder for at afvikle lånet.
§ 96 f.
Kommunalbestyrelsen kan yde tilskud, lån eller  

 garanti for lån eller for lejetab til almene boligafdelinger, der har  

 væsentlige problemer af økonomisk, social eller anden karakter,  

 som anført i § 96 a, stk. 1.
Stk. 2. For lån efter stk. 1, fastsætter  

 kommunalbestyrelsen lånenes forrentnings- og afdragsvilkår,  

 herunder om betaling af rente og afdrag først skal påbegyndes  

 på et nærmere fastsat senere tidspunkt og under nærmere  

 angivne forudsætninger.
Kommunalbestyrelsen kan udskyde  

 spørgsmålet om påbegyndelse af rente- og afdragsbetaling  

 til afgørelse på et senere tidspunkt.
Lån kan ydes enten  

 til Landsbyggefonden til videre udlån til almene boligafdelinger eller  

 direkte til boligafdelingerne.
Kommunale lån til Landsbyggefonden  

 afdrages før Landsbyggefondens lån.
 Stk. 3. Kommunalbestyrelsen fastsætter  

 vilkårene for tilskud.
 Stk. 4. Kommunalbestyrelsen kan betinge støtte af,  

 at Landsbyggefonden , boligorganisationen  og en eventuel  

 forretningsførerorganisation medvirker til løsning af den  

 pågældende boligafdelings økonomiske problemer, herunder  

 at boligorganisationen anvender midler, der i henhold til § 87 er til dens  

 rådighed.
§ 96 g.
Landsbyggefondens bestyrelse fastsætter  

 nærmere regler om de forhold, der er nævnt i § 96 a, herunder om  

 ansøgningsproceduren.
Landsbyggefondens bestyrelse fastsætter  

 endvidere regler om omfanget af og vilkårene for ydelse af  

 huslejebidrag efter § 96 d.
Reglerne godkendes af by- og  

 boligministeren.«.
 6. I § 102 indsættes efter »§§ 91-96,« : »og § 96 d,«,  

 og efter 1. pkt. indsættes:
 »By- og boligministeren fastsætter endvidere  

 nærmere regler om omprioritering efter §§ 96 b, 96 c og 96 e.«.
 7. I § 160 a og § 160 m indsættes efter  

 »kapitel II«: »og § 15, stk. 2, 1. pkt., og stk. 4,«.
 8. I § 160 b indsættes efter stk. 3 som nyt  

 stykke:
»Stk. 4. Kommunalbestyrelsen skal, hvis ejendommen indeholder 10  

 eller flere boliger, betinge tilsagn om støtte af, at foreningen  

 stiller boliger til rådighed for kommunalbestyrelsen til løsning  

 af påtrængende boligsociale opgaver i kommunen, herunder at  

 opnå en mere afbalanceret beboersammensætning.
Træffer  

 kommunalbestyrelsen beslutning herom, skal hver 10. bolig, der bliver ledig  

 og som søges overdraget, tilbydes kommunalbestyrelsen.
Andelsboliger,  

 som kommunalbestyrelsen erhverver, kan kommunalbestyrelsen videresælge  

 eller udleje.
Andelen af boliger, som kommunalbestyrelsen råder over,  

 kan ikke på noget tidspunkt overstige 10 pct. af foreningens samlede  

 antal boliger.
Kommunalbestyrelsens anvisningsret efter 1. pkt. skal  

 fremgå af foreningsvedtægten.«.
 Stk. 4-7 bliver herefter stk. 5-8.
 9. I § 160 l ændres »§ 160 b, stk. 1, 2, 4 og 5« til:  

 »§ 160 b, stk. 1, 2, og 4-6«.
 10. I § 160 n indsættes som stykke 3:
 »Stk. 3. Ved tilsagn efter stk. 1, 1. pkt., finder bestemmelserne i  

 § 160 b, stk. 4, tilsvarende anvendelse.«.
 11. I § 179 indsættes efter stk. 7 som nyt stykke:
»Stk. 8.  For lån, der konverteres efter stk. 1, garanterer  

 staten for tinglysning af pantebrevet.
Garantien gælder, så  

 længe pantebrevet ikke er tinglyst.«.
 Stk. 8-11 bliver herefter stk. 9-12.
 12. I § 179, stk. 11, der bliver stk. 12, ændres »stk.  

 1-9« til: »stk. 1-10«.
 13. I § 179 a, stk. 1, 2. pkt., ændres »§ 179, stk. 3,  

 7 og 10« til: »§ 179, stk. 3, 7 og 11.«.
§ 2 I lov om andelsboligforeninger og andre boligfællesskaber, jf.  

 lovbekendtgørelse nr. 164 af 9. marts 1998, som ændret ved § 3 i  

 lov nr. 1086 af 29. december 1999, foretages følgende  

 ændringer:
 1. I § 5, stk. 12, 1. pkt., indsættes efter »bolig,  

 kan«: », bortset fra de i §§ 7 e og 7 g nævnte tilfælde,«.
 2. Efter § 7 b indsættes:
»§ 7 c.
Kommunalbestyrelsen kan med henblik på  

 løsning af påtrængende boligsociale opgaver i kommunen,  

 herunder at opnå en mere afbalanceret beboersammensætning,  

 indgå aftale med en privat andelsboligforening om anvisningsret til  

 boliger i foreningen.
Stk. 2. Aftalt anvisningsret indebærer, at  

 andelsboliger, der er omfattet af anvisningsretten og som søges  

 overdraget, uanset modstående vedtægtsbestemmelser om  

 overdragelse skal tilbydes kommunalbestyrelsen.
Andelsboliger, som  

 kommunalbestyrelsen erhverver i henhold hertil, kan kommunalbestyrelsen  

 videresælge eller udleje.
Stk. 3. Andelsboligforeningen kan træffe beslutning  

 om indgåelse af aftale efter stk. 1 efter de regler, som gælder  

 for vedtagelse af vedtægtsændringer i foreningen.
Foreningen skal  

 samtidig beslutte hvor mange boliger, der skal stilles til rådighed for  

 kommunalbestyrelsen, og for hvilken periode anvisningsretten  

 gælder.
§ 7 d.
Kommunalbestyrelsens anvisningsret finder ikke  

 anvendelse i de tilfælde, hvor en person før lovens  

 ikrafttræden har opnået et retsbeskyttet krav på at  

 erhverve den andel og bolig, som kommunalbestyrelsen ellers ville kunne  

 erhverve.
Endvidere finder kommunalbestyrelsens anvisningsret ikke  

 anvendelse, hvis et husstandsmedlem efter vedtægten har krav på  

 at fortsætte medlemsskab eller overtage en andel og bolig.
Endelig  

 berøres andelshaverens adgang til at bytte bolig med en anden  

 andelshaver eller en lejer af en beboelseslejlighed ikke af anvisningsretten.  

 Ved opgørelsen af det antal boliger, som skal tilbydes  

 kommunalbestyrelsen, ses bort fra de boliger, som overdrages efter 1.-3.  

 pkt.
§ 7 e.
Kommunalbestyrelsen kan erhverve andelen  

 på de samme vilkår og til samme pris, som en andelshaver lovligt  

 ville kunne opnå ved salg til anden side.
Købesummen kan  

 fastsættes på grundlag af en vurdering fra en  

 ejendomsmægler, der tillige er valuar.
Foreningen skal til brug herfor  

 oplyse overdragelsessummerne i de seneste salg i foreningen.  

 Kommunalbestyrelsen skal godtgøre andelshaveren de udgifter,  

 andelshaveren med rimelighed har afholdt forgæves med henblik på  

 salg af andelen.
§ 7 f.
Kommunalbestyrelsen indtræder uanset eventuelle  

 modstående vedtægtsbestemmelser som andelshaver med samme  

 rettigheder og pligter som andre andelshavere, idet dog kommunalbestyrelsen  

 er berettiget til at udleje andelsboligen til en lejer på betingelse  

 af, at andelsboligforeningen ikke har vægtige grunde til at  

 modsætte sig udlejning til den pågældende lejer.
Endvidere  

 kan kommunalbestyrelsen, når den erhverver en andelsbolig i henhold til  

 aftale efter § 7 c eller i henhold vilkår efter §§ 160 d og 160 n i lov  

 om almene boliger samt støttede private andelsboliger m.v., uanset  

 modstående vedtægtsbestemmelser dog ikke forpligtes til at  

 hæfte personligt og solidarisk for lån, som foreningen optager  

 efter kommunalbestyrelsens erhvervelse af en andel, og som ligger ud over de  

 lånegrænser, som gælder ved ydelse af lån til private  

 andelsboligforeninger efter realkreditloven.
 Stk. 2. Kommunalbestyrelsen kan ikke betinge sit  

 medlemskab af andelsboligforeningen af indflydelse på ejendommens eller  

 foreningens drift eller af særstilling i forhold til de andre medlemmer  

 af andelsboligforeningen udover det i stk. 1 nævnte.
 Stk. 3. Kommunalbestyrelsens andele medregnes ikke,  

 når der i lovgivningen stilles krav om, at et vist antal beboere skal  

 være medlemmer af andelsboligforeningen.
§ 7 g.
Kommunalbestyrelsens eventuelle videresalg af en  

 andelsbolig skal ske i overensstemmelse med lovgivningens og  

 vedtægternes almindelige regler, idet erhververen dog ikke har krav  

 på garanti fra andelsboligforeningen, jf. § 5, stk. 12.  

 Kommunalbestyrelsen kan give tilsagn om at stille garanti for lån i et  

 pengeinstitut til erhvervelse af andelen.
§ 7 h.
Bestyrelsen for andelsboligforeningen skal underrette  

 kommunalbestyrelsen senest 2 uger efter, at bestyrelsen har modtaget en  

 meddelelse om eller på et andet grundlag bliver bekendt med, at en  

 andelsbolig, der er omfattet at den kommunale anvisningsret, skal  

 afhændes.
Underretningen skal indeholde de oplysninger, som  

 fremgår af § 6, stk. 1. Trækkes tilbudet om salg tilbage,  

 overføres kommunalbestyrelsens anvisningsret til den næste bolig  

 i foreningen, som skal overdrages.
Stk. 2. Kommunalbestyrelsen skal inden 2 uger efter  

 modtagelse af den i stk. 1 nævnte underretning fra bestyrelsen give  

 meddelelse til andelsboligforeningen og andelshaveren om, at  

 kommunalbestyrelsen ønsker at indtræde som medlem af  

 andelsboligforeningen.
Gives sådan meddelelse ikke rettidigt, mister  

 kommunalbestyrelsen retten til at overtage den pågældende  

 bolig.«.
 3. § 15, stk. 2, affattes således:
»Stk. 2. Det samme gælder den, der overdrager sin andel i  

 strid med kommunalbestyrelsens ret efter § 7 c eller tilsidesætter den  

 pligt, der gælder for andelsboligforeningen efter § 7 h.
Den, der  

 overdrager en aktie eller anpart i strid med reglerne i § 10, den, der  

 overdrager en fast ejendom eller en anpart af en fast ejendom i strid med §  

 13, eller den, der overdrager en fast ejendom eller en andel i et  

 boligfællesskab i strid med § 14 a, kan ligeledes straffes med  

 bøde eller hæfte.«.
§ 3 I lov om individuel boligstøtte, jf. lovbekendtgørelse nr.  

 112 af 24. februar 1999, foretages følgende ændringer:
 1. I § 64 a indsættes efter »kommunal anvisningsret«:  

 »eller i en privat andelsboligforening, jf. lov om almene boliger samt  

 støttede private andelsboliger m.v., eller lov om  

 andelsboligforeninger og andre boligfællesskaber«.
 2. I § 64 b indsættes efter »kommunal anvisningsret«:  

 », lov om almene boliger samt støttede private andelsboliger m.v.,  

 eller lov om andelsboligforeninger og andre boligfællesskaber«.
§ 4 I lov nr. 474 af 1. juli 1998 om integration af udlændinge i Danmark  

 (integrationsloven), som senest ændret ved lov nr. 57 af 25. januar  

 2000, foretages følgende ændringer:
 1. § 15, stk. 1, nr. 4, affattes således:
 »4)	anvendelse af de boliger, som en andelsboligforening skal stille  

 til rådighed for kommunalbestyrelsen, jf. § 160 b, stk. 4, og § 160 n,  

 stk. 3, i lov om almene boliger samt støttede private andelsboliger  

 m.v.«.
 2. I §  15, stk. 1, nr. 5, ændres: »boligforholdene,  

 og« til: »boligforholdene,«.
 3. I § 15, stk. 1, nr. 6, ændres:  

 »Udlændingestyrelsen.« til: »Udlændingestyrelsen, og«.
 4. I § 15, stk. 1, indsættes som nr. 7:
 »7)	at en privat andelsboligforening stiller boliger til rådighed  

 for Udlændingestyrelsen, jf. § 7 c i lov om andelsboligforeninger og  

 andre boligfællesskaber.«.
 5. I § 15, stk. 3, 1. pkt., indsættes efter:  

 »med udlejer«: »eller andelsboligforeningen«.
§ 5 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslaget indgår i regeringens samlede  

 handlingsplan for bedre integration og er en del af en samlet vifte over  

 redskaber i by- og boligpolitikken, som kommunerne kan anvende til  

 løsning af by- og boligsociale problemer bl.a. med henblik på at  

 forbedre forholdene i socialt belastede områder og undgå sociale  

 ghettoer.
 Med henblik på at sikre en mere afbalanceret  

 beboersammensætning i visse almene boligområder foreslås  

 således nogle udvidede styringsredskaber for kommunerne, som giver  

 kommunerne en ganske betydelig indflydelse og dermed ansvar for den lokale  

 by- og boligpolitik.
 Lovforslaget indeholder følgende elementer:
 1. Fleksible udlejningsregler.
 2. Særlig støtte til visse almene  

 boligafdelinger.
 3. Kommunal anvisning til private andelsboliger.
 1. Fleksible udlejningsregler.
Med forslaget om mere fleksible udlejningsregler får  

 kommunerne et nyt redskab til en mere målrettet  udlejningspolitik, som  

 retter sig mod løsning af særlige boligsociale problemer, der  

 måtte karakterisere de enkelte boligafdelinger i kommunen.
Forslaget  

 har således til formål at fremme, at der over en  

 årrække skabes en mere afbalanceret beboersammensætning i  

 det almene byggeri ved at give kommunerne udvidet mulighed for udlejning  

 afpasset de lokale forhold.
Forslaget vil være et supplement til de  

 øvrige regler om udlejning.
Dette indebærer, at kommunerne som  

 hidtil kan beslutte at anvende »1/4-reglen« til løsning af  

 påtrængende boligsociale opgaver, at kommunen og  

 boligorganisationen som hidtil kan aftale at anvende op til 100 pct. af de  

 ledige boliger til løsning af påtrængende boligsociale  

 opgaver eller at ventelisteordning anvendes.
Efter de gældende regler sker udlejning af almene  

 familieboliger som hovedregel efter anciennitet på en venteliste.
Den  

 boligsøgende, der har størst anciennitet på ventelisten  

 har som udgangspunkt ret til at få tildelt den pågældende  

 lejlighed.
For at sikre en optimal udnyttelse af boligmassen har visse  

 persongrupper dog fortrinsret frem for andre på ventelisten: Personer,  

 der allerede har bolig i boligorganisationen, har fortrinsret frem for udefra  

 kommende ansøgere (oprykningsventelisten), børnefamilier har  

 fortrinsret til de større lejligheder, og ældre og handicappede  

 har i mindre omfang fortrinsret til bestemte ældre- og handicapegnede  

 boliger.
Med henblik på løsning af  

 påtrængende boligsociale opgaver - hvilket normalt vil sige akut  

 bolignød - kan kommunalbestyrelsen træffe beslutning om, at  

 kommunen har anvisningsret til indtil hver fjerde ledige familiebolig.  

 Herudover kan kommunalbestyrelsen og boligorganisationen aftale, at  

 kommunalbestyrelsens anvisningsret til løsning af  

 påtrængende boligsociale problemer udvides til indtil 100 pct. af  

 de ledige boliger - den såkaldte aftaleregel.
Endelig kan  

 kommunalbestyrelsen beslutte, at indtil hver tredje ledige bolig skal stilles  

 til rådighed som erstatningsbolig for husstande, der skal genhuses som  

 følge af byfornyelse m.v.
Anvisningsretten går forud for ventelisten.  

 Når kommunalbestyrelsen har anvist en lejer, betaler kommunen lejen fra  

 det tidspunkt, boligen er stillet til rådighed for kommunalbestyrelsen,  

 og indtil udlejning sker.
Desuden garanterer kommunen for opfyldelsen af  

 lejerens betaling af eventuelle udgifter til istandsættelse ved  

 fraflytning.
Efter § 60 i lov om almene boliger samt støttede  

 private andelsboliger m.v. kan kommunalbestyrelse og boligorganisation  

 endvidere - såfremt der er kommunal anvisningsret til minimum 1/8 af de  

 ledige boliger - aftale, at indtil 1/4 af boligerne anvises af  

 boligorganisationen efter særlige sociale kriterier til personer, der  

 har et påtrængende boligbehov.
De sociale kriterier kan f.eks.  

 omfatte handicappede, ældre, lavindkomstgrupper eller skilsmisseramte.  

 Personer, der opfylder de særlige sociale kriterier, går forud  

 for ventelisten, men ikke forud for den kommunale anvisning.
Ventelisteprincippet, herunder reglerne om  

 oprykningsventeliste, blev lovfæstet i 1992 og skabte et gennemskueligt  

 og forenklet udlejningsregelsæt, men samtidig også et stift og  

 "millimeterretfærdigt" system, som ikke giver særlig  

 store muligheder for at påvirke beboersammensætningen.
I  

 problemramte områder kan ventelisteprincippet betyde, at det er  

 svært at bryde en negativ spiral.
I mange problemramte områder er  

 det karakteristisk, at ventelisterne er meget korte, eller at der slet ingen  

 ventetider er til en ledig bolig.
Dette indebærer, at ressourcesvage  

 personer, der er uden mulighed for at erhverve en bolig på anden  

 måde, i stort omfang efterspørger og får en bolig i disse  

 områder, og dermed bliver det svært at opnå en mere  

 varieret  beboersammensætning.
Dette forstærkes af, at  

 oprykningsretten medfører, at ressourcesvage personer på den  

 almindelige, eksterne venteliste kan have vanskeligt ved at opnå en  

 bolig i mere attraktive boligområder.
Ved en ændring af § 144 i lov om almene boliger samt  

 støttede private andelsboliger m.v., som trådte i kraft den 4.  

 april 1997, blev der etableret en forsøgsordning vedrørende  

 anvisning og udlejning af almene boliger.
Forsøg med  

 udlejningsreglerne skal godkendes af by- og boligministeren med henblik  

 på at skabe en bredere beboersammensætning i det almene  

 udlejningsbyggeri.
Udgangspunktet for ordningen er at give fortrinsret for  

 bestemte grupper, f.eks. pendlere, forud for den almindelige venteliste.  

 Ordningen har ikke fået den helt store effekt endnu, da det tager tid  

 at få implementeret forsøgene.
Der er godkendt ca. 110  

 forsøg i boligafdelinger, der i alt omfatter ca. 90.000 boliger.
I  

 gennemsnit er ca. halvdelen af lejlighederne omfattet af udlejning efter  

 særlige forsøgskriterier, mens den anden halvdel udlejes efter  

 gældende regler.
I en række afdelinger er der således helt  

 op til 100 pct. af de ledige boliger, der udlejes efter særlige  

 forsøgskriterier.
Uanset at det på nuværende tidspunkt er  

 vanskeligt at sige noget om virkningerne af  forsøgsordningen,  

 viser de foreløbige erfaringer med ordningen, at såvel kommuner  

 som boligorganisationer er meget positive overfor de muligheder, der ligger i  

 forsøgsordningen.
Kommunernes afrapporteringer viser, at  

 forsøgsudlejningen ses som et værktøj til at  

 forsøge at stoppe en uheldig udvikling i beboersammensætningen,  

 og i en del forsøg er der tendenser til, at  

 beboersammensætningen udvikler sig i en mere varieret retning.
Der kan  

 henvises til by- og boligministerens 2 redegørelser til Folketingets  

 Boligudvalg af henholdsvis 30. juni 1998 (alm. del - bilag 99) og 30. juni  

 1999 (alm. del - bilag 161).
 Forslaget tager udgangspunkt i erfaringerne fra den  

 ovennævnte forsøgsordning og bygger på antagelsen om, at  

 en boligafdelings dårlige situation kan forbedres ved at  

tiltrække ressourcestærke boligsøgende ved at give  

 disse boligsøgende en fortrinsret til de ledige boliger forud for  

 ventelisten.
Det er efter forslaget fortsat en  

 forudsætning, at kommunalbestyrelsen til stadighed har mulighed for  

 gennem det almene byggeri at løse sine boligsociale opgaver.
Adgangen  

 til kommunal anvisningsret bibeholdes derfor uændret.
Herudover foreslås anvisningsretten suppleret med en  

 adgang til, at kommunalbestyrelsen og en almen boligorganisation kan  

 indgå aftale om, at udlejning af ledige boliger sker efter  

 særlige kriterier.
Kriterierne fastsættes ved aftale mellem  

 kommunalbestyrelsen og boligorganisationen, og suspenderer således de  

 almindelige udlejningsregler.
Aftalen vil maksimalt kunne omfatte 90  

 pct. af de ledige boliger i den enkelte boligafdeling afhængig af  

 omfanget af den kommunale anvisningsret.
De resterende boliger, der som
minimum udgør 10 pct., og som hverken er underlagt kommunal  

 anvisning eller udlejes efter de aftalte særlige kriterier,  

 foreslås udlejet efter de gældende regler, dvs. efter anciennitet  

 på ventelisten/oprykningsventelisten samt med fortrinsret for  

 børnefamilier, ældre og handicappede.
Hensigten er, at  

 boligsøgende på den almindelige venteliste/oprykningsventeliste  

 fortsat skal have mulighed for at komme i betragtning til ledige boliger.
Det vil være en forudsætning, at aftalen ikke  

 forhindrer kommunalbestyrelsen i at løse sine boligsociale opgaver  

 overfor boligsøgende med et akut boligbehov.
Dette kan f.eks. ske ved,  

 at kommunalbestyrelsen gør brug af sin anvisningsret ved at inddrage  

 hele den almene sektor i kommunen, herunder også mere velfungerende  

 afdelinger.
Endvidere foreslås, at By- og Boligministeriet efter  

 anmodning fra kommunalbestyrelsen træffer afgørelse i  

 tilfælde af uenighed om indgåelse af en aftale mellem  

 kommunalbestyrelsen og boligorganisationen om udlejning efter særlige  

 kriterier.
Udgangspunktet for de foreslåede fleksible udlejningsregler  

 er, at der er tale om et frivilligt kommunalt redskab, der er funderet  

 på samarbejde og frivillige aftaler mellem parterne på basis af  

 en fælles forståelse af problemerne.
Formålet med den  

 foreslåede bestemmelse er således alene at sikre, at en enkelt  

 boligorganisation ikke reelt kan nedlægge veto mod en  

 hensigtsmæssig løsning af de boligsociale problemer i en kommune  

 ved f.eks. at nægte at indgå i en samlet aftale for et  

 område eller ved kun at kunne tilslutte sig delvist.
På baggrund  

 af erfaringer fra bl.a. forsøgsordningen vurderes det, at ministeriet  

 kun i meget få tilfælde vil skulle træffe en  

 afgørelse.
Forslaget indebærer, at man viderefører den  

 hidtidige forsøgebaseret ordning, hvorefter kommunen og  

 boligorganisationen kan indgå aftaler om udlejning efter særlige  

 kriterier.
Til forskel fra den gældende forsøgsordning  

 indebærer forslaget dog, at aftaler om udlejning efter særlige  

 kriterier for fremtiden højst kan omfatte indtil 90 pct. af de ledige  

 boliger.
Efter forslaget vil der endvidere ikke længere være krav  

 om By- og Boligministeriets godkendelse af aftalen.
Der forudsættes ikke at være  

 begrænsninger på de aftaler, der kan indgås, idet de  

 selvfølgelig skal overholde internationale aftaler og konventioner om  

 racediskrimination og menneskerettigheder, som Danmark har ratificeret, og  

 nationale regler om forbud mod forskelsbehandling på grund af race.  

 Dvs. at der ikke kan indgås aftaler, der negativt afskærer  

 bestemte grupper fra at få anvist en bolig, eksempelvis begrundet i  

 etnisk oprindelse, race eller lign.
Derimod vil der kunne indgås  

 aftaler, der giver bestemte grupper, f.eks. pendlere med beskæftigelse  

 i kommunen og ældre, der ønsker at flytte i tide, en fortrinsret  

 til de ledige lejligheder   dvs. svarende til den nuværende  

 forsøgsordning.
Udgangspunktet for kommunens overvejelser  

 vedrørende indholdet af en aftale, herunder overvejelser  

 vedrørende den kommunale anvisningsret, er de enkelte almene  

 boligafdelingers situation set i forhold til kommunens generelle boligpolitik  

 og forholdene i den øvrige del af boligmarkedet i kommunen.
Afdelinger  

 med store problemer og en skæv beboersammensætning vil  

 således kunne opnå en mere afbalanceret sammensætning ved  

 en hensigtsmæssig udlejningspolitik.
Ved en bevidst brug af  

 fortrinsaftaler og kommunal anvisningsret, herunder friholdelse af socialt  

 belastede afdelinger og kommunal anvisning i mere velfungerende afdelinger,  

 vil kommunen have langt bedre muligheder for at sikre en mere ligelig  

 beboersammensætning i kommunens almene boligbebyggelser.
 På baggrund af den eksisterende  

 forsøgsordning kan der nævnes følgende eksempler på  

 kriterier, som vil kunne danne grundlag for en aftalebaseret udlejning:  

 fortrinsret for pendlere med beskæftigelse i kommunen, tilflyttere med  

 beskæftigelse i kommunen og lignende, ophævelse af  

 størrelseskriterierne i forbindelse med udlejning til enlige og par  

 uden børn, ophævelse helt eller delvis af oprykningsretten,  

 fortrinsret for ældre, der i tide ønsker en mere velegnet bolig  

 til deres alderdom, udlejning af egnede boliger til unge, herunder  

 eksempelvis udlejning af store boliger til bofællesskaber for unge  

 under uddannelse, udlejning til særlige sociale grupper, f.eks.  

 boligsøgende med fysisk eller psykisk handicap, fortrinsret for  

 skilsmisseramte, overdragelse af anvisningskompetencen til  

 opgangsfællesskaber m.v.
Som led i kommunalbestyrelsens almindelige  

 tilsynsforpligtelser foreslås, at kommunalbestyrelsen fører  

 tilsyn med, at boligorganisationen udlejer ledige boliger i overensstemmelse  

 med den indgåede aftale.
Boligsøgende, der af  

 boligorganisationen anses for uberettigede til en bolig efter de aftalte  

 kriterier, vil kunne henvende sig til kommunalbestyrelsen som  

 tilsynsmyndighed, og kommunalbestyrelsen må herefter vurdere, om der er  

 grundlag for den boligsøgendes klage, herunder om den  

 pågældende boligsøgende uberettiget er blevet afvist af  

 boligorganisationen.
Forslaget indebærer, at der ikke er behov for, at  

 By- og Boligministeriet godkender yderligere udlejningsforsøg med  

 almene familieboliger efter den ovennævnte  

 forsøgsordning.
De igangværende udlejningsforsøg  

 kører videre som hidtil, medmindre parterne aftaler andet, idet der  

 sker en årlig afrapportering og en evaluering ved afslutningen af det  

 enkelte forsøg.
Det kan oplyses, at næsten samtlige  

 forsøg afsluttes 1. juli 2002 eller tidligere.
Når  

 forsøgene udløber, vil de ikke blive forlænget.  

 Kommunalbestyrelsen og boligorganisationen kan i stedet for træffe  

 aftale om særlige udlejningskriterier for indtil 90 pct. af de ledige  

 boliger i den enkelte afdeling, jf. ovenfor.
 Forslaget om aftalebaseret udlejning træder  

 endvidere i stedet for den nuværende mulighed i lovens § 60 for  

 udlejning efter særlige sociale kriterier.
 2. Særlig støtte til visse almene boligafdelinger.
Som led i bestræbelserne på at skabe en mere  

 afbalanceret beboersammensætning i visse almene boligområder  

 foreslås det, at der etableres mulighed for at yde en særlig  

 støtte til disse områder, således at pris og kvalitet  

 bringes i bedre overensstemmelse med henblik på at øge disse  

 områders konkurrenceevne og dermed mulighed for at kunne  

 tiltrække bredere grupper af beboere.
Det foreslås derfor, at der  

 åbnes mulighed for inden for en samlet lettelse på 220 mill. kr.  

 årligt, dels at kunne forlænge løbetiden på  

 eksisterende lån for derved at mindske kapitaludgifterne, dels at  

 Landsbyggefonden kan yde en særlig driftsstøtte.
Den samlede  

 støtte foreslås herefter at skulle anvendes til  

 lejenedsættelse og til fysisk renovering.
Den foreslåede indsats ligger i forlængelse af  

 regeringens byudvalgsindsats, som er gennemført i perioden 1993 til  

 1998, og viderefører de centrale støtteelementer i denne  

 indsats i de fortsatte bestræbelser på at udvikle og forbedre de  

 udsatte boligområders situation.
I særlig grad videreføres  

 hensigten og instrumenterne i lov om visse almennyttige boligafdelingers  

 omprioritering m.v., jf. lov nr. 282 af 27. april 1994.
 Omprioriteringsloven havde to hovedstøtteelementer,  

 nemlig dels løbetidsforlængelse af indestående lån  

 ved optagelse af nye 30-årige lån hvorved beboerbetalingen kunne  

 nedsættes og dels en særlig driftsstøtteordning, som  

 hovedsagelig blev finansieret af Landsbyggefonden.
 Statens Byggeforskningsinstitiut (SBI) har løbende  

 fulgt byudvalgsindsatsen, og herunder omprioriteringsordningen, og afleverede  

 i november 1999 en sammenfattende evaluering af indsatsen i perioden 1993-98.  

 Evalueringen er sendt til Folketingets Boligudvalg den 9. november 1999 (alm.  

 del   bilag 27). Hovedkonklusionen er, at den samlede indsats har betydet, at  

 forslumningsprocesserne i bebyggelserne/ boligområderne er standset, og  

 at der alt i alt er sket store forbedringer i de berørte  

 afdelinger.
Evalueringen viser, at huslejenedsættelserne ser ud  

 til at have haft den mest direkte og positive effekt af Byudvalgets  

 indsatser.
Huslejenedsættelserne har medført en mindre  

 fraflytning - især af beskæftigede og mere ressourcestærke  

 beboere, og har haft markant betydning også for tilflytningen, herunder  

 især for tilflytning af personer i beskæftigelse.
Den fysiske indsats i bebyggelserne har direkte  

 ført til udbedring af byggeskader, renovering og forskønnelse  

 af bygningerne, forbedrede fællesfaciliteter og bedre udearealer.
Det  

 dårlige omdømme er mindsket, og de forbedrede  

 fællesfaciliteter har medvirket til at forbedre kommunalbestyrelsens  

 muligheder for at løse boligsociale problemer m.v.
Overordnet set har de gennemførte  

 huslejenedsættelser og fysiske forbedringer medført, at den  

 negative udvikling er blevet bremset.
Men det må understreges, at den  

 ikke alle steder er vendt, og det vurderes, at der fortsat er et stort behov  

 for yderligere forbedring af konkurrenceevnen i en række  

 afdelinger.
Størrelsesordenen af behovet for en yderligere  

 indsats til forbedring af konkurrenceevnen kan vanskeligt fastsættes  

 præcist.
Ikke mindst fordi problemernes karakter - og dermed også  

 løsningsinstrumenterne - varierer betydeligt.
Med udgangspunkt i dels  

 omprioriteringsindsatsen i 1995/96, dels den netop gennemførte  

 evaluering, vurderes det imidlertid, at en ramme for yderligere lettelser  

 på årligt 220 mio. kr. - der målrettes et færre antal  

 afdelinger   vil kunne dække behovet for at fastholde og styrke  

 indsatsen.
 Konkret foreslås følgende elementer at  

 indgå i indsatsen for at fastholde og styrke effekterne af Byudvalgets  

 indsats:
For det første etableres der mulighed for at  

 forlænge løbetiden til maksimalt 35 år på  

 indestående nominallån, hvortil der ydes eller har været  

 ydet rentesikring eller ydelsessikring samt på lån, hvor der  

 alene ydes garanti.
Det er alene ydelsesnedsættelsen som følge  

 af løbetidsforlængelsen, der kan anvendes som lettelse.  

 Beboerbetalingen på de nye lån nedsættes med nedgangen i  

 bruttoydelsen.
For det andet etableres der mulighed for, at  

 Landsbyggefonden kan yde en særlig driftsstøtte til almene  

 afdelinger.
Støtten kan kombineres med omprioritering, men kan  

 også ydes som selvstændig støtte.
Den samlede lettelse, der fremkommer ved  

 løbetidsforlængelse og driftsstøtte (huslejebidrag), kan  

 anvendes til huslejenedsættelse, fysiske renoveringsarbejder,  

 miljøforbedrende foranstaltninger eller andre særlige  

 foranstaltninger, som kan medvirke til realisering af den samlede plan for  

 løsning af afdelingens problemer, jf. nedenfor.
Det kunne f.eks.  

 være udgifter i forbindelse med imagepleje, målrettede  

 udlejningskampagner og lignende.
Det bemærkes, at det ikke er  

 hensigten, at lettelsen kan anvendes til foranstaltninger, som det normalt  

 vil være en (amts)kommunal opgave at varetage, herunder f.eks.  

 finansiering af sociale programmer, særlig indsats over for truede  

 grupper m.v., idet kommunen som led i helhedsplanen må forpligte sig  

 økonomisk til en social og kulturel indsats.
Det foreslås  

 endvidere, at Landsbyggefonden, således som det er tilfældet i  

 forbindelse med fondens indsats på andre områder, kan stille som  

 betingelse, at kommunen og boligorganisationen, herunder  

 forretningsførerorganisationen, deltager økonomisk i  

 løsningen af problemerne i den pågældende afdeling med  

 midler fra dispositionsfonden, trækningsretten, arbejdskapitalen  

 m.v.
Det er hensigten med den foreslåede ordning, at den  

 skal målrettes til særligt udsatte afdelinger.
Det foreslås  

 derfor, at kun afdelinger, hvor der på baggrund af en samlet vurdering  

 kan konstateres væsentlige problemer af økonomisk, social eller  

 anden karakter, herunder høj husleje, høj flyttefrekvens, stor  

 andel af boligtagere med sociale problemer, vold, hærværk eller  

 nedslidning af bygninger og friarealer kan omfattes af støtten.  

 Udvælgelsen af de afdelinger, der skal have  

 løbetidsforlængelse eller huslejebidrag, foretages af  

 Landsbyggefonden på baggrund af en ansøgning fra  

 boligorganisationen og med tilslutning fra den pågældende  

 kommune.
Den endelige tilladelse til løbetidsforlængelse  

 foretages af by- og boligministeren på baggrund af Landsbyggefondens  

 indstilling, mens Landsbyggefonden tager beslutning vedrørende  

 huslejebidraget.
Det er samtidig en forudsætning, at  

 kommunalbestyrelsen og boligorganisationen udarbejder en helhedsplan for,  

 hvorledes afdelingens problemer løses.
Planen skal beskæftige  

 sig med samtlige de væsentlige problemer, som gør sig  

 gældende i afdelingen, og samtidig anvise løsningsforslag  

 herpå.
Planen vil således alt efter forholdene kunne indeholde  

 foranstaltninger, som ikke kan finansieres gennem de foreslåede  

 lettelser, men forudsætter kommunalt engagement og finansiering, f.eks.  

 som tidligere nævnt en lang række sociale indsatser.
Det er et centralt element i ordningen, at den i  

 princippet finansieres af sektoren selv via en aktivering af såvel  

 opsamlede som fremtidige midler i Landsbyggefonden og i de omfattede  

 boligorganisationer.
Dermed fastholdes hovedlinjen i den statslige  

 fondspolitik, jf. også hensigten bag finansieringsreformen i 1998,  

 hvorefter staten til stadighed søger at sikre en aktivering af de  

 midler, som opsamles i sektoren.
Af den samlede lettelse på 220 mio. kr. årligt  

 forudsættes maksimalt  80 mio. kr. realiseret gennem  

 løbetidsforlængelse.
Sektoren finansierer indirekte denne  

 lettelse, idet der reelt er tale om en fremrykket anvendelse af fremtidige  

 fondsindbetalinger   konsekvensen er således en udskydelse af  

 fondsindbetalingen fra de pågældende lån.
Herudover fastsættes en ramme for  

 driftsstøtte (huslejebidrag) på maksimalt 140 mill. kr.  

 årligt, som principielt forudsættes finansieret af midler fra den  

 almene sektor selv, herunder især af midler fra Landsbyggefonden.  

 Fonden vil som følge af finansieringsreformen fra 1998 i de kommende  

 år få tilført betydelige midler, idet halvdelen af de  

 likvide midler, der fremkommer som følge af udamortiserede lån i  

 det almene byggeri, skal indbetales til fonden.
Hertil kommer de midler, der  

 forbliver i de enkelte boligorganisationers dispositionsfonde.
Der vil imidlertid gå en række år inden  

 især Landsbyggefonden fuldt ud vil være istand til at finansiere  

 de samlede udgifter til huslejebidrag.
Det foreslås derfor, at staten i  

 de første 3 år yder et tilskud til fonden på i alt  

 maksimalt 220 mio. kr. fordelt med 100 mio. kr. i 2001, 80 mio. kr. i 2002 og  

 40 mio. kr. i 2003, mens fonden (sektoren) betaler den resterende del.
Fra  

 2004 finansieres ordningen alene af fonden (sektoren). Det statslige tilskud  

 modsvares af mindreudgifter til boligstøtte og kontanthjælp, jf.  

 nærmere under de økonomiske bemærkninger.
Restfinansieringen i forhold til den fastsatte ramme,  

 herunder yderligere restfinansiering som følge af et andet  

 indbetalingsforløb til Landsbyggefonden end forudsat,  

 forudsættes inddækket enten ved bidrag fra de  

 pågældende boligorganisationer eller ved optagelse af  

 statslån.
Bidragets omfang vil afhænge af de konkrete  

 indestående midler i boligorganisationen samt de fremtidige  

 indbetalinger til dispositionsfonden.
Den øvrige finansiering  vil i  

 så fald kunne reduceres eller udfases hurtigere end ellers.
Samtidig  

 foreslås, at der åbnes mulighed for, at staten, jf. § 96 e, stk.  

 2, kan yde lån til fonden til dækning af fondens udgifter til  

 huslejebidrag.
Det er hensigten, at lånet højst kan  

 udgøre et beløb, der svarer til den fastsatte ramme med fradrag  

 af sektorens egne midler og den statslige refusion.
Vilkårene for lånets tilbagebetaling  

 fastsættes af by- og boligministeren.
Lånet forudsættes  

 forrentet med en rente, der sikrer udgiftsneutralitet for staten og afviklet  

 i takt med at fondens økonomi tillader det.
 3. Kommunal anvisning til private andelsboliger.
 Udover at forbedre mulighederne for at tiltrække  

 bredere grupper af beboere til det almene byggeri og modvirke tendens til  

 koncentration af udsatte grupper i bestemte dele af det almene byggeri  

 foreslås det, at også andre dele af det direkte støttede  

 boligmarked inddrages stærkere i løsningen af de boligsociale  

 opgaver.
Kommunerne har i dag stort set alene mulighed for at  

 anvise boligsøgende til almene boliger.
Således har kommunerne  

 kun mulighed for i henhold til lov om kommunal anvisningsret at købe  

 anvisningsret i private udlejningsboliger eller beslutte anvisningsret efter  

 byfornyelsesloven.
For at give kommunerne mulighed for en mere afbalanceret  

 fordeling af boligsøgende, der i dag får tilbudt bolig via den  

 kommunale boligsociale anvisning i lov om almene boliger samt støttede  

 private andelsboliger m.v., foreslås det som led i regeringens by- og  

 boligsociale initiativer at åbne mulighed for, at kommunalbestyrelsen  

 kan få adgang til at anvise boligsøgende til boliger i private  

 andelsboligforeninger.
Den personkreds, der omfattes af den boligsociale  

 anvisning, er den samme, som er omfattet af den kommunale anvisning efter §  

 59, stk. 1 og 3, i lov om almene boliger samt støttede private  

 andelsboliger m.v., hvilket vil sige, at der normalt skal foreligge en akut  

 bolignød for de pågældende.
For eksisterende andelsboligforeninger vil ordningen  

 være frivillig.
For nye støttede og ustøttede  

 (garanterede) andelsboligforeninger skal nye tilsagn, som gives efter lovens  

 ikrafttræden, betinges af, at kommunen skal have adgang til at anvise  

 boligsøgende til nogle af foreningens boliger.
 Anvisningsretten kan benyttes ved, at kommunen  

 køber en andel, som den enten sælger videre eller lejer ud til  

 boligsøgende.
 Det foreslås, at kommunalbestyrelsen får  

 anvisningsret i følgende tilfælde:
 1)	I eksisterende foreninger, som tilbyder kommunen at erhverve en  

 eller flere andele, jf. forslagets § 2, nr. 2. Tilbuddet om anvisning kan  

 komme fra støttede, ustøttede eller traditionelle  

 andelsboligforeninger.
 2)	Ved tilsagn om støtte til nyopførelse eller ombygning  

 til andelsboligforeninger efter kapitel 11 a i lov om almene boliger samt  

 støttede private andelsboliger m.v. efter lovens ikrafttrædelse.  

 Når kommunalbestyrelsen fremover giver tilsagn til støttede  

 private andelsboliger, skal den betinge tilsagnet af, at foreningen stiller  

 hver 10. bolig til rådighed for kommunen, jf. forslagets § 1, nr.  

 8.
3)	Ved tilsagn om kommunegaranti for realkreditlån til  

 nyopførelse af eller til erhvervelse af eksisterende ejendomme med  

 eller uden efterfølgende ombygning til andelsboligforeninger efter  

 kapitel 11 b i lov om almene boliger samt støttede private  

 andelsboliger m.v.
Når kommunalbestyrelsen fremover giver tilsagn om  

 garantistillelse til ustøttede private andelsboliger, skal den betinge  

 tilsagnet af, at foreningen stiller hver 10. bolig til rådighed for  

 kommunen, jf. forslagets § 1, nr. 10.
 Det er overladt til kommunalbestyrelsen på baggrund  

 af en vurdering af behovet for boliger til løsning af  

 påtrængende boligsociale problemer, herunder at opnå en  

 mere afbalanceret beboersammensætning, at beslutte, om den i det  

 konkrete tilfælde vil gøre brug af anvisningsretten efter  

 forslagets § 1, nr. 8 og 10 samt § 2, nr. 2.
 Kommunalbestyrelsen kan beholde anvisningsretten, så  

 længe den finder, at der er boligsocial begrundelse herfor.
For at sikre, at kommunens indflydelse på  

 foreningens forhold er begrænset, og at den bestemmende indflydelse  

 fortsat er hos de øvrige andelshavere, foreslås der et loft for,  

 hvor mange boliger i en forening, kommunen kan råde over på en  

 gang.
Der kan således ikke foretages boligsocial anvisning til mere end  

 10 pct. af boligerne i foreningen.
Det foreslås endvidere, at ordningen  

 i forslagets § 1, nr. 8 og 10, kun omfatter andelsboligforeninger med 10  

 eller flere boliger.
Kommunen får mulighed for at erhverve boligen og  

 derefter enten leje den ud eller videresælge den.
Kommunen kan  

 købe andelen til samme pris og på samme vilkår, som  

 sælgeren af andelen lovligt ville kunne opnå ved salg til  

 trediemand.
Indtræder kommunalbestyrelsen som andelshaver,  

 indebærer dette, at kommunalbestyrelsen får de samme rettigheder  

 og forpligtelser, som de øvrige andelshavere.
Det vil eksempelvis  

 være kommunalbestyrelsen, som betaler boligafgiften og har stemmeretten  

 på generalforsamlingen.
Kommunen kan ikke betinge sig en  

 særstilling i forhold til de andre medlemmer.
 I øvrigt finder lov om andelsboligforeninger og  

 andre boligfællesskaber anvendelse med de fravigelser, som  

 følger af denne lov.
 Endvidere foreslås det, at der gennemføres  

 ændringer i boligstøtteloven, således at de anviste lejere  

 får mulighed for at opnå lån til betaling af forudbetalt  

 leje, depositum, eller lignende på samme måde som efter lov om  

 kommunal anvisningsret.
 Lovforslaget indebærer endvidere  

 konsekvensændringer af § 15 i lov om integration af udlændinge i  

 Danmark (integrationsloven).
Økonomiske konsekvenser Forslaget om mere fleksible udlejningsregler vurderes ikke  

 indenfor de nærmeste år at have nævneværdige  

 økonomiske konsekvenser for det offentlige.
Forslaget om særlig støtte til visse almene  

 boligafdelinger indebærer en kapitaludgiftslettelse i de omfattede  

 afdelinger indenfor en samlet ramme på 220 mio. kr. årligt.
Heraf  

 forudsættes de 80 mio. kr. tilvejebragt ved forlængelse af  

 løbetiden på indestående lån (omprioritering af de  

 nominallån, der i foråret 2000 i forlængelse af  

 finanslovsaftalen for 2000 konverteres til rentetilpasningslån, til nye  

 30-årige rentetilpasningslån), mens de resterende 140 mio. kr.  

 tilvejebringes i form af særlig driftsstøtte.
Løbetidsforlængelsen har som udgangspunkt  

 ingen økonomiske konsekvenser for det offentlige, da der alene er tale  

 om en fremrykket anvendelse af fremtidige fondsmidler i den almene sektor.  

 Konsekvensen af løbetidsforlængelsen er således en  

 udskydelse af fondsindbetalingen (den indbetaling til dispositionsfond og  

 Landsbyggefond, der efter de gældende regler skal ske, når  

 lånene udamortiseres) for de pågældende lån.
Ved  

 løbetidsforlængelsen nedsættes beboerbetalingen med hele  

 ydelsesfaldet og opreguleres herefter uændret efter de gældende  

 regler.
Under forudsætning af, at den opregulerede beboerbetaling vil  

 dække ydelsen på det nye lån indenfor det oprindelige  

 låns restløbetid, vil omfanget af den statslige løbende  

 støtte til lånene være helt upåvirket af  

 løbetidsforlængelsen.
Omprioriteringen foretages som nævnt  

 fra korte rentetilpasningslån til nye 30-årige  

 rentetilpasningslån   da staten på disse lån har den fulde  

 risiko ved efterfølgende renteudsving, indebærer  

 løbetidsforlængelsen en tilsvarende forlængelse af den  

 statslige risiko.
Også den særlige driftsstøtte  

 forudsættes finansieret af sektoren selv, primært via de  

 indbetalinger til Landsbyggefonden, som fremkommer ved udamortiseringen af  

 lån i sektoren.
Disse indbetalinger skønnes imidlertid aktuelt  

 for perioden 2001-2004 til maksimalt 40, 60, 80 og 130 mio. kr.
For at  

 dække behovet frem til at midlerne er af en tilstrækkelig  

 størrelsesorden, bidrager staten i årene 2001-2003 til den  

 særlige driftsstøtte med maksimalt henholdsvis 100, 80 og 40  

 mio. kr.
De resterende midler i forhold til den samlede ramme for  

 driftsstøtte forudsættes finansieret af den enkelte  

 boligorganisations opsamlede og fremtidige midler, idet Landsbyggefonden dog  

 sikres principiel mulighed for statslån i det omfang,  

 boligorganisationsmidlerne ikke er af den forudsatte størrelse.
Det statslige bidrag til driftsstøtte på  

 samlet 220 mio. kr. modsvares over perioden 2001-2004 fuldt ud af besparelser  

 på boligstøtte og på særlig kontanthjælp til  

 lejebetaling (efter lov om aktiv socialpolitik): Af den samlede årlige  

 ramme på 220 mio. kr. forudsættes halvdelen, dvs. 110 mio. kr.  

 årligt, anvendt til direkte lejenedsættelser, som reducerer  

 boligstøtte og den særlige kontanthjælp.
Det er forudsat,  

 at  40 pct. eller 44 mio. kr. slår igennem som en besparelse på  

 den individuelle boligstøtte, heraf 34 mio. kr. på boligydelse  

 og 10 mio. kr. på boligsikring, samt at 10 pct. eller 11 mio. kr.  

 slår igennem som besparelse på den særlige  

 kontanthjælp.
Af den samlede årlige besparelse på  

 kontanthjælp og boligstøtte på 55 mio. kr., vil 19 mio.  

 kr. være en besparelse for kommunerne, der dækker 25 pct. af  

 udgiften til boligydelse og 50 pct. af udgiften til boligsikring og  

 særlig kontanthjælp.
Forslaget om kommunal anvisning til private andelsboliger  

 medfører en vis forøgelse af det antal boliger, som kommunerne  

 potentielt kan anvende til løsning af påtrængende  

 boligsociale opgaver.
Forslaget giver således mulighed for at inddrage  

 en større del af byernes bygningsmasse i løsningen af den  

 boligsociale opgave.
Hermed øges mulighederne for at sprede opgaverne  

 mellem forskellige byområder i den enkelte kommune, mellem kommunerne  

 samt mellem ejerformerne på boligmarkedet.
På landsplan  

 skønnes der ikke at ske nogen nævneværdig ændring i  

 det samlede antal faktiske anviste boliger.
Med forslaget tilsigtes der  

 således ikke kommunale merudgifter.
 Lovforslagets samlede økonomiske konsekvenser for  

 det offentlige er angivet i nedenstående tabel 1:
Tabel 1: Samlede økonomiske konsekvenser af særlig  

 støtte til visse almene bolig-  

 afdelinger (2001-priser, mio. kr.) 2001 2002 2003 2004 - Statslig driftsstøtte 100,0 78,0 38,0 0,0 - Boligstøtte -44,0 -44,0 -44,0 -44,0 - Særlig kontanthjælp -11,0 -11,0 -11,0 -11,0 Nettovirkning for det offentlige - heraf staten  

 - heraf kommunerne 45,0 64,0  

 -19,0 23,0 42,0  

 -19,0 -17,0 2,0  

 -19,0 -55,0 -36,0  

  19,0 Anm:  -  angiver mindreudgift.
Som det fremgår er der i faste priser  

 samlet tale om merudgifter i år 2001 og 2002 på henholdsvis 45 og  

 23 mio. kr., hvorefter der er besparelser i år 2003 og 2004 på  

 henholdsvis 17 og 55 mio. kr.
Set over hele budgetperioden 2001-2004 er  

 forslaget dermed udgiftsneutralt for det offentlige, med årlige  

 besparelser herefter i størrelsesordenen 55 mio. kr.
 De kommunale bloktilskud forudsættes reduceret  

 svarende til de kommunale mindreudgifter på 19 mio. kr. årligt.  

 De kommunaløkonomiske konsekvenser skal forhandles med de kommunale  

 parter.
 De investeringer i renoverings- og forbedringsarbejder  

 m.v., som vil følge af den særlige støtte til de almene  

 afdelinger, forudsættes spredt over en årrække, og vurderes  

 dermed ikke at føre til en nævneværdig forøgelse af  

 den samlede bygge- og anlægsaktivitet.
Administrative konsekvenser Den forøgede fleksibilitet ved udlejningen af  

 alment byggeri vurderes ikke at indebære nævneværdig  

 mer-administration for det offentlige.
Administrationen af den særlige støtte til  

 almene afdelinger forudsættes primært varetaget af  

 Landsbyggefonden.
Særligt i tilsagnsfasen vil ordningen dog også  

 indebære en begrænset administrativ merbelastning i de konkrete  

 kommuner, i By- og Boligministeriet og i Finansstyrelsen.
For kommunerne  

 gælder, at ordningen må ses som et led i kommunens boligsociale  

 arbejde.
Forslaget om kommunal anvisning til private andelsboliger  

 skønnes for kommunerne under ét ikke at medføre nogen  

 nævneværdig meradministration, idet der som nævnt ikke  

 forventes at ske nogen ændring i det samlede antal faktiske anviste  

 boliger.
Dog kan der være en begrænset merbelastning, dels i  

 forbindelse med implementeringen af de administrative rutiner, som  

 følger af en beslutning om at benytte anvisningsretten til  

 andelsboliger, dels i forbindelse med den løbende administration  

 vedrørende de boliger, hvor kommunen er andelshaver.
Erhvervsmæssige konsekvenser Lovforslaget vurderes ikke at have  

 nævneværdige erhvervsmæssige konsekvenser.
Miljømæssige konsekvenser Forslaget vurderes ikke at have konsekvenser for  

 miljøet.
Administrative konsekvenser for borgerne Forslaget har ikke administrative konsekvenser for  

 borgerne.
Forholdet til EU-retten Forslaget indeholder ingen EU-retlige aspekter.
Høring Forslaget er sendt til høring hos følgende  

 parter: Kommunernes Landsforening, Amtsrådsforeningen,  

 Københavns Kommune, Frederiksberg Kommune, Boligselskabernes  

 Landsforening, Landsbyggefonden, Andelsboligforeningernes  

 Fællesrepræsentation, Lejernes Landsorganisation,  

 Administratorforeningen, Ejendomsforeningen Danmark, Danmarks Lejerforening,  

 Jydske Grundejerforeninger, Advokatsamfundet, Kollegiekontorerne i Danmark,  

 Landsforeningen Ældre Sagen, Ældremobiliseringen, KommuneKredit,  

 Realkreditrådet, Nævnet for Etnisk Ligestilling,  

 Finansministeriet, Finansstyrelsen, Indenrigsministeriet,  

 Økonomiministeriet, Finanstilsynet, Justitsministeriet,  

 Statsministeriet.
Samlet vurdering af lovforslaget Positivekonsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og amtskommuner Offentlig mindreudgift i 2003 og 2004 på henholdsvis 17 og 55 mio.  

 kr.
Efter 2004 mindreudgifter på 55 mio. kr. årligt Offentlig merudgift i 2001 og 2002 på henholdsvis 45 og 23 mio.  

 kr.
Administrative konsekvenser for stat, kommuner og amtskommuner Ingen Begrænset merbelastning i konkrete kommuner og i staten, især  

 på kort sigt Økonomiske konsekvenser for erhvervslivet Ingen nævneværdige konsekvenser Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ingen EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås som en integreret del af den samlede  

 støtte til udsatte boligafdelinger, at boligorganisationens  

 dispositionsfond kan indgå som supplement til den støtte, der  

 ydes via omprioriteringen og gennem huslejebidraget, herunder at den kan  

 medgå til nedsættelse af huslejen i de berørte  

 afdelinger.
Til nr. 2 I henhold til § 29 skal kommunalbestyrelsen godkende  

 udstedelse af pantebreve i ejendomme ejet af almene boligafdelinger.
Det  

 foreslås, at dette tilsvarende gælder i forbindelse med den  

 foreslåede omprioriteringsadgang.
Til nr. 3 Forslaget indebærer, at kommunalbestyrelse og  

 boligorganisation kan indgå aftale om, at udlejning af ledige boliger  

 sker efter særlige kriterier.
Kriterierne fastsættes ved aftale  

 mellem kommunalbestyrelsen og boligorganisationen og suspenderer  

 således de almindelige udlejningsregler, jf. pkt. 1 i de almindelige  

 bemærkninger.
Aftalen vil kunne omfatte op til 90 pct. af de ledige  

 boliger i den enkelte boligafdeling afhængig af omfanget af den  

 kommunale anvisningsret efter lovens § 59, stk. 1 eller 2. Det er  

 endvidere en betingelse, at hver 10. ledige bolig i afdelingen som minimum  

 skal udlejes efter de almindelige ventelisteregler, dvs. efter anciennitet  

 på ventelisten/oprykningsventelisten og med fortrinsret for  

 børnefamilier, ældre og handicappede.
Det vil være  

 en forudsætning, at aftalen ikke forhindrer kommunalbestyrelsen i at  

 løse sine boligsociale opgaver overfor boligsøgende med et akut  

 boligbehov.
Endvidere foreslås, at By- og Boligministeriet  

 træffer afgørelse i tilfælde af uenighed om  

 indgåelse af en aftale mellem kommunalbestyrelsen og  

 boligorganisationen om udlejning efter særlige kriterier efter  

 anmodning fra kommunalbestyrelsen.
Ministeriets afgørelse sker efter  

 høring af parterne samt på baggrund af en udtalelse fra  

 Landsbyggefonden.
Ministeriets afgørelse vil basere sig på en  

 helt konkret vurdering i hver enkelt tilfælde, hvori indgår  

 parternes synspunkter, det givne boligområdes særlige situation,  

 den samlede boligsituation i den pågældende kommune, karakteren  

 og indholdet af de særlige kriterier, ligesom der vil blive lagt  

 vægt på antallet af boligsøgende på ventelisten til  

 de(n) pågældende  afdelinger i forbindelse med  

 fastsættelsen af omfanget af udlejning efter særlige kriterier.
For så vidt angår den aftale, som  

 kommunalbestyrelsen og boligorganisationen kan indgå vedrørende  

 op til 90 pct. af de ledige boliger i en afdeling foreslås, at aftalen  

 offentliggøres af kommunen.
Offentliggørelsen sker efter den  

 sædvanlige praksis for offentliggørelse af beslutninger i  

 kommunen.
Endvidere foreslås, at aftalen i første omgang skal  

 gælde i 4 år og herefter tages op til revision.
Er parterne  

 enige, kan aftalen revideres inden udløbet af 4-årsperioden.  

 Aftalen om udlejning administreres af boligorganisationen.
Det er hensigten at fastsætte regler, som betyder,  

 at aftalen kan omfatte samtlige eller kun enkelte af boligorganisationens  

 afdelinger eller bebyggelser (dele af afdelinger). Aftalen kan også  

 omfatte særlige lejlighedstyper, f. eks. alene 4- og 5- rums boliger.  

 Aftalen skal endvidere indeholde en prioritering af de enkelte kriterier m.v.  

 samt nærmere bestemmelser vedrørende administrationen af  

 aftalen.
Det forudsættes, at ventelisten påføres de  

 nødvendige oplysninger om pendlere, alder m.v., der vil gøre  

 det muligt at administrere aftalen.
 I det omfang, de aftalte kriterier ikke kan finde  

 anvendelse, udlejes de ledige boliger, dog minimum 10 pct., efter de  

 almindelige ventelisteregler.
Til nr. 4 I § 78 foreslås, at Landsbyggefonden med by- og  

 boligministerens tilladelse får mulighed for at optage statslån  

 til dækning af fondens udgifter efter § 96 d, stk. 1. Fondens  

 indtægter kan i dag kun tilvejebringes ved indbetalinger fra de almene  

 boligorganisationer, selvejende institutioner, kommuner og amtskommuner.
Det  

 er hensigten at tillade optagelse af statslån til dækning af  

 Landsbyggefondens økonomiske forpligtigelse, såfremt sektoren  

 ikke af egne midler kan finansiere udgiften til huslejebidraget.
Til nr. 5 I § 96 a beskrives nærmere hvilke forhold, der  

 indgår i en samlet vurdering af, om den enkelte boligafdeling er  

 berettiget til at modtage særlig støtte efter denne ordning.
Der  

 skal således i en boligafdeling kunne konstateres væsentlige  

 problemer af økonomisk eller social karakter for, at en boligafdeling  

 skal kunne modtage støtte.
Udvælgelsen af afdelinger, der kan  

 omfattes af den foreslåede støtte vil ligge i forlængelse  

 af de kriterier, der lå til grund for den tidligere  

 omprioriteringsindsats.
Det understreges, at forud for en boligorganisations  

 ansøgning til Landsbyggefonden om støtte til en afdeling, skal  

 boligorganisationen og kommunen i fællesskab udarbejde en helhedsplan  

 for, hvorledes afdelingens problemer vil kunne afhjælpes.
Helhedsplanen  

 skal behandle samtlige de væsentlige problemer, der gør sig  

 gældende for afdelingen, og skal samtidig anvise løsninger  

 herpå.
Finansieringen af anviste løsninger skal være  

 indeholdt i helhedsplanen.
I § 96 b  foreslås, at  by- og boligministeren efter  

 indstilling fra Landsbyggefonden kan tillade, at en almen boligafdeling, hvor  

 ganske særlige forhold gør sig gældende, kan  

 forlænge løbetiden på indestående  

 realkreditlån, hvortil der ydes eller har været ydet rentesikring  

 eller ydelsessikring, samt lån, hvortil der alene ydes en garanti.
Det  

 er med tilladelsen ikke hensigten, at by- og boligministeren skal foretage  

 godkendelse eller lignende af, om den pågældende afdeling er  

 berettiget til at være omfattet af den særlige støtte.  

 Hensigten er at sikre, at der kun foretages en  

 løbetidsforlængelse af lån, hvor der kan opnås en  

 ydelseslettelse.
De samlede tilladelser skal holdes inden for en samlet  

 ydelseslettelse på 80 mio. kr.
 Det bemærkes, at eksisterende fastforrentede  

 realkreditlån forudsættes at være konverteret til  

 realkreditlån med rentetilpasning i forbindelse med den  

 tvangskonvertering, som forventes gennemført i første halvdel  

 af 2000, som følge af lov nr. 1086 af 29. december 1999.
Der kan optages nye realkreditlån efter by- og  

 boligministerens nærmere bestemmelse.
Det er en forudsætning, at  

 et realkreditinstitut vil være villig til at yde det nye lån.
Det  

 er hensigten at fastsætte lånetypen uændret i forhold til  

 den lånetype, som er fastlagt for det indestående lån, dog  

 med en løbetid på 30 år.
Lånet kan ydes med et  

 provenu, der svarer til hel eller delvis indfrielse af  restgælden  

 på indestående lån med tillæg af de i forbindelse med  

 omprioriteringen forbundne udgifter.
Det bemærkes, at boligafdelinger,  

 der tidligere efter ansøgning har fået foretaget omprioritering  

 som følge af økonomiske eller sociale problemer i afdelingen,  

 også kan være omfattet af den nye omprioriteringsordning.
Offentlige garantier m.v. på de indfriede lån  

 overføres til det nye lån med samme procentsats, svarende til de  

 regler, der gælder i forbindelse med konvertering.
Staten garanterer  

 endvidere for tinglysning af pantebrevet.
I § 96 c foreslås, at låntagers betaling  

 nedsættes med den fulde besparelse i ydelsen som følge af  

 løbetidsforlængelsen.
Låntagers betaling reguleres  

 herefter efter de hidtil gældende regler, dvs. for  

 rentesikringsbærende lån med udgangspunkt i en uændret  

 basisrentebetaling.
Som følge af risiko for løbende  

 renteændring ved optagelse af nominallån med rentetilpasning  

 reguleres låntagers betaling i dette tilfælde, indtil den svarer  

 til den ydelse, der på omprioriteringstidspunktet kan beregnes på  

 et tilsvarende fastforrentet realkreditlån.
Den løbende støtte udgør efter de  

 gældende regler fortsat forskellen mellem ydelsen på det  

 lån, der optages og låntagers betaling.
Optages  

 realkreditlån med rentetilpasning skal likvide midler, der eventuelt  

 fremkommer som følge af, at låntagers betaling overstiger  

 ydelsen på lånet, indbetales til Finansstyrelsen, indtil  

 lånet udamortiseres.
Reglerne svarer til reglerne i forbindelse med  

 konvertering.
I § 96 d foreslås, at Landsbyggefonden af de midler,  

 der er overført til landsdispositionsfonden, og inden for en samlet  

 ramme på maksimalt 140 mill. kr., kan yde støtte til  

 boligafdelinger, hvor ganske særlige forhold gør sig  

 gældende.
Støtten kan anvendes til nedsættelse af  

 huslejen, finansiering af nødvendige renoveringsarbejder,  

 miljøforbedrende foranstaltninger samt andre særlige  

 foranstaltninger, f. eks. imagepleje for en boligafdeling.
 Landsbyggefonden udmåler huslejebidraget efter  

 aftale og forhandling med den enkelte boligorganisation, der søger om  

 støtte til en afdeling, og den pågældende kommune.  

 Herunder fastsættes størrelsen af støtte til  

 lejenedsættelse/renovering, tidsperiode, aftrapning af bidraget m.v.  

 Det bemærkes, at det ikke er hensigten, at by- og boligministeren skal  

 godkende de enkelte støttetilsagn.
Det bemærkes endvidere, at Landsbyggefonden som  

 betingelse for støtte til en afdeling kan kræve, at  

 kommunalbestyrelsen og boligorganisationen medvirker til løsning af  

 afdelingens økonomiske problemer.
Den endelige helhedsplan indeholder  

 således også den endelige finansiering, som kan bestå af  

 bidrag fra kommunen, boligorganisationen, huslejebidrag og lettelse via  

 løbetidsforlængelse.
 Skulle en afdelings økonomi forbedres eller andre  

 forhold tale herfor, kan Landsbyggefonden helt eller delvis standse betaling  

 til huslejenedsættelse.
 I § 96 e foreslås som følge af  

 Landsbyggefondens manglende finansieringsmulighed frem til 2004, at staten  

 refunderer Landsbyggefondens udgifter til huslejebidrag med maksimalt 100  

 mio. kr. i 2001, 80 mio. kr. i 2002 og 40 mio. kr. i 2003. Der er mulighed  

 for at overføre ubrugte midler fra et år til  

 efterfølgende år.
 Det forudsættes, at Landsbyggefondens og de enkelte  

 boligorganisationers egen finansiering af ordningen udgør henholdsvis  

 40 mio. kr., 60 mio. kr., og 100 mio. kr. i perioden 2001-2003. Af hensyn til  

 den usikkerhed, der er omkring størrelsen af de fremtidige  

 indbetalinger til Landsbyggefonden, kan det ikke udelukkes, at sektoren i en  

 periode ikke er i stand til at honorere de nævnte økonomiske  

 krav.
Det foreslås derfor, at staten kan yde lån til  

 fonden til dækning af en eventuel restfinansiering.
Det  

 forudsættes, at betingelserne for lån fastsættes  

 således, at der sikres udgiftsneutralitet for staten, og at fonden  

 afvikler lånet i takt med, at fondens økonomi tillader det.
I § 96 f foreslås, at kommunalbestyrelsen kan yde  

 tilskud, lån eller garanti for lån eller for lejetab til almene  

 boligafdelinger, som har væsentlige problemer af økonomisk,  

 social eller anden karakter som omhandlet i § 96 a.
Bestemmelsen svarer  

 hovedsageligt til bestemmelsen, der i dag er fastsat i §§ 97-98 i lov om  

 almene boliger samt støttede private andelsboliger m.v., hvor  

 kommunalbestyrelsen kan yde lån eller garanti for realkreditlån  

 til økonomisk betrængte almene boligafdelinger.
 I § 96 g foreslås, at Landsbyggefonden selv  

 fastsætter nærmere regler om ansøgningsprocedure,  

 udvælgelse m.v., samt at disse regler godkendes af by- og  

 boligministeren.
Endvidere foreslås, at Landsbyggefonden  

 fastsætter nærmere regler om omfanget af og vilkårene for  

 ydelse af huslejebidrag, herunder regler om aftrapning m.v.
Reglerne  

 godkendes af by- og boligministeren.
Det er hensigten at godkende regler, der  

 ligger i forlængelse af reglerne for ydelse af huslejesikring i henhold  

 til lov om omprioritering af visse almennyttige boligafdelinger.
Til nr. 6 I § 102 foreslås, at by- og boligministeren kan  

 fastsætte nærmere regler om omprioritering efter §§ 96 b og 96  

 c.
 Gennemførelse af låneomlægningen vil  

 foregå i tæt samarbejde med Finansstyrelsen og  

 realkreditinstitutterne.
Til nr. 7 Med bestemmelsen foreslås det, at  

 tilsidesættelse af kommunens anvisningsret kan straffes med bøde  

 eller hæfte.
Der henvises i øvrigt til bemærkningerne til  

 § 2, nr. 3.
Til nr. 8 og 10 Hvis ejendommen (projektet) på tilsagnstidspunktet  

 omfatter 10 eller flere boliger, skal kommunalbestyrelsen ifølge  

 forslaget stille som vilkår for tilsagnet om støtte eller  

 garanti, at foreningen stiller boliger til rådighed for  

 kommunalbestyrelsen.
Boligerne skal anvendes til løsning af  

 påtrængende boligsociale problemer, herunder at opnå en  

 mere afbalanceret beboersammensætning, og kommunalbestyrelsen kan enten  

 udleje den brugsret, som er knyttet til andelen, eller sælge andelen  

 til husstande, der har det nævnte boligsociale behov.
Det foreslås videre, at andelsboligforeningen skal  

 stille hver 10. bolig til rådighed for kommunalbestyrelsen.
Har  

 foreningen eksempelvis 20 boliger, skal kommunalbestyrelsen kunne råde  

 over 2 boliger i foreningen.
Er der derimod kun 10-19 boliger i foreningen  

 kan kommunalbestyrelsen højst råde over 1 bolig til anvisning.  

 Når grænsen for anvisning er nået, kan kommunalbestyrelsen  

 ikke på ny foretage anvisning, før en af de anviste husstande er  

 fraflyttet foreningen.
Ved »de anviste husstande« forstås både  

 de, som bor til leje hos kommunalbestyrelsen og de, som køber andelen  

 af kommunalbestyrelsen.
Det er hensigten i en bekendtgørelse at  

 fastsætte de nærmere procedureregler.
Er der tale om et nybyggeri  

 eller et ombygningsprojekt, indeholdende 10 eller flere boliger, er det  

 hensigten, at kommunalbestyrelsen samtidig med tilsagnet om støtte  

 eller garanti skal kunne gøre sin dispositionsret gældende i  

 relation til boliger, hvor der på tilsagnstidspunktet ikke foreligger  

 bindende købstilbud fra kommende andelshavere.
Har kommunalbestyrelsen  

 ikke benyttet sin dispositionsret i forbindelse med tilsagnet, vil  

 kommunalbestyrelsen kunne gøre den gældende, hvis der inden  

 byggeriets overgang fra anlæg til drift fremkommer ledige andele,  

 f.eks. fordi kommende andelshavere træder tilbage fra  

 købetilbuddet.
Har kommunalbestyrelsen ikke benyttet sin  

 dispositionsret inden byggeriets overgang fra anlæg til drift, er det  

 hensigten, at den første bolig, der videresælges, skal stilles  

 til rådighed for kommunalbestyrelsen.
Har kommunalbestyrelsen derimod  

 benyttet sin dispositionsret inden byggeriets overgang fra anlæg til  

 drift, er det hensigten, at den 10. bolig, der videresælges, skal  

 stilles til rådighed for kommunalbestyrelsen.
Kommunestyrelsen kan  

 højst råde over hver 10. ledige bolig, dog således at der  

 samlet højst kan være boligsocial anvisning til 10 pct. af  

 foreningens boliger.
Er der tale om erhvervelse af en eksisterende ejendom,  

 indeholdende 10 eller flere boliger, er det hensigten, at kommunalbestyrelsen  

 samtidig med tilsagnet om garanti skal kunne disponere over hver 10. ledige  

 boliger.
Kommunalbestyrelsen vil herefter kunne disponere over den 10. bolig,  

 der herefter bliver ledig.
Har kommunalbestyrelsen ikke benyttet sin  

 dispositionsret i forbindelse med tilsagnet om garanti, er det hensigten, at  

 den første bolig, der kommer til salg, skal stilles til rådighed  

 for kommunalbestyrelsen.
 Det er endvidere hensigten, at kommunalbestyrelsen, hvis  

 den afslår tilbuddet om køb af en bolig, skal have tilbudt den  

 næste ledige bolig.
 Det foreslås, at kommunens anvisningsret skal  

 fremgå af foreningens vedtægter.
De nærmere regler for forholdet mellem  

 kommunalbestyrelsen og andelsboligforeningen vil blive indeholdt i lov nr.  

 164 af 9. marts 1998 om andelsboligforeninger og andre  

 boligfællesskaber.
Der henvises til forslaget § 2. Det bemærkes,  

 at reglerne i kapitel II i loven i dag finder anvendelsen på  

 støttede og ustøttede private andelsboliger.
De under § 2, nr.  

 2, foreslåede bestemmelser i §§ 7 d   7 h finder således  

 anvendelse.
Til nr. 9 og 13 Der er tale om konsekvensrettelser.
Til nr. 11 og 12 Det foreslås, at staten i forbindelse med tilladelse  

 til omprioritering, og mere generelt i forbindelse med påbud af  

 konvertering af indestående realkreditlån, garanterer for  

 tinglysning af pantebrevet i perioden, indtil pantebrevet bliver  

 tinglyst.
Til § 2 Til nr. 1 Det foreslås, at andelsboligforeningen ikke skal  

 være forpligtet til at yde garanti, når der er tale om  

 overdragelser omfattet af forslagets § 7 e og § 7 g.
 Andelsboligforeningen er efter de gældende regler  

 forpligtet til at yde garanti for en del af et lån i et pengeinstitut  

 til finansiering af andelen, når en erhverver forlanger det.
Det bemærkes, at kommunalbestyrelsen ikke har behov  

 for garantien i forbindelse med købet af andelen.
Den erhverver, som  

 kommunalbestyrelsen eventuelt videreoverdrager til, har mulighed for at  

 få kommunen til at stille garanti for et lån i et pengeinstitut,  

 jf. den foreslåede § 7 g.
Til nr. 2 Det foreslås i § 7 c, stk. 1, at kommunalbestyrelsen  

 får adgang til at løse påtrængende boligsociale  

 problemer, herunder at opnå en mere afbalanceret  

 beboersammensætning, ved at kommunalbestyrelsen får mulighed for  

 at indgå aftale med en privat andelsboligforening om boligsocial  

 anvisning.
Den personkreds, der omfattes af den boligsociale  

 anvisning, er den samme, som er omfattet af den kommunale anvisning efter §  

 59, stk. 1 og 3, i lov om almene boliger samt støttede private  

 andelsboliger m.v., hvilket vil sige, at der normalt skal foreligge en akut  

 bolignød for de pågældende.
Personkredsen er dermed  

 afgrænset på samme måde som for de støttede og  

 ustøttede andelsboliger, jf. ovenfor under bemærkningerne til  

 nr. 8 og 10.
Det foreslås, at kommunalbestyrelsen kan  

 indtræde som andelshaver, hvis en andelsboligforening på  

frivillig basis træffer beslutning om at tilbyde  

 kommunalbestyrelsen anvisningsret til en del af foreningens boliger.
Det er  

 efter forslaget således op til den enkelte andelsboligforening at  

 beslutte, om foreningen vil stille boliger til rådighed for  

 kommunalbestyrelsen til løsning af påtrængende  

 boligsociale opgaver.
 Bestemmelsen åbner mulighed for, at både  

 eksisterende andelsboligforeninger og traditionelle andelsboligforeninger  

 under stiftelse kan tilbyde en kommunalbestyrelse anvisningsret til nogle af  

 foreningens boliger.
Forslaget giver endvidere mulighed for, at  

 andelsboligforeninger, som har givet en kommunalbestyrelse adgang til at  

 købe en andel efter § 2, stk. 6, kan træffe beslutning om, at  

 kommunalbestyrelsen fortsat kan råde over boligen, selv om denne bliver  

 ledig.
Efter § 2, stk. 6, har en kommunalbestyrelse i forbindelse med en  

 andelsboligforenings overtagelse af en udlejningsejendom mulighed for at  

 købe andele med brugsret til beboelseslejligheder, hvor der bor  

 lejere, som ikke ønsker at indtræde som medlem af  

 andelsboligforeningen.
Når lejemålet ophører, skal  

 kommunalbestyrelsen efter de gældende regler sælge andelen.
 Når kommunalbestyrelsen har erhvervet en andel, kan  

 kommunalbestyrelsen enten beholde andelen eller sælge den videre.
Beholder kommunalbestyrelsen andelen, skal den leje  

 boligen ud.
Kommunalbestyrelsen bliver udlejer i forhold til den husstand,  

 som lejer boligen.
Udlejningen, herunder lejefastsættelsen, skal ske  

 efter lejelovgivningens regler, og husstanden har mulighed for at få  

 boligstøtte, hvis betingelserne herfor i øvrigt er opfyldt.
Benytter kommunalbestyrelsen sin anvisningsret til at  

 indstille en køber til andelen, skal kommunalbestyrelsen sørge  

 for at sælge den.
Andelen vil som udgangspunkt kunne sælges  

 videre til samme pris og på samme vilkår, som kommunalbestyrelsen  

 selv har erhvervet andelen til.
Afholdes der generalforsamling i perioden  

 mellem kommunalbestyrelsens erhvervelse af andelen og videresalget, kan der  

 imidlertid på generalforsamlingen være fastsat en anden  

 andelsværdi end den, kommunalbestyrelsen har erhvervet andelen til.
Det  

 bemærkes endvidere, at kommunalbestyrelsen ikke kan sælge andelen  

 til en pris, der er lavere end den aktuelle markedspris.
Dette følger  

 af almindelige kommunalretlige grundsætninger, hvorefter en kommune er  

 forpligtet til at afhænde sine aktiver til markedsprisen, medmindre der  

 er hjemmel i lovgivningen til at yde støtte til modtageren af  

 aktivet.Om prisfastsættelse af andelen i forhold til  

 kommunalbestyrelsen henvises til bemærkningerne til forslagets § 7  

 e.
 I stk. 2 er det anført, hvad der forstås ved,  

 at kommunalbestyrelsen opnår anvisningsret, nemlig at  

 kommunalbestyrelsen uanset vedtægtens regler om overdragelse skal have  

 tilbudt de andelsboliger, som er omfattet af aftalen om anvisningsret, og  

 herefter kan enten videresælge eller udleje disse.
I § 7 c, stk. 3, foreslås, at beslutning om  

 anvisningsret kan træffes af generalforsamlingen på grundlag af  

 de regler, som foreningen har vedtaget for vedtægtsændringer.  

 Herved undgås tvivl om, hvorledes en forening kan træffe en  

 lovlig beslutning om kommunal anvisning.
I mange foreninger vil beslutningen  

 i henhold til vedtægterne skulle træffes af en generalforsamling  

 med kvalificeret flertal.
For at undgå at der løbende skal indkaldes  

 til generalforsamling med henblik på at træffe beslutning om at  

 tilbyde at stille andelsboliger til rådighed for kommunalbestyrelsen,  

 er det foreslået, at generalforsamlingen skal træffe beslutning  

 om, hvor mange boliger, der skal stilles til rådighed for  

 kommunalbestyrelsen, og for hvilken periode anvisningen gælder.
I denne  

 forbindelse kan det besluttes, at aftalen gælder indtil videre.
 Beslutningen om at tilbyde kommunalbestyrelsen  

 anvisningsret til en del af boligerne er bindende både for  

 nuværende og kommende andelshavere.
Kommunalbestyrelsens råden over andelsboliger til  

 anvisning kan endvidere indebære en tilsidesættelse af  

 foreningsvedtægten.
Som eksempler på typiske  

 vedtægtsbestemmelser, som ikke skal gælde, kan nævnes  

 regler om, at en andelshaver kun kan erhverve én andel, at  

 andelshaveren har pligt til at bebo boligen samt regler om, hvem andelen kan  

 overdrages til.
 Det foreslås derfor, at andelsboligforeningen kan  

 træffe en beslutning om at tilbyde kommunalbestyrelsen anvisningsret,  

 uanset om det konkret måtte stride mod vedtægtsbestemmelser.
 Det bemærkes, at forslagets § 7 c alene  

 vedrører frivilligt aftalt anvisningsret, hvorimod forslagets §§ 7 d  

 til h også omfatter anvisningsret efter § 160 b eller § 160 n i lov om  

 almene boliger samt støttede private andelsboliger m.v.
Efter § 7 d er der visse overdragelser af andele, som ikke  

 tælles med ved opgørelsen af kommunalbestyrelsens anvisningsret.  

 En boligsøgende kan have opnået et retsbeskyttet krav på  

 at købe en bestemt bolig i foreningen.
Et sådant krav kan f.eks.  

 være opstået ved, at andelshaveren og den boligsøgende  

 inden for rammerne af andelsboligforeningens vedtægter har  

 indgået en aftale om overdragelse af andelshaverens bolig, eller ved at  

 andelshaveren har rådet over boligen ved testamente.
Har et  

 husstandsmedlem efter foreningsvedtægten mulighed for at overtage  

 andelen, skal en sådan overdragelse endvidere respekteres af  

 kommunalbestyrelsen.
En andelshavers adgang til at bytte bolig kan heller  

 ikke tilsidesættes.
Indtræder en af disse situationer, skal  

 kommunalbestyrelsen tilbydes den efterfølgende bolig, som skal  

 overdrages i foreningen.
 Efter § 7 e skal andelshaveren tilbyde kommunalbestyrelsen  

 andelen til den samme pris og på de samme vilkår, som  

 andelshaveren ville kunne opnå ved salg til anden side.
Overdragelsessummen opgøres under iagttagelse af  

 reglerne i lovens § 5 samt eventuelle vedtægtsbestemmelser herom.  

 Indtræder kommunalbestyrelsen som andelshaver i støttede eller  

 ustøttede andelsboligforeninger, hvor der er ledige boliger ved  

 byggeriets overgang fra anlæg til drift, fastsættes andelens  

 værdi dog på baggrund af byggeriets endelige anskaffelsessum.
Til  

 brug for kommunalbestyrelsens vurdering af markedsprisen, det vil sige den  

 pris, som andelshaveren vil kunne opnå ved salg til anden side, vil  

 kunne indgå et aktuelt købstilbud fra en trediemand, men i  

 mangel heraf eller såfremt kommunalbestyrelsen ønsker yderligere  

 dokumentation for markedsprisen, kan der indhentes en vurdering fra en  

 ejendomsmægler, der er valuar.
Det vil være den af parterne, det  

 vil sige andelshaveren eller kommunalbestyrelsen, som finder, at der er behov  

 for en ejendomsmæglervurdering, som må afholde udgifterne hertil.  

 Herudover åbner bestemmelsen mulighed for, at der til brug ved  

 vurderingen kan indhentes oplysninger om henholdsvis maksimalpriser og  

 faktiske overdragelsessummer på de seneste overdragelser i foreningen  

 hos bestyrelsen.
 Har andelshaveren afholdt udgifter til  

 ejendomsmægler, annoncer m.v. med henblik på at sælge  

 andelen, inden andelshaveren får oplysning om, at andelen er omfattet  

 af kommunalbestyrelsens anvisningsret, skal kommunalbestyrelsen betale disse,  

 medmindre udgifterne må anses for urimelige.
 Kommunalbestyrelsen kan ikke forlange, at  

 andelsboligforeningen skal stille garanti efter § 5, stk. 12, jf.  

 bemærkningerne til nr. 1.
Det foreslås i § 7 f, stk. 1 og 2, at  

 indtræder kommunalbestyrelsen som andelshaver, så indebærer  

 det, at kommunalbestyrelsen får de samme rettigheder og forpligtelser,  

 som de øvrige andelshavere.
Det vil eksempelvis være  

 kommunalbestyrelsen, som betaler boligafgiften og har stemmeretten på  

 generalforsamlingen.
Kommunalbestyrelsen kan som udgangspunkt ikke betinge  

 sig særstilling i forhold til de andre medlemmer, f.eks. gennem en  

 begrænsning af hæftelsen set i forhold til de andre andelshavere.  

 Er der eksempelvis en andelshaver, som ikke betaler sin boligafgift,  

 hæfter kommunalbestyrelsen på lige fod med de øvrige  

 andelshavere over for de eventuelle kreditorer, der som følge heraf  

 ikke får betalt deres tilgodehavende.
I § 7 f, stk. 1, foreslås dog sat en øvre  

 grænse for kommunalbestyrelsens hæftelse, når  

 kommunalbestyrelsen erhverver en andel som følge af reglerne om  

 kommunal anvisningsret til private andelsboliger.
Det foreslås, at  

 kommunalbestyrelsen uanset modstående vedtægtesbestemmelser ikke  

 kan forpligtes til at påtage sig personlig og solidarisk hæftelse  

 for lån, som ligger ud over de lånegrænser, som  

 gælder ved ydelse af realkreditlån.
Efter de gældende  

 regler kan ydes lån op til 80 pct. af ejendommens værdi.  

 Baggrunden for bestemmelsen er, at de fleste vedtægter indeholder  

 bestemmelser om, at andelshaverne hæfter personligt og solidarisk for  

 lån i realkreditinstitutter og pengeinstitutter, hvis kreditor tager  

 forbehold herom.
Den foreslåede bestemmelse omfatter alle former for  

 lån, dvs. realkreditlån, lån i pengeinstitutter og andre  

 lån.
Hvis andelsboligforeningen optager sådanne lån,  

 så hæfter kommunalbestyrelsen kun begrænset for disse, dvs.  

 med indskuddet.
Den foreslåede bestemmelse kan indebære en  

 forøgelse af de øvríge andelshaveres risiko, set i  

 forhold til hvis andelshaveren var en fysisk person, men foreningen vil  

 være bekendt hermed ved indgåelse af aftale om anvisning med  

 kommunalbestyrelsen.
Andelsboligforeningen må være  

 opmærksom på, om en sådan aftale kan komme i strid  

 låneaftaler indgået af foreningen.
Der kan være forpligtelser i en andelsboligforening,  

 som en kommunalbestyrelse ikke har mulighed for at opfylde.
Det kan f.eks.  

 være aftalt, at den løbende vedligeholdelse af  

 fællesarealer hviler på de enkelte andelshavere på skift,  

 eller at vedligeholdelsesarbejder m.v. udføres af foreningens  

 medlemmer på særlige arbejdsdage.
Kommunalbestyrelsen kan i  

 stedet for at udføre disse opgaver blive pålagt at betale et  

 rimeligt beløb til foreningen.
Kommunalbestyrelsen har uanset modstående  

 vedtægtsbestemmelser ret til at udleje boligen.
Dette gælder dog  

 ikke, hvis andelsboligforeningen har vægtige grunde til at  

 modsætte sig udlejning til den pågældende lejer.  

 Andelsboligforeningen kan kun afvise en lejer på et sagligt grundlag og  

 kun, hvis der er en væsentlig og konkret grund til at modsætte  

 sig udlejningen, f.eks. fordi der er en konkret begrundet formodning om, at  

 den pågældende lejer vil være årsag til  

 husordenssager.
Om foreningens godkendelse af en køber, se  

 bemærkningerne til § 7 g.
I § 7 f, stk. 3, foreslås, at kommunalbestyrelsens  

 indtræden som andelshaver ikke tæller med, når beboernes  

 tilslutning til andelsboligforeningen i forbindelse med stiftelsen af  

 foreningen opgøres.
Alt efter om der er tale om en frivillig  

 overdragelse eller en overdragelse som følge af tilbudspligtsreglerne  

 i lejeloven kræves tilslutning fra henholdsvis mindst 1/3 eller 1/2 af  

 ejendommens lejere til at indtræde som medlemmer af foreningen ved  

 etableringen.
Det fremgår af den foreslåede § 7 g, at  

 kommunalbestyrelsens videresalg af andelen er omfattet af andelsboliglovens  

 almindelige regler og vedtægtsbestemmelser.
Det følger heraf, at  

 lovens §§ 5 og 6 finder anvendelse ved overdragelsen, herunder reglen om at  

 erhververen skal godkendes af bestyrelsen for andelsboligforeningen.
Om  

 bestyrelsens godkendelse af erhververen bemærkes, at foreningen kun kan  

 afvise en erhverver på et sagligt grundlag, fx fordi der er en konkret  

 begrundet formodning om, at den pågældende vil  

 påføre foreningen tab.
Dog finder andelsboliglovens § 5, stk.  

 12, om andelsboligforeningens garantistillelse ikke anvendelse Efter § 7 g kan kommunalbestyrelsen, når andelen  

 sælges med henblik på løsning af påtrængende  

 boligsociale opgaver,  tilbyde at yde garanti for lån i pengeinstitut  

 til finansiering af andelen.
Garantien skal dække hele lånet, det  

 vil sige erhververens betaling for værdien af andelen i foreningens  

 formue, værdien af individuelle forbedringer i boligen samt køb  

 af inventar m.v.
I tilfælde af at andelshaveren misligholder  

 låneaftalen, kan kommunalbestyrelsens garantiforpligtelse blive aktuel.  

 Kommunalbestyrelsen har - bortset fra en konkurssituation - ingen  

 særlige muligheder for at få sit krav indfriet gennem salg af  

 andelen, men må afvente et frivilligt salg.
Efter § 6, stk. 7,  

 indbetales overdragelsessummen til foreningen, som efter fradrag af sine  

 tilgodehavender udbetaler resten til den fraflyttede andelshaver.
Efter § 7 h, skal bestyrelsen for andelsboligforeningen  

 underrette kommunalbestyrelsen, når bestyrelsen bliver bekendt med, at  

 en andel skal sælges.
Det kan ikke præcist angives, hvornår  

 en bestyrelse bliver bekendt med, at en andel skal sælges, dog sker det  

 senest, når en salgsaftale i henhold til lovens § 6, stk. 2 og 3,  

 forelægges bestyrelsen til godkendelse, og 2 ugers-fristen regnes  

 derfor senest fra dette tidspunkt.
Andelsboligforeningens bestyrelse kan  

 imidlertid også blive bekendt hermed på tidligere tidspunkt,  

 enten ved at den får en meddelelse herom eller på anden  

 måde.
Pligten til at underrette kommunalbestyrelsen  

 påhviler foreningens bestyrelse.
Som følge af reglerne i lov om  

 andelsboligforeninger og andre boligfællesskaber om, at overdragelser  

 skal godkendes af bestyrelsen, har bestyrelsen de oplysninger, som er  

 nødvendige for at vurdere, hvornår der er tale om overdragelse  

 af en andel, som efter aftalen mellem kommunalbestyrelsen og  

 andelsboligforeningen skal stilles til rådighed for  

 kommunalbestyrelsen.
Underretningen skal af bestyrelsen være indgivet  

 senest 2 uger efter, at bestyrelsen er blevet bekendt med, at andelen skal  

 sælges.
Overholder bestyrelsen ikke fristen, kan andelshaveren  

 sælge andelen til anden side, og bestyrelsen risikerer at ifalde  

 strafansvar.
 Underretningen skal indeholde de oplysninger, som  

 også ellers skal udleveres til erhververen, herunder  

 andelsboligforeningens seneste årsregnskab og budget, samt en  

 opstilling af, hvorledes prisen beregnes med specifikation af prisen for  

 andelen, udførte forbedringer og inventar.
Kommunalbestyrelsen må herefter på baggrund af  

 en vurdering af behovet for boliger til løsning af  

 påtrængende boligsociale opgaver i kommunen, herunder at  

 opnå en mere afbalanceret beboersammensætning, beslutte, om  

 kommunalbestyrelsen i det konkrete tilfælde ønsker at  

 gøre brug af anvisningsretten.
Kommunalbestyrelsen meddeler foreningen  

 og andelshaveren  sin beslutning.
Afslår kommunalbestyrelsen tilbudet  

 om køb af en bolig, skal andelsboligforeningen først igen  

 tilbyde kommunalbestyrelsen en bolig, når der efter aftalen med  

 andelsboligforeningen, igen skal sendes tilbud til kommunalbestyrelsen.
Andelshaveren er først bundet af sit tilbud om salg  

 til kommunalbestyrelsen, når andelshaveren har underskrevet en  

 salgsaftale.
Såfremt andelshaveren fortryder sit tilbud om salg, skal  

 foreningen tilbyde kommunalbestyrelsen den næste bolig, som skal  

 sælges.
Det foreslås i § 7 h, stk. 2, at kommunalbestyrelsen  

 inden 2 uger efter, at boligen er blevet anmeldt skriftligt, skal meddele  

 foreningen, om kommunalbestyrelsen ønsker at anvende boligen til  

 anvisning.
Reagerer kommunalbestyrelsen ikke inden fristens udløb, kan  

 andelshaveren sælge andelen til anden side.
Kommunalbestyrelsens  

 anvisningsret indtræder så næste gang, den skulle efter  

 aftalen.
Til nr. 3 Hvis en andelshaver tilsidesætter den aftale, som  

 efter forslagets § 7 c er indgået med en kommune om anvisningsret og  

 sælger andelen til tredjemand, kan andelshaveren straffes med  

 bøde eller hæfte.
 Det samme gælder den andelsboligforening, som  

 tilsidesætter underretningspligten til kommunalbestyrelsen efter  

 forslagets § 7 h.
 Da det efter bestemmelserne er bestyrelsen, som har  

 forpligtelserne til at foretage underretning m.v., vil det være  

 medlemmerne af bestyrelsen, som vil kunne ifalde straf efter  

 bestemmelsen.
Til § 3 Til nr. 1 og 2 Det foreslås, at der skal gælde samme regler  

 for lejere, som anvises efter reglerne i lov om almene boliger samt  

 støttede private andelsboliger m.v. eller reglerne i lov om  

 andelsboligforeninger og andre boligfællesskaber, for at opnå  

 lån til forudbetaling af leje, depositum eller lignende, som  

 gælder for anviste lejere efter lov om kommunal anvisningsret.  

 Bestemmelserne indebærer, at lejeren kan opnå lån til  

 betaling af sådanne betalinger inden for et beløb, der ikke kan  

 overstige 6 måneders leje.
Til § 4 Til nr. 1 Efter § 15 i lov om integration af udlændinge i  

 Danmark (integrationsloven) kan Udlændingestyrelsen indgå  

 forskellige nærmere bestemte aftaler på vegne af  

 kommunalbestyrelsen og for dennes regning med henblik på at anvise  

 boliger til flygtninge.
Disse muligheder svarer til de muligheder, som  

 kommunalbestyrelsen har for at erhverve og anvise boliger i den almene og  

 private boligsektor efter den gældende lovgivning.
 Efter den gældende bestemmelse i integrationslovens  

 § 15, stk. 1, nr. 4, kan Udlændingestyrelsen på vegne af  

 kommunalbestyrelsen og for kommunens regning indgå aftaler om, at  

 indtil hver fjerde ledige bolig skal anvises af en almen boligorganisation  

 efter særlige sociale kriterier, jf. § 60 i lov om almene boliger samt  

 støttede private andelsboliger m.v.
Som følge af den foreslåede ændring af  

 § 60 i lov om almene boliger samt støttede private andelsboliger m.v.,  

 jf. lovforslagets § 1, nr. 3, foreslås bestemmelsen i § 15, stk. 1, nr.  

 4, ophævet.
Den ny affattelse af § 15, stk. 1, nr. 4, er en  

 følge af lovforslagets § 1, nr. 8 og 10.
Forslaget indebærer, at hvis kommunalbestyrelsen  

 ikke inden 3 måneder efter, at integrationsansvaret er overgået  

 til kommunalbestyrelsen, anviser boliger til de flygtninge, som  

 Udlændingestyrelsen har visiteret til kommunen, kan  

 Udlændingestyrelsen med henblik på at anvise boliger til de  

 pågældende på vegne af kommunalbestyrelsen og for kommunens  

 regning indgå aftale om anvendelse af de boliger, som en  

 andelsboligforening skal stille til rådighed for kommunalbestyrelsen i  

 medfør af § 160 b, stk. 4, eller § 160 n, stk. 3, i lov om almene  

 boliger samt støttede private andelsboliger m.v.
Det drejer sig om de  

 tilfælde, hvor kommunalbestyrelsen har betinget et tilsagn om  

 ydelsesstøtte til opførelsen af andelsboliger eller et tilsagn  

 om ydelse af garanti for realkreditlån til etablering af andelsboliger  

 af, at andelsboligforeningen stiller boliger til rådighed for  

 kommunalbestyrelsen til løsning af påtrængende  

 boligsociale opgaver i kommunen, herunder at opnå en mere afbalanceret  

 beboersammensætning.
 Da formålet med indsættelsen af 160 b, stk. 4,  

 og § 160 n, stk. 3, i lov om almene boliger samt støttede private  

 andelsboliger m.v. blandt andet er at opnå en mere afbalanceret  

 beboersammensætning, kan Udlændingestyrelsen ikke indgå en  

 aftale med en andelsboligforening på kommunens vegne, hvis  

 indgåelse af aftalen modvirker dette formål.
Til nr. 2 og 3 Forslagene er lovtekniske ændringer som  

 følge af forslagets § 4, nr. 4.
Til nr. 4 Forslaget er en følge af forslagets § 2, nr. 2, om  

 indsættelse af § 7 c i lov om andelsboligforeninger og andre  

 boligfællesskaber.
 Ifølge forslaget til § 7 c kan kommunalbestyrelsen  

 indgå aftale med en privat andelsboligforening om anvisningsret til  

 boliger i foreningen med henblik på løsning af  

 påtrængende boligsociale opgaver i kommunen, herunder at  

 opnå en mere afbalanceret beboersammensætning.
 Den foreslåede indsættelse af § 15, stk. 1,  

 nr. 7, i integrationsloven indebærer, at hvis kommunalbestyrelsen ikke  

 inden 3 måneder efter, at integrationsansvaret er overgået til  

 kommunalbestyrelsen, anviser boliger til de flygtninge, som  

 Udlændingestyrelsen har visiteret til kommunen, kan  

 Udlændingestyrelsen med henblik på at anvise boliger til de  

 pågældende på vegne af kommunalbestyrelsen og for kommunens  

 regning indgå aftale med en privat andelsboligforening om anvisningsret  

 til boliger i foreningen.
 Da formålet med indsættelsen af § 7 c i lov om  

 andelsboligforeninger og andre boligfællesskaber blandt andet er at  

 give kommunerne mulighed for en mere afbalanceret fordeling af  

 boligsøgende, kan Udlændingestyrelsen ikke indgå en aftale  

 med en andelsboligforening på kommunens vegne, hvis indgåelse af  

 aftalen modvirker en afbalanceret beboersammensætning.
Til nr. 5 Forslaget er en konsekvens af forslaget til § 4, nr. 1, og  

 indebærer, at Udlændingestyrelsen alene kan indgå aftale  

 med en andelsboligforening i det omfang, kommunalbestyrelsen ikke har  

 indgået en sådan aftale Til § 5 Det foreslås, at loven  træder i kraft dagen  

 efter bekendtgørelsen i Lovtidende.
Bilag 1 Gældende formulering Lovforslaget § 1 I lov om almene boliger samt støttede private andelsboliger m.v.,  

 jf. lovbekendtgørelse nr. 102 af 17. februar 1999, som ændret  

 ved § 1 i lov nr. 935 af 20. december 1999, og § 1 i lov nr. 1986 af 29.  

 december 1999, foretages følgende ændringer:
 Stk. 2. Dispositionsfonden anvendes til  

 imødegåelse af tab ved boligorganisationens eller dets  

 afdelingers drift, for boligorganisationens vedkommende dog kun  

 ekstraordinære tab, til sikring af boligorganisationens fortsatte  

 virksomhed, til finansiering af nyt boligbyggeri, til modernisering af  

 boligorganisationens afdelinger og i særlige tilfælde til  

 finansiering af edbudstyr og administrationsejendom for boligorganisationen.  

 Endvidere kan dispositionsfonden anvendes til at indløse  

 garantibeviser i almene garantiorganisationer.
 1. I § 20, stk. 2, 1. pkt., indsættes efter »nyt  

 boligbyggeri,«: »i særlige tilfælde til nedsættelse af  

 lejen i boligorganisationens afdelinger,«.
§ 29. Udstedelse af pantebreve, herunder i forbindelse med  

 konvertering, i en ejendom, der tilhører en almen boligorganisation,  

 kan kun ske med kommunalbestyrelsens godkendelse.
Undtaget herfra er dog  

 pantebreve til Landsbyggefonden samt pantebreve, der udstedes i forbindelse  

 med:
 2. I § 29, stk. 1, 1. pkt., indsættes efter  

 »konvertering«: »eller omprioritering«.
 1)	Ejendomserhvervelse.
 2)	Optagelse af byggelån.
 3)	Endelig prioritering af nyopførte ejendomme.
 4)	Konvertering af realkreditlån, hvortil der ydes rentesikring i  

 medfør af tidligere love om boligbyggeri, hvor udstedelse af  

 pantebreve kun kan ske med by- og boligministerens godkendelse.
 3. § 60 affattes således:
§ 60. Har kommunalbestyrelsen truffet bestemmelse om anvisning af  

 minimum 1/8 af de ledige familieboliger efter reglerne i § 59, stk. 1, eller  

 er der indgået aftale om anvisning af minimum l/8 af de ledige boliger  

 efter reglerne i § 59, stk. 2, kan kommunalbestyrelsen og den almene  

 boligorganisation aftale, at indtil ¼ af de ledige boliger skal anvises af  

 boligorganisationen efter særlige sociale kriterier.
Kriterierne  

 fastsættes ved aftale mellem kommunalbestyrelsen og  

 boligorganisationen.
De aftalte kriterier offentliggøres af  

 kommunalbestyrelsen.
»§ 60. For almene familieboliger, der ikke er omfattet af  

 § 59, stk. 1 eller 2, kan kommunalbestyrelsen og den almene  

 boligorganisation indgå aftale om, at indtil 90 pct. af de ledige  

 boliger i en boligafdeling skal udlejes efter særlige kriterier.  

 Kriterierne fastsættes ved aftale mellem kommunalbestyrelsen og  

 boligorganisationen og offentliggøres af kommunalbestyrelsen.
Mindst  

 hver 10. ledige familiebolig i boligafdelingen skal udlejes efter § 51, stk.  

 1, 1. pkt.
Stk. 2. Aftaler efter stk. 1, 1. pkt., tages op til  

 revision senest 4 år efter aftalens indgåelse.
Er  

 kommunalbestyrelsen og boligorganisationen enige, kan aftalen tages op til  

 revision inden udløbet af 4 års-perioden.
Stk. 3. I tilfælde af uenighed mellem  

 kommunalbestyrelsen og boligorganisationen om indgåelse af aftaler  

 efter stk. 1, 1. pkt., træffer By- og Boligministeriet efter anmodning  

 fra kommunalbestyrelsen afgørelse om udlejning efter særlige  

 kriterier.
Afgørelsen træffes efter høring af parterne og  

 på baggrund af en udtalelse fra Landsbyggefonden.« § 78. Fondens midler tilvejebringes ved indbetalinger fra de almene  

 boligorganisationer, selvejende institutioner, kommuner og amtskommuner i  

 henhold til §§ 79-80 d.
 4. I § 78 indsættes efter stk. 1 som nyt stykke:
 »Stk. 2. Fonden kan med by- og boligministerens tilladelse optage  

 statslån til dækning af fondens forpligtelser i henhold til § 96  

 d, stk. 1.«.
 5. Efter § 96 indsættes:
»Særlig støtte til visse almene  

 boligområder § 96 a.
Tilladelse til omprioritering efter § 96 b, stk. 1, og  

 huslejebidrag efter § 96 d, stk. 1, kan gives til almene boligafdelinger,  

 hvor der på baggrund af en samlet vurdering af den enkelte afdelings  

 forhold er konstateret væsentlige problemer af økonomisk, social  

 eller anden karakter, herunder høj husleje, høj flyttefrekvens,  

 stor andel af boligtagere med sociale problemer, vold, hærværk  

 eller nedslidning af bygninger og friarealer.
Stk. 2. Boligorganisationens ansøgning om  

 omprioritering og huslejebidrag fremsendes til  Landsbyggefonden.
Der skal  

 foreligge tilslutning fra kommunalbestyrelsen i den kommune, hvori den almene  

 boligafdeling er beliggende.
Til brug for Landsbyggefondens indstilling om  

 omprioritering og beslutning om huslejebidrag skal boligorganisationen og  

 kommunen udarbejde en helhedsplan for, hvorledes afdelingens problemer vil  

 kunne afhjælpes.
§ 96 b.
By- og boligministeren kan efter indstilling fra  

 Landsbyggefonden, og inden for en samlet ramme for den årlige  

 ydelsesreduktion som følge af omprioritering på 80 mill. kr.,  

 tillade, at en almen boligafdeling, hvor ganske særlige forhold  

 gør sig gældende, jf. § 96 a, stk. 1, foretager omprioritering  

 af indestående realkreditlån, hvortil der ydes eller har  

 været ydet rentesikring eller ydelsessikring, samt lån, hvortil  

 der alene ydes en garanti.
Løbetiden kan maksimalt forlænges til  

 35 år.
Stk. 2. Omprioriteringslånet kan ydes med et  

 provenu, der svarer til hel eller delvis indfrielse af restgælden  

 på indestående lån med tillæg af de i forbindelse med  

 omprioriteringen forbundne udgifter.
Ved omprioriteringen må  

 låntager ikke opnå et kontantprovenu.
 Stk. 3. § 179, stk. 7, 1. - 3. pkt., og stk. 8, finder  

 tilsvarende anvendelse.
§ 96 c.
Efter omprioriteringen nedsættes låntagers  

 betaling med forskellen mellem ydelsen på det indfriede lån og  

 ydelsen på det lån, der optages.
Låntagers betaling  

 reguleres herefter som hidtil, jf. dog stk. 2. § 179, stk. 4, 2.-3. pkt.,  

 finder tilsvarende anvendelse.
 Stk. 2. Optages lån med rentetilpasning, reguleres  

 låntagers betaling, indtil den svarer til den ydelse, der på  

 omprioriteringstidspunktet kan beregnes på et tilsvarende fastforrentet  

 realkreditlån.
 Stk. 3. Efter omprioritering videreføres den  

 løbende støtte, således at støtten udgør et  

 beløb, der svarer til forskellen mellem låntagers betaling og  

 ydelsen på det lån, der optages, jf. dog stk. 2. Likvide midler,  

 der indtil lånets udamortisering fremkommer i forbindelse med  

 låntagers betaling på lån som nævnt i stk. 2,  

 indbetales til Finansstyrelsen.
§ 96 d.
Landsbyggefonden kan af de midler, der er  

 overført til landsdispositionsfonden, og inden for en samlet ramme  

 på maksimalt 140 mill. kr. årligt, yde støtte i form af  

 huslejebidrag til almene boligafdelinger, hvor ganske særlige forhold  

 gør sig gældende, jf. § 96 a, stk. 1. Støtten kan  

 anvendes til nedsættelse af huslejen, finansiering af nødvendige  

 renoveringsarbejder, miljøforbedrende foranstaltninger og andre  

 særlige foranstaltninger.
 Stk. 2. Huslejebidrag ydes som en løbende  

 driftsstøtte, der fastsættes som et årligt  

 kronebeløb pr. m2 . Landsbyggefonden kan på de  

 vilkår, der er nævnt i § 134, helt eller delvis bringe betaling  

 af huslejebidrag til ophør.
 Stk. 3. § 96 finder tilsvarende anvendelse.
§ 96 e.
Staten refunderer Landsbyggefondens udgifter til  

 huslejebidrag med maksimalt 100 mio. kr. i 2001, 80 mio. kr. i 2002 og 40  

 mio. kr. i 2003. I det omfang statens refusion i det enkelte år  

 udgør et mindre beløb,  kan det ikke anvendte beløb  

 overføres til det næstfølgende år, herunder kan  

 beløb, der ikke anvendes i 2003, overføres til 2004.
 Stk. 2. Staten kan yde lån til Landsbyggefonden til  

 dækning af fondens forpligtelser i henhold til § 96 d, stk. 1.  

 Lånet afvikles efter by- og boligministerens nærmere bestemmelse  

 i takt med fondens muligheder for at afvikle lånet.
§ 96 f.
Kommunalbestyrelsen kan yde tilskud, lån eller  

 garanti for lån eller for lejetab til almene boligafdelinger, der har  

 væsentlige problemer af økonomisk, social eller anden karakter,  

 som anført i § 96 a, stk. 1.
Stk. 2. For lån efter stk. 1, fastsætter  

 kommunalbestyrelsen lånenes forrentnings- og afdragsvilkår,  

 herunder om betaling af rente og afdrag først skal påbegyndes  

 på et nærmere fastsat senere tidspunkt og under nærmere  

 angivne forudsætninger.
Kommunalbestyrelsen kan udskyde  

 spørgsmålet om påbegyndelse af rente- og afdragsbetaling  

 til afgørelse på et senere tidspunkt.
Lån kan ydes enten  

 til Landsbyggefonden til videre udlån til almene boligafdelinger eller  

 direkte til boligafdelingerne.
Kommunale lån til Landsbyggefonden  

 afdrages før Landsbyggefondens lån.
 Stk. 3. Kommunalbestyrelsen fastsætter  

 vilkårene for tilskud.
 Stk. 4. Kommunalbestyrelsen kan betinge støtte af,  

 at Landsbyggefonden , boligorganisationen  og en eventuel  

 forretningsførerorganisation medvirker til løsning af den  

 pågældende boligafdelings økonomiske problemer, herunder  

 at boligorganisationen anvender midler, der i henhold til § 87 er til dens  

 rådighed.
§ 96 g.
Landsbyggefondens bestyrelse  

 fastsætter nærmere regler om de forhold, der er nævnt i §  

 96 a, herunder om ansøgningsproceduren.
Landsbyggefondens bestyrelse  

 fastsætter endvidere regler om omfanget af og vilkårene for  

 ydelse af huslejebidrag efter § 96 d.
Reglerne godkendes af by- og  

 boligministeren.«.
 § 102. By- og boligministeren fastsætter nærmere regler  

 for Landsbyggefondens tildeling af ydelsesstøtte efter § 89 b, ydelse  

 af tilskud efter §§ 91-96, samt for tildeling af ydelsesstøtte til  

 udbedring af byggeskader og større renovering m.v. efter § 100.
 6. I § 102 indsættes efter »§§ 91-96,« : »og § 96 d,«,  

 og efter 1. pkt. indsættes:
 »By- og boligministeren fastsætter endvidere  

 nærmere regler om omprioritering efter §§ 96 b, 96 c og 96 e.«.
§ 160 a.
Støttede private andelsboliger er omfattet af  

 kapitel II i lov om andelsboligforeninger og andre bofællesskaber og  

 anses ikke som almene boliger.
 7. I § 160 a og § 160 m indsættes efter  

 »kapitel II«: »og § 15, stk. 2, 1. pkt., og stk. 4,«.
§ 160 m.
Ustøttede private andelsboliger er omfattet af  

 kapitel II i lov om andelsboligforeninger og andre boligfællesskaber og  

 anses ikke som almene boliger.
§ 160 b.
Kommunalbestyrelsen kan på statens vegne give  

 tilsagn om ydelsesstøtte til opførelsen af boliger som  

 omhandlet i stk. 4 og 5. Kommunalbestyrelsen kan tillige give tilsagn om  

 støtte til etablering af disse boliger ved 1)	erhvervelse med efterfølgende ombygning af eksisterende  

 ejendomme, der anvendes til andet end beboelse, og 2)	ombygning eller erhvervelse med eventuel efterfølgende  

 ombygning af eksisterende beboelsesejendomme, der ikke er opført med  

 offentlig støtte, såfremt boligerne indrettes som  

 bofællesskaber, forudsat at der sker en tilvækst af  

 boenheder.
Stk. 2. Støtte kan gives til opførelse af  

 indtil 750 andelsboliger i finansåret 1999. Den samlede støtte  

 efter stk. 1 ydes efter 1999 inden for den bevillingsramme, der  

 fastsættes på de årlige finanslove.
Fordelingen af  

 bevillingskvoten til kommunerne foretages af by- og boligministeren.
 Stk. 3. Kommunalbestyrelsen kan kun meddele tilsagn om  

 støtte på statens vegne, hvis den samtidig selv påtager  

 sig at yde den støtte, som fremgår af § 160 c, stk. 7, og § 160  

 d.
 8. I § 160 b indsættes efter stk. 3 som nyt  

 stykke:
Stk. 4. Kommunalbestyrelsen skal, hvis ejendommen  

 indeholder 10 eller flere boliger, betinge tilsagn om støtte af, at  

 foreningen stiller boliger til rådighed for kommunalbestyrelsen til  

 løsning af påtrængende boligsociale opgaver i kommunen,  

 herunder at opnå en mere afbalanceret beboersammensætning.  

 Træffer kommunalbestyrelsen beslutning herom, skal hver 10. bolig, der  

 bliver ledig og som søges overdraget, tilbydes kommunalbestyrelsen.  

 Andelsboliger, som kommunalbestyrelsen erhverver, kan kommunalbestyrelsen  

 videresælge eller udleje.
Andelen af boliger, som kommunalbestyrelsen  

 råder over, kan ikke på noget tidspunkt overstige 10 pct. af  

 foreningens samlede antal boliger.
Kommunalbestyrelsens anvisningsret efter  

 1. pkt. skal fremgå af foreningsvedtægten.«.
§ 160 l.
By- og boligministeren kan fastsætte nærmere  

 regler om de i § 160 b, stk. 1, 2, 4 og 5, nævnte forhold.
 9. I § 160 l ændres »§ 160 b, stk. 1, 2, 4 og 5« til:  

 »§ 160 b, stk. 1, 2, og 4-6«.
§ 160 n.
Kommunalbestyrelsen kan give tilsagn om at yde garanti for  

 realkreditlån til etablering af andelsboliger.
Etablering kan ske ved  

 nyopførelse eller ved erhvervelse af en eksisterende ejendom med eller  

 uden efterfølgende ombygning.
Garantien dækker den del af  

 restgælden på lånet, der har pantesikkerhed ud over 65 pct.  

 af ejendommens værdi på tidspunktet for lånets optagelse.  

 Den del af restgælden, der ikke omfattes af garantien, har panteret  

 forud for den garanterede del af restgælden.
Stk. 2. Kommunalbestyrelsens tilsagn kan gives til  

 andelsboligforeninger, som er stiftet eller er under stiftelse.
Endvidere kan  

 kommunalbestyrelsens tilsagn gives til personer, institutioner, selskaber og  

 fonde, som påtager sig at etablere andelsboliger med henblik på  

 overdragelse til en andelsboligforening enten ved nyopførelse eller  

 ved erhvervelse af en eksisterende ejendom, der ikke anvendes til beboelse,  

 med efterfølgende ombygning til andelsboliger.
 10. I § 160 n indsættes som stykke 3:
 »Stk. 3. Ved tilsagn efter stk. 1, 1. pkt., finder bestemmelserne i  

 § 160 b, stk. 4, tilsvarende anvendelse.«.
§ 179. By- og boligministeren kan påbyde, at ejere af almene  

 boliger, selvejende ungdomsboliger, selvejende ældreboliger og lette  

 kollektivboliger inden for en nærmere fastsat frist foretager  

 konvertering af nominallån, hvortil der ydes støtte i form af  

 rentesikring, ydelsessikring eller ydelsesstøtte i henhold til  

 nærværende lov, tidligere boligbyggerilove, lov om visse  

 almennyttige boligafdelingers omprioritering m.v., tidligere  

 byggestøttelove, tidligere kollegiestøttelove eller den  

 tidligere ældreboliglov.
Ved konvertering optages realkreditlån  

 med eller uden rentetilpasning efter by- og boligministerens nærmere  

 bestemmelse.
 Stk. 2. Konvertering af nominallån med  

 støtte efter § 91, stk. 2, foretages efter forhandling med  

 Landsbyggefonden.
Stk. 3. Ved en konvertering må låntager ikke  

 opnå et kontantprovenu.
Ved en konvertering kan låntager ikke  

 optage lån med en løbetid, som overstiger restløbetiden  

 på det indfriede lån.
Stk. 4. Efter en konvertering videreføres  

 reguleringen af beboerbetalingen efter de hidtil gældende regler, jf.  

 dog stk. 5. Låntagers betaling på lån, hvortil der ydes  

 rentesikring, beregnes på grundlag af den basisrente, som er fastsat  

 ved den senest foretagne aftrapning af rentesikringen til det indfriede  

 lån.
Basisrenten forhøjes efter reglerne i kapitel VII i  

 lovbekendtgørelse nr. 432 af 13. juli 1982 af lov om  

 boligbyggeri.
 Stk. 5. For fastforrentede lån, hvortil der ydes  

 rentesikring eller ydelsessikring, samt for nominallån efter § 91, stk.  

 2, og § 100, stk. 2, hvortil der ydes ydelsesstøtte, der konverteres  

 til nominallån med rentetilpasning, reguleres låntagers betaling,  

 indtil den svarer til den laveste af enten ydelsen på det indfriede  

 lån eller den ydelse, der på konverteringstidspunktet kan  

 beregnes på et tilsvarende fastforrentet realkreditlån.
 Stk. 6. Efter en konvertering videreføres den  

 løbende støtte efter de gældende regler, således at  

 støtten udgør et beløb, der svarer til forskellen mellem  

 låntagers betaling og ydelsen på det lån, der optages, jf.  

 dog stk. 5. Likvide midler, der indtil lånets udamortisering fremkommer  

 i forbindelse med låntagers betaling på lån som nævnt  

 i stk. 5, indbetales til Finansstyrelsen med undtagelse af lån efter §  

 91, stk. 2, jf. § 20, stk. 1, nr. 8.
Stk. 7. Efter en konvertering overføres  

 statsgarantien, den kommunale og amtskommunale garanti samt alle regarantier  

 til det lån, der optages.
For det lån, der optages, ydes samme  

 procentvise garanti som for det indfriede lån.
Den del af lånets  

 restgæld, der ikke omfattes af garantien, har panteret forud for den  

 garanterede del af restgælden.
Optages lån med en højere  

 restgæld, yder staten samme procentvise garanti for denne del af  

 lånet.
 11. I § 179 indsættes efter stk. 7 som nyt stykke:
»Stk. 8.  For lån, der konverteres efter stk. 1, garanterer  

 staten for tinglysning af pantebrevet.
Garantien gælder, så  

 længe pantebrevet ikke er tinglyst.«.
Stk. 8. På låntagers initiativ kan  

 konvertering af lån i de i stk. 1 nævnte boliger omfatte  

 fastforrentede lån, hvor støtten er ophørt, lån,  

 hvortil der ydes garanti, og ustøttede lån.
By- og  

 boligministeren fastsætter nærmere regler om, hvilke  

 realkreditlån der kan optages.
Stk. 3, stk. 4 og stk. 7, 1.-3. pkt.,  

 finder tilsvarende anvendelse.
 Stk. 8-11 bliver herefter stk. 9-12.
 Stk. 9. By- og boligministeren kan i helt særlige  

 tilfælde efter ansøgning fra den enkelte låntager tillade,  

 at regulering af låntagers betaling på lån som nævnt  

 i stk. 5 nedsættes, herunder ved tilladelse til konvertering af  

 indestående lån.
 Stk. 10. By- og boligministeren kan påbyde ejere  

 som nævnt i stk. 1 at foretage konvertering af andre lån inden  

 for en nærmere fastsat frist.
 Stk. 11. By- og boligministeren kan fastsætte  

 nærmere regler om de forhold, der er nævnt i stk. 1-9, herunder  

 om bemyndigelse til Finansstyrelsen til at forestå konvertering.
 12. I § 179, stk. 11, der bliver stk. 12, ændres »stk.  

 1-9« til: »stk. 1-10«.
§ 179 a.
By- og boligministeren kan påbyde, at ejere af  

 støttede private andelsboliger inden for en nærmere fastsat  

 frist foretager konvertering af nominallån, hvortil der ydes  

 støtte i form af rentesikring eller ydelsesstøtte i henhold til  

 nærværende lov eller tidligere boligbyggerilove.
Ved konvertering  

 optages fastforrentede realkreditlån. § 179, stk. 3, 7 og 10, finder  

 tilsvarende anvendelse.
 13. I § 179 a, stk. 1, 2. pkt., ændres »§ 179, stk. 3,  

 7 og 10« til: »§ 179, stk. 3, 7 og 11.«.
 Stk. 2. Efter en konvertering videreføres den  

 løbende støtte efter de gældende regler, således at  

 støtten udgør et beløb, der svarer til forskellen mellem  

 låntagers betaling og ydelsen på det lån, der optages.  

 Låntagers betaling reguleres, indtil den svarer til de samlede ydelser  

 på det lån, der optages, og følger herefter ydelsen  

 på lånet. § 179, stk. 4, 2. pkt., finder tilsvarende  

 anvendelse.
Stk. 3. Ved konvertering af støttede lån og  

 lån, hvortil der ydes garanti, og som ikke påbydes af by- og  

 boligministeren, finder stk. 2 og § 179, stk. 3 og stk. 7, 1.-3. pkt.,  

 tilsvarende anvendelse.
By- og boligministeren fastsætter nærmere  

 regler om, hvilke realkreditlån der kan optages.
 Stk. 4. By- og boligministeren kan fastsætte  

 nærmere regler om de forhold, der er nævnt i stk. 1-3, herunder  

 om bemyndigelse til Finansstyrelsen til at forestå konvertering.
§ 2 I lov om andelsboligforeninger og andre boligfællesskaber, jf.  

 lovbekendtgørelse nr. 164 af 9. marts 1998, som ændret ved § 3 i  

 lov nr. 1086 af 29. december 1999, foretages følgende  

 ændringer:
Stk. 12. Erhververen af en andel, hvortil der alene er  

 knyttet retten til en bolig, kan forlange, at foreningen yder en garanti for  

 lån i et pengeinstitut til delvis dækning af den del af prisen,  

 der betales for andelen i foreningens formue.
Garantien ydes til 60 pct. af  

 den del af prisen for andelen i foreningens formue, der overstiger 40.000 kr.  

 Det garanterede lån skal afdrages over 15 år og forfalder ved  

 videresalg af andelen.
Udeblivelse af betaling af renter og afdrag på  

 det garanterede lån betragtes som misligholdelse med betaling af  

 boligafgift og kan medføre eksklusion og ophævelse af  

 brugsretten til boligen.
 1. I § 5, stk. 12, 1. pkt., indsættes efter »bolig,  

 kan«: », bortset fra de i §§ 7 e og 7 g nævnte tilfælde,«.
 2. Efter § 7 b indsættes:
»§ 7 c.
Kommunalbestyrelsen kan med henblik på  

 løsning af påtrængende boligsociale opgaver i kommunen,  

 herunder at opnå en mere afbalanceret beboersammensætning,  

 indgå aftale med en privat andelsboligforening om anvisningsret til  

 boliger i foreningen.
Stk. 2. Aftalt anvisningsret indebærer, at  

 andelsboliger, der er omfattet af anvisningsretten og som søges  

 overdraget, uanset modstående vedtægtsbestemmelser om  

 overdragelse skal tilbydes kommunalbestyrelsen.
Andelsboliger, som  

 kommunalbestyrelsen erhverver i henhold hertil, kan kommunalbestyrelsen  

 videresælge eller udleje.
Stk. 3. Andelsboligforeningen kan træffe beslutning  

 om indgåelse af aftale efter stk. 1 efter de regler, som gælder  

 for vedtagelse af vedtægtsændringer i foreningen.
Foreningen skal  

 samtidig beslutte hvor mange boliger, der skal stilles til rådighed for  

 kommunalbestyrelsen, og for hvilken periode anvisningsretten  

 gælder.
§ 7 d.
Kommunalbestyrelsens anvisningsret finder ikke  

 anvendelse i de tilfælde, hvor en person før lovens  

 ikrafttræden har opnået et retsbeskyttet krav på at  

 erhverve den andel og bolig, som kommunalbestyrelsen ellers ville kunne  

 erhverve.
Endvidere finder kommunalbestyrelsens anvisningsret ikke  

 anvendelse, hvis et husstandsmedlem efter vedtægten har krav på  

 at fortsætte medlemsskab eller overtage en andel og bolig.
Endelig  

 berøres andelshaverens adgang til at bytte bolig med en anden  

 andelshaver eller en lejer af en beboelseslejlighed ikke af anvisningsretten.  

 Ved opgørelsen af det antal boliger, som skal tilbydes  

 kommunalbestyrelsen, ses bort fra de boliger, som overdrages efter 1.-3.  

 pkt.
§ 7 e.
Kommunalbestyrelsen kan erhverve andelen  

 på de samme vilkår og til samme pris, som en andelshaver lovligt  

 ville kunne opnå ved salg til anden side.
Købesummen kan  

 fastsættes på grundlag af en vurdering fra en  

 ejendomsmægler, der tillige er valuar.
Foreningen skal til brug herfor  

 oplyse overdragelsessummerne i de seneste salg i foreningen.  

 Kommunalbestyrelsen skal godtgøre andelshaveren de udgifter,  

 andelshaveren med rimelighed har afholdt forgæves med henblik på  

 salg af andelen.
§ 7 f.
Kommunalbestyrelsen indtræder uanset eventuelle  

 modstående vedtægtsbestemmelser som andelshaver med samme  

 rettigheder og pligter som andre andelshavere, idet dog kommunalbestyrelsen  

 er berettiget til at udleje andelsboligen til en lejer på betingelse  

 af, at andelsboligforeningen ikke har vægtige grunde til at  

 modsætte sig udlejning til den pågældende lejer.
 Stk. 2. Kommunalbestyrelsen kan ikke betinge sit  

 medlemskab af andelsboligforeningen af indflydelse på ejendommens eller  

 foreningens drift eller af særstilling i forhold til de andre medlemmer  

 af andelsboligforeningen udover det i stk. 1 nævnte.  

 Kommunalbestyrelsen kan uanset modstående vedtægtsbestemmelser  

 dog ikke forpligtes til at hæfte personligt og solidarisk for  

 lån, som foreningen optager efter kommunalbestyrelsens erhvervelse af  

 en andel, og som ligger ud over de lånegrænser, som gælder  

 ved ydelse af lån til private andelsboligforeninger efter  

 realkreditloven.
 Stk. 3. Kommunalbestyrelsens andele medregnes ikke,  

 når der i lovgivningen stilles krav om, at et vist antal beboere skal  

 være medlemmer af andelsboligforeningen.
§ 7 g.
Kommunalbestyrelsens eventuelle videresalg af en  

 andelsbolig skal ske i overensstemmelse med lovgivningens og  

 vedtægternes almindelige regler, idet erhververen dog ikke har krav  

 på garanti fra andelsboligforeningen, jf. § 5, stk. 12.  

 Kommunalbestyrelsen kan give tilsagn om at stille garanti for lån i et  

 pengeinstitut til erhvervelse af andelen.
§ 7 h.
Bestyrelsen for andelsboligforeningen skal underrette  

 kommunalbestyrelsen senest 2 uger efter, at bestyrelsen har modtaget en  

 meddelelse om eller på et andet grundlag bliver bekendt med, at en  

 andelsbolig, der er omfattet at den kommunale anvisningsret, skal  

 afhændes.
Underretningen skal indeholde de oplysninger, som  

 fremgår af § 6, stk. 1. Trækkes tilbudet om salg tilbage,  

 overføres kommunalbestyrelsens anvisningsret til den næste bolig  

 i foreningen, som skal overdrages.
Stk. 2. Kommunalbestyrelsen skal inden 2 uger efter  

 modtagelse af den i stk. 1 nævnte underretning fra bestyrelsen give  

 meddelelse til andelsboligforeningen og andelshaveren om, at  

 kommunalbestyrelsen ønsker at indtræde som medlem af  

 andelsboligforeningen.
Gives sådan meddelelse ikke rettidigt, mister  

 kommunalbestyrelsen retten til at overtage den pågældende  

 bolig.«.
 § 15. Overtrædelse af reglerne i § 2, stk. 3, stk. 4 eller  

 stk. 5, straffes med bøde eller hæfte.
 Stk. 2. Det samme gælder den, der overdrager en  

 aktie eller anpart i strid med reglerne i § 10, den, der overdrager en fast  

 ejendom eller en anpart af en ejendom i strid med § 13, eller den, der  

 overdrager en fast ejendom eller en andel i et boligfællesskab i strid  

 med § 14 a.
 3. § 15, stk. 2, affattes således:
»Stk. 2. Det samme gælder den, der overdrager sin andel i  

 strid med kommunalbestyrelsens ret efter § 7 c eller tilsidesætter den  

 pligt, der gælder for andelsboligforeningen efter § 7 h.
Den, der  

 overdrager en aktie eller anpart i strid med reglerne i § 10, den, der  

 overdrager en fast ejendom eller en anpart af en fast ejendom i strid med §  

 13, eller den, der overdrager en fast ejendom eller en andel i et  

 boligfællesskab i strid med § 14 a, kan ligeledes straffes med  

 bøde eller hæfte.«.
§ 3 I lov om individuel boligstøtte, jf. lovbekendtgørelse nr.  

 112 af 24. februar 1999, foretages følgende ændringer:
§ 64 a.
Reglerne i dette kapitel finder anvendelse på  

 personer, der af kommunalbestyrelsen er anvist en bolig i privat  

 udlejningsbyggeri, jf. lov om kommunal anvisningsret.
 1. I § 64 a indsættes efter »kommunal anvisning«:  

 »eller i en privat andelsboligforening, jf. lov om almene boliger samt  

 støttede private andelsboliger m.v. eller lov om andelsboligforeninger  

 og andre boligfællesskaber«.
§ 64 b.
Efter bestemmelserne i §§ 55 og 56, stk. 1, ydes efter  

 ansøgning lån til forudbetaling af leje, indskud, depositum  

 eller lignende vedrørende en beboelseslejlighed, hvortil der er sket  

 anvisning i medfør af bestemmelserne i lov om kommunal anvisningsret.  

 Lån kan ikke ydes til et beløb, der overstiger et halvt  

 års leje.
 2. I § 64 b indsættes efter »kommunal anvisning«: »,  

 lov om almene boliger samt støttede private andelsboliger m.v. eller  

 lov om andelsboligforeninger og andre boligfællesskaber«.
§ 4 I lov nr. 474 af 1. juli 1998 om integration af udlændinge i Danmark  

 (integrationsloven), som senest ændret ved lov nr. 57 af 25. januar  

 2000, foretages følgende ændringer:
§ 15. Anviser kommunalbestyrelsen ikke inden 3 måneder, efter  

 at ansvaret er overgået til kommunalbestyrelsen, boliger til de  

 flygtninge, som Udlændingestyrelsen har visiteret til kommunen, kan  

 Udlændingestyrelsen med henblik på at anvise boliger til de  

 pågældende på vegne af kommunalbestyrelsen og for kommunens  

 regning indgå aftaler om 1)	at erhverve, indrette eller leje ejendomme i kommunen, 2)	at købe anvisningsret til private udlejningsejendomme i  

 medfør af lov om kommunal anvisningsret, 3)	at en almen boligorganisation stiller ledige familieboliger eller  

 ledige almene ungdomsboliger til rådighed for  

 Udlændingestyrelsen, jf. § 59, stk. 2 og 3, i lov om almene boliger  

 samt støttede private andelsboliger m.v., 4)	at indtil hver fjerde ledige bolig skal anvises af en almen  

 boligorganisation efter særlige sociale kriterier, jf. § 60 i lov om  

 almene boliger samt støttede private andelsboliger m.v., 1. § 15, stk. 1, nr. 4, affattes således:
»4)	anvendelse af de boliger, som en andelsboligforening skal stille  

 til rådighed for kommunalbestyrelsen, jf. § 160 b, stk. 4, og § 160 n,  

 stk. 3, i lov om almene boliger samt støttede private andelsboliger  

 m.v.« 5)	at indtil hver 10. ledige lejlighed i særlige private  

 udlejningsejendomme stilles til rådighed for Udlændingestyrelsen,  

 jf. § 53 e i lejeloven og § 63 a i lov om midlertidig regulering af  

 boligforholdene, og 2. I § 15, stk. 1, nr. 5, ændres: »boligforholdene,  

 og« til: »boligforholdene,«.
 6)	at pensionskasser stiller boliger til rådighed for  

 Udlændingestyrelsen.
 3. I § 15, stk. 1, nr. 6, ændres:  

 »Udlændingestyrelsen.« til: »Udlændingestyrelsen, og«.
 4. I § 15, stk. 1, indsættes som nr. 7:
 »7)	at en privat andelsboligforening stiller boliger til rådighed  

 for Udlændingestyrelsen, jf. § 7 c i lov om andelsboligforeninger og  

 andre boligfællesskaber.«.
 Stk. 3. Aftaler efter stk. 1, nr. 2-5, kan indgås,  

 i det omfang kommunalbestyrelsen ikke har indgået aftaler med udlejer.  

 Beslutning efter stk. 2 kan træffes i det omfang, boligorganisationen  

 ikke allerede stiller 1/4 af de ledige almene familie- og ungdomsboliger til  

 rådighed for kommunalbestyrelsen efter § 59, stk. 1-3, i lov om almene  

 boliger samt støttede private andelsboliger m.v.
 5. I § 15, stk. 3, 1. pkt., indsættes efter:  

 »med udlejer«: »eller andelsboligforeningen«.
§ 5 Loven træder i kraft dagen efter bekendtgørelsen i  

 Lovtidende.
Bilag 2 Folketingets forhandlinger vedrørende lov om almene  

 boliger samt støttede private andelsboliger m.v.
 Folketingsåret 1995-96:
 Sp. 2909, 3182, 6156, 6450.
 A 3617, B 650, 780, 1173, C 608.
 Loven stadfæstet 22. maj 1996.
(Lovtidende nr. 374) Folketingsåret 1996-97:
Sp. 1571, 4879, 5005. A 1298, 1271, B 404, C 298.
 Loven stadfæstet 2. april 1997.
(Lovtidende nr. 229) Folketingsåret 1997-98:
 Sp. 2227. C 73.
 Loven stadfæstet 17. december 1997.
(Lovtidende nr. 969) Folketingsåret 1997-98:
 Sp. 2228. B 106, C 74.
 Loven stadfæstet 17. december 1997.
(Lovtidende nr. 970) Folketingsåret 1998-99:
Sp. 725, 2190, 2409. A 1254, 1218, B 113, 143, 280, C 129.
 Loven stadfæstet 23. december 1998.
(Lovtidende nr. 1001) Folketingsåret 1998-99:
Sp. 1939, 2447, 2637, 2650. A 2857, 2846, B 290, C 277.
 Loven stadfæstet 23. december 1998.
(Lovtidende nr. 1004) Folketingsåret 1999-2000:
 Sp. 607, 2226, 2334. A 1043, 1027.
 C 121.
 Loven stadfæstet 20. december 1999.
(Lovtidende nr. 935) Folketingsåret 1999-2000:
 Sp. 2077, 2559, 2798. A 3384, 3361.
 C 297.
 Loven stadfæstet 29. december 1999.
(Lovtidende nr. 1086) Bilag 3 Folketingets forhandlinger vedrørende lov om  

 andelsboligforeninger og andre boligfællesskaber Folketingsåret 1978-79:
 Sp. 5476. 6787, 11237, 11594.
 A 2385, B 1009, C 577.
 Loven stadfæstet 8. juni 1979.
 (Lovtidende nr. 239).
 Folketingsåret 1993-94:
 Sp. 1263, 2057, 3764, 4149.
 A 1009.
 Loven stadfæstet 22. december 1993.
 (Lovtidende nr. 1072).
 Folketingsåret 1980-81:
 Sp. 65, 442, 1006, 1382.
 A 199, B 71, C 41.
 Loven stadfæstet 5. november 1980.
 (Lovtidende nr. 486).
 Folketingsåret 1993-94:
 Sp. 5237, 6213, 7902, 8321.
 A 6039, B 645, C 641.
 Loven stadfæstet 6. april 1994.
 (Lovtidende nr. 222).
 Folketingsåret 1981-82:
 Sp. 374, 674, 2905, 2959.
 A 199, B 129, C 103.
 Loven stadfæstet 17. marts 1982.
 (Lovtidende nr. 80).
 Folketingsåret 1993-94:
 Sp. 8146, 8678, 10403, 10632.
 A 7557, B 1011, C 849.
 Loven stadfæstet 10. maj 1994.
 (Lovtidende nr. 335).
 Folketingsåret 1982-83:
 Sp. 9508, 10091, 11006, 11280 (Fortryk).
 Loven stadfæstet 25. maj 1983.
 (Lovtidende nr. 194).
 Folketingsåret 1993-94:
 Sp. 10822, 12082, 12300.
 A 8713, B 1865.
 Loven stadfæstet 1. juni 1994.
 (Lovtidende nr. 445).
 Folketingsåret 1984-85:
 Sp. 5064, 5618, 9581, 9932.
 A 4037.
 Loven stadfæstet 22. maj 1985.
 (Lovtidende nr. 206).
 Folketingsåret 1994-95:
 Sp. 2536, 2872, 4698, 4961.
 A 1912, B 434, C 362.
 Loven stadfæstet 17. maj 1995.
 (Lovtidende nr. 306).
 Folketingsåret 1989-90:
 Sp. 72, 400, 5465, 5892.
 A 429, B 527.
 Loven stadfæstet 7. marts 1990.
 (Lovtidende nr. 138).
 Folketingsåret 1995-96:
 Sp. 1433, 1674, 4114, 4301.
 A 2313, B 354, C 304.
 Loven stadfæstet 27. marts 1996.
 (Lovtidende nr. 220).
 Folketingsåret 1991-92:
 Sp. 7635, 8114, 9768, 10299.
 A 5981, B 1315, 2217.
 Loven stadfæstet 20. maj 1992.
 (Lovtidende nr. 379).
 Folketingsåret 1996-97:
 Sp. 7366, 7859, 8293.
 A 5707, 5702, B 1283, C 936.
 Loven stadfæstet 10. juni 1997.
 (Lovtidende nr. 383).
 Folketingsåret 1991-92:
 Sp. 9623, 10046, 10304.
 A 6633, B 1495, 2227.
 Loven stadfæstet 20. maj 1992.
 (Lovtidende nr. 380).
 Folketingsåret 1999-2000:
 Sp. 2077, 2559, 2798.
 A 3384, 3361, C 297.
 Loven stadfæstet 29. december 1999.  

 (Lovtidende nr. 1086).
Bilag 4 Folketingets forhandlinger vedrørende lov individuel  

 boligstøtte Folketingsåret 1990-91:
 Sp. 1932, 2877, 6775, 7233.
 A 3453, B 989.
 Loven stadfæstet 6. juni 1991.
 (Lovtidende nr. 376).
 Folketingsåret 1996-97:
 Sp. 653, 1809, 2102.
 A 1084, 1054, B 61, C 53.
 Loven stadfæstet 11. december 1996.
 (Lovtidende nr. 1048).
 Folketingsåret 1991-92:
 Sp. 3541, 3630, 4291, 4808.
 Loven stadfæstet 27. december 1991.
 (Lovtidende nr. 935).
 Folketingsåret 1991-92:
 Sp. 9307, 9623, 10046, 10304.
 A 6633, B 1495.
 Loven stadfæstet 20. maj 1992.
 (Lovtidende nr. 380).
 Folketingsåret 1991-92:
 Sp. 8724, 9802, 10619, 11140.
 A 6395, B 1527.
 Loven stadfæstet 24. juni 1992.
 (Lovtidende nr. 476).
 Folketingsåret 1996-97:
 Sp. 5285, 6868, 7450.
 A 3949, 3925, B 891, C 463.
 Loven stadfæstet 10. juni 1997.
 (Lovtidende nr. 380).
 Folketingsåret 1996-97:
 Sp. 5292, 7992, 8293.
 A 4323, 4294, B 1341, C 702.
 Loven stadfæstet 10. juni 1997.
 (Lovtidende nr. 382).
 Folketingsåret 1997-98:
 Sp. 2228. B 106, C 74.
 Loven stadfæstet 17. december 1997.
 (Lovtidende nr. 970).
 Folketingsåret 1992-93:
 Sp. 1960, 2728, 3813, 4151.
 Loven stadfæstet 23. december 1992.
 (Lovtidende nr. 1044).
 Folketingsåret 1992-93:
 Sp. 9182.
 A 10137, 9759, B 2103, 11198, 11228.
 Loven stadfæstet 30. juni 1993.
 (Lovtidende nr. 441).
 Folketingsåret 1992-93:
 Sp. 9358.
A 10327, 10259, B 3121, 11528, B 3357, 12024.
 Loven stadfæstet 30. juni 1993.
 (Lovtidende nr. 449).
 Folketingsåret 1997-98:
 Sp. 1142, 2017, 2236.
 A 1244, 1199, B 43, 73, C 82.
 Loven stadfæstet 17. december 1997.
 (Lovtidende nr. 980).
 Folketingsåret 1997-98:
 Sp. 977, 2420, 2586.
 A 1720, 1650, B 628, 763, C 511.
 Loven stadfæstet 1. juli 1998.
 (Lovtidende nr. 474).
 Folketingsåret 1998-99:
 Sp. 735, 2442, 2637.
 A 1416, 1351, B 326, C 210.
 Loven stadfæstet 23. december 1998.
 (Lovtidende nr. 1002).
Bilag 5 Folketingets forhandlinger vedrørende lov om  

 integration af udlændinge i Danmark Folketingsåret 1997-98:
 Sp. 977, 2420, 2586.
 A 1720, 1650, B 628, 763, C 511.
 Loven stadfæstet 1. juli 1998.
(Lovtidende nr. 474) Folketingsåret 1998-99:
 Sp. 4704,6827,7028.
 A 4511, 4491, B 968, C 642.
 Loven stadfæstet 2. juni 1999.
(Lovtidende nr. 353) Folketingsåret 1998-99:
 Sp. 6073, 7097, 7212.
 A 5469, 5461, B 1032, C 751.
 Loven stadfæstest 2. juni 1999.
(Lovtidende nr. 394) Folketingsåret 1999-2000:
 Sp. 2343, 3230, 3340.
 A 3957, 3927, C 334.
 Loven stadfæstet 25. januar 2000.
