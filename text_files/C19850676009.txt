 Det meddeles herved, at finansministeriet med Akademikernes  

 Centralorganisation (tjenestemandsudvalget) har indgået vedlagte aftale af  

 11. september 1985 om oprykninger til lønramme 34 m.v.
Opmærksomheden henledes på, at det i henhold til § 2. stk. 2, påhviler  

 vedkommende ministerium at underrette finansministeriet om indtruffen  

 ledighed.
Samtidig kan vedkommende ministerium overfor finansministeriet  

 fremsætte forslag til omklassificering af en tjenestemandsstilling, jfr. § 3,  

 stk. 2.
 Evt. tvivlsspørgsmål forventes forelagt finansministeriet.
P.
M.
V.
 E.B.
Torben Møller A F T A L E mellem finansministeriet og Akademikernes Centralorganisation (tjenestemandsudvalget) om oprykninger til lønramme 34 m.v.
 I henhold til § 45, stk. 1, i lov om tjenestemænd i staten, folkeskolen og  

 folkekirken aftales følgende:
 Rammer for oprykninger til lønramme 34.
 § 1.  Inden for folkekirken, forsvaret, civilforsvaret  

 og hjemmeværnet, hvor førstegangsansættelse sker som tjenestemand, kan der i  

 en aftaleperiode, jfr. § 3, aftales et ubegrænset antal oprykninger.
 Stk. 2.  På nedennævnte områder kan der i en  

 aftaleperiode, jfr. § 3, aftales følgende antal oprykninger:
 Stk. 3.  For øvrige AC-organisationers områder kan der i  

 en aftaleperiode, jfr. § 3, aftales indtil 3 oprykninger inden for hvert  

 område.
 Genanvendelse af ledigblevne puljebeløb anvendt til lønramme 34  

 oprykninger.
§ 2.  Puljebeløb der fra og med 1. april 1984 er  

 anvendt til oprykninger til lønramme 34, jfr.
L.K.L. § 30, stk. 3, kan ved  

 ledighed i stillingen genanvendes efter de i nærværende aftale fastsatte  

 retningslinier.
 Stk. 2.  Umiddelbart efter at ledighed er indtruffet i  

 stillingen, underretter vedkommende ministerium eller Akademikernes  

 Centralorganisation finansministeriet herom, således at der kan foretages en  

 opgørelse over det beløb, der er til rådighed i henhold til stk. 1.
 Stk. 3.  Det i stk. 1 nævnte beløb kan anvendes til  

 omklassificeringer inden for hele AC's område.
 Stk. 4.  Puljebeløb kan genanvendes fra 1. juli  

 (ledigblevne 1. april - 1. oktober samme år) og 1. januar (ledigblevne 1.  

 oktober året før - 1. april samme år).
Forhandling af forslag til genanvendelse af ledigblevne puljebeløb.
 § 3.  Såfremt der i forbindelse med de generelle  

 aftaleforhandlinger afsættes en pulje til omklassificering, fremsender  

 vedkommende ministerium eller Akademikernes Centralorganisation samtidig med  

 de øvrige forslag til fordeling af puljen, forslag til oprykninger til  

 lønramme 34. Under de generelle omklassificeringsforhandlinger aftales,  

 hvilke forslag der skal drøftes i forbindelse med genanvendelse af fremtidige  

 ledigblevne puljebeløb.
Stk. 2.  Indtræder der i aftaleperioden ledighed i en af  

 de i § 2, stk. 1 nævnte stillinger, kan vedkommende ministerium fremsætte  

 forslag til omklassificering af en tjenestemandsstilling.
Tilsvarende kan  

 Akademikernes Centralorganisation fremsætte et forslag inden for det  

 ministeriums område, hvor tillægget er ledigt.
Disse forslag indgår sammen  

 med de i stk. 1 nævnte forslag i forhandlingen.
 § 4.  Aftalen har virkning fra 1. juli 1984.
 København, den 11. september 1985.
AKADEMIKERNES CENTRALORGANISATION Erik Stig Jørgensen FINANSMINISTERIET P.
M.
V.
 E.B.
