Formålet med registeret er at danne grundlag for administrationen af støtte til voksenuddannelse, herunder tildeling og udbetaling af støtte og tilskud til deltagerbetaling til ansøgerne efter indeholdelse af skat, udbetaling af refusion til arbejdsgivere samt inddrivelse af støtte.
Registeret har endvidere til formål at danne grundlag for udarbejdelsen af statistikker til brug ved løsningen af budget- og planlægningsmæssige opgaver i SUstyrelsen, i Undervisningsministeriets Folkeoplysningsafdeling og i amtskommunerne.
Personkreds: Registeret må kun indeholde oplysninger om personer, der har søgt voksenuddannelsesstøtte, samt oplysninger om disse personers arbejdsplads og kursussted.
 Ikrafttrædelsesdato: 03/07/1995. Erstatter tidligere forskrifter.
