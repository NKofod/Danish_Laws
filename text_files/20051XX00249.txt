Skriftlig fremsættelse (26. januar 2006) Indrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov  

  

 om ændring af lov om kunstig befrugtning i forbindelse med  

 lægelig behandling, diagnostik og forskning m.v.  


  

 (  


  

 Omfanget af behandling  

 på de regionale sygehuse, vurdering af forældreuegnethed, lempelse af  

 ægdonationsreglerne og forlængelse af opbevaringstiden for nedfrosne æg).
(Lovforslag nr.
L 151).
Lovforslaget indeholder regler om det offentlige  

 behandlingstilbud på de regionale sygehuse.
Det foreslås, at sygehusene yder  

 behandling, hvis der ikke er fælles børn.
Dette svarer til den hidtidige  

 praksis.
Der kan dog tilbydes behandling, hvis parret efter fødsel af et barn  

 fortsat har nedfrosne æg.
I dette tilfælde kan der tilbydes ægoplægning inden  

 for de tidsmæssige rammer for opbevaringstiden, der nu foreslås fastsat til  

 maksimalt 5 år.
Endvidere indeholder forslaget en lempelse af  

 ægdonationsreglerne, således at også kvinder, der ikke selv er i  

 fertilitetsbehandling, får mulighed for at donere æg.
Dermed får vi en  

 parallelitet med sæddonation.
Jeg skal for god ordens skyld bemærke, at  

 Sundhedsstyrelsen i tilknytning til denne lempelse skal udarbejde nogle  

 sundhedsfaglige retningslinjer.
 Endelig indeholder loven en bestemmelse om, at der skal  

 fastsættes kriterier for afgrænsning af forældreuegnethed.
I dag tilbydes behandling med kunstig befrugtning ved en  

 læges medvirken til heteroseksuelle par.
Enlige kvinder og lesbiske par kan  

 ikke behandles af en læge med henblik på at opnå en graviditet ved kunstig  

 befrugtning.
 Dette spørgsmål har været overvejet mange gange og  

 repræsenterer for nogle et kontroversielt område både i relation til en  

 sammenhængende lovgivning, til diskriminationsaspekter og til barnets tarv.
Regeringen har ikke fremsat forslag til ændring på dette  

 punkt, men har valgt med henblik på Folketingets forhandlinger at udarbejde  

 et  

 notat om problemstillingen og dens mange facetter, som kan danne grundlag for  

 en debat.
Regeringen har derfor samtidig med fremsættelsen af lovforslaget  

 tilsendt  

 alle folketingsmedlemmer et notat om spørgsmålet indeholdende de forskellige  

 aspekter af sagen.
Når der er taget stilling til, hvilket folketingsudvalg  

 der  

 skal forestå udvalgsbehandlingen af lovforslaget, vil notatet ligeledes blive  

 tilsendt dette.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale forslaget til Folketingets  

 velvillige behandling.
