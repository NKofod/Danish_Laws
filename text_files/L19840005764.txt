 Den 27. april 1984 undertegnedes i Yaoundee en overenskomst mellem Danmark  

 og Cameroun, i medfør af hvilken den danske regering yder Cameroun et  

 statslån på 135 millioner kroner.
Ifølge overenskomsten, som trådte i kraft på datoen for undertegnelsen, er  

 lånet rentefrit og skal tilbagebetales over 18 år efter en afdragsfri periode  

 på 7 år.
Lånet er aftalt udnyttet til indkøb i Danmark af udstyr og  

 tjenesteydelser i forbindelse med en fortsat udbygning af vandforsyningen i  

 Cameroun, navnlig til opførelse af vandforsyningsanlæg i 65-70 landsbyer.
