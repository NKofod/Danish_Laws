Forbrugerombudsmanden modtog en forespørgsel om, hvorvidt det var i  

 strid med markedsføringsloven, at købe et eksemplar af et konkurrende firmas  

 produkt og tilbyde kunder at sammenligne dette med ens eget produkt.  

 Forbrugerombudsmanden indhentede udtalelser forskellige fra  

 erhvervssammenslutninger, der gav udtryk for, at fremgangsmåden var noget  

 utraditionel, men ikke retsstridig såfremt man udtog sin prøve af den løbende  

 produktion, og var fair overfor konkurrentproduktet.
Forbrugerombudsmanden  

 udtalte, at fremgangsmåden ikke var i strid med markedsføringsloven, idet  

 sammenlignende reklame ikke er i strid med loven, såfremt den ikke indebærer  

 en nedsættende eller urigtig omtale af konkurrentens produkter og der gives  

 den potentielle køber mulighed for at foretage en selvstændig vurdering af  

 produkterne.
8. Usædvanlig sammenlignende salgsmetode En fabrikant inden for fødevarebrachen stillede følgende spørgsmål:
Er de ulovligt, at en sælger går ind i en butik, køber en bestemt vare af  

 et konkurrende firmas mærke, åbner emballagen, så varen kan ses og smages -  

 og derefter åbner og præsenterer en tilsvarende vare fremstillet af den  

 virksomhed, han selv arbejder for og siger: »Jeg ved ikke, hvad De har  

 givet for konkurrentens vare, men vor pris er sådan og sådan, så nu kan De  

 selv afgøre, hvilken vare De bør handle med.« Endvidere ønskede man en vurdering af følgende fremgangsmåde:
Man køber en konkurrents produkt og sender det uåbnet til mulige købere af  

 ens egne tilsvarende produkter, som man også sender med - samtidig med at man  

 skriver noget i retning af: »Vi har i dag sendt Dem en prøve af xx,  

 samtidig med at vi sender en prøve af et af vore egne produkter af samme  

 type.
Vor pris er ..... kr. pr. pakning med 100 kg netto.
Vi foreslår, at De  

 sætter begge varer på frokostbordet på søndag.
Så vi kan senere tales  

 ved.« Der blev indhentet en udtalelse om de to spørgsmål fra  

 Grosserer-Societetet De Danske Handelsforeningers Fælles-Organisation og  

 Provinshndelskammeret.
Grosserer-Societetet udtalte bl.a., at under forudsætning af, at  

 fabrikanten har udtaget sin prøve af den løbende produktion, og under  

 forudsætning af, at den personlige eller skriftlige henvendelse er fair over  

 for konkurrentproduktet, finder man ikke, at den angivne fremgangsmåde er  

 retsstridig.
Man mener heller ikke under de angivne forudsætninger, at  

 fremgangsmåden er dårlig forretningsmoral eller på anden måde fordømmelig  

 under hensyn til den skete udvikling på området.
De Danske Handelsforeningers Fælles-Organisation meddelte, at man ikke  

 fandt fremgangsmåden retsstridig, omend noget usædvanlig.
Kun såfremt  

 sælgeren i forbindelse med sit lidt specielle salgsarbejde uretmæssigt  

 nedvurderer konkurrentens varer, kan der blive tale om at handle i strid med  

 god markedsføringsskik.
 Provinshandelskammeret meddelte, at udgangspunktet for besvarelsen må  

 være:
at sammenlignende reklame som sådan ikke strider mod  

 markedsføringsloven, at sammenlignende reklame ikke må indebære en nedsættende eller  

 urigtig omtale af konkurrerende produkter og at sammenlignende reklame skal give den potientielle køber  

 mulighed for - inden han bestemmer sig - at foretage en selvstændig vurdering  

 af de fremsendte produkter.
På baggrund heraf fandt Provinshandelskammeret, at de to eksempler, som  

 fabrikanten havde nævnt, ikke kunne betragtes som retsstridige i forhold til  

 markedsføringsloven.
Man var dog tilbøjelig til at mene, at det første meget  

 let i den konkrete situation ville kunne opfattes som en nedsættende  

 vurdering af en konkurrents produkter og i så fald måtte grænsen for det  

 retsstridige være overskredet.
Sluttelig udtalte handelskammeret, at begge de  

 nævnte eksempler må opfattes som en urimeligt pågående fremfærd og som sådan  

 ikke udtryk for en almindelig anvendt salgsform.
Forbrugerombudsmanden meddelte, at de nævnte former for sammenlignende  

 reklame efter hans opfattelse ikke var i strid med lov nr. 297 af 14. juni  

 1974 om markedsføring.
Samtidig tilsluttede Forbrugerombudsmanden sig  

 udtalelsen fra Provinshandelskammeret.
