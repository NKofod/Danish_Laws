 En arbejdsgivers afkald på refusion efter dagpengelovens § 27 indebar  

 ikke, at sikredes anden arbejdsgiver fik ret til en større refusion, end han  

 ellers var berettiget til.
 REDEGØRELSE FOR SAGEN:
En sikret, der havde barselorlov i tiden 17. december 1984 - 2. juni 1985,  

 havde forud for sin orlov arbejdet som telefonvagt for et transportfirma F 40  

 timer ugentlig.
F udbetalte løn, 9.700 kr. månedlig, til sikrede i  

 orlovsperioden og anmodede det sociale udvalg i sikredes kommune om refusion  

 af dagpenge.
Over for socialforvaltningen var det oplyst, at sikrede tillige havde  

 arbejdet som telefonvagt for en anden arbejdsgiver A, hvorfra hun under sin  

 orlov fik udbetalt 1.250 kr. månedlig.
A havde over for socialforvaltningen  

 givet afkald på refusion af dagpenge.
 Det sociale udvalg opgjorde F's refusion til 30.840 kr., hvilket svarede  

 til den forholdsmæssige andel af den fra virksomhederne F og A udbetalte  

 lønsum til sikrede under hendes barselorlov.
 F gjorde krav på fuld refusion og ikke blot en forholdsmæssig andel under  

 henvisning til, at A udtrykkeligt havde givet afkald på refusion.
 AFGØRELSEN, DER KLAGES OVER:
 Amtsankenævnet tiltrådte, at F ikke havde krav på refusion udover det  

 afregnede beløb på 30.840 kr.
 KLAGEN TIL ANKESTYRELSEN:
 Sagen blev anket af F.
 LOVGRUNDLAG:
 Lov om dagpenge ved sygdom eller fødsel, § 27, stk. 1 og stk. 2.
 ANKESTYRELSENS AFGØRELSE:
Ankestyrelsen tiltræder amtsankenævnets afgørelse.
Ankestyrelsen finder,  

 at der forhold, at den ene af to arbejdsgivere giver afkald på refusion efter  

 dagpengelovens § 27, ikke indebærer, at den anden arbejdsgiver dermed opnår  

 ret til en større refusion, end han ellers ville være berettiget til.
