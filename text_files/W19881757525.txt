 Ved ekspropriation tillagdes en ejendom vejret til privat fællesvej.
De øvrige vejberettigede klagede over, at kun vejejeren var indkaldt  

 til åstedsforretningen.
Dette fandt ministeriet ikke grundlag for at  

 kritisere, da der højst kunne blive tale om, at ejeren har krav på  

 erstatning.
 I et brev af 28. april 1988 har De klaget over, at A amtsråd i forbindelse  

 med en ombygning af landevejen ved ekspropriation besluttede at ændre  

 adgangsforholdene.
 Dette medførte bl.a. at adgangen til hvilehjemmet Møllen fremover skulle  

 ske ad Møllevej, der er en privat fællesvej.
 De mener, at beboerne på Møllevej burde være indkladt til  

 åstedsforretningen i forbindelse med ekspropriationen.
Med hensyn til spørgsmålet om forholdet til brugerne af Møllevej fremgår  

 det af sagen, at ejeren af Møllevej, matr.nr. 7 ah, var indkaldt til  

 åstedsforretningen den 30. november 1987 og accepterede, at ejendommen  

 matr.nr. 7q, smst., vederlagsfrit fik tilladt vejret til vejen.
I betragtning  

 af, at der efter erstatningsretlig praksis højst kan blive tale om at  

 tillægge ejeren - og ikke brugerne - af en privat fællesvej erstatning for at  

 tåle, at nye ejendomme får adgang til vejen, og at der så godt som  

 undtagelsesfrit ikke bliver tale om erstatning i sådanne tilfælde, finder  

 ministeriet ikke grundlag for at kritisere, at amtsrådet i den foreliggende  

 situation ikke har indkaldt brugerne af Møllevej til åstedsforretningen.
 Offentliggjort i DAFOLOs VEJLOVE.
