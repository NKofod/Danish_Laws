Opfølgning til 2016-22. Utilstrækkelig sagsoplysning i sag om opførelse af en gyllebeholder uden landzonetilladelse Guldborgsund Kommune meddelte mig den 7. september 2016, at kommunen har genoptaget sagen og vil foretage en konkret vurdering af gyllebeholderens erhvervsmæssige nødvendighed.
 Kommunen meddelte mig endvidere, at kommunen fremadrettet i tilsvarende sager efter en konkret vurdering vil tage stilling til spørgsmålet om landzonetilladelse.
