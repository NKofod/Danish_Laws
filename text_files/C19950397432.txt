 Spørgsmålet om, hvorledes en person er stillet, der ansøger eller afholder  

 uddannelses/sabbat eller børnepasningsorlov før, under eller efter en  

 arbejdskonflikt.
 På baggrund af henvendelse fra flere sider har Arbejdsministeriet truffet  

 følgende beslutning vedrørende arbejdskonflikt i forbindelse med orlov:
 - Orlov, som er aftalt og påbegyndt inden konfliktens udbrud, fortsætter  

 som aftalt og berøres ikke af konflikten.
 - Orlov, som er aftalt inden konflikt, kan ikke påbegyndes under konflikt,  

 men kan først påbegyndes efter konfliktens afslutning og orloven udløber på  

 det på forhånd aftalte tidspunkt.
 - Aftaler om fremtidig orlov kan ikke indgås under konflikt.
 - For så vidt angår uddannelsesorlov, hvor den pågældende orlovsperson er  

 optaget på en uddannelse, der starter under konflikten, kan uddannelsen godt  

 påbegyndes, men der kan ikke udbetales orlovsydelse, før konflikten er  

 afsluttet.
