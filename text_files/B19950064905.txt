 I henhold til § 4, stk. 4, § 9, stk. 1, § 10, stk. 4, og § 15, stk. 4, i  

 lov om beskatning af fonde og visse foreninger (Fondsbeskatningsloven), jf.  

 lovbekendtgørelse nr. 650 af 26. juli 1995, bestemmes følgende:
 Hensættelser til almennyttige formål m.v.
 § 1.  Hensættelser på grundlag af indkomstårets  

 overskud til senere opfyldelse af almenvelgørende eller på anden måde  

 almennyttige formål efter fondsbeskatningslovens § 4, stk. 3, jf. § 9, stk.  

 1, skal fremgå af selvangivelsen for det pågældende indkomstår.
 Stk. 2.  Eventuel hensættelse af afkast af allerede  

 foretagne hensættelser skal angives særskilt efter stk. 1.
 § 2.  Tidligere års fratrukne hensættelser, der ikke  

 er anvendt eller efterbeskattet, jf. § 5, skal fremgå af selvangivelsen med  

 angivelse af hensættelsesår.
 § 3.  Henlæggelser til sikring af almenvelgørende  

 eller på anden måde almennyttige formål, der er fradraget i henhold til  

 selskabsskattelovens § 3, stk. 3, jf. stk. 2, skal selvangives særskilt.
§ 4.  Selvangivelsen for det år, hvori hensatte beløb  

 er benyttet til det eller de almenvelgørende eller på anden måde almennyttige  

 formål, skal indeholde oplysninger om, hvornår de enkelte hensættelser har  

 fundet sted, og til hvilketformål beløbet er anvendt.
Eventuel dispensation  

 efter fondsbeskatningslovens § 4, stk. 6, jf. § 9, stk. 1, eller efter § 4,  

 stk. 7, vedlægges selvangivelsen.
Stk. 2.  I det omfang, der tillige benyttes henlæggelser  

 som nævnt i § 3, skal det fremgå af selvangivelsen, hvorledes det anvendte  

 beløb er fremkommet.
Indeholder selvangivelsen ingen oplysninger herom, anses  

 hensættelsen som nævnt i § 1 for først anvendt.
§ 5.  Såfremt hensættelsen ikke er anvendt inden  

 udløbet af den i fondsbeskatningslovens § 4, stk. 4, eller i dispensationen  

 angivne frist, og beløbet med tillæg derfor skal medregnes til den  

 skattepligtige indkomst efter fondsbeskatningslovens § 4, stk. 5, jf. § 9,  

 stk. 1, eller efter § 4, stk. 7, skal der på selvangivelsen for det år, hvor  

 fristen udløber, anføres, hvilke beløb der skal beskattes.
Det skal samtidig  

 oplyses, i hvilket år beløbet har været henlagt.
Skattefrihed/skattenedsættelse for udbytter hidrørende fra selskaber, der er hjemmehørende i udlandet § 6.  Det påhviler den udbyttemodtagende fond eller  

 forening at godtgøre, at den til grund for udbyttet liggende udenlandske  

 selskabsindkomst beskattes efter regler, der ikke i væsentlig grad afviger  

 fra reglerne her i landet.
 § 7.  Ved afgørelsen af, om den til grund for det  

 modtagne udbytte liggende selskabsindkomst beskattes efter regler, der ikke i  

 væsentlig grad afviger fra reglerne her i landet, foretages en samlet  

 vurdering af det pågældende udenlandske selskabsskattesystem.
 Stk. 2.  Der er tale om en væsentlig afvigelse fra  

 reglerne her i landet, såfremt:
 § 8.  Fonden eller foreningen skal i selvangivelsen  

 eller i særskilt bilag hertil meddele oplysning om navn og hjemsted for det  

 eller de udenlandske selskaber, hvorfra udbyttet hidrører.
 § 9.  Fonden eller foreningen skal i selvangivelsen  

 eller i særskilt bilag hertil specificere, hvorledes modtagne udbytter  

 fordeler sig på de enkelte udbyttegivende selskaber.
 § 10.  Fonden eller foreningen har pligt til på de  

 kommunale skattemyndigheders forlangende at indsende de udenlandske  

 selskabers regnskaber m.v.
 § 11.  Fonden eller foreningen skal på de kommunale  

 skattemyndigheders forlangende dokumentere, i hvilket omfang der er betalt  

 indkomstskat til udlandet af den til grund for udbyttet liggende  

 selskabsindkomst.
Acontoskatteordningen § 12.  Told- og Skattestyrelsen kan undlade at beregne  

 ordinær acontoskat for fonde og foreninger, der ikke har pligt til at indgive  

 selvangivelse, jf. fondsbeskatningslovens § 15, stk. 2 og 3.
 Stk. 2.  Told- og Skattestyrelsen kan undlade at udsende  

 indbetalingskort til fonde og foreninger som nævnt i stk. 1.
 Ikrafttrædelse m.v.
 § 13.  Bekendtgørelsen træder i kraft den 5. august  

 1995.
 Stk. 2.  §§ 6-11 har virkning fra og med indkomståret  

 1995.
 Stk. 3.  Bekendtgørelse nr. 982 af 1. december 1994  

 ophæves.
