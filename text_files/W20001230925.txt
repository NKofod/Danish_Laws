Umiddelbart efter at kvinden havde født sit barn, blev der af  

 kommunen truffet afgørelse om, at barnet skulle anbringes udenfor  

 hjemmet.
Afgørelsen byggede blandt andet på oplysningerne i  

 lægeerklæringen.
Klage over lægeerklæring til  

 kommune om psykisk patients graviditet Patientklagenævnet fandt ikke grundlag for kritik af lægens  

 afgivelse af erklæringen til patientens bopælskommune.  

 Nævnet lagde herved vægt på, at patienten havde været  

 tilmeldt lægens praksis i knap seks år, og at lægen havde  

 deltaget i behandlingen af hendes psykiatriske lidelse.
Endvidere lagde  

 nævnet vægt på, at lægen blev holdt løbende  

 informeret om patienten af psykiatrisk afdeling, og at han herved havde  

 kendskab til, at patienten led af hyppige hallucinationer og blev behandlet  

 under diagnosen paranoid skizofreni.
 Nævnet oplyste hertil, at en læge er lovmæssigt  

 forpligtet til at underrette kommunen, når han bliver bekendt med  

 forhold for børn og unge under 18 år, der må give  

 formodning om, at der er behov for særlig støtte.
