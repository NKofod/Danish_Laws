Nr LSF 179 Forslag til Lov om ændring af lov om erhvervsuddannelser og lov om  

 Arbejdsgivernes Elevrefusion (Praktikophold i udlandet) Fremsat af undervisnings- og forskningsministeren (Bertel Haarder) den 15. januar 1992 Vedtaget ved tredjebehandling den 25. februar 1992 Lov nr. 133 af 26/02/1992 § 1 I lov om erhvervsuddannelser, jf. lovbekendtgørelse nr. 480 af 22. juni  

 1990, som ændret ved lov nr. 321 af 29. maj 1991, foretages følgende  

 ændringer:
 1. I § 5 indsættes som stk. 4:
» Stk. 4. En skole kan optage elever til en  

 erhvervsuddannelses 3. og følgende skoleperioder uden uddannelsesaftale, hvis  

 eleven har gennemført de forudgående skoleperioder, og hvis eleven er eller  

 umiddelbart før optagelsen har været i lønnet beskæftigelse i udlandet af  

 passende varighed og med uddannelsesformål inden for arbejdsområder og  

 funktioner, som indgår i praktikuddannelsen i erhvervsuddannelsen.
Skolen  

 underretter vedkommende faglige udvalg om optagelsen.« 2. I § 31 indsættes som stk. 2:
» Stk. 2. Det faglige udvalg træffer afgørelse om, hvorvidt  

 praktikuddannelse i form af beskæftigelse i udlandet, jf. § 5, stk. 4, kan  

 sidestilles med praktikuddannelse i henhold til stk. 1.« 3. § 38, stk. 5, affattes således:
 » Stk. 5. De faglige udvalg træffer afgørelse med hensyn til:
 1) Valg af grundfag for den enkelte uddannelse, jf. § 25, stk. 2.
 2) Godkendelse af praktikvirksomheder, jf. § 31, stk. 1, og § 46.
 3) Tvivlsspørgsmål vedrørende anvendelse af forbud mod ansættelse af unge  

 under 18 år på den enkelte virksomhed og dispensation fra forbud, jf. § 44,  

 stk. 4 og 5.
 4) Godkendelse af særbestemmelser i uddannelsesaftaler, jf. § 52, stk. 2.
 5) Afkortning eller forlængelse af uddannelser, jf. §§ 57-59.
 6) Afgørelser i henhold til § 31, stk. 2, om, hvorvidt praktikuddannelse i  

 form af beskæftigelse i udlandet kan sidestilles med praktikuddannelse i  

 henhold til § 31, stk. 1.
De faglige udvalgs afgørelser med hensyn til nr. 1, 4, 5 og 6 kan ikke  

 indbringes for anden administrativ myndighed.« 4. § 48, stk. 1, 1. punktum, affattes således:
»Det er en betingelse for gennemførelse af en erhvervsuddannelse, at  

 der mellem eleven og en eller flere virksomheder er indgået en  

 uddannelsesaftale, jf. dog § 5, stk. 4, og § 31, stk. 2.« § 2 I lov om Arbejdsgivernes Elevrefusion, jf. lovbekendtgørelse nr. 485 af  

 21. juni 1991, som ændret ved § 4 i lov nr. 891 af 21. december 1991 om  

 ophævelse af lov om arbejdsmarkedsbidrag og om ændring af  

 merværdiafgiftsloven (momsloven) m.v., foretages følgende ændringer:
 1. § 1, nr. 3, affattes således:
»3) at administrere finansieringsordningerne i henhold til kapitel 5  

 og 5 a.« 2. I § 2, stk. 2, indsættes efter »lønsum m.v.«:  

 », samt Julemærkefonden.« 3. I § 6 indsættes som 2. pkt.:
»Oplysningerne kan indhentes i elektronisk form.« 4. Overskriften til kapitel 5 affattes således:
 »Finansiering af udgifter til foranstaltninger for elever uden  

 uddannelsesaftale med en virksomhed i Danmark«.
 5. I § 12, stk. 1, 1. pkt., ændres »§ 14 a,»  

 til: »§§ 14 a-e,».
 6. Efter § 14 a indsættes i kapitel 5 a:
»  § 14 b.
Arbejdsgivernes Elevrefusion kan yde økonomisk  

 støtte til elever under erhvervsuddannelse med henblik på praktikuddannelse i  

 virksomheder i et andet land inden for De Europæiske Fællesskaber eller inden  

 for Den Europæiske Frihandelsorganisation (EFTA), jf. § 5, stk. 4, i lov om  

 erhvervsuddannelser.
 Stk. 2. Støtten kan gives i form af:
 1) Tilskud m.v. nævnt i § 14 a, stk. 1, nr. 1-3.
 2) Rejsehjælp til rejsen til Danmark ved praktikperiodens afslutning.
 3) Tilskud til boligudgifter.
 4) Tilskud til andre særlige udgifter, der er begrundet i udlandsopholdet.
 Stk. 3. Bestyrelsen for Arbejdsgivernes Elevrefusion kan yde  

 tilskud til rejseudgifter til elever, der ønsker at indgå en aftale med en  

 virksomhed om gennemførelse af en faglig grunduddannelse i et af de i stk. 1  

 nævnte lande.
Stk. 4. Reglerne i § 14 a, stk. 2 og 3, finder tilsvarende  

 anvendelse for støtte efter denne paragraf.
Udgifterne dækkes af det i § 12,  

 stk. 2, nævnte bidrag.
§ 14 c.
Bestyrelsen for Arbejdsgivernes Elevrefusion kan yde hel  

 eller delvis refusion af udgifter, som en virksomhed har afholdt i  

 forbindelse med udstationering af elever med en erhvervsuddannelsesaftale i  

 et andet land inden for De Europæiske Fællesskaber eller inden for Den  

 Europæiske Frihandelsorganisation (EFTA) eller andre særlige udgifter i  

 forbindelse med tilvejebringelse af praktikpladser i udlandet.
Udgiften  

 dækkes af det i § 12, stk. 2, nævnte bidrag.
 Stk. 2. Bestyrelsen kan stille som vilkår for ydelse af refusion,  

 at virksomheden, når uddannelsespladsen bliver ledig, indgår en  

 uddannelsesaftale med en elev under uddannelse efter lov om tilvejebringelse  

 af lære- og praktikpladser.
§ 14 d.
Arbejdsgivernes Elevrefusion yder godtgørelse til elever  

 under 3. og følgende skoleperioder, jf. § 5, stk. 4, i lov om  

 erhvervsuddannelser.
Det er en betingelse, at eleven har påbegyndt  

 ansættelsesforholdet i den udenlandske virksomhed senest et år efter  

 afslutningen af 2. skoleperiode.
Godtgørelsen udgør samme beløb, som en  

 arbejdsgiver efter § 9 og § 9 a er berettiget til at modtage som lønrefusion  

 for den pågældende elev.
 Stk. 2. Bestyrelsen for Arbejdsgivernes Elevrefusion kan beslutte  

 at give tillæg til godtgørelsen efter stk. 1. Den samlede godtgørelse kan dog  

 højst udgøre et beløb, der svarer til fuld elevløn.
 Stk. 3. Bestyrelsen for Arbejdsgivernes Elevrefusion kan beslutte  

 at yde godtgørelse under 3. og følgende skoleperioder til elever, der ikke er  

 omfattet af stk. 1.
 Stk. 4. Bestyrelsen for Arbejdsgivernes Elevrefusion fastsætter  

 betingelserne for udbetaling af godtgørelsen.
 Stk. 5. Udgifterne til godtgørelsen efter denne paragraf dækkes af  

 det i § 12, stk. 2, nævnte bidrag.
§ 14 e.
Bestyrelsen for Arbejdsgivernes Elevrefusion kan beslutte,  

 at bestemmelserne i §§ 14 b-d finder tilsvarende anvendelse for andre  

 praktikophold, herunder for praktikophold, der helt eller delvis træder i  

 stedet for modul 2-praktikuddannelse i landbrugets grunduddannelse, jf. § 15  

 i lov om landbrugsuddannelser.« § 3 Lovforslaget kan stadfæstes straks efter vedtagelsen.
§ 4 Stk. 1. Loven træder i kraft den 1. marts 1992. De i § 2, nr. 6,  

 nævnte ydelser fra Arbejdsgivernes Elevrefusion kan ydes til udgifter afholdt  

 af elever eller virksomheder efter den 15. januar 1992.
 Stk. 2. Udbetaling af ydelser efter §§ 14 b-e, som affattet ved  

 denne lovs § 2, nr. 6, vedrører elever, der har påbegyndt den  

 støtteberettigende undervisning eller det støtteberettigende  

 virksomhedsophold senest den 31. december 1994. Ydelserne kan oppebæres  

 indtil uddannelsens afslutning inden for den normale uddannelsestid.
 Stk. 3. Ansøgning om ydelserne efter stk. 2 skal være indgivet til  

 Arbejdsgivernes Elevrefusion senest den 1. juli 1995.
Oprindeligt fremsat forslag § 1 I lov om erhvervsuddannelser, jf. lovbekendtgørelse nr. 480 af 22. juni  

 1990, som ændret ved lov nr. 321 af 29. maj 1991, foretages følgende  

 ændringer:
 1. I § 5 indsættes som stk. 4:
» Stk. 4. En skole kan optage elever til en  

 erhvervsuddannelses 3. og følgende skoleperioder uden uddannelsesaftale, hvis  

 eleven har gennemført de forudgående skoleperioder, og hvis eleven er eller  

 umiddelbart før optagelsen har været i lønnet beskæftigelse i udlandet af  

 passende varighed og med uddannelsesformål inden for arbejdsområder og  

 funktioner, som indgår i praktikuddannelsen i erhvervsuddannelsen.
Skolen  

 underretter vedkommende faglige udvalg om optagelsen.« 2. I § 31 indsættes som stk. 2:
» Stk. 2. Det faglige udvalg træffer afgørelse om  

 praktikuddannelse i form af beskæftigelse i udlandet, jf. § 5, stk. 4, kan  

 sidestilles med praktikuddannelse i henhold til stk. 1.« 3. § 38, stk. 5, affattes således:
 » Stk. 5. De faglige udvalg træffer afgørelse med hensyn til :
 1) Valg af grundfag for den enkelte uddannelse, jf. § 25, stk. 2.
 2) Godkendelse af praktikvirksomheder, jf. § 31, stk. 1, og § 46.
 3) Tvivlsspørgsmål vedrørende anvendelse af forbud mod ansættelse af unge  

 under 18 år på den enkelte virksomhed og dispensation fra forbud, jf. § 44,  

 stk. 4 og 5.
 4) Godkendelse af særbestemmelser i uddannelsesaftaler, jf. § 52, stk. 2.
 5) Afkortning eller forlængelse af uddannelser, jf. §§ 57-59.
 6) Afgørelser i henhold til § 31, stk. 2, om praktikuddannelse i form af  

 beskæftigelse i udlandet kan sidestilles med praktikuddannelse i henhold til  

 § 31, stk. 1.
De faglige udvalgs afgørelser med hensyn til nr. 1, 4, 5 og 6 kan ikke  

 indbringes for anden administrativ myndighed.« 4. § 48, stk. 1, 1. punktum, affattes således:
»Det er en betingelse for gennemførelse af en erhvervsuddannelse, at  

 der mellem eleven og een eller flere virksomheder er indgået en  

 uddannelsesaftale, jf. dog § 5, stk. 4, og § 31, stk. 2.« § 2 I lov om Arbejdsgivernes Elevrefusion, jf. lovbekendtgørelse nr. 485 af  

 21. juni 1991, som ændret ved § 4 i lov nr. 891 af 21. december 1991 om  

 ophævelse af lov om arbejdsmarkedsbidrag og om ændring af  

 merværdiafgiftsloven (momsloven) m.v., foretages følgende ændringer:
 1. § 1, nr. 3, affattes således:
»3) at administrere finansieringsordningerne i henhold til kapitel 5  

 og 5 a.« 2. I § 2, stk. 2, indsættes efter »lønsum m.v.«:  

 »,samt Julemærkefonden.« 3. I § 6 indsættes som 2. pkt.:
 »Oplysningerne kan indhentes i elektronisk form.«.
 4. Overskriften til kapitel 5 affattes således:
»Finansiering af udgifter til foranstaltninger for elever uden  

 uddannelsesaftale med en virksomhed i Danmark« 5. I § 12, stk. 1, 1. pkt., ændres »§ 14 a,»  

 til: »§§ 14 a-d,».
 6. Efter § 14 a indsættes i kapitel 5 a:
» § 14 b.
Arbejdsgivernes Elevrefusion kan yde økonomisk  

 støtte til elever under erhvervsuddannelse med henblik på praktikuddannelse i  

 virksomheder i et andet land inden for De Europæiske Fællesskaber eller inden  

 for Den Europæiske Frihandelsorganisation (EFTA), jf. § 5, stk. 4, i lov om  

 erhvervsuddannelser.
 Stk. 2. Støtten kan gives i form af:
 1) Tilskud m.v. nævnt i § 14 a, stk. 1, nr. 1-3.
 2) Rejsehjælp til rejsen til Danmark ved praktikperiodens afslutning.
 3) Tilskud til boligudgifter.
 4) Tilskud til andre særlige udgifter, der er begrundet i udlandsopholdet.
 Stk. 3. Bestyrelsen for Arbejdsgivernes Elevrefusion kan yde  

 tilskud til rejseudgifter til elever, der ønsker at indgå en aftale med en  

 virksomhed om gennemførelse af en faglig grunduddannelse i et af de i stk. 1  

 nævnte lande.
Stk. 4. Reglerne i § 14 a, stk. 2-3, finder tilsvarende anvendelse  

 for støtte efter denne paragraf.
Udgifterne dækkes af det i § 12, stk. 2,  

 nævnte bidrag.
§ 14 c.
Bestyrelsen for Arbejdsgivernes Elevrefusion kan yde hel  

 eller delvis refusion af udgifter, som en virksomhed har afholdt i  

 forbindelse med udstationering af elever med en erhvervsuddannelsesaftale i  

 et andet land inden for De Europæiske Fællesskaber eller inden for Den  

 Europæiske Frihandelsorganisation (EFTA) eller andre særlige udgifter i  

 forbindelse med tilvejebringelse af praktikpladser i udlandet.
Udgiften  

 dækkes af det i § 12, stk. 2, nævnte bidrag.
 Stk. 2. Bestyrelsen kan stille som vilkår for ydelse af refusion,  

 at virksomheden, når uddannelsespladsen bliver ledig, indgår en  

 uddannelsesaftale med en elev under uddannelse efter lov om tilvejebringelse  

 af lære- og praktikpladser.
§ 14 d.
Arbejdsgivernes Elevrefusion yder godtgørelse til elever  

 under 3. og følgende skoleperioder, jf. § 5, stk. 4, i lov om  

 erhvervsuddannelser.
Det er en betingelse, at eleven har påbegyndt  

 ansættelsesforholdet i den udenlandske virksomhed senest et år efter  

 afslutningen af 2. skoleperiode.
Godtgørelsen udgør samme beløb, som en  

 arbejdsgiver efter § 9 og § 9 a er berettiget til at modtage som lønrefusion  

 for den pågældende elev.
 Stk. 2. Bestyrelsen for Arbejdsgivernes Elevrefusion kan beslutte  

 at give tillæg til godtgørelsen efter stk. 1. Den samlede godtgørelse kan dog  

 højst udgøre et beløb, der svarer til fuld elevløn.
 Stk. 3. Bestyrelsen for Arbejdsgivernes Elevrefusion kan beslutte  

 at yde godtgørelse under 3. og følgende skoleperioder til elever, der ikke er  

 omfattet af stk. 1.
 Stk. 4. Bestyrelsen for Arbejdsgivernes Elevrefusion fastsætter  

 betingelserne for udbetaling af godtgørelsen.
 Stk. 5. Udgifterne til godtgørelsen efter denne paragraf dækkes af  

 det i § 12, stk. 2, nævnte bidrag.
§ 3 Stk. 1. Loven træder i kraft den 1. marts 1992. De i § 2,nr. 6,  

 nævnte ydelser fra Arbejdsgivernes Elevrefusion kan ydes til udgifter afholdt  

 af elever eller virksomheder efter den 15. januar 1992.
 Stk. 2. Udbetaling af ydelser efter §§ 14b-d, som affattet ved  

 denne lovs § 2, nr. 6, vedrører elever, der har påbegyndt den  

 støtteberettigende undervisning eller det støtteberettigende  

 virksomhedsophold senest den 31. december 1994. Ydelserne kan oppebæres  

 indtil uddannelsens afslutning inden for den normale uddannelsestid.
 Stk. 3. Ansøgning om ydelserne efter stk. 2 skal være indgivet til  

 Arbejdsgivernes Elevrefusion senest den 1. juli 1995.
Bemærkninger til lovforslaget Almindelige bemærkninger Hensigten med lovforslaget er at muliggøre, at praktik i en udenlandsk  

 virksomhed kan indgå som en del af en dansk erhvervsuddannelse.
Efter erhvervsuddannelseslovens § 51, stk. 2, vil skolegang i udlandet  

 kunne træde i stedet for skoleophold i Danmark.
Det er således kun  

 skoleundervisningen, der kan følges i udlandet.
Der bør også være mulighed,  

 for at praktikuddannelsen kan afvikles i udlandet.
 En stigende international orientering af erhvervsuddannelserne vil dels  

 give eleverne mulighed for et godt fagligt og sprogligt udbytte, som danske  

 virksomheder på længere sigt vil få glæde af, dels er der blandt eleverne en  

 stærkt stigende interesse for at gennemføre praktik i udlandet.
Hertil kommer, at praktik i udlandet kan være med til at afhjælpe på  

 problemet med mangelen på praktikpladser i Danmark, samtidig med at der for  

 danske elever tillige er gode muligheder for at få praktikpladser i udlandet.  

 Det anslås, at der i Tyskland er 160.000 ledige lærepladser.
Endelig bør  

 nævnes den mellemfolkelige forståelse, som praktik i udlandet kan være med  

 til at øge.
De foreslåede lovændringer vil give mulighed for, at elever kan kombinere  

 skolegang i Danmark med praktikuddannelse i udlandet som led i et  

 uddannelsesforløb efter erhvervsuddannelsesloven.
Der foreslås dels mulighed  

 for, at elever, der har eller har haft beskæftigelse i udlandet med  

 uddannelsesformål for øje, kan optages på skole i Danmark, dels mulighed for  

 at de faglige udvalg kan give merit for beskæftigelse i udlandet, så  

 beskæftigelsen træder i stedet for praktikuddannelse her i landet.
Med henblik på at stimulere mulighederne for praktikuddannelse i udlandet  

 foreslås det samtidig at ændre lov om Arbejdsgivernes Elevrefusion, AER,  

 således, at der gives mulighed for økonomisk tilskud til dækning af de  

 udgifter, der kan være forbundet med praktikuddannelse i udlandet.
Her tænkes  

 bl.a på rejseudgifter, men også udgifter i forbindelse med bolig og øvrige  

 særlige omkostninger.
Økonomiske og administrative konsekvenser 1. Ændringen af erhvervsuddannelsesloven:
Forslaget om, at skolerne kan optage personer uden uddannelsesaftale på  

 skoleophold efter 2. skoleperiode, vil udvide kredsen af personer, der kan  

 optages efter 2. skoleperiode.
Pr. 100 elever, der optages i de tekniske  

 erhvervsuddannelser til den fulde skoleundervisning efter 2. skoleperiode er  

 statsudgiften årligt ca. 6 mio kr.
De tilsvarende udgifter pr. 100 elever i  

 handels- og kontoruddannelser udgør ca. 0,5 mio. kr.
 Udgifterne afholdes indenfor Undervisnings- og Forskningsministeriets  

 ramme.
 2. Ændringen af lov om Arbejdsgivernes Elevrefusion:
 På nuværende tidspunkt regnes der med, at måske indtil 500 elever årligt  

 vil benytte sig af et tilbud om praktikuddannelse i udlandet.
 Da ordningen åbner mulighed for forskellige tilskudsformer og  

 tilskudssatser, er det ikke muligt på indeværende tidspunkt at beregne  

 udgifterne for AER ved forslaget.
 Eleverne vil modtage løn efter det pågældende lands regler.
Imidlertid vil det ofte være mere ressourcekrævende for elever at etablere  

 sig i udlandet end i Danmark.
Det foreslås derfor at give AER mulighed for at  

 yde tilskud til eleverne med henblik på at sikre dem en rimelig levestandard  

 i det pågældende land.
Der kan være tale om tilskud til rejseomkostninger,  

 boligudgifter og eventuelt andre særlige udgifter, der er forbundet med  

 udlandsopholdet.
For elever med en dansk uddannelsesaftale kan støtten ydes til  

 arbejdsgiveren, såfremt denne har haft særlige omkostninger i forbindelse med  

 udstationeringen.
AER fastsætter vilkårene m.v. i forbindelse med ydelse af  

 tilskud.
 AER finansierer yderligere en godtgørelse til elever uden aftale med en  

 virksomhed i Danmark under 3. og følgende skoleperioder.
 På årsbasis antages det, at der højst vil kunne blive tale om at yde den  

 enkelte elev støtte i størrelsesordenen på gennemsnitlig 15.000 kr.
 Arbejdsgivernes Elevrefusion har ansvaret for ordningernes administration.  

 Hvis AER måtte ønske at overlade administrationen af ordningen til  

 erhvervsskolerne, forudsættes det, at AER betaler et administrationsbidrag  

 til skolerne.
 Bestyrelsen kan som del af de administrative udgifter fx. beslutte at yde  

 de faglige udvalg og erhvervsskolerne tilskud til udgifter, der er forbundet  

 med opsøgende arbejde til de udenlandske virksomheder.
 De samlede merudgifter i forbindelse med den foreslåede ordning kan anslås  

 til måske 10 mio. kr. årligt.
 Merudgiften antages at blive kompenseret ved, at udgifterne til den  

 praktikpladskompenserende undervisning nedsættes tilsvarende.
 Dette hviler på den formodning, at der skaffes flere ordinære  

 praktikpladser i Danmark, når et større antal elever opnår en  

 uddannelsesplads i udlandet.
 Omkostningerne i 1992 forventes derfor at kunne holdes inden for det på  

 finansloven for 1992 fastsatte arbejdsgiverbidrag på 600 kr.
 Dette forslag indebærer ikke merudgifter for stat og (amts)kommuner.
Bemærkninger til de enkelte bestemmelser Til § 1 Til nr. 1 og 2 Forslag om mulighed for at tage en erhvervsuddannelse med praktik i  

 udlandet.
Efter erhvervsuddannelseslovens § 51, stk. 2, kan skolegang i udlandet  

 træde i stedet for skoleophold i Danmark.
Der er derimod ikke mulighed for at  

 lade praktik i udlandet indgå i en erhvervsuddannelse eller mulighed for at  

 optage elever på skole efter 2. skoleperiode, uden at de har en  

 uddannelsesaftale med en virksomhed efter lovens regler, dvs. med en  

 virksomhed her i landet.
 Efter den foreslåede affattelse af § 5, stk. 4, (nr. 1) vil der blive  

 mulighed for at personer, der har beskæftigelse af passende varighed i  

 uddannelsesøjemed i virksomheder i udlandet, kan få skoleundervisning på en  

 erhvervsskole i Danmark, selv om det pågældende skoleophold ellers  

 forudsætter, at eleven har indgået en uddannelsesaftale efter  

 erhvervsuddannelseslovens regler.
 Det vil være en forudsætning for elevens optagelse, at beskæftigelsen ud  

 fra en samlet vurdering af arbejdets art og varighed kan modsvare den  

 pågældende praktikperiode i rimeligt omfang.
Efter den foreslåede affattelse af § 31, stk. 2, (nr. 2) vil det faglige  

 udvalg kunne godkende, at praktikuddannelsen i en erhvervsuddannelse finder  

 sted i form af beskæftigelse i udlandet.
Den foreslåede ordning svarer til,  

 at der gives merit for beskæftigelsen i udlandet.
 Der vil ikke blive tale om, at eleverne indgår uddannelsesaftaler i  

 erhvervsuddannelseslovens forstand, da loven ikke finder anvendelse i  

 udlandet, ligesom de praktikregler, der fastsættes efter lovens § 32, heller  

 ikke umiddelbart vil være gældende for virksomheder i udlandet.
 Det forventes, at bestemmelserne i almindelighed vil blive praktiseret  

 således, at det faglige udvalg, før eleven optages på skolen, tilkendegiver,  

 om elevens beskæftigelse i udlandet kan træde i stedet for praktikuddannelse.
 Bestemmelsen åbner dog mulighed for, at skolen kan optage en elev, som  

 endnu ikke af det faglige udvalg har fået anerkendt sin forudgående  

 beskæftigelse i udlandet som sidestillet med praktikuddannelse efter loven.  

 Skolen skal underrette det faglige udvalg om optagelsen, når afgørelsen herom  

 er truffet, således at udvalget efterfølgende får lejlighed til at godkende  

 beskæftigelsen.
 Det faglige udvalgs godkendelse skal i alle tilfælde foreligge, før der  

 kan udstedes bevis til eleven for, at uddannelsen er gennemført i sin helhed.
 Det forudsættes i bestemmelserne, at skolen henholdsvis det faglige udvalg  

 vurderer beskæftigelsens uddannelsesmæssige relevans med udgangspunkt i  

 praktikreglerne, jf. lovens § 32, ligesom det faglige udvalgs eventuelle  

 vurdering af virksomhedens egnethed som praktiksted typisk bør foretages med  

 udgangspunkt i de krav, der er fastsat i lovens § 46.
Til nr. 3 og 4 Ændringerne er en konsekvens af ændringen i nr. 1 og 2, hvortil der  

 henvises.
Til § 2 Til nr. 1 og nr. 4-5 Ændringerne følger af ændringen til nr. 6, hvortil der henvises.
Til nr. 2 Ved ændringen af AER- loven i 1991 blev religiøse samfund fritaget for at  

 være omfattet af loven og dermed blandt andet fritaget for bidragspligt til  

 AER.
I forlængelse heraf foreslås en lille udvidelse af kredsen af fritagne  

 velgørende institutioner, idet Julemærkefonden foreslås fritaget.
Fondens formål er at finansiere driften af julemærkehjemmene, der er  

 døgninstituioner med socialpædagogisk sigte.
Julemærkehjemmene modtager et  

 tilskud pr. barn pr. dag fra Amtsrådsforeningen.
Tilskuddet udgør for tiden  

 ca. 10 pct af udgifterne.
Normalt er sådanne døgninstitutioner fritaget for  

 bidragspligt, fordi de modtager mere end 50 pct. tilskud fra det offentlige.
Forslaget indebærer, at julemærkehjemmene ligestilles med andre lignende  

 døgninstitutioner med offentlige tilskud.
Julemærkefondens midler kommer fra  

 det årlige julemærkesalg.
Til nr. 3 Det findes hensigtsmæssigt at lovfæste, at Arbejdsgivernes Elevrefusion  

 kan træffe aftale med skoler, offentlige myndigheder m.fl. om at indhente  

 nødvendige oplysninger i elektronisk form.
En lignende bestemmelse fandtes i  

 AER-loven af 23. november 1990.
Til nr. 6 Ydelserne eller forslagets § 14 b kan efter AERs beslutning gives  

 til elever, der er under erhvervsuddannelse i henhold til lov om  

 erhvervsuddannelser, når de har indgået eller agter at indgå aftale med en  

 virksomhed i et andet land inden for EFTA eller inden for EF om gennemførelse  

 af praktikuddannelse, der helt eller delvis kan træde i stedet for  

 praktikuddannelse i Danmark.
 Det er en betingelse for økonomisk støtte, at den udenlandske  

 praktikuddannelse opfylder betingelserne i den i lovforslagets § 1 foreslåede  

 affattelse af § 5, stk. 4, i lov om erhvervsuddannelser.
Udgifterne med henblik på opnåelse af en praktikplads i udlandet vil  

 normalt være mere omfattende end tilsvarende udgifter i Danmark.
AER får  

 derfor mulighed for at yde supplerende tilskud, der giver eleverne mulighed  

 for en rimelig levestandard i udlandet.
 Elever i den praktikpladskompenserende undervisning vil ligeledes have  

 mulighed for at oppebære mobilitetsfremmende ydelser efter § 14 b.
 AER fastsætter betingelserne for ordningen og kan herunder fastsætte  

 nærmere krav til dokumentation , fx. for at der skal være en rimelig udsigt  

 til, at rejsen vil føre til ansættelse, og for at vedkommende faglige udvalg  

 før elevens udrejse har givet forhåndsbesked om at ville godkende  

 praktikuddannelsen i henhold til erhvervsuddannelseslovens § 31, stk. 2, jf.  

 lovforslagets § 1. AER er ansvarlig for ordningens administration.
 AERs bestyrelse træffer beslutning om, hvorvidt og med hvilke beløb der  

 ydes rejsetilskud til elever, der ønsker at gennemføre en udenlandsk faglig  

 grunduddannelse i sin helhed i et andet land inden for EF eller EFTA.
 Virksomheder, der udstationerer elever med en erhvervsuddannelsesaftale i  

 en udenlandsk virksomhed, kan foretage fradrag for eleven i AER-bidraget, jf.  

 lovens § 12, stk. 3.
Efter § 14 c kan bestyrelsen beslutte at yde tilskud til  

 arbejdsgivere, der har særlige omkostninger i forbindelse med  

 tilvejebringelse af lære- og praktikpladser i udlandet.
Det kan fx. være  

 tilskud til arbejdsgivere, der betaler rejseomkostninger samt løn til eleven,  

 medens denne er udstationeret i en udenlandsk virksomhed.
 AERs bestyrelse kan bestemme at yde en virksomhed et tilskud på den  

 betingelse, at virksomheden indgår uddannelsesaftale med en elev, der er i  

 gang med praktikpladskompenserende undervisning.
 AER administrerer ordningen efter forslagets § 14 d.
 AER yder efter § 14 d støtte til elever under 3. og følgende skoleophold,  

 såfremt eleven inden et år efter 2. skoleperiodes afslutning har påbegyndt  

 ansættelsesforholdet i den udenlandske virksomhed.
 Fristen på et år er fastlagt under hensyn til afslutningstidspunktet for  

 2. skoleperiode og til, at der i visse lande er særlige (f.eks. halvårlige)  

 terminer for ansættelse af elever.
 Efter § 14 d, stk. 1, vil eleven have ret til at modtage en godtgørelse,  

 der gennemsnitlig vil svare til 90 pct. af den overenskomstmæssige løn.  

 Dækningsgraden kan dog variere inden for de enkelte uddannelsesområder.
 AER's bestyrelse kan beslutte at yde et tillæg til godtgørelsen, dog  

 således at den samlede godtgørelse højst må svare til den gældende elevløn på  

 området.
Stk. 1 omfatter ikke elever, der har højere handelseksamen eller højere  

 teknisk eksamen.
Disse elever vil være omfattet af stk. 3.
 Da udgifterne efter § 14 d finansieres af det på finansloven fastsatte  

 arbejdsgiverbidrag, jf. § 12, stk. 2, er det kun obligatorisk for AER at yde  

 godtgørelse til de elever, der er omfattet af § 14 d, stk. 1, idet denne  

 elevgruppe som udgangspunkt er samme elevgruppe, som ville have ret til at  

 modtage praktikpladskompenserende undervisning, såfremt de ikke var i lønnet  

 praktik i udlandet.
 Bestyrelsen meddeler Undervisnings- og Forskningsministeriet størrelsen af  

 de med ordningen forbundne udgifter så betids, at beløbet kan indgå i  

 finanslovforslaget.
 Tilsvarende gælder udgifterne efter forslag til § 14 b og c.
 Bestyrelsen fastsætter betingelserne for udbetaling af ydelserne.
 Ordningen vil være tidsbegrænset, jf. forslagets § 3.
Til § 3 Det foreslås, at ydelserne fra AER i forbindelse med elevers ophold i  

 udlandet og i forbindelse med skoleophold efter erhvervsuddanelseslovens § 5,  

 stk. 4, ydes til aktiviteter, der er påbegyndt senest den 31. december 1994.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om erhvervsuddannelser, jf. lovbekendtgørelse nr. 480 af 22. juni  

 1990, som ændret ved lov nr. 321 af 29. maj 1991, foretages følgende  

 ændringer:
 1. I § 5 indsættes som stk. 4:
» Stk. 4. En skole kan optage elever til en  

 erhvervsuddannelses 3. og følgende skoleperioder uden uddannelsesaftale, hvis  

 eleven har gennemført de forudgående skoleperioder, og hvis eleven er eller  

 umiddelbart før optagelsen har været i lønnet beskæftigelse i udlandet af  

 passende varighed og med uddannelsesformål inden for arbejdsområder og  

 funktioner, som indgår i praktikuddannelsen i erhvervsuddannelsen.
Skolen  

 underretter vedkommende faglige udvalg om optagelsen.« § 5. Adgang til en erhvervsuddannelse har alle, der har opfyldt  

 undervisningspligten efter folkeskoleloven.
 Stk. 2. Alle, der opfylder betingelsen i stk. 1, og som vil  

 indlede en erhvervsuddannelse på skole, har krav på at blive optaget til  

 uddannelsens 1. og 2. skoleperiode efter eget valg, jf. dog § 9.
 Stk. 3. Alle, der opfylder betingelsen i stk. 1, og som har  

 indgået en uddannelsesaftale, har krav på at blive optaget på skole til  

 undervisning i overensstemmelse med reglerne for den pågældende uddannelse.
 2. I § 31 indsættes som stk. 2:
» Stk. 2. Det faglige udvalg træffer afgørelse om  

 praktikuddannelse i form af beskæftigelse i udlandet, jf. § 5, stk. 4, kan  

 sidestilles med praktikuddannelse i henhold til stk. 1.« § 31. Praktikuddannelsen foregår på en eller flere virksomheder,  

 der er godkendt af det faglige udvalg, og på grundlag af en uddannelsesaftale  

 mellem eleven og virksomheden.
 3. § 38, stk. 5, affattes således:
 » Stk. 5. De faglige udvalg træffer afgørelse med hensyn til :
 1) Valg af grundfag for den enkelte uddannelse, jf. § 25, stk. 2.
 2) Godkendelse af praktikvirksomheder, jf. § 31, stk. 1, og § 46.
 3) Tvivlsspørgsmål vedrørende anvendelse af forbud mod ansættelse af unge  

 under 18 år på den enkelte virksomhed og dispensation fra forbud, jf. § 44,  

 stk. 4 og 5.
 4) Godkendelse af særbestemmelser i uddannelsesaftaler, jf. § 52, stk. 2.
 5) Afkortning eller forlængelse af uddannelser, jf. §§ 57-59.
 6) Afgørelser i henhold til § 31, stk. 2, om praktikuddannelse i form af  

 beskæftigelse i udlandet kan sidestilles med praktikuddannelse i henhold til  

 § 31, stk. 1.
De faglige udvalgs afgørelser med hensyn til nr. 1, 4, 5 og 6 kan ikke  

 indbringes for anden administrativ myndighed.« Stk. 5. De faglige udvalg træffer afgørelse med hensyn til:
 1) Valg af grundfag for den enkelte uddannelse, jf. § 25, stk. 2.
 2) Godkendelse af praktikvirksomheder, jf. § 31 og § 46.
 3) Tvivlsspørgsmål vedrørende anvendelse af forbud mod ansættelse af unge  

 under 18 år på den enkelte virksomhed og dispensation fra forbud, jf. § 44,  

 stk. 4 og 5.
 4) Godkendelse af særbestemmelser i uddannelsesaftaler, jf. § 52, stk. 2.
 5) Afkortning eller forlængelse af uddannelsestid, jf. §§ 57-59.
 De faglige udvalgs afgørelser med hensyn til nr. 1, 4 og 5 og kan ikke  

 indbringes for anden administrativ myndighed.
 4. § 48, stk. 1, 1. punktum, affattes således:
»Det er en betingelse for gennemførelse af en erhvervsuddannelse, at  

 der mellem eleven og een eller flere virksomheder er indgået en  

 uddannelsesaftale, jf. dog § 5, stk. 4 og § 31, stk. 2.« § 48. Det er en betingelse for gennemførelse af en  

 erhvervsuddannelse, at der mellem eleven og een eller flere virksomheder er  

 indgået en uddannelsesaftale.
Aftalen skal omfatte alle uddannelsens praktik-  

 og skoleophold, herunder en eventuel svendeprøve.
Stk. 2. - - - § 2 I lov om Arbejdsgivernes Elevrefusion, jf. lovbekendtgørelse nr. 485 af  

 21. juni 1991, som ændret ved § 4 i lov nr. 891 af 21. december 1991 om  

 ophævelse af lov om arbejdsmarkedsbidrag og om ændring af  

 merværdiafgiftsloven (momsloven) m.v., foretages følgende ændringer:
 1. § 1, nr. 3, affattes således:
»3) at administrere finansieringsordningerne i henhold til kapitel 5  

 og 5 a.« § 1. Arbejdsgivernes Elevrefusion er en selvejende institution med  

 det formål 1) helt eller delvis er refundere arbejdsgivere den løn, som de udbetaler  

 til elever under erhvervsuddannelse under elevernes skoleophold, 2) at yde tilskud til arbejdsgivere til hel eller delvis dækning af  

 afholdte befordringsudgifter eller andre udgifter afholdt i forbindelse med  

 uddannelse af elever under erhvervsuddannelse og 3) at administrere finansieringsordningen i henhold til kapitel 5.
2. I § 2, stk. 2, indsættes efter »lønsum m.v.«:  

 »,samt Julemærkefonden.« § 2. Loven omfatter samtlige arbejdsgivere, der er omfattet af lov  

 om Arbejdsmarkedets Tillægspension, bortset fra offentlige myndigheder og  

 private institutioner, hvis udgifter overvejende dækkes af offentlige  

 tilskud.
 Stk. 2. Undtaget er endvidere religiøse samfund, der er fritaget  

 for afgiftspligt i medfør af § 2a, stk. 1, nr. 1, i lov om afgift af lønsum  

 m.v.
Stk. 3. - - - 3. I § 6 indsættes som 2. pkt.:
 »Oplysningerne kan indhentes i elektronisk form.«.
 § 6. Offentlige myndigheder, skoler, arbejdsgivere, elever,  

 lærlinge og arbejdsmarkedets organisationer skal efter anmodning give  

 Arbejdsgivernes Elevrefusion og skolerne oplysninger, der har betydning for  

 afgørelser om udbetaling af ydelser og opkrævning af bidrag efter loven.
 4. Overskriften til kapitel 5 affattes således:
»Finansiering af udgifter til foranstaltninger for elever uden  

 uddannelsesaftale med en virksomhed i Danmark« Kapitel 5 Finansiering af udgifter til foranstaltninger for elever uden  

 uddannelsesaftale med en virksomhed 5. I § 12, stk. 1, 1. pkt., ændres »§ 14 a,»  

 til: »§§ 14 a - d,».
§ 12. Arbejdsgivernes Elevrefusion opkræver bidrag til dækning af  

 udgifterne efter § 5, stk. 1, jf. stk. 2, og § 6 i lov om tilvejebringelse af  

 lære- og praktikpladser, udgifterne efter § 12 a, § 14 a, visse befordrings-  

 og skolehjemsudgifter samt udgifterne ved Arbejdsgivernes Elevrefusions  

 administration af ordningerne.
Bidragene opkræves hos de i § 2 nævnte  

 arbejdsgivere.
Stk. 2-5. - - - Ændringsforslag til 3. behandling Af undervisnings- og forskningsministeren :
Til § 2 1) I nr. 6 indsættes efter den foreslåede § 14 d som ny  

 paragraf:
» § 14 e . Bestyrelsen for Arbejdsgivernes Elevrefusion kan  

 beslutte, at bestemmelserne i §§ 14 b-d finder tilsvarende anvendelse for  

 andre praktikophold, herunder for praktikophold, der helt eller delvis træder  

 i stedet for modul 2-praktikuddannelse i landbrugets grunduddannelse, jf. §  

 15 i lov om landbrugsuddannelser.« Bemærkninger Til nr. 1 I en henvendelse til Folketingets Uddannelsesudvalg har De Danske  

 Landboforeninger og Danske Husmandsforeninger henstillet, at landbrugets  

 grunduddannelse sidestilles med erhvervsuddannelsen i nærværende lovforslag.  

 På grund af landbrugets specialisering, indførelse af nye og alternative  

 produktionsformer samt øget internationalisering vil det være værdifuldt at  

 fremme landbrugselevernes mulighed for at komme på praktikophold i udlandet  

 under rimelige økonomiske forhold.
Landbrugsuddannelsesrådet har anbefalet,  

 at henvendelsen så vidt muligt imødekommes.
 Landbrugsuddannelsesloven rummer i forvejen mulighed for, at praktikophold  

 i udlandet kan træde i stedet for praktik i en dansk virksomhed.
Da den netop gennemførte landbrugsuddannelseslov havde til formål at  

 parallelisere landbrugsuddannelsen med erhvervsuddannelserne, findes det  

 rimeligt at give AER's bestyrelse mulighed for at beslutte, at også disse  

 elever kan tildeles mobilitetsfremmende ydelser m.v.
I overensstemmelse med  

 organisationernes henvendelse forudsættes ordningen kun at omfatte  

 landbrugsuddannelsens modul 2. Det bemærkes, at landbrugserhvervet på lige  

 fod med det øvrige erhvervsliv betaler bidrag til Arbejdsgivernes  

 Elevrefusion.
 Bestyrelsen vil også kunne beslutte at give ydelser til andre  

 praktikophold.
 Ændringsforslaget vil kunne bidrage til at få flere unge i praktik i  

 Danmark, idet der bliver mulighed for at frigøre flere uddannelsespladser som  

 følge af elevers udlandsophold.
Ændringsforslag til 3. behandling Af undervisnings- og forskningsministeren :
Til § 2 2) Nr. 5 affattes således:
» 5. I § 12, stk. 1, 1. pkt. , ændres »§ 14  

 a,» til: »§§ 14 a-e,».« Ny paragraf 3) Efter § 2 indsættes som ny paragraf:
» § 01 Lovforslaget kan stadfæstes straks efter vedtagelsen.« Til § 3 4) I stk. 2, 1. pkt. , ændres »§§ 14 b-d,» til:  

 »§§ 14 b-e,».
Bemærkninger Til nr. 2-4 Ændringerne i nr. 2 og 4 er konsekvensændringer som følge af forslaget om  

 indsættelse af en ny § 14 e, jf. ændringsforslag nr. 1.
 Ændringen i nr. 3 er nødvendig for, at loven kan træde i kraft den 1.  

 marts 1992.
