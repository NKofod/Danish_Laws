 § 1.  Som led i en begrænsning af det private og  

 offentlige forbrug gennemføres i 1998 en generel begrænsning af statens  

 forbrug, jf. §§ 2-4, og en begrænsning af ikke-lovbundne statslige tilskud,  

 jf. §§ 5-7.
Generel begrænsning af statens forbrug § 2.  Der gennemføres en generel begrænsning af  

 statens forbrug ved en reduktion af budgetterings- og driftsrammerne fordelt  

 på de enkelte ministerområder.
Begrænsningen er beregnet på grundlag af de på  

 finansloven for 1998 opførte drifts- og statsvirksomhedsbevillinger samt den  

 tilhørende videreførsel primo 1997.
 Stk. 2.  Begrænsningen udgør 1 pct. af de omfattede  

 bevillingers nettotal og 5 pct. af de omfattede videreførte beløb.
 Stk. 3.  Følgende områder indgår ikke i  

 beregningsgrundlaget:
Stk. 4.  Den fastsatte nedsættelse af  

 budgetteringsrammerne for de enkelte ministerområder fremgår af bilaget til  

 cirkulæret.
Driftsrammerne nedsættes med det samme beløb.
 § 3.  Ifølge tekstanmærkning nr. 63 til § 17.42.14. i  

 finansloven for 1998 og tekstanmærkning nr. 93 til § 20.41.01.10. og §  

 20.61.01.20. i finansloven for 1998 kan begrænsningen af statens forbrug  

 bl.a. gennemføres ved en nedsættelse af de i finanslovforslagets anmærkninger  

 angivne takster for tilskud til fællesudgifter i taxameterstyrede  

 undervisningsinstitutioner under Arbejdsministeriet og  

 Undervisningsministeriet.
 § 4.  Dispositionsbegrænsningen skal udvises som et  

 mindreforbrug på forslag til lov om tillægsbevilling for 1998 og skal i  

 TB-oversigterne kategoriseres under »Dispositionsbegrænsninger« med  

 følgende tekst: »Begrænsning af statens forbrug«.
Begrænsning af ikke-lovbundne statslige tilskud § 5.  Der gennemføres en begrænsning af ikke-lovbundne  

 statslige tilskud ved en reduktion på 3 pct. af det enkelte ministerområdes  

 samlede bevillinger til statslige tilskudsbetalinger, der er opført som  

 reservationsbevilling eller anden bevilling.
 Stk. 2.  Hvor der til en tilskudsordning er knyttet  

 tilsagnsgivning med udgiftsvirkning i efterfølgende finansår, gennemføres  

 reduktionen på den del af bevillingen, der er forudsat anvendt på  

 udbetalinger vedrørende tilsagn afgivet i 1998.
 Stk. 3.  Endvidere skal tilsagnsrammen i 1998 for de i  

 stk. 2 nævnte tilskudsordninger nedsættes med 6 pct.
 § 6.  Begrænsningen omfatter ikke:
 § 7.  Dispositionsbegrænsningen skal udvises som et  

 mindreforbrug på forslag til lov om tillægsbevilling for 1998 og skal i  

 TB-oversigterne kategoriseres under »Dispositionsbegrænsninger« med  

 følgende tekst: »Begrænsning af statslige tilskud«.
