Bekendtgørelse om  

 registrering og anmeldelse af arbejdsskader m.v. efter lov om visse havanlæg  

1) I medfør af § 5, stk. 1, og § 21, stk. 2, i lov nr. 292 af  

 10. juni 1981 om visse havanlæg, som ændret ved lov nr. 74 af 12. februar  

 2002,  

 § 32 a i forvaltningsloven, lov nr. 571 af 19. december 1985, som ændret  

 ved lov nr. 215 af 22. april 2002, og § 35 i lov nr. 422 af 10. juni 2003 om  

 arbejdsskadesikring samt efter forhandling med beskæftigelsesministeren  

 fastsættes:
Kapitel 1 Anvendelsesområde og definitioner § 1.  

  

 Denne bekendtgørelse finder anvendelse på havanlæg, som er omfattet af  

 havanlægslovens § 1.
 Stk. 2.  

  

 Bekendtgørelsen  

 finder tilsvarende anvendelse på boreskibe og andre skibe, mens der fra disse  

 udøves efterforsknings- eller indvindingsvirksomhed af råstoffer i  

 undergrunden  

 under havbunden, efterfølgende betegnet som skibe.
 § 2.  

  

 Ved  

 en ulykke forstås en pludselig, uventet og skadevoldende hændelse, der sker i  

 forbindelse med arbejde eller ophold i øvrigt på havanlæg eller skibe, og som  

 medfører personskade.
 Stk. 2.  

  

 Ved en  

 arbejdsbetinget lidelse forstås en sygdom, der er opstået efter længere tids  

 påvirkning fra arbejdet eller de forhold, arbejdet foregår under.
 Stk. 3.  

  

 Ved en nærved  

 hændelse forstås en hændelse, som umiddelbart kunne have ført til en ulykke  

 eller en skade på havanlægget eller skibet.
 Stk. 4.  

  

 Arbejdsskader er  

 en fælles betegnelse for de skader, man pådrager sig ved ulykker og  

 arbejdsbetingede lidelser.
Kapitel 2 Registrering og anmeldelse § 3.  

  

 Den  

 arbejdsgiver, der har ansvaret for driften af havanlægget eller skibet, også  

 kaldet hovedarbejdsgiveren, skal registrere 1)  

 	  

 enhver ulykke eller  

 dødsfald sket på havanlægget eller skibet, 2)  

 	  

 enhver ikke  

 ubetydelig skade på havanlæggets eller skibets konstruktion eller udstyr og 3)  

 	  

 nærved hændelser.
 Stk. 2.  

  

 Registreringen  

 skal ske på papir eller elektronisk på en for Energistyrelsen tilgængelig  

 form.
 Stk. 3.  

  

 Energistyrelsen  

 kan fastsætte nærmere krav til registreringen.
 § 4.  

  

 Bekendtgørelse om anmeldelse af arbejdsulykker efter lov om  

 arbejdsskadesikring  

 gælder for havanlæg og skibe, idet Energistyrelsen dog indtræder i stedet for  

 Arbejdstilsynet.
 Stk. 2.  

  

 Den  

 sikringspligtige arbejdsgiver skal til Energistyrelsen anmelde:
 1)  

 	  

 Ulykker, der medfører  

 dødsfald.
 2)  

 	  

 Enhver ulykke, der  

 medfører, at den tilskadekomne er uarbejdsdygtig i 1 dag eller mere udover  

 tilskadekomstdagen.
 Stk. 3.  

  

 Den  

 tilskadekomnes arbejdsgiver skal efter anmodning fra Energistyrelsen indsende  

 supplerende oplysning om fraværsperiodens længde.
 Stk. 4.  

  

 Hovedarbejdsgiveren skal til Energistyrelsen anmelde nærved hændelser, der  

 indebærer en fare for dødsfald, samt indtræden af alvorlige personskader.
 Stk. 5.  

  

 Hovedarbejdsgiveren skal anmelde enhver betydelig skade på havanlæggets eller  

 skibets konstruktion eller udstyr.
 Stk. 6.  

  

 Anmeldelsen skal  

 ske snarest og inden 9 dage efter skadens indtræden, jf. dog § 6.
 Stk. 7.  

  

 Energistyrelsen  

 fastsætter i samarbejde med arbejdsmarkedets parter nærmere vejledning for  

 den  

 i stk. 4 nævnte anmeldelse.
 § 5.  

  

 Bekendtgørelse om lægers og tandlægers pligt til at anmelde arbejdsbetingede  

 lidelser til Arbejdstilsynet og Arbejdsskadestyrelsen efter lov om  

 arbejdsskadesikring er gældende for havanlæg og skibe.
§ 6.  

  

 Hovedarbejdsgiveren på havanlægget eller skibet skal til Energistyrelsen  

 eller  

 nærmeste politi straks indberette 1)  

 	  

 enhver ulykke, der  

 medfører alvorlig personskade, 2)  

 	  

 enhver skade i  

 henhold til § 4, stk. 5, der medfører, at havanlægget eller skibet eller  

 væsentlige dele heraf ikke er funktionsdygtigt, 3)  

 	  

 dødsfald, 4)  

 	  

 større udslip af stoffer  

 og materialer, der kan være farlige for eller i øvrigt forringe sikkerhed  

 eller  

 sundhed, jf. bekendtgørelse om arbejde med stoffer og materialer (kemiske  

 agenser) på havanlæg, samt 5)  

 	  

 hændelser i øvrigt,  

 der medfører, at Aktionskomiteen i henhold til dennes forretningsorden skal  

 indkaldes.
 Stk. 2.  

  

 Indberetningen  

 efter stk. 1, nr. 1, skal ligeledes anmeldes til sikringspligtig  

 arbejdsgivers  

 forsikringsselskab og Energistyrelsen efter § 4, stk. 6. Anmeldelsen skal  

 ledsages af en redegørelse om selskabets opfølgning på ulykken, herunder af  

 hændelsesforløbet og oplysninger om, hvilke foranstaltninger der som følge af  

 hændelsen er eller vil blive truffet for at undgå gentagelser.
 § 7.  

  

 Anmeldelse efter § 4 skal ske elektronisk eller i papirform efter  

 Energistyrelsens  

 nærmere anvisninger.
 Stk. 2.  

  

 Hovedarbejdsgiveren  

 er forpligtet til at levere oplysninger til brug for statistiske beregninger  

 i  

 forbindelse med opgørelse af ulykker eller nærved hændelser til  

 Energistyrelsen  

 på dennes forlangende.
Kapitel 3 Straf og ikrafttrædelse § 8.  

  

 Medmindre højere straf er forskyldt efter anden lovgivning straffes med bøde  

 eller fængsel i indtil 4 måneder den, der 1)  

 	  

 overtræder § 3, stk.  

 1, § 4, stk. 2, § 4, stk. 5 og 6, § 6, stk. 1, eller 2)  

 	  

 ikke efterkommer  

 påbud, der er meddelt i henhold til § 12, stk. 1 og 2, i lov om visse  

 havanlæg  

 og som relaterer sig til bekendtgørelsens bestemmelser.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 9.  

  

 Bekendtgørelsen træder i kraft den 1. februar 2005.
Økonomi- og Erhvervsministeriet, den 13.  

 januar 2005 Bendt Bendtsen /Peter Helmer Steen 1)  

 Bekendtgørelsen indeholder bestemmelser, der gennemfører dele af Rådets  

 direktiv 89/391/EØF af 12. juni 1989 om iværksættelse af foranstaltninger til  

 forbedring af arbejdstagernes sikkerhed og sundhed under arbejdet,  

 (EF-Tidende  

 1989, nr.
L 183, s. 1).
