4/1990 At-meddelelsessystemets gruppe 3.
Førerværn til traktorer og visse selvkørende motorredskaber I.
Orientering 1. Bekendtgørelse nr. 519 af 30. juli 1987 om  

 førerværn til traktorer og visse selvkørende motorredskaber er tidligere  

 udsendt til kredsene.
Bekendtgørelsen har samlet og ajourført reglerne i de 3  

 arbejdsministerielle bekendtgørelser om førerværn.
Samtidig bortfaldt disse  

 sammen med de tilhørende forskrifter udstedt af Arbejdstilsynet, jf. § 13 i  

 bekendtgørelsen.
 Der er nu efter den ny bekendtgørelse udsendt retningslinier for  

 godkendelse og afprøvning af førerværn i At-anvisning nr. 2.3.2.1.  

 Anvisningen uddyber desuden bekendtgørelsens regler om mærkning og  

 brugsanvisning.
 Endvidere er der foretaget en ajourføring af At-meddelelse nr. 2.12.1.
2. Bekendtgørelsen og At-anvisningen viderefører i det  

 væsentlige de tidligere gældende regler.
Af ændringer skal nævnes:
ad § 2 - bæltetraktorer omfattes ikke længere af kravet om førerværn.
Dette er  

 begrundet i den minimale risiko for væltning med bæltetraktorer i forbindelse  

 med den bagatelagtige udbredelse af disse traktorer her i landet - motorredskaber skal nu være forsynet med førerværn under brugen og ved  

 enhver levering og ikke som hidtil blot ved første levering - den øvre grænse på 7000 kg er nu bortfaldet også for motorredskaber.
ad § 15 - reglerne for brug, videresalg og overdragelse til brug for ældre  

 motorredskaber under 7000 kg er skærpet - motorredskaber over 7000 kg, der er blevet leveret første gang her i  

 landet før den 1. august 1988, fritages fra kravet om førerværn.
 Overgangsbestemmelserne for ældre traktorer er uændrede, jf. § 14.
 Der er fortsat en adgang for direktøren for Arbejdstilsynet til at  

 dispensere fra bekendtgørelsen, jf. § 10.
II.
Instruktion 1. Kredsene er bemyndiget til i nedennævnte 3 tilfælde  

 at træffe afgørelse om dispensation efter § 10, så ejer eller bruger fritages  

 for at benytte førerværn: 1) Førerværnet vil være til fysisk ulempe og derved  

 hindre bestemte arbejders udførelse, fx kørsel i stalde, drivhuse, under  

 viadukter, i frugtplantager el. lign.
Dispensationen gives, hvis traktoren  

 eller motorredskabet udelukkende eller i det væsentlige skal anvendes til  

 arbejder, hvor førerværnet vil være til ulempe som anført, dog aldrig til  

 kørsel i ensilage.
Hvis der i bedriften kun er en traktor eller et  

 motorredskab, og denne også benyttes til arbejder, hvor et førerværn ikke vil  

 være til ulempe, kan der evt. gives dispensation til alt arbejde i bedriften,  

 dog aldrig til kørsel i ensilage.
Det er urealistisk at stille krav om af- og  

 påmontering af førerværn.
En forudsætning for en så bred dispensation er, at  

 traktoren eller motorredskabet reelt skal anvendes til arbejder i stalde,  

 drivhuse m.v.
Hvis der er begrundet mistanke om, at traktoren eller  

 motorredskabet ikke skal anvendes til sådanne arbejder, bør dispensation ikke  

 gives.
Det kan også være nødvendigt at afslå en dispensation, hvis bedriften  

 ligger i så kuperet terræn, at kørsel med traktor uden førerværn ikke kan ske  

 forsvarligt.
Til afklaring heraf kan et besøg være nødvendigt.
En  

 dispensation, der omfatter andre arbejder end dem, hvor førerværnet er til  

 ulempe, skal for så vidt angår »andre arbejder« begrænses til kun  

 at gælde, så længe ejeren kun har en traktor eller et motorredskab. 2)  

 Traktoren eller motorredskabet skal alene benyttes til stationær  

 undervisningsbrug ved reparationsøvelser på EFG-skoler, landbrugsskoler,  

 tekniske skoler eller specialarbejderskoler m.v.
Dispensationen gives på  

 følgende betingelser, som skal anføres i dispensationsskrivelsen: -  

 traktoren/motorredskabet må kun benyttes til stationær undervisningsbrug ved  

 reparationsøvelser - egentransport og prøvekørsel er kun tilladt på fast og  

 jævnt terræn og skal ske under den ansvarlige lærers eller værkstedsleders  

 tilsyn og for traktorers vedkommende uden påhængte redskaber. 3) Traktoren  

 eller motorredskabet skal benyttes stationært som drivmiddel.
Dispensation  

 gives på følgende betingelser, som skal anføres i dispensationsskrivelsen: -  

 traktoren/motorredskabet må kun benyttes stationært som drivmiddel for ...  

 (her angives præcis, hvilken eller hvilke maskiner dispensationen gælder, fx  

 vandpumpe, kompressor, brænderundsav m.v.) - kørsel mellem  

 opstillingsstederne må kun ske under forsvarlige terrænforhold, fortrinsvis  

 på veje.
På ubefæstet terræn må traktoren ikke køre tættere end 3 m på  

 eventuelle tilstødende skrænter, grusgrave, vandløb og grøfter.
2. Det er den kreds, i hvilken traktoren eller  

 motorredskabet skal benyttes, der skal træffe afgørelse.
Ansøgninger om  

 dispensation kan komme fra ejer eller bruger eller fra leverandøren på  

 brugerens vegne.
Dispensation eller afslag gives altid til ejer eller bruger.  

 Er der tale om levering, gives kopi til leverandøren.
Det skal af en  

 dispensation fremgå, at salg eller anden overdragelse (leje, lån m.v.) til  

 brug til anden side kun kan ske, såfremt traktoren/motorredskabet er monteret  

 med godkendt førerværn.
Der findes til brug for disse  

 dispensationsansøgninger et skema, som kan rekvireres fra direktoratets  

 tryksagsafdeling.
 3. Sager, der ikke falder ind under de i pkt. 1 nævnte  

 tre tilfælde, skal afgøres af direktoratet.
III.
Ikrafttræden Straks.
