 I forbindelse med, at S A/S erhvervede aktiemajoriteten i D A/S, fremsatte  

 S A/S købstilbud til de øvrige aktionærer i D A/S.
Købstilbudet gjaldt for en periode af 14 dage og lød  

 på køb på sædvanlige betingelser til en  

 nærmere angiven kurs.
Herudover skulle udbytte, der måtte blive  

 vedtaget på den kommende generalforsamling i D A/S, der skulle afholdes  

 ca. 1 uge efter acceptfristens udløb, tilfalde de sælgende  

 aktionærer, uagtet at de aktionærer, der benyttede sig af  

 tilbudet, ikke var aktionærer på tidspunktet for afholdelse af  

 generalforsamlingen.
På generalforsamlingen blev det vedtaget at  

 udlodde udbytte med 6 pct.
 Selskabernes revisor anførte, at udbyttet var et yderligere  

 afståelsesvederlag for de aktionærer, der har modtaget  

 købstilbudet.
Da aktionærerne var bosat over hele landet, fandt han det mest  

 naturligt, at Told- og Skattestyrelsen besvarede spørgsmålet om  

 udbyttets skattemæssige behandling.
I den anledning anmodede han  

 Styrelsen om at tiltræde, at udbyttet skattemæssigt ansås  

 for:
at udgøre udbytte hos S A/S, og at udgøre yderligere salgssum for de afhændede aktier hos de  

 aktionærer, der udnyttede købstilbudet, og at dagen, hvor aktiesælgerne meddelte, at de modtog  

 købstilbudet, skatteretligt var overdragelsesdagen for aktierne for  

 såvel køber som sælger.
Aktier og udbytte - Beskatning af forbeholdt udbytte ved aktiesalg Told- og Skattestyrelsen var på det foreliggende  

 grundlag af den opfattelse, at det udbetalte udbytte også  

 skattemæssigt skulle behandles som udbytte for de aktionærer, der  

 havde benyttet sig af købstilbudet.
Styrelsen lagde herved vægt  

 på en ikke offentliggjort landsskatteretskendelse af 9/1 1991, hvor  

 Landsskatteretten i en tilsvarende situation kom til samme resultat.
 Det bemærkedes dog, at spørgsmålet om  

 udbyttets behandling henhører under de lokale ligningsmyndigheder,  

 hvorfor Told- og Skattestyrelsen ikke kunne træffe endelig  

 afgørelse i sagen.
