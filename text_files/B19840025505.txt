§ 1 I justitsministeriets bekendtgørelse nr. 382 af 31. august 1979 om synsfri  

 sammenkobling af personbil eller varebil og påhængsvogn, campingvogn eller  

 andet registreringspligtigt påhængsredskab, som ændret senest ved  

 bekendtgørelse nr. 507 af 17. september 1982, foretages følgende ændringer:
 1. I § 3 indsættes som stk. 2:
»Stk. 2.  Fabriksnye standardtypegodkendte biler  

 kan dog i forbindelse med 1. registrering registreres til synsfri  

 sammenkobling uden at være godkendt hertil af statens bilinspektion.
Den  

 forhandler, der afgiver forhandlererklæring på bilens typeattest, skal på en  

 særlig koblingsattest afgive erklæring om tilkoblingsanordningen.  

 Forhandleren skal samtidig anføre oplysning om påhængskøretøjets største  

 totalvægt med og uden bremser samt påhængskøretøjets største bredde.« 2. I § 5, indsættes som stk. 2:
»Stk. 2.  Den i § 3, stk. 2, nævnte særlige  

 koblingsattest forsynes af motorkontoret ved anmeldelsen til registrering med  

 oplysning om registreringsnummer, samt dato og motorkontorets stempel.« § 2 Bekendtgørelsen træder i kraft den 1. juni 1984.
