 1. Orientering.
Med ikrafttræden af bekendtgørelse nr. 660 af 24. september 1986 om  

 asbest, blev højtryksspuling af eternittage forbudt.
I forbindelse med  

 udarbejdelse af bekendtgørelsen blev det fra direktoratets side  

 tilkendegivet, at der kunne gives dispensation fra forbuddet, hvis  

 tilfredsstillende udstyr til højtryksspuling var på markedet, dvs. i de  

 tilfælde hvor leverandøren af det pågældende udstyr godtgør, at rensning kan  

 ske med minimal støvafgivelse.
II.
Instruktion 1. Direktoratet skal hermed bemyndige Arbejdstilsynets  

 tilsynskredse til at give dispensation fra § 38, stk. 3 i  

 asbestbekendtgørelsen til producenter af anlæg, der opfylder de betingelser,  

 der er nævnt nedenfor under pkt. 2.
 2. Betingelser for at give dispensation.
 2.1. Anlægget (spuleaggregat og filtreringsenhed) skal ledsages af en  

 udførlig brugsanvisning, der beskriver hvilke krav, der stilles til, at  

 anlægget kan anvendes sikkerheds- og sundhedsmæssigt fuldt forsvarligt.
 Brugsanvisningen skal mindst indeholde følgende punkter:
- anlægget, - anvendelse af afgrænsning/afdækning ved tagrender, gavle m.v. hvis dette  

 er påkrævet, - hvilket apparatur, der skal anvendes på de forskellige pladetyper og  

 profiler med angivelse af, at andet apparatur ikke må anvendes, - arbejdsmetode, - rensning af vanskeligt tilgængelige dele, som fx kanter og rygning, - vedligeholdelse af anlægget og tømning/rensning af filter.
2.2. Funktion Anlægget skal fungere således, at der ved brug ikke sker tågedannelser  

 uden for aggregatet.
Der skal tages stilling til behandling af vanskeligt  

 tilgængelige områder, som fx tagkanter eller rygninger.
Anlægget skal være indrettet således, at benyttet spulevand opsamles og  

 filtreres.
Indholdet af opslemmet stof i spildvand herfra skal være mindre  

 end 30 gram opslemmet stof pr. kubikmeter vand.
 2.3. Arbejdsbeskrivelse.
 Følgende skal fremgå af brugsanvisningens retningslinjer for  

 arbejdsmetode:
 - hvordan kravet om maksimalt 30 gram opslemmet stof pr. kubikmeter  

 spildevand kan overholdes.
- at spildevand skal ledes til nærmeste kloak, - at det resterende affald skal behandles som asbestaffald jfr.  

 asbestbekendtgørelsens § 16, stk.2.
 III Dispensationens udformning.
1. Dispensation må kun gives på baggrund af en  

 besigtigelse af anlægget i funktion.
Ansøgeren skal skriftligt over for  

 kredsen beskrive anvendelsen af anlægget samt specifikationer for samme.  

 Besigtigelsen skal resultere i en rapport, der indgår som et væsenligt  

 grundlag for sagens bedømmelse.
 2. Kredsens dispensationsskrivelse skal indeholde  

 følgende formulering:
»Arbejdstilsynet gør opmærksom på, at dispensationen bortfalder, hvis  

 ovennævnte betingelser ikke overholdes, eller såfremt anlægget ændres i  

 forhold til den besigtigede prototype.
Endvidere skal man gøre opmærksom på,  

 at denne dispensation ikke begrænser arbejdstilsynets ret til at afgive  

 påbud, såfremt det ved drift af udstyret skønnes nødvendigt«. 3. Det  

 skal af dispensationen fremgå, at brugeren af anlægget til enhver til skal  

 kunne dokumentere, at arbejdstilsynet har givet dispensation.
 Således skal en kopi af dispensationsskrivelsen følge hvert eksemplar af  

 anlægget.
 IV Ikrafttræden.
 Straks.
