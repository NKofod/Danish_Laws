Last- og varebiler Registreringsafgift Forord Konstruktion og indretning Almindelige last- og varebiler med åbent varelad Almindelige last- og varebiler med lukket varekasse Påhængs- og sættevogne til godstransport Benyttelse Last- og varebiler med tilladt totalvægt over 4 tons:
1. Godskørsel 2. Anden kørsel Last- og varebiler med tilladt totalvægt ikke over 4 tons Påhængs- og sættevogne til godstransport Efterberigtigelse af afgift Regler for afgiftsekspeditionen mv Bilag Uddrag af lov om registreringsafgift af motorkøretøjer mv.
Forord Last- og varebiler til godsbefordring Ifølge loven om registreringsafgift af motorkøretøjer mv er last- og  

 varebiler med tilladt totalvægt over 4 tons, motorforvogne og påhængs- og  

 sættevogne til godstransport fritaget for afgift, medens last- og varebiler  

 med tilladttotalvægt ikke over 4 tons vil kunne berigtiges med nedsat afgift.
 El-drevne varebiler med tilladt totalvægt ikke over 2 tons er dog fritaget  

 for afgift, hvis de anmeldes til registrering efter færdselsloven inden  

 udgangen af 1983.
 De aktuelle lovbestemmelser er optrykt som et bilag til denne vejledning.
 Køretøjerne skal registreres efter færdselsloven med gule nummerplader, og  

 det er en betingelse for denne registrering og den senere anvendelse af  

 køretøjerne, at de utvivlsomt er konstrueret og indrettet til godstransport  

 og ikke benyttes til befordring af personer uden for førerrummet.
 Når betingelserne for afgiftsfritagelsen eller for afgiftsberigtigelsen  

 med nedsat afgift ikke længere er opfyldt, skal køretøjerne  

 afgiftsberigtiges/efterberigtiges i henhold til lovens bestemmelser.
 Den endelige administrative afgørelse af spørgsmålet om, hvorvidt der kan  

 tilstås afgiftsfritagelse eller -nedsættelse henhører under et særligt nævn.  

 På grundlag af nævnets afgørelser kan der i det følgende meddeles de for  

 tiden gældende retningslinier om konstruktion og indretning af last- og  

 varebiler.
 Vejledningen indeholder endvidere et afsnit om køretøjernes benyttelse, et  

 afsnit om efterberigtigelsen af afgift samt et afsnit om reglerne for  

 afgiftsekspeditionen, som især henvender sig til importører og forhandlere af  

 last- og varebiler.
Konstruktion og indretning Almindelige last- og varebiler med åbent varelad 1. Vareladets længde - målt i højde med forrudens  

 underkant- må ikke være mindre end afstanden i vandret mål fra forrudens  

 underkant til førerhusets bagvæg og skal mindst være 120 cm.
Der måles langs  

 køretøjets længdeakse.
For åbne køretøjer uden egentligt førerhus er  

 målepunktet ved førerhus/varelad førersædets bageste kant, når sædet og  

 dettes ryglæn er indstillet i normal kørestilling.
Hvis en del af ladet er ført ind i eller under førerhuset, medregnes denne  

 del ikke i ladlængden.
Er bagfladen ikke lodret, regnes vareladets længde kun  

 til bagfladens forreste kant.
 For køretøjer med presenning på stivere eller hard top finder de  

 nedennævnte regler om vinduer mv i køretøjer med lukket varekasse tilsvarende  

 anvendelse.
2. Vareladet skal være i samme plan i hele ladets  

 udstrækning og skal udgøre en ubrudt flade, medmindre væsentlige konstruktive  

 hensyn forhindrer dette.
En eventuel opbygning af ladet, som er nødvendig for  

 montering af gastankanlæg, og eventuelle lemme, som giver adgang til rum  

 under ladet til opbevaring af køretøjets reservehjul, værktøj mm, vil kunne  

 tillades.
3. Vareladet skal udelukkende være konstrueret og  

 indrettet til godstransport.
Der må ikke i køretøjet bag førersædet findes  

 sædearrangement af nogen art eller indretninger, der er egnede til  

 anbringelse af sæder eller lignende til personbefordring.
Vareladet må heller  

 ikke være forsynet med fordybninger, som kan benyttes ved anbringelse af  

 bagsæde, eller håndstropper, armlæn, askebægre eller andet personvognsudstyr.
 I køretøjer med tilladt totalvægt over 8 tons kan der i førerhuset bag  

 førersædet godkendes ekstra sæde.
 4. I køretøjer med tilladt totalvægt på 6 tons og  

 derover kan der i førerhuset bag førersædet godkendes indretning med  

 sovebriks til brug udelukkende som hvileplads for køretøjets chauffør og  

 hjælper i overensstemmelse med reglerne om køre- og hviletider i  

 landevejstransport.
Almindelige last- og varebiler med lukket varekasse 1. Varekassen må ikke være forsynet med forskydeligt  

 eller sammenfoldeligt tag eller med vindue i loftet.
Loft af  

 gennemskinneligt, men uigennemsigtigt materiale er tilladt.
Et eventuelt  

 soltag skal således være anbragt over fører- og passagerdelen af køretøjet.
2a.
Køretøjer med tilladt totalvægt over 4 tons må ikke være forsynet med  

 sidevinduer i varekassen.
Der må være vinduer i bagdøren, men ikke i sidedøre  

 til varerummet.
Siderne i rummet bag førersædet skal bestå af en ubrudt (hel,  

 sammensvejset eller falset) plade.
Sidedøre til varerummet skal være  

 indrettet på tilsvarende måde.
2b.
Eventuelle sidevinduer i varekassen på køretøjer med tilladt totalvægt  

 ikke over 4 tons skal være i fast forbindelse med karrosseriet i hele rudens  

 omkreds, og der må ikke forefindes mekanisme til åbning af sådanne vinduer.  

 Delte ruder er tilladt, når de er i indbyrdes fast forbindelse og i øvrigt er  

 indrettet som anført.
3. Varekassen skal være forsynet med bagdør eller  

 bagklap, medmindre væsentlige konstruktive hensyn forhindrer dette.  

 Køretøjer, som fx på grund af en hækmotorkonstruktion ikke kan have bagdør,  

 skal være forsynet med sidedør i varekassen.
Sidedøre i varekassen vil i  

 øvrigt kunne tillades, når varerummets længde - målt i højde med forrudens  

 underkant - er mindst 175 cm.
4. Der skal være etableret en adskillelse mellem  

 førerrum og varerum, der i fast forbindelse med karrosseriet dækker pladsen  

 bag føreren fra gulv til loft.
En adskillelse kan bestå af finmasket  

 trådgitter i stålramme, plade af metal eller træ eller plade af  

 plastmateriale i metalramme.
En adskillelse skal være anbragt umiddelbart bag  

 førersædet, når sædet og dettes ryglæn er indstillet i normal kørestilling.
5. Varerummets længde - målt i højde med forrudens  

 underkant - må ikke være mindre end afstanden i vandret mål fra forrudens  

 underkant til adskillelsen.
Der måles langs køretøjets længdeakse.
6. Gulvet i varerummet skal være i samme plan i hele  

 rummets udstrækning og skal udgøre en ubrudt flade, medmindre væsentlige  

 konstruktive hensyn forhindrer dette.
En eventuel opbygning af gulvet, som er  

 nødvendig for montering af gastankanlæg, og eventuelle lemme, som giver  

 adgang til rum under gulvet til opbevaring af køretøjets reservehjul, værktøj  

 mm, vil kunne tillades.
7. Varerummet skal udelukkende være konstrueret og  

 indrettet til godstransport.
Der må ikke i køretøjet bag førersædet findes  

 sædearrangement af nogen art eller indretninger, der er egnede til  

 anbringelse af sæder eller lignende til personbefordring.
Varerummet må  

 heller ikke være forsynet med fordybninger i gulvet, som kan benyttes ved  

 anbringelse af bagsæde, eller med håndstropper, armlæn, askebægre eller andet  

 personvognsudstyr.
 I køretøjer med tilladt totalvægt over 8 tons kan der i førerhuset bag  

 førersædet godkendes ekstra sæde.
 8. I køretøjer med tilladt totalvægt på 6 tons og  

 derover kan der i førerhuset bag førersædet godkendes indretning med  

 sovebriks til brug udelukkende som hvileplads for køretøjets chauffør og  

 hjælper i overensstemmelse med reglerne om køre- og hviletider i  

 landevejstransport.
Påhængs- og sættsvogne til godstransport Påhængskøretøjer skal på tilsvarende måde som last- og varebilerne  

 utvivlsomt være konstrueret og indrettet til godstransport.
 Køretøjerne må ikke være forsynet med sidevinduer.
Benyttelse Last- og varebiler med tilladt totalvægt over 4 tons 1. Godskørsel Køretøjerne kan anvendes til almindelig godskørsel i såvel erhvervsmæssig  

 som privat øjemed, men må ikke bruges til feriekørsel eller anden privat  

 personbefordring.
 Godskørsel for fremmed regning, firmakørsel og fragtmandskørsel kan i et  

 vist omfang kun udføres efter tilladelse eller efter indgiven anmeldelse i  

 henhold til loven om godstransport med motorkøretøjer.
Køretøjerne må ikke bruges til befordring af personer uden for  

 førerrummet.
Det er dog tilladt at benytte køretøjerne til personbefordring i  

 følgende tilfælde:
 Når de pågældende personer er nødvendige for af- og pålæsning af det  

 transporterede gods.
Når de pågældende personer befordres til eller fra den arbejdsplads, hvor  

 de skal anvende det medbragte materiel.
Personerne skal i dette tilfæelde  

 være ansat i bilejerens eller -brugerens virksomhed.
 Ved bedømmelsen af, hvor mange personer der er nødvendige for af- og  

 pålæsning af transporteret gods, kan der tages hensyn til, at det for en  

 hurtig og hensigtsmæssig distribuering af varer kan være nødvendigt, at der  

 med et køretøj befordres flere personer end fysisk nødvendigt for en  

 aflæsning af det transporterede gods.
 Der kan endvidere tages hensyn til, at personernes tilstedeværelse i  

 køretøjet kan være påkrævet for godstransportens forsvarlige gennemførelse.
 Ved bedømmelsen af, om der i det enkelte tilfælde er tale om materiel,  

 lægges til grund, om udførelsen af den aktuelle arbejdsopgave kræver, at der  

 med køretøjet transporteres gods og herunder materiel mm af så betydelig vægt  

 og omfang eller af en sådan art, at det er påkrævet at anvende et køretøj,  

 som er konstrueret til godstransport.
 Befordring af personer uden for førerrummet er således ikke tilladt, når  

 der kun medbringes gods - herunder værktøj mm - af mindre vægt og omfang, og  

 hvor kørselens egentlige formål derfor må siges at være befordring af  

 personerne.
Det er endvidere en forudsætning for den omhandlede personbefordring, at  

 kørselen finder sted mellem udgangspunktet for virksomheden og det sted, hvor  

 det medbragte materiel skal anvendes.
Det vil således være i strid med  

 betingelserne for køretøjernes benyttelse, hvis der foretages væsentlige  

 afvigelser fra den direkte rute, fx med henblik på optagelse af virksomhedens  

 ansatte ved disses bopæl.
 Når betingelserne for personbefordringen har været opfyldt ved udkørselen  

 kan de pågældende også medfølge i køretøjet på tilbageturen.
 Der må som tidligere nævnt ikke i køretøjet bag førersædet findes  

 sædearrangement af nogen art eller indretninger, der er egnede til  

 anbringelse af sæder eller lignende til personbefordring.
 Denne betingelse vil eksempelvis ikke kunne anses for opfyldt, hvis der i  

 rummet bag førersædet, eventuelt i et udvidet førerrum, er anbragt en eller  

 flere store værktøjskasser, navnlig ikke hvor disse er forsynet med polstrede  

 - eventuelt aftagelige - hynder eller lignende.
 Sædvanlig indretning af køretøjerne med henblik på en hensigtsmæssig  

 anbringelse af det transporterede gods vil kunne tillades.
2. Anden kørsel Køretøjerne kan anvendes til kørsel uden forbindelse med almindelig  

 godstransport, når det sker som et led i erhvervsudøvelsen inden for det  

 pågældende fagområde.
Det vil kunne dreje sig om servicekørsel og skolekørsel eller lignende og  

 kørsel, hvor køretøjet anvendes som trækkraft for campingvogn.
Skolekørsel  

 kan dog kun udføres med lastbiler, når akselafstanden er mindst 4 m og  

 totalvægten mindst 6 tons.
 Køretøjerne vil endvidere kunne benyttes til kørsel til og fra garage  

 eller anden holdeplads, reparatør og lignende.
 Ved kørsel uden forbindelse med godstransport må der ikke befordres  

 personer bag førersædet.
 En lastbil kan som led i en i øvrigt lovlig benyttelse henstilles på en  

 holdeplads ved eller i nærheden af førerens faste bopæl, selv om der herved -  

 inden for rimelige grænser sker afvigelser fra den normale kørselsrute mellem  

 forretningsstedet og køretøjets senere bestemmelsessted.
Privat personbefordring kan derimod ikke lovligt foretages med køretøjet,  

 således bl a ikke kørsel, hvis formål er ejers, førers eller andres  

 befordring mellem bopæl og forretningssted.
Og det gælder, selv om personerne  

 befordres i førerrummet.
 Køretøjerne må som tidligere nævnt heller ikke bruges til feriekørsel.
Last- og varsbiler med tilladt totalvægt ikke over 4 tons Køretøjerne kan anvendes til såvel forretningskørsel som feriekørsel og  

 anden privat personbefordring og kan benyttes som trækkraft for campingvogn.
 Fragtmandskørsel kan kun udføres efter tilladelse i henhold til loven om  

 godstransport med motorkøretøjer.
Køretøjerne må ikke bruges til befordring af personer uden for  

 førerrummet, og det gælder såvel ved kørsel her i landet som ved kørsel i  

 udlandet.
For køretøjer med sammenbygget førerrum og varerum er det  

 adskillelsen bag førersædet - eller en linie på tværs af køretøjet i flugt  

 med adskillelsen - som er grænsen mellem førerrum og varerum.
Det er dog tilladt at befordre personer uden for førerrummet, når de  

 pågældende personer befordres til eller fra den arbejdsplads, hvor de skal  

 anvende det medbragte materiel.
Personerne skal være ansat i bilejerens eller  

 -brugerens virksomhed.
 Reglerne om kørsel med materiel er de samme som for last- og varebiler med  

 over 4 tons totalvægt.
Påhængs- og sættevogne til godstransport Påhængskøretøjer må ikke benyttes til personbefordring.
 Motorforvogn med sættevogn må ikke benyttes til feriekørsel eller anden  

 privat personbefordring, og det gælder, selv om køretøjets tilladte totalvægt  

 eventuelt måtte være 4 tons eller derunder.
 Almindelige påhængsvogne kan benyttes i forbindelse med feriekørsel, når  

 forvognen er en personbil med fuld afgift betalt eller en varebil med tilladt  

 totalvægt ikke over 4 tons.
Last- og varebiler til godsbefordring Der skal betales afgift efter de for personbiler gældende satser, når  

 betingelserne om konstruktion og indretning eller reglerne for benyttelsen af  

 køretøjet ikke længere er opfyldt.
Det vil eksempelvis kunne dreje sig om  

 tilfælde, hvor der skal monteres sædearrangement i køretøjet bag førersædet,  

 eller hvor køretøjet ønskes benyttet til personbefordring i videre omfang end  

 tilladt for last- og varebiler til godstransport.
Der skal endvidere betales afgift, hvis en lastbil med tilladt totalvægt  

 over 4 tons efter ændring af køretøjets undervogn anmeldes til registrering  

 med en totalvægt på 4 tons eller derunder.
Afgiftsberigtigelsen vil i sådanne  

 tilfælde kunne foretages efter de for varebiler med tilladt totalvægt ikke  

 over 4 tons gældende satser, hvis betingelser om konstruktion og indretning  

 af disse biler er opfyldt.
Der skal ikke betales afgift, hvis en varebil med tilladt totalvægt ikke  

 over 4 tons på lignende måde får nedsat totalvægten.
Det er herved forudsat,  

 at ændringen først sker på et tidspunkt, hvor køretøjet i nogen tid har  

 væeret benyttet efter første registrering og med sin oprindelig godkendte  

 totalvægt.
Køretøjerne skal i forbindelse med anmeldelsen til registrering  

 med den lavere totalvægt ekspederes hos toldvæsenet med henblik på udstedelse  

 af toldattest.
Regler for afgiftsekspeditionen mv Last- og varebiler til godsbefordring Direktoratet for Toldvæsenet udgiver en fortegnelse over last- og  

 varebiler med tilladt totalvægt ikke over 4 tons, der vil kunne berigtiges  

 med nedsat afgift efter loven om registreringsafgift af motorkøretøjer mv.  

 Det er en forudsætning for anmeldelsen til registrering med gule nummerplader  

 som last- eller varebil til godsbefordring, at den pågældende bilmodel findes  

 optaget på denne fortegnelse.
 Optagelse sker efter forud indgivet anmeldelse til:
Toldvæesenets Fælles Opgaver (TFO) Bygning K - Strandgade 100 1401 København K bilagt beskrivelse og målsat tegning af køretøjet.
Et eksemplar af den  

 pågældende bilmodel skal forevises for TFO i forbindelse med anmeldelsen om  

 optagelse på fortegnelsen.
 På fortegnelsen kan optages følgende grupper af køretøjer:
 1. Køretøjer, der ved indførslen her til landet fuldt  

 ud opfylder betingelserne om konstruktion og indretning.
 2. Køretøjer, der ombygges til last- og varebiler her  

 i landet i generalimportørens virksomhed eller på et af denne benyttet  

 værksted.
Det drejer sig om køretøjer, som seriefremstilles af den udenlandske  

 automobilfabrik som varebil, men som skal have foretaget nogle mindre  

 ændringer for at opfylde betingelserne for godkendelse.
Endvidere om  

 ombyggede stationcars og lignende.
 Stationscar-typer, dvs køretøjer, som adskiller sig væsentligt fra samme  

 fabriksmærkes personbil, vil kunne sidestilles med varebiler og ved  

 importørens foranstaltning tillades ombygget i overensstemmelse med de  

 almindeligt gældende betingelser om konstruktion og indretning.
 Køretøjer af sedan-type, men med bagklap, vil også i et vist omfang kunne  

 tillades ombygget til varebil, men kun under fremlæggelse af særskilt  

 dokumentation for fremstilling og markedsføring som varebil i international  

 sammenhæng.
 3. Køretøjer, som er opbygget her i landet på grundlag  

 af importerede chassiser, og som fremtræder i en godkendt standardudførelse.  

 Karrosseriopbygningen eller vareladet skal være udført efter  

 standard-specifikationer fra chassisets importør.
 4. Chassiser, som her i landet monteres med  

 specialfremstillet åbent varelad eller lukket varekasse.  

 Karrosseriopbygningen eller vareladet udføres her efter køberens særlige  

 ønsker, og optagelse på fortegnelsen er derfor betinget af, at det  

 færdigfremstillede køretøj forevises for det lokale distriktstoldkammer i  

 forbindelse med afgiftsberigtigelsen.
De under punkterne 1-4 nævnte køretøjer og chassiser kan kun optages på  

 fortegnelsen med modelbetegnelser, som tydeligt karakteriserer køretøjerne  

 som last- og varebiler.
Under særlige omstændigheder, fx i tilfælde, hvor en  

 anmeldt bilmodel kun vil fremkomme i få eksemplarer, kan der bortses fra  

 kravet om optagelse på fortegnelsen.
 Fortegnelsen omfatter ikke last- og varebiler med tilladt totalvægt over 4  

 tons, motorforvogne og påhængs- og sættevogne til godstransport.
 Disse køretøjer er fritaget for afgift efter loven om registreringsafgift  

 af motorkøretøjer mv og vil kunne anmeldes til registrering med gule  

 nummerplader til godsbefordring uden ekspedition hos toldvæsenet.
 Det er herved forudsat, at betingelserne om konstruktion og indretning af  

 almindelige last- og varebiler fuldt ud er opfyldt, herunder at køretøjerne  

 oprindelig er fremstillet til godstransport eller opbygget her i landet til  

 denne anvendelse på grundlag af importeredechassiser.
Køretøjer, som oprindelig er konstrueret og indrettet til personbefordring  

 med sædearrangement og sidevinduer bag førersædet, og andre køretøjer, som er  

 blevet ombygget til last- eller varebil, skal ekspederes hos toldvæsenet.
Der  

 rettes henvendelse til det lokale distriktstoldkammer.
Reglerne i denne vejledning omfatter ikke køretøjer af særlig konstruktion  

 og specielle typer af motorkøretøjer.
Reglerne omfatter således ikke  

 køretøjer med dobbeltkabine eller tredobbeltkabine og åbent varelad og andre  

 mere specielle typer motorkøretøjer, fx køretøjer af jeep-type eller  

 motorkøretøjer indrettet som arbejdsredskab.
 Reglerne omfatter heller ikke køretøjer med særlige indretninger til  

 specielle formål, fx udstillings- og salgsvogne, værkstedsvogne,  

 hestetransportvogne, bank- og sparekassebusser og andre kontorvogne,  

 biblioteksbusser, tandlægevogne og lignende.
 Der fastsættes for disse køretøjer individuelle betingelser for  

 afgiftsfritagelse eller afgiftsberigtigelse, og køretøjerne skal derfor  

 ekspederes hos toldvæsenet, inden registreringen efter færdselsloven kan  

 finde sted.
 Der skal dog ikke rettes henvendelse til distriktstoldkamret alene fordi  

 et køretøj indrettet til distribuering af varer eller et  

 kreaturtransportkøretøj ikke opfylder kravet om bagdør i den lukkede  

 varekasse.
 Distriktstoldkamrenes afgørelser kan påklages til Direktoratet for  

 Toldvæsenet og derfra til Ministeriet for Skatter og Afgifter, Departementet  

 for Told- og Forbrugsafgifter.
 Den endelige administrative afgørelse af spørgsmålet om, hvorvidt der kan  

 tilstås afgiftsfritagelse eller -nedsættelse for last- og varebiler er  

 henlagt til Nævnet vedrørende Registreringsafgift af Motorkøretøjer.
