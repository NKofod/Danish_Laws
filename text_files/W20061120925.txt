Landsskatteretskendelse vedr.
Tidsmæssig begrænsning   

 henstand  betaling af restskat Klagen vedrører den tidsmæssige begrænsning i  

 den henstand med betaling af restskat, der er blevet givet i forbindelse med  

 behandling af klagerens skatteansættelser for indkomstårene 2003 og 2004 i  

 skatteankenævnet.
Landsskatterettens afgørelse Skattemyndighedens afgørelse  

 stadfæstes.
Sagens oplysninger Den 19. august 2005 klagede  

 klageren over de af Skattemyndighed X foretagne skatteansættelser for  

 indkomstårene  

 2003 og 2004 til skatteankenævnet for Skattemyndighed X.
 Den 20. august 2005 anmodede  

 klageren Skattemyndighed X om henstand med betaling af restskat for  

 indkomstårene 2003 og 2004 med henvisning til, at han havde påklaget  

 skatteansættelserne for disse indkomstår til skatteankenævnet.
 Ved brev af 14. september  

 2005, blev der indrømmet klageren henstand med betaling af restskat for  

 indkomstårene 2003 og 2004 indtil klagerens sag i skatteankenævnet var  

 afgjort,  

 dog senest til 30. april 2006. Af brevet fremgår, at en eventuel klage over  

 Skattemyndighed X afgørelse skal stiles til ToldSkat.
 Skatteankenævnet for  

 Skattemyndighed X traf den 4. november 2005 afgørelse i klagerens sag.
Skattemyndighedens afgørelse Skattemyndighed X har  

 indrømmet henstand med betaling af restskat for indkomstårene 2003 og 2004,  

 indtil klagerens sag var afgjort i skatteankenævnet, dog senest til 30. april  

 2006.
 I en udtalelse til  

 Landsskatteretten har skattemyndigheden anført, at der som udgangspunkt kun  

 ydes henstand, indtil sagsbehandlingen er afsluttet ved den aktuelle  

 klageinstans, da man ikke på forhånd kan vide, om sagen eventuelt vil blive  

 påklaget videre.
 Endvidere er det anført, at  

 såfremt det rent undtagelsesvist skulle ske, at sagsbehandlingstiden ved  

 klageinstansen  

 bliver længere end den af skattemyndigheden fastsatte frist for henstanden,  

 er  

 det praksis, at henstanden forlænges yderligere.
Klagerens påstand og argumenter Klageren har fremsat påstand  

 om, at der ved afgørelsen af 14. september 2005 skulle have været indrømmet  

 ham  

 henstand med betaling af restskat for indkomstårene 2003 og 2004 for det  

 tidsrum, hvor klagesagen er under behandling i det administrative  

 klagesystem.
Der er i skattemyndighedens  

 afgørelse af 14. september 2005 ikke anført, hvilken lovgivning henstanden er  

 omfattet af, og der er ikke anført tidsrum for klagefrist.
Den tidsmæssige  

 begrænsning i afgørelsen er derfor ikke gyldig, og henstand burde have været  

 indrømmet, indtil sagen eventuelt var afgjort i Landsskatteretten.
Bekendtgørelse nr. 520 af 25.  

 juni 2002 om myndighedsinddeling og sagsudlægning (herefter  

 sagsudlægningsbekendtgørelsen)  

 § 27, stk. 4, eller anden tekst i bekendtgørelsen rummer ikke mulighed for  

 tolkning af det tidsmæssige, da henstand gives for det tidsrum, hvor  

 klagesagen  

 er under behandling i det administrative klagesystem.
Det administrative  

 klagesystem udgøres af skatteankenævnet og Landsskatteretten.
Landsskatterettens bemærkninger og begrundelse Af forvaltningslovens § 22  

 fremgår følgende:
En afgørelse skal, når den  

 meddeles skriftligt, være ledsaget af en begrundelse, medmindre afgørelsen  

 fuldt ud giver den pågældende part medhold. Endvidere fremgår følgende af  

 forvaltningslovens § 24:
En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen. Klageren har søgt om henstand  

 med betaling af restskat for indkomstårene 2003 og 2004, hvilket han er  

 blevet  

 bevilget med skattemyndighedens afgørelse af 14. september 2005. Den  

 manglende  

 lovhenvisning i skattemyndighedens afgørelse kan derfor ikke føre til  

 ugyldighed, da skattemyndigheden med rette måtte gå ud fra, at det ansøgte  

 dermed fuldt ud var imødekommet.
Manglende eller mangelfuld  

 klagevejledning kan ikke føre til ugyldighed, men har normalt den virkning,  

 at  

 klagefristen suspenderes, indtil der er givet en fyldestgørende vejledning om  

 klage.
Skattemyndighedens manglende angivelse af klagefrist i afgørelsen af  

 14.  

 september 2005 kan derfor ikke føre til afgørelsens ugyldighed.
 Efter statsskattelovens § 38,  

 stk. 2, har klage over en skatteansættelse ikke opsættende virkning for  

 forpligtelsen til at betale den skat, der følger af ansættelsen.
 Efter skattestyrelseslovens  

 (lovbekendtgørelse nr. 868 af 12. august 2004) § 38 kunne skatteministeren på  

 sit forretningsområde fastsætte regler om henstand i forbindelse med klage.  

 Sagsudlægningsbekendtgørelsen var udstedt bl.a. med hjemmel i  

 skattestyrelseslovens § 38.
 Af  

 sagsudlægningsbekendtgørelsens § 27, stk. 1 og 4, fremgår følgende:
Stk. 1 Der kan efter ansøgning gives  

 henstand med betaling af den del af en skat, arbejdsmarkedsbidrag, told, moms  

 eller afgift i øvrigt, som klagen over opgørelsen vedrører. ( ) Stk. 4 Henstand kan ikke gives for  

 et tidsrum over 4 år.
Henstand kan forlænges efter fornyet ansøgning.  

 Henstand  

 gives i øvrigt for det tidsrum, hvor klagesagen er under behandling i det  

 administrative klagesystem.
Indbringes en administrativ afgørelse for  

 domstolene, eller ankes en dom, skal der indgives ny ansøgning om  

 henstand. Skattemyndighedens afgørelse  

 af 14. september 2005 må forstås således, at der blev meddelt klageren  

 henstand  

 med betaling af restskatter, indtil klagerens sag i skatteankenævnet var  

 afgjort, og at yderligere henstand, f.eks. hvis skatteankenævnets afgørelse  

 blev påklaget til Landsskatteretten, var betinget af, at der blev indgivet en  

 fornyet ansøgning.
 Det i  

 sagsudlægningsbekendtgørelsens § 27, stk. 4, anførte kan ikke antages at føre  

 til, at klageren har haft et retskrav på, at skattemyndigheden ved afgørelsen  

 af 14. september 2005 bevilgede ham henstand i det tidsrum, hvor klagesagen  

 er  

 under behandling i det administrative klagesystem.
 Da udgangspunktet efter  

 statsskattelovens § 38, stk. 2, således er, at en klage ikke har opsættende  

 virkning, er der intet til hinder for, at skattemyndigheden alene bevilger  

 henstand, indtil den første klagemyndighed i det administrative klagesystem  

 har  

 truffet afgørelse, og betinger yderligere henstand af, at der indgives  

 ansøgning herom på ny.
 Der er derfor ikke grundlag  

 for at ændre skattemyndighedens afgørelse.
