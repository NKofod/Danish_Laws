§ 1 I bekendtgørelse nr. 457 af 15. juni 1992 om uddannelse af pædagoger  

 foretages følgende ændringer:
 1. § 11, stk. 1, affattes således:
»De kvalifikationer, den studerende har erhvervet ved uddannelsen,  

 bedømmes ved 2. I § 11, stk. 4, § 25, stk. 1, og § 29 ændres  

 »Undervisnings- og Forskningsministeriet« til:  

 »Undervisningsministeriet«.
 3. I § 12, stk. 1, indsættes som 2. pkt.:
 »Ved prøver efter § 13 benyttes betegnelserne Bestået eller Ikke  

 bestået.«.
 4. I § 12, stk. 3, indsættes efter »prøver«:  

 »efter § 16 og § 18«.
 5. § 13 affattes således:
 »§ 13.  Ved afslutningen af 1. studieår afholder  

 seminariet en prøve, hvis resultat skal være meddelt den studerende senest 6  

 uger før næste undervisningsårs begyndelse (1. august eller 1. februar, jf. §  

 2, stk. 4).
Stk. 2.  1. års prøven skal give de studerende mulighed  

 for at vise, om de har nået de mål, der er fastsat for 1. studieår, jf. § 3,  

 og skal dokumentere den studerendes egnethed til uddannelsen.
Seminariet skal  

 derfor tilrettelægge prøven således, at den på et fagligt relevant grundlag  

 belyser den studerendes muligheder for at gennemføre uddannelsen.
 Stk. 3.  Studerende, som ikke består prøven efter stk.  

 1, har adgang til en omprøve, hvis resultat skal være meddelt den studerende  

 inden næste undervisningsårs begyndelse.
 Stk. 4.  Studerende, der ikke består den omprøve, der er  

 nævnt i stk. 3, eller som vælger ikke at gå op til denne, har adgang til at  

 aflægge omprøve senest 6 måneder efter den første prøve, jf. stk. 1.  

 Seminariet kan tillade, at den studerende forud for denne prøve går 1.  

 studieår om i et omfang, der aftales med den studerende.
 Stk. 5.  Studerende, der ikke består 1. års prøven, kan  

 ikke fortsætte uddannelsen.«.
 6. § 14 affattes således:
 » § 14.  Ved afslutningen af hver praktikperiode  

 foretages en praktikvurdering.
 Stk. 2.  Hvis en praktikperiode bedømmes til Ikke  

 godkendt, kan den studerende ikke fortsætte uddannelsen, jf. dog stk. 3.
 Stk. 3.  Studerende, hvis praktik bedømmes til Ikke  

 godkendt, har ret til at gå praktikperioden om een gang.
Stk. 4.  Afbrydes en studerendes praktik i utide, og kan  

 praktikken ikke umiddelbart fortsættes på et andet praktiksted, foretages en  

 praktikvurdering, hvis seminariet og praktikstedet er enige om, at der er  

 tilstrækkeligt grundlag for en sådan vurdering.
I modsat fald må den  

 studerende gå praktikperioden om.«.
 7. § 15 ophæves.
 8. I § 21 ændres »de prøver, der er nævnt i § 13, stk.  

 2, § 16, stk. 1, § 19, stk. 1, og § 20, stk. 1,» til: »prøverne  

 efter § 13, § 16 og § 18, jf. §§ 19 og 20«.
 9. I § 25, stk. 2, nr. 8 udgår: »og 3« og »§  

 13, § 14«, i nr. 9 ændres »§§ 13-15« til: »§  

 14«, og i nr. 10 udgår: »stk. 2-4,».
§ 2 Bekendtgørelsen træder i kraft den 28. marts 1994. § 1, nr. 6, har dog  

 først virkning for studerende, der er begyndt på uddannelsen den 1. august  

 1993 eller senere.
Undervisningsministeriet, den 15. marts  

 1994 P.M.V.
