AUTOMATISKE KONTROL- OG SORTERINGSVÆGTE Under henvisning til § 2 i handelsministeriets bekendtgørelse nr. 75 af 6.  

 februar 1976 vedrørende EØF-justering, der her i landet gennemfører  

 rådsdirektiv 71/316/EØF (rammedirektiv) som ændret ved rådsdirektiv  

 72/427/EØF meddeles herved bestemmelser for automatiske kontrol- og sorteringsvægte således som disse er fastsat i EØF rådsdirektiv 78/1031/EØF af 5. december  

 1978 (specialdirektiv):
 1. Disse bestemmelser omfatter de i punkt 1 i bilaget  

 definerede vægte.
 2. Automatiske kontrol- og sorteringsvægte som  

 beskrevet i bilaget gøres til genstand for EØF-typegodkendelse og underkastes  

 EØF-førstegangsjustering, såfremt de med hensyn til måletekniske egenskaber,  

 teknisk udførelse, materiale, funktion, nøjagtighed, anvendelsesområde samt  

 afprøvningsmetode, opfylder betingelserne, som er angivet i bilaget til dette  

 tekniske direktiv.
Sådanne vægte vil herefter af justervæsenet kunne typegodkendes og  

 forsynes med mærke for EØF-typegodkendelse.
Vægte, der er forsynet med mærke  

 for EØF-typegodkendelse fra Danmark eller et andet medlemsland, vil af  

 justervæsenet kunne justeres og forsynes med stempel for  

 EØF-førstegangsjustering.
 3. Dette tekniske direktiv træder i kraft den 1. juni  

 1980.
E Repstorff Holtveg BILAG DEFINITIONER OG TERMINOLOGI 1. ALMINDELIGE DEFINITIONER Automatiske kontrol- og sorteringsvægte inddeler genstande i to eller  

 flere grupper som funktion af disse genstandes masse.
1.1. Kontrolvægte Maskiner, der inddeler genstande, hvis masse varierer omkring en  

 forudbestemt værdi, kaldet den nominelle masse.
 En kontrolvægts funktion er at inddele genstande i to eller flere grupper  

 efter forskellen imellem deres masse og den nominelle masse.
1.2. Sorteringsvægte Maskiner, der inddeler genstande med forskellig masse, for hvilke der ikke  

 er nogen forudbestemt nominel masse.
 En sorteringsvægts funktion er at sortere genstande i flere grupper, som  

 hver især er kendetegnet ved et bestemt masseinterval.
 1.3. Dette direktiv finder hverken anvendelse på vægte med automatisk  

 prisudregning og bontrykning eller på automatiske sorteringsvægte til æg.
 Der vil senere blive udarbejdet supplerende bestemmelser for automatiske  

 kontrol- og sorteringsvægte med elektroniske anordninger, som på nuværende  

 tidspunkt ikke kan EØF-typegodkendes.
2. TERMINOLOGI 2.1. Klassificering efter kontrol- eller sorteringsmåde 2.1.1. Maskiner, der foretager en inddeling af genstande i grupper, som  

 kommer ud af maskinen hver for sig.
 2.1.2. Maskiner, der foretager en inddeling af genstande ved at forsyne  

 hver genstand med en tydelig markering, der angiver til hvilken gruppe  

 genstanden hører.
 2.1.3. Maskiner, der optæller genstandene i hver gruppe uden af udskille  

 dem.
 2.1.4. Maskiner, der frembringer et synligt eller hørligt signal for hver  

 genstand i en gruppe uden af udskille den.
2.2. Klassificering efter funktionsmåde 2.2.1. Kontinuerlige kontrol- eller sorteringsvægte.
 Maskiner med kontinuerlig bevægelse af belastningerne.
 Bevægelsen af belastningerne på vejeladdet er kontinuerlig, og  

 massebestemmelsen sker under denne bevægelse.
 2.2.2. Diskontinuerlige kontrol- eller sorteringsvægte.
 Maskiner med diskontinuerlig bevægelse af belastningerne.
 Belastningernes bevægelse på vejebladet er diskontinuerlig, og  

 massebestemmelsen sker, når belastningen er i ro.
2.3. Bestanddele 2.3.1. Målesystem 2.3.1.1. Vejeenhed Anordning, der giver oplysning om massen af den belastning, der skal  

 kontrolleres eller sorteres.
Denne enhed kan bestå helt eller delvis af en  

 ikke-automatisk vægt.
 Den omfatter et vejelad, en vejeindretning og eventuelt en  

 indikatoranordning, der for eksempel i masseenheder angiver belastningens  

 masse eller denne afvigelse fra en referencemasse.
2.3.1.2. Udløseranordning Anordning, der giver ordre til, at der foretages massebestemmelse.
2.3.1.3. Procesenhed Anordning, som omdanne oplysningerne fra vejeenheden til et signal og som  

 behandler dette signal for at give en kontrol- eller sorteringsordre.
2.3.1.4. Indikatoranordning Indikatoranordning, der giver mindst en af følgende oplysninger:
- den kontrollerede belastnings masse, - dennes afvigelse fra en referenceværdi, - angivelse af den gruppe, hvortil den kontrollerede eller sorterede  

 belastning hører.
2.3.2. Belastningstransportør Transportør, bestemt til at føre belastningerne til og fra vejeladdet.
 Den kan være en del af vejeenheden.
2.3.3. Indstillingsanordning Anordning til fastsættelse af gruppernes massegrænser.
2.3.4. Sorteringsanordning Anordning ved hjælp af hvilken belastningerne automatisk sorteres i klart  

 afgrænsede grupper.
Denne udgør ikke nødvendigvis en del af vejeenheden 2.3.5. Korrektionsanordning (servo feed-back) Anordning, der som funktion af vejeresultaterne automatisk foretager  

 indstillingskorrektioner af den anordning, som afvejer belastningerne før  

 kontrolvægten.
2.3.6. Tæller Anordning, som angiver antallet af belastninger, der har passeret  

 vejeladdet (passagertæller), eller som foretager optællingen af  

 belastningerne i hver gruppe (fordelingstællere).
2.4. Standardprøvebelastning En standardprøvebelastning er den belastning, ved hjælp af hvilken  

 standardubestemthedsområdet (Us) afprøves i overensstemmelse med  

 forskrifterne i pkt. 7.2.1.1.
2.5. Måletekniske data 2.5.1. Nominelt indstillingspunkt Værdi, udtrykt i masseenheder og forudvalgt af operatøren ved hjælp af  

 indstillingsanordningen til bestemmelse af grænsen mellem to på hinanden  

 følgende grupper.
2.5.2. Faktisk indstillingspunkt Den værdi i masseenheder, for hvilken der for samme belastning kan tages  

 to forskellige afgørelser med samme sandsynlighed.
2.5.3. Indstillingsområde Område, inden for hvilket et nominelt indstillingspunkt kan reguleres for  

 en given nominel belastningsværdi.
2.5.4. Indstillingsinterval (bredde af en gruppe) Interval, udtrykt i masseenheder, mellem to på hinanden følgende nominelle  

 indstillingspunkter.
2.5.5. Indstillingsfejl Forskel mellem værdien af det nominelle og det faktiske indstillingspunkt.
2.5.6. Vægtklasse Gruppe af belastninger, der falder inden for et givet masseområde.
Med n  

 indstillingspunkter inddeles samlingen af belastninger fra nul til uendelig i  

 (n plus 1) vægtklasser.
2.5.7. Minimumsbelastning Den belastning under hvilken maskinen ikke er i stand til at sikre en  

 korrekt bestemmelse og klassificering af belastningen i den gruppe, til  

 hvilken den hører.
2.5.8. Ubestemthedsområde Værdien af intervallet, udtrykt i masseenheder, inden for hvilken  

 maskinens afgørelser er uvis.
2.5.8.1. Standardubestemthedsområde (Us) Område, angivet af fabrikanten og udtrykt i masseenheder, inden for  

 hvilket maskinen kan tage to forskellige afgørelser for en  

 standardprøvningsbelastning og en given driftshastighed.
2.5.8.2. Nominelt ubestemthedsområde (Un) Område, angivet af fabrikanten og udtrykt i masseenheder, inden for  

 hvilket maskinen kan tage to forskellige afgørelser for et givet produkt og  

 en given driftshastighed.
2.5.8.3. Faktisk ubestemmelighedsområde (Ua) Område, bestemt af den måletekniske tjeneste og udtrykt i masseenheder,  

 inden for hvilket maskinen kan tage to forskellige afgørelser for en  

 standardprøvningsbelastning eller et givet produkt ved en given  

 driftshastighed.
Dets vedtagne værdi er lig med 6 o (plus/minus 3 o, hvor o er  

 standardafvigelsen.) 2.5.9. Kontrol eller sorteringstempo (driftshastighed) Antal kontrollerede eller sorterede belastninger pr. tidsenhed.
2.5.10. Belastningslængde Belastningens længde, målt i dennes bevægelsesretning.
2.5.11. Vejetid Den tid, der går fra det øjeblik, hvor hele belastningen befinder sig på  

 vejeladet, og til det øjeblik, hvor massebestemmelsen sker.
2.5.12. Reaktionstid Den tid, der går fra det øjeblik, hvor hele belastningen befinder sig på  

 vejeladet, og til det øjeblik, hvor vejeenhedens øjeblikkelige visning  

 afviger mindre end Un fra dens endelige visning.
MÅLETEKNISKE FORSKRIFTER 3. GENERELT 3.1. Vejeenhedens deling Såfremt vejeenheden er forsynet med en indikator inddelt i masseenheder,  

 skal dens deling og dens justeringsværdi være i overensstemmelse med  

 fællesskabsforskrifterne vedrørende ikke-automatiske vægte.
3.2. Maksimalt standardubestemthedsområde (Us) Med forbehold af pkt. 5.1.2 skal det maksimale standardubestemthedsområde  

 (Us) være:
1 g for nominelle masser til og med 100 g, 1 pct. for nominelle masser over 100 g.
3.3. Forholdet mellem det nominelle ubestemthedsområde (Un) og standard  

 ubestemthedsområdet (Us) Det nominelle ubestemthedsområde (Un) må ikke være mindre end  

 standardubestemthedsområdet (Us).
4. TOLERANCER 4.1. Tolerancer ved EØF-typegodkendelse 4.1.1. Vejeenhed Når vejeenheden har egen indikator inddelt i masseenheder, betragtes den  

 som en ikke-automatisk vægt og skal under statiske forsøg overholde  

 fællesskabsforskrifterne vedrørende tolerancer for sådanne vægte.
4.1.2. Faktisk ubestemthedsområde (Ua) Det eller de faktiske ubestemthedsområde(r), der konstateres under  

 prøvning udført i overensstemmelse med kapitel V, må ikke være større end 0,8  

 gange standardubestemthedsområdet (Us).
4.1.3. Indstillingsfejl Indstillingsfejlen må ikke være større end 0,5 gange  

 standardubestemthedsområdet (Us).
4.1.4. Variation af det faktiske indstillingspunkt som funktion af tiden Variation af det faktiske indstillingspunkt må ikke være større end 0,5  

 gange standardubestemthedsområdet (Us) under 8 timers drift.
4.1.5. Variationen af det faktiske indstillingspunkt som funktion af  

 temperaturen Variationen af det faktiske indstillingspunkt må ikke være større end 0,5  

 gange standardubestemthedsområdet (Us) ved en temperaturforskel på 5 graders  

 C.
4.1.6. Virkningen af excentrisk belastning Såfremt belastningerne kan anbringe excentrisk, må den største afvigelse  

 mellem de masser, som svarer til ligevægtsstillingen ved en belastning, der  

 er lig med minimumsbelastningen, ikke overstige 0,5 gange  

 standardubestemthedsområdet (Us), når disse belastninger anbringes på  

 vilkårlige steder på vejeladet.
4.2. Tolerancer ved EØF-førstegangsjustering 4.2.1. Vejeenhed Når vejeenheden har egen indikator inddelt i masseenheder, betragtes den  

 som en ikke-automatisk vægt og skal under statiske forsøg overholde  

 fællesskabsforskrifterne vedrørende tolerancer for sådanne vægte.
4.2.2. Faktisk ubestemthedsområde (Ua) Det eller de faktiske ubestemthedsområde(r), der konstateres under  

 prøvning udført i overensstemmelse med kapitel V, må ikke være større end 0,8  

 gange det nominelle ubestemthedsområde (Un).
4.2.3. Indstillingsfejl Indstillingsfejlen må ikke være større end 0,5 gange det nominelle  

 ubestemthedsområde (Un).
4.2.4. Variation af det faktiske indstillingspunkt som funktion af tiden Variation af det faktiske indstillingspunkt må ikke være større end 0,5  

 gange det nominelle ubestemthedsområde (Un) under 8 timers drift.
4.2.5. Variation af det faktiske indstillingspunkt som funktion af  

 temperaturen Variationen af det faktiske indstillingspunkt må ikke være større end 0,5  

 gange det nominelle ubestemthedsområde (Un) ved en temperaturforskel på 5  

 graders C.
4.3. Tolerancer under drift (brugstolerancer) 4.3.1. Vejeenhed Når vejeenheden har egen indikatoranordning inddelt i masseenheder,  

 betragtes den som en ikke-automatisk vægt og skal under statiske forsøg  

 overholde fællesskabsforskrifterne vedrørende tolerancer for sådanne vægte.
4.3.2. Faktisk ubestemthedsområde (Ua) Det ubestemthedsområde, der konstateres under prøvning udført i  

 overensstemmelse med kapitel V, må ikke være større end det nominelle  

 ubestemthedsområde (Un).
4.3.3. Indstillingsfejl Indstillingsfejlen må ikke være større end 0,5 gange det nominelle  

 ubestemthedsområde (Un).
5. ANVENDELSESFORSKRIFTER FOR TOLERANCERNE 5.1. Normale driftsvilkår 5.1.1. Belastningernes masse Belastningernes masse skal ligge inden for et område, som afgrænses af  

 maskinens maksimumsbelastning og dens minimumsbelastning.
5.1.2. Minimumsbelastning Minimumsbelastningen må ikke være mindre end:
25 Un, hvis Un mindre end eller lig med 200 mg, 50 Un, hvis 200 mg mindre end Un mindre end eller lig med 500 mg.
 100 Un, hvis 500 mg mindre end Un.
5.1.3. Vejetid Vejetiden skal mindst være lig med reaktionstiden og højst lig med den  

 tid, under hvilken hele belastningen befinder sig på vejeladet.
 Den kompetente godkendende myndighed kan dog dispensere fra dette krav,  

 såfremt maskinens konstruktions- og/eller funktionsprincipper tillader det.
 Ved alle hastigheder til og med den maksimale driftshastighed må  

 indstillingsfejlen og ubestemthedsområdet ikke overstige de værdier, der er  

 fastsat i punkt 4.
5.2. Påvirkende faktorer 5.2.1. Temperatur Maskinen skal opfylde kravene i pkt. 4 ved alle praktisk taget konstante  

 temperaturer inden for et område på mindst 25 graders C.
 Hvis maskinen skal fungere i klimarum, kan temperaturområdet begrænses til  

 10 graders C.
 Temperaturen anses for at være praktisk taget konstant, hvis følgende to  

 krav opfyldes:
- temperaturvariationen under en prøvning ikke er over 5 graders C, - temperaturvariationen i løbet af 5 minutter ikke er over 1 grads C.
5.2.2. Strømforsyning Det faktiske indstillingspunkt og det faktiske ubestemthedsområde (Ua)  

 skal opfylde kravene i pkt. 4 ved følgende variationer i strømforsyningen:
fra minus 15 pct. til plus 10 pct. af den nominelle spænding, og fra minus 2 pct. til plus 2 pct. af den nominelle frekvens.
5.2.3. Andre påvirkende faktorer Maskinerne skal opfylde kravene i pkt. 4, når de udsættes for påvirkning  

 fra andre faktorer end de i pkt. 5.2.1. og pkt. 5.2.2. omhandlede, og som er  

 et resultat af maskinernes installationsforhold og den anvendelse, hvortil de  

 er bestemt.
TEKNISKE KRAV 6. GENERELT 6.1. Formålstjenlighed Maskinerne skal være konstrueret på et sådan måde, at de er egnede til den  

 anvendelse, hvortil de er bestemt og være omhyggeligt og solidt bygget.
6.2. Tilfældige uregelmæssigheder Maskinerne skal være udformet således, at uregelmæssigheder, der kan  

 forstyrre driften, normalt ikke kan opstå, uden at virkningen er åbenbar.
6.3. Svingningsdæmper Svingningsdæmpere, hvis egenskaber påvirkes så meget af  

 temperaturforandringer, at maskinens ydelse og nøjagtighed overskrider de  

 foreskrevne tolerancer, skal være forsynet med en automatisk  

 reguleringsmekanisme.
 Det skal angives, når anordningen når den korrekte temperatur.
 Svingningsdæmperen må ikke være direkte tilgængelig for uvedkommende  

 personer.
6.4. Transportør Når en transportør omfatter bånd eller kæder, der fører belastningerne  

 frem på vejeladet, og når båndene eller kæderne er forsynet med  

 spændingsregulatorer, må regulatorerne ikke være direkte tilgængelige, hvis  

 regulering af spændingen kan påvirke vejeenhedens massebestemmelse.
6.5. Retstilling 6.5.1. Maskinernes retstilling skal opretholdes.
 6.5.2. Hvis maskinerne er transportable, skal de være forsynet med en  

 retstillingsanordning og en libelle eller opfylde kravene i pkt. 4 ved en  

 skråstilling i længderetningen eller i tværgående retning på indtil 5 pct.
 6.5.3. Når maskinen er forsynet med en libelle for at opfylde pkt. 6.5.2,  

 skal libellens følsomhed være således, at dens bevægelige del forskydes  

 mindst 2 mm ved en hældning på 0,5 pct.
6.6. Vejeindretning og indstillingsanordning Regulering af både vejeindretning og indstillingsanordningen skal,  

 belastet eller ubelastet alt efter funktionsmåde, kunne foretages med en  

 bedre indstillingsnøjagtighed end 0,25 gange det nominelle  

 ubestemthedsområde.
6.7. Aftagelige masser Aftagelige masser skal være lodder af den midterste eller nøjagtigere  

 toleranceklasse i overensstemmelse med fællesskabsforskrifterne, eller  

 masser, der er fremstillet specielt til maskinen, og som ved formen afviger  

 fra førstnævnte, identificerbare som hørende til maskinen.
6.8. Påskrifter 6.8.1. Påbudte påskrifter Maskinerne skal være forsynet med følgende påskrifter:
- fabrikantens identifikationsmærke, - i givet fald importørens identifikationsmærke, - maskinens serienummer og typebetegnelse, - EØF-typegodkendelsesmærke, - identifikationsmærker på de dele af maskinen, der ikke er direkte  

 fastgjort til maskinens hoveddel.
6.8.2. Supplerende påskrifter Afhængig af maskinens særlige anvendelse kan der ved typegodkendelsen af  

 den måletekniske tjeneste, der udsteder EØF-godkendelsesattesten, kræves en  

 eller flere supplerende påskrifter.
6.8.3. Påskrifternes udførelse Påskrifterne må ikke kunne udslettes, og de skal have en størrelse, form  

 og tydelighed, som muliggør let aflæsning under de forhold, hvorunder  

 maskinen normalt anvendes.
 De skal anbringes samlet på et klar synligt sted på maskinen, enten på et  

 typeskilt, der er anbragt tæt ved indikatoranordningen, eller på selve  

 indikatoranordningen.
 Typestiltet skal kunne forsegles, medmindre det ikke kan fjernes uden at  

 blive ødelagt.
6.8.4.Stempling Der kan være plads til stempling på typeskiltet.
Hvis der ikke er plads  

 til stempling, skal der være en anordning til dette formål i nærheden af  

 typeskiltet.
MÅLETEKNISK KONTROL EØF-typegodkendelse og EØF-førstegangsjustering af automatiske kontrol- og  

 sorteringsvægte finder sted i overensstemmelse med direktiv 71/316/EØF.
En  

 del af disse forskrifter er indeholdt i dette kapitel.
7. EØF-TYPEGODKENDELSE 7.1. Ansøgning om EØF-typegodkendelse Med ansøgning om typegodkendelse skal følge en maskine af den type, som  

 søges godkendt, og følgende oplysninger og dokumentation:
 7.1.1. Måletekniske data:
- vejeenhedens særlige data, - den maksimale driftshastighed som funktion af belastningstransportørens  

 hastighed og belastningernes længde.
 - elektriske data for målesystemets bestanddele.
7.1.2. Dokumentation - Samlingstegninger, - fotografier og, om nødvendigt, tegninger eller modeller af detaljer af  

 måleteknisk betydning, - systemtegning, der viser maskinens virkemåde, samt en teknisk  

 beskrivelse af maskinen.
7.2. Undersøgelse til EØF-typegodkendelse 7.2.1. EØF-typegodkendelsesafprøvning Maskinerne skal opfylde de måletekniske krav, der er angivet i pkt. 3, 4.1  

 og 5, med hensyn til standardubestemthedsområdet (Us) for  

 standardprøvningsbelastninger inden for deres funktionsområde, dvs. mellem  

 minimums- og maksimumsbelastning og minimums- og maksimumshastighed.
 Maskiner, der har flere nominelle indstillingspunkter, skal afprøves med  

 mindst to nominelle indstillingspunkter.
Standardprøvningsbelastning Under afprøvning i forbindelse med EØF-typegodkendelser skal der anvendes  

 en standardprøvningsbelastning.
 Standardprøvebelastningen skal opfylde følgende krav:
- konstant masse, - fast materiale, - ikke-hygroskopisk materiale, - ikke-elektrostatisk materiale, - metal til metal kontakt skal undgås 7.2.1.1. Statiske forsøg 7.2.1.1.1. Forsøg med excentrisk belastning Hvis belastningerne kan anbringes excentrisk på vejeladet, skal der  

 foretages et forsøg med en belastning, som er lig med minimumsbelastningen,  

 som anbringes på vilkårlige steder på vejeladet.
Tolerancerne er angivet i  

 pkt. 4.1.6.
 7.2.1.1.2. Særlige prøvninger af en maskine, hvis vejeenhed er en komplet  

 ikke-automatisk vægt.
 Maskinens vejeenhed skal underkastes de følsomheds-, bevægeligheds- og  

 nøjagtighedsprøvninger, der er fastsat i fællesskabsforskrifterne vedrørende  

 ikke-automatiske vægte.
 Tolerancerne er dem, der er fastsat for ikke-automatiske vægte som  

 funktion af deres justeringsværdi og nøjagtighedsklasse.
7.2.1.2. Måling af reaktionstid Reaktionstiden skal måles under stabile afprøvningsforhold uden påvirkning  

 fra faktorer udefra.
De konstaterede værdier må ikke være større end de i  

 påskrifterne angivne værdier.
 De i pkt. 7.1.1 omhandlede data vedrørende den maksimale driftshastighed  

 som funktion af transportørens hastighed og belastningernes længde skal være  

 forenelige med de værdier, der er konstateret for reaktionstiden.
7.2.1.3. Prøvninger under normale driftsforhold 7.2.1.3.1. Ubestemthedsområde og indstillingsfejl Prøvninger skal udføres i overensstemmelse med den i kapitel V, punkt  

 10.3, beskrevne metode C.
7.2.1.3.2. Variation af det faktiske indstillingspunkt som funktion af  

 tiden Disse prøvninger skal gennemføres med standardprøvningsbelastninger uden  

 ændring af maskinens indstilling og uden at ændre de påvirkende faktorer og  

 skal gentages flere gange i løbet af en funktionsperiode på 8 timer.
Der kan  

 under prøvningerne anvendes elektriske målemetoder til at konstatere  

 resultaterne.
7.2.1.3.3. Variation af det faktiske indstillingspunkt som funktion af  

 temperaturen Disse prøvninger skal gennemføres med standardprøvebelastninger uden  

 ændring af maskinens indstilling og uden at ændre de påvirkende faktorer  

 bortset fra temperaturen; de skal gentages flere gange med ændring af  

 temperaturen inden for hele det af fabrikanten angivne temperaturområde.
Der  

 kan under prøvningerne anvendes elektriske målemetoder til at konstatere  

 resultaterne.
7.2.2. Prøvninger til konstatering af overensstemmelse med tekniske krav Disse prøvninger skal give mulighed for at kontrollere, at maskinerne er i  

 overensstemmelse med de i kapitel III fastsatte tekniske krav.
7.2.3. Materielle hjælpemidler og personale De krav som den måletekniske tjeneste kan stille til ansøgeren i henseende  

 til materielle hjælpemidler og personale, omfatter:  

 standardprøvningsbelastningerne, de mekaniske hjælpemidler, det fornødne,  

 kvalificerede personale samt det nødvendige kontroludstyr.
7.2.4. Afprøvningssted De maskiner, der skal typegodkendes, kan afprøves:
- enten i lokalerne hos den måletekniske tjeneste, hvortil ansøgningener  

 indgivet; - eller ethvert passende sted efter aftale mellem den pågældende  

 måletekniske tjeneste og ansøgeren.
8. EØF-FØRSTEGANGSJUSTERING 8.1. EØF-førstegangsjusteringsafprøvning Maskinerne skal opfylde de krav, der er angivet i punkt 3, 4.2, 5 og 6 med  

 hensyn til det nominelle ubestemthedsområde (Un) for et eller flere givne  

 produkter inden for funktionsområdet, dvs. mellem minimums- og  

 maksimumsbelastningen og minimums- og maksimumshastigheden.
 EØF-førstegangsjustering skal udføres af den kompetente måletekniske  

 tjeneste i et eller to afsnit.
8.1.1. Prøvning i første afsnit Statiske prøvninger udføres i overensstemmelse med pkt. 7.2.1.1.
8.1.2. Prøvning i andet afsnit Ubestemthedsområdet og indstillingsfejlen skal kontrolleres efter en af de  

 i kapitel V beskrevne metoder med de produkter, som maskinen skal anvendes  

 til.
I alle tilfælde skal denne prøvning mindst foretages ved  

 minimumsbelastningen.
 I tilfælde af tvist metode C være referencemetode.
8.2. Materielle hjælpemidler og personale De krav, som den måletekniske tjeneste kan stille til ansøgeren i  

 henseende til materielle hjælpemidler og personale, omfatter:  

 prøvningsbelastningerne, de mekaniske hjælpemidler, det fornødne,  

 kvalificerede personale samt det nødvendige kontroludstyr.
8.3. Afprøvningssted for EØF-førstegangsjustering Første afsnit kan gennemføres i værkstedet eller et andet passende sted  

 efter aftale med den pågældende måletekniske tjeneste; andet afsnit  

 gennemføres på installationsstedet.
 Hvis EØF-førstegangsjusteringen gennemføres i et enkelt afsnit, skal den  

 gennemføres på installationsstedet.
9. KONTROL UNDER DRIFT 9.1. Afprøvning under drift Hvis der foretages prøvninger under drift skal de måletekniske krav i pkt.  

 4.3 finde anvendelse.
AFPRØVNINGSMETODER 10.1. METODEN MED TRINVIS FORØGELSE (METODE A) 10.1.1. Fremgangsmåde 10.1.1.1. Der benyttes en standardprøvningsbelastning lig med den ønskede  

 belastning.
 10.1.1.2. Det indstillingspunkt, som skal afprøves, indstilles således, at  

 signalet »afvisning« forekommer konstant gennem n vejninger.
 Såfremt der findes to eller flere instillingspunkter på en maskine, og  

 såfremt maskinens indstillingsinterval er lille, skal det sikres, at det/de  

 ikke anvendte indstillingspunkt(er) anbringes så langt fra det  

 indstillingspunkt, der afprøves, at der ikke er fare for forstyrrelser under  

 afprøvningen.
 10.1.1.3. Belastningen forøges med en værdi, som er ca. lig med en  

 tiendedel af det nominelle ubestemthedsområde, Un, således som det er angivet  

 på maskinen, og sendes hen over maskinen n gange.
 10.1.1.4. Afprøvningen fortsættes ved trinvis forøgelse af  

 prøvningsbelastningen, indtil signalet »accept« fremkommer mindst  

 en gang i løbet af n vejninger.
 10.1.1.5. Afprøvningen fortsættes ved trinvis forøgelse af  

 prøvningsbelastningen, indtil signalet »accept« forekommer konstant  

 gennem n vejninger.
 10.1.1.6. Der fortsættes med flere trinvise vægtforøgelser over dette  

 punkt.
 10.1.1.7. Resultaterne opføres i en tabel.
 10.1.1.8. Forløbet gentages med de samme prøvningsbelastninger ved en  

 trinvis formindskelse af belastningerne eller ved vilkårlig anvendelse af  

 belastningerne.
 Fremgangsmåden med vilkårlig anvendelse kræver en prøvningsbelastning for  

 hvert trin.
 10.1.1.9. Resultaterne opføres i en tabel.
10.1.2. Beregninger 10.1.2.1. På basis af resultaterne foretages en procentvis beregning af  

 antallet af »afvisninger« og »accepter«.
 10.1.2.2. På sandsynlighedspapir afsættes forholdet mellem de voksende  

 belastninger og afvisningsprocenten.
 10.1.2.3. Fra den rette linje, der skulle blive resultatet, vælges et  

 passende interval på begge sider af 50 pct. punktet (værdierne af  

 intervallerne 2,275 pct. - 50 pct. og 50 pct. - 97,725 pct. svarer til 2 o).
 10.1.2.4. Det vægtinterval, der svarer til disse punkter, aflæses.
 10.1.2.5. Et vægtinterval divideret med 2 giver en værdi o.
 10.1.2.6. Den vedtagne værdi for ubestemthedsområdet (6 o) kan nu skønnes.
 10.1.2.7. Værdien for 50 pct. punktet (midtpunkt i ubestemthedsområdet) er  

 lig med værdien for det faktiske indstillingspunkt.
 10.1.2.8. Indstillingsfejlen er forskellen mellem det nominelle  

 indstillingspunkt og det konstaterede faktiske indstillingspunkt.
10.2. OP OG NED METODEN (METODE B) 10.2.1. Fremgangsmåde 10.2.1.1. Der vælges en prøvningsbelastning.
Dette kan være en af de  

 genstande, der kontrolleres, eller en standardprøvningsbelastning.
Dens værdi  

 skal være ca. 5 gange det nominelle ubestemthedsområde (Un) mindre end  

 indstillingspunktets værdi.
10.2.1.2. Der vælges en værdi for den grundlæggende belastningsforøgelse  

 »d«.
Denne skal være af størrelsesordenen Un/4, hvor Un er det  

 nominelle ubestemthedsområde, således som det er angivet på maskinen. (Denne  

 belastning skal være af en passende værdi, således at der kan anvendes  

 standardlodder og således at beregningen bliver forenklet, f.eks. 10, 20, 50,  

 100, 200, 500).
10.2.1.3. Prøvningsbelastningen sendes derefter gentagne gange igennem  

 maskinen, idet der sker en passende trinvis forøgelse mellem passagerne,  

 således at prøvningsbelastningen plus den tilføjede belastning, der har en  

 samlet masse Mo, falder inden for ubestemthedsområdet ved det valgte  

 indstillingspunkt.
Maskinen er nu parat til, at registreringen af resultatet  

 kan påbegyndes.
 10.2.1.4. Afprøvningen fortsættes således:
Belastningen Mo sendes gennem maskinen.
Hvis den registreres som  

 »afvisning«, vil den anden afprøvning bestå i at gentage  

 fremgangsmåden med en belastning Mo + d; hvis den første prøvning imidlertid  

 registreres som »accept«, vil den anden afprøvning bestå i at sende  

 belastningen Mo-d gennem maskinen.
 Denne afprøvningsmetode, hvor værdien »d« tilføjes eller  

 fratrækkes afhængig af kontrolresultatet, gentages, indtil det krævede antal  

 passager er nået.
 10.2.1.5. De konstaterede resultater skal opføres på et prøvningsskema af  

 form som det i pkt. 10.2.3 viste:
hver vandret linje i skemaet svarer til en særlig værdi for belastning (Mo  

 plus/minus id), idet det samlede antal linjer dækker ubestemthedsområdets  

 bredde.
Resultaterne af hver passage, der foretages, opføres i skemaet i form  

 af en kode; et »X« foreslås anvendt, når belastningen registreres  

 som »afvisning« og et »O«, når den registreres som  

 »accept«.
10.2.2. Beregninger 10.2.2.1. Værdi for ubestemthedsområdet X'erne og O'erne på hver linje (MO plus/minus id) sammentælles; antallene  

 Nx af X'er og No af O'er sammentælles ligeledes for alle linjerne.
 Ved beregningen anvendes den numerisk mindste sammentælling, enten X  

 resultaterne eller O resultaterne, eftersom resultaterne for begge  

 sammentællinger giver næsten samme statistiske oplysninger.
 Ubestemthedsområdet beregnes ved hjælp af følgende formel:
hvor: d = belastningsforsøgelsestrinet (Un/4, jf, pkt. 10.2.1.2), i = antal belastningsforsøgelsestrin, ni = antal resultater, der er taget i betragtning på en linje i, N = samlet antal anvendte resultater (No eller Nx, afhængig af hvilket der  

 er mindst).
A = SIGMA i x ni B = SIGMA iexp2 x ni.
10.2.2.2. Indstillingspunktet (pkt. 2.5.2) Indstillingspunktet findes ved hjælp af følgende formel:
 + plustegnet skal anvendes, når beregningen foregår på grundlag af  

 afvisning (X), og (-) minustegnet, når beregningen foretages på grundlag af  

 accept (O).
 Indstillingsfejlen bestemmes da som forskellen mellem det faktiske  

 indstillingspunkt m (konstateret ved hjælp af ovennævnte beregningsmetode) og  

 værdien for det nominelle indstillingspunkt.
10.2.2.3. Standardafgivelse for de beregnede værdier 10.2.2.3.1. Ubestemthedsområde (Ua) Standardafgivelsen for variablen Ua (som fundet i pkt. 10.2.2.1) skønnes  

 ved hjælp af formulen:
 Den matematiske metode til beregning af ubestemthedsområdet gælder kun  

 for:
d/Ua 0,1 0,13 0,17 0,20 0,23 0,27 0,30 0,33 H 1,6 1,47 1,38 1,32 1,30 1,25 1,25 1,25 10.2.2.3.2. Indstillingsfejl Standardafgivelsen for variablen m (som fundet i pkt. 10.2.2.2) skønnes  

 ved hjælp af formlen:
 vist i tabellen i pkt. 10.2.2.3.2.1.
 Den matematiske metode til beregning af indstillingspunktet gælder kun  

 for:
10.3. DEN KVANTALE AFPRØVNINGSMETODE (METODE C) Når det drejer sig om EØF-typegodkendelse, skal maskinen fungere enten i  

 en produktionslinje eller med standardbelastninger, som simulerer en  

 produktionslinje.
10.3.1. Fremgangsmåde 10.3.1.1. Værdien afor det nominelle ubestemthedsområde (Un) fås fra  

 påskrifterne på maskinen, eller den findes ved hjælp af forudgående  

 prøvninger.
 10.3.1.2. Massen for prøvningsbelastningerne (i et antal af 7), der skal  

 anvendes til at dække ubestemthedsområdet, beregnes; prøvningsbelastningernes  

 masse fremkommer således:
hvor B = H - L H og L er omtrentlige værdier af massen i ubestemthedsområdets  

 grænsepunkter.
 10.3.1.3. Det skal sikres, at prøvebelastningerne dækker  

 ubestemthedsområdet for det indstillingspunkt, der afprøves.
 10.3.1.4. Hver prøvebelastning føres gennem maskinen 50 gange, og der  

 fortsættes for de to lettestes og de to tungestes vedkommende, indtil der er  

 gennemført 200 passager.
Prøvningsbelastningerne bør føres igennem i tilfældig orden.
Dog skal de  

 prøvningsbelastninger, der ligger i hver sin ende af ubestemthedsområdet,  

 følge umiddelbart efter hinanden adskilt af et tidsinterval, der svarer til  

 den maksimale driftshastighed.
 10.3.2. Resultaterne opføres i en tabel.
 10.3.2.1. Resultaterne sammentælles og gøres op som vist i tabel 1.
 10.3.2.2. Værdien for nw og nwy bestemmes af tabellerne 2 og 3. Søjle 5 og  

 6 sammentælles.
 10.3.2.3. Værdierne af niwixi niwixi2 og niwixiyi beregnes, og søjle 7, 8  

 og 9 sammentælles.
 10.3.2.4. Ud fra sammentællingerne i tabel 1 beregnes de skønnede værdier  

 for indstillingspunkter (M hat) og ubestemthedsområdet (Ua hat), således som  

 angivet i pkt. 10.3.3.
hvor: xi = tillægsmassen, ni = antallet af foretagne passager, ri = det antal gange, xi accepteres.
TABEL 2 n = 50 (* 1) nw og nwy værdierne i denne linje skal kun anvendes ved den højeste  

 værdi af x, når r = o, eller ved den laveste værdi af x, når r = 50.
TABEL 3 n = 200 (* 1) nw og nwy værdierne i denne linje skal kun anvendes ved den højeste  

 værdi af x, når r = o, eller ved den laveste værdi af x, når r = 200.
