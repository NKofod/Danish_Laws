Landsskatteretskendelse vedr.
Fradrag for A-kassebidrag -  

 grænsegængerreglerne Klagen vedrører fradrag for  

 A-kassebidrag for begrænset skattepligtig bosat i Sverige, som i indkomståret  

 2001 ikke er omfattet af grænsegængerreglerne.
Landsskatterettens afgørelse Skatteankenævnet har ikke  

 godkendt fradrag for A-kassebidrag, selvangivet med 3.117 kr.
 Landsskatteretten stadfæster  

 skatteankenævnets afgørelse.
Sagens oplysninger Klageren er - og var i hele  

 indkomståret 2001 - bosat i Malmø, Sverige.
I februar 2001 påbegyndte  

 klageren  

 arbejde i Danmark.
 Klageren har ikke opfyldt  

 betingelserne for at anvende grænsegængerreglerne i kildeskattelovens afsnit  

 I  

 A, §§ 5 A-D, i indkomståret 2001, da 75 % af hans indkomst ikke stammer fra  

 danske kilder.
 Klageren har ved  

 selvangivelsen som begrænset skattepligtig selvangivet fradrag for  

 A-kassebidrag med 3.117 kr. som ligningsmæssigt fradrag.
Skatteankenævnets afgørelse Det selvangivne fradrag for  

 A-kassebidrag med 3.117 kr. er ikke godkendt.
 Som hovedregel er det alene  

 personer, der er fuldt skattepligtige til Danmark, der kan fradrage udgifter  

 til arbejdsløshedsforsikring ved opgørelsen af den skattepligtige indkomst,  

 jf.  

 pensionsbeskatningslovens § 54, stk. 1. Da klageren ikke er fuldt  

 skattepligtig  

 til Danmark, men alene begrænset skattepligtig, følger det heraf, at klageren  

 ikke kan fradrage det omhandlede A-kassebidrag ved opgørelsen af den  

 skattepligtige indkomst.
Som undtagelse til  

 hovedreglen i pensionsbeskatningslovens § 54, stk. 1, er der i 1995 vedtaget  

 særlige  

 regler for grænsegængere i kildeskattelovens afsnit I A, §§ 5 A-D.
Ifølge § 5  

 B, stk. 1, nr. 3, gives der bl.a. fradrag for A-kassebidrag for personer, der  

 er begrænset skattepligtige efter kildeskattelovens § 2. Klageren er  

 begrænset  

 skattepligtig efter kildeskattelovens § 2, stk. 1, litra a.
Imidlertid  

 opfylder  

 klageren ikke kravet i kildeskattelovens § 5 A om, at mindst 75 % af  

 indkomsten  

 skal hidrøre fra indkomst fra kilder i Danmark, hvorfor klageren ikke kan  

 benytte sig af de særlige regler for grænsegængere.
 Grænsegængerreglerne er  

 indført, for at pensionsbeskatningslovens § 54 ikke skal være i strid med  

 ligebehandlingsprincippet i Forordning nr. 1408/71.
 Ifølge bemærkningerne til  

 lovforslaget vedrørende grænsegængerreglerne blev disse netop indført for at  

 sikre, at lønmodtagere og selvstændige bosat i udlandet, som oppebærer  

 hovedparten af deres samlede indkomst i Danmark, har samme adgang til fradrag  

 for udgifter vedrørende personlige og familiemæssige forhold som fuldt  

 skattepligtige personer med bopæl i Danmark.
Ifølge bemærkningerne er  

 anledningen til lovforslaget en præjudiciel dom fra EF-Domstolen, C-279/93,  

 vedrørende de tyske skatteregler for lønmodtagere bosat i udlandet.
De tyske  

 skatteregler for beskatning af udenlandske lønmodtagere svarer i princippet  

 til  

 de danske regler herom.
Dommen fastslog, at Tyskland skal give udenlandske  

 lønmodtagere adgang til samme personlige og familiemæssige lempelser, som  

 bosatte skattepligtige har adgang til.
Dette gælder dog kun, såfremt personen  

 oppebærer hele eller næsten hele sin indkomst i Tyskland.
Forud for  

 domsafsigelsen udsendte EU-Kommissionen en henstilling, hvoraf fremgår, at  

 begrænset skattepligtige lønmodtagere mv., der oppebærer mere end 75 % af  

 deres  

 samlede indkomst fra et andet land end bopælsstaten, bør have samme adgang  

 til  

 ligningsmæssige fradrag mm., som fuldt skattepligtige.
 Grænsegængerreglerne er  

 således i overensstemmelse med EU-Kommissionens henstilling, hvorfor de  

 omhandlede danske skatteregler ikke kan anses for at være i strid med  

 ligebehandlingsprincippet.
 Skatteankenævnet finder ikke  

 henholdsvis Landsskatterettens kendelse af 1. maj 2001, offentliggjort som  

 SKM2001.203.LSR, og EF-Domstolens dom i C-107/94 for sammenlignelige med  

 nærværende  

 sag.
Personskattelovens § 3, stk.  

 2, angiver udtømmende, hvilke udgifter, der kan fradrages ved opgørelsen af  

 den  

 personlige indkomst.
Da bidrag til A-kasse ikke er nævnt heri, er der ikke  

 hjemmel til at fradrage bidraget ved opgørelsen af klagerens personlige  

 indkomst.
 Endvidere indeholder  

 kildeskattelovens § 2, stk. 2, ikke den fornødne hjemmel til at fradrage  

 A-kassebidrag, idet bidraget ikke vedrører den indkomst, der er omfattet af  

 den  

 begrænsede skattepligt, men derimod vedrører sikring af en eventuel fremtidig  

 indkomst.
Klagerens påstand og argumenter Repræsentanten har nedlagt  

 påstand om, at der godkendes fradrag for A-kassebidrag med 3.117 kr., som  

 klageren som begrænset skattepligtig har betalt i Danmark i forbindelse med  

 arbejde udført her i landet.
Klageren påbegyndte arbejde i  

 Danmark i februar 2001, og blev som konsekvens heraf underlagt det danske  

 sociale system i kraft af Forordning nr. 1408/71. Ifølge Forordningen er  

 klageren underlagt reglerne i arbejdsstaten.
Han var dermed nødsaget til at  

 være medlem af en dansk arbejdsløshedskasse, da dette var hans eneste  

 sikringsmulighed.
I indkomståret 2001 opfyldte  

 klageren ikke betingelserne for at være omfattet af reglerne i  

 kildeskattelovens  

 §§ 5 A-D for grænsegængere, men han er i efterfølgende indkomstår anset for  

 at  

 være grænsegænger.
Det bestrides ikke, at der dermed ikke er hjemmel til  

 fradrag for det omhandlede A-kassebidrag i indkomståret 2001.
I medfør af de danske  

 grænsegængerregler kan alene begrænset skattepligtige, hvis danske indkomst  

 udgør mindst 75 % af den samlede indkomst, fratrække A-kassebidrag i den  

 danske  

 indkomst.
Klageren fik i indkomståret 2000 tildelt en større bonus af sin  

 daværende svenske arbejdsgiver.
Da bonussen imidlertid først kom til  

 udbetaling  

 i indkomståret 2001, udgjorde klagerens danske indkomst i 2001 mindre end 75  

 %  

 af årets samlede indkomst, hvorfor klageren ikke var omfattet af  

 grænsegængerreglerne og dermed ikke berettiget til at fradrage A-kassebidrag  

 i  

 den danske indkomst.
Klageren forskelsbehandles i  

 forhold til fuldt skattepligtige og grænsegængere i det indkomstår, hvori han  

 påbegynder arbejde hos sin nye arbejdsgiver i Danmark, idet han ikke  

 indrømmes  

 fradrag for bidrag til A-kasse.
Som en arbejdstager, der benytter sig af det  

 EU-retlige princip om arbejdskraftens fri bevægelighed, møder han en hindring  

 i  

 form af den manglende fradragsret for bidrag til A-kasse.
Dette er i strid  

 med  

 EF-traktatens artikel 39. Forskelsbehandlingen er endvidere i strid med  

 lighedsprincippet i Forordning nr. 1408/71.
A-kassebidrag bør derfor  

 anses for en del af den sociale pakke i relation til EU-retten, jf.  

 EF-traktatens artikel 39 samt forordning 1408/71 om social sikring.
Derved  

 vil  

 A-kassebidrag skattemæssigt blive ligestillet med bl.a.  

 fagforeningskontingenter og arbejdsmarkedsbidrag, som betales af enten  

 medarbejderen eller arbejdsgiveren i arbejdslandet.
Denne forskelsbehandling  

 af  

 fuldt og begrænset skattepligtige bør ophæves ved i alle tilfælde at godkende  

 fradrag for A-kassebidrag for begrænset skattepligtige, uanset størrelsen af  

 den danske indkomst.
Dansk skattelovgivning og social lovgivning bliver  

 endvidere mere og mere bundet sammen.
Udbetalingerne fra A-kassen  

 er begrænset skattepligtige.
Der er hjemmel til beskatning, men ikke hjemmel  

 til fradrag.
Der er således ikke balance, medmindre man giver fradrag f.eks.  

 efter kildeskattelovens § 2, stk. 2, statsskattelovens § 6 eller traktatens  

 bestemmelser.
Bestemmelsen i kildeskattelovens § 2, stk. 2, om fradrag for  

 udgifter i forbindelse med begrænset skattepligtiges indtægtserhvervelse i  

 Danmark, bør derfor fortolkes mere rummeligt, således at der fremover kan  

 godkendtes  

 fradrag for A-kassebidrag efter bestemmelsen.
Landsskatteretten bør i det  

 konkrete tilfælde godkende fradrag for klagerens udgifter til A-kassebidrag,  

 henset til at den svenske bonus, som klageren fik udbetalt i indkomståret  

 2001,  

 faktisk var optjent i det forudgående indkomstår og derfor med rette  

 beskatningsmæssigt kunne henføres hertil.
Bonussen kom først til udbetaling i  

 2001 på grund af nationale svenske regler herom.
Henføres den svenske bonus  

 til  

 det forudgående indkomstår, vil klageren således i indkomståret 2001 være  

 omfattet af de danske grænsegængerregler og dermed berettiget til fradrag for  

 udgifter til A-kassebidrag.
Det forhold, at  

 grænsegængerreglerne blev vedtaget, for at pensionsbeskatningslovens § 54  

 ikke  

 skulle være i strid med ligebehandlingsprincippet, afhjælper ikke  

 forskelsbehandlingen, når man har begrænset brugen af grænsegængerreglerne  

 således, at man måler indkomsten på et kalenderår, og ikke på den løbende  

 indtjening.
For klagerens vedkommende er den løbende indtjening 100 % dansk  

 fra  

 den 1. februar 2001. Fra den dato betaler klageren dansk skat af sin indtægt  

 og  

 er omfattet af det danske sociale system, inklusiv A-kasse.
Hvis man ser bort  

 fra den bonus, som klageren har modtaget i 2001 fra sin tidligere svenske  

 arbejdsgiver, og som er optjent i 2000, opfylder han grænsegængerreglerne.
 Hvis man opgiver  

 kalenderårsberegning, når man skal måle, om 75 % af indkomsten er dansk eller  

 ej, var man både i overensstemmelse med Schumacher-dommens reelle indhold, og  

 i  

 overensstemmelse med de nyere ændringer (L 119), hvorefter man har droppet  

 omregning af delårsindkomst til helårsindkomst for begrænset skattepligtige,  

 samt for fuldt skattepligtige  i visse situationer.
Den Sociale Sikringsstyrelses udtalelse Den Sociale Sikringsstyrelse  

 har afgivet følgende udtalelse vedrørende artikel 3 i Forordning nr. 1408/71  

 om  

 social sikring:
 Artikel 3 i Forordning nr.  

 1408/71 sikrer ligebehandling for personer, som er omfattet af forordningen.  

 Disse personer har samme pligter og rettigheder i henhold til en medlemsstats  

 lovgivning som landets egne statsborgere.
Lovgivning defineres i  

 artikel 1j), som den lovgivning der vedrører de sociale sikringsgrene som er  

 omfattet af forordningen og som fremgår af artikel 4, stk. 1 og 2 og i  

 artikel  

 4, stk. 2a.
Ligebehandling er altså sikret i forhold til de ydelser, som  

 forordningen omfatter.
Derfor er det vores vejledende opfattelse, at  

 ligebehandling jf. artikel 3 ikke relaterer sig til anden lovgivning end til  

 de  

 sociale sikringsordninger, som forordningen omfatter, og altså ikke til fx  

 skattelovgivning. SKAT´s indstilling SKAT har indstillet, at  

 afgørelsen for indkomståret 2001 stadfæstes.
Der gælder ikke i medfør af  

 EU-retten et forbud mod skattemæssig forskelsbehandling af en medlemsstats  

 borgere alt efter, om de er hjemmehørende eller ikke hjemmehørende i  

 medlemsstaten.
De danske grænsegængerregler, hvorefter kun begrænset  

 skattepligtige med en væsentlig dansk indkomst har fradrag for A-kassebidrag,  

 kan herefter ikke anses for at være i strid med EU-retten.
 A-kassebidrag vedrører  

 sikring af den fremtidige indkomsterhvervelse, hvorfor sådanne udgifter ikke  

 kan fradrages i medfør af kildeskattelovens § 2, stk. 2, der alene vedrører  

 den  

 øjeblikkelige indtægtserhvervelse.
Beskatning af en bonus  

 udbetalt af en arbejdsgiver skal også efter dansk ret beskattes på  

 udbetalingstidspunkt  

 bortset fra særegne tilfælde, hvor den endelige retserhvervelse sker på et  

 tidligere tidspunkt.
I den foreliggende sag er der imidlertid ikke  

 holdepunkter  

 for at antage, at klageren skulle have erhvervet endelig ret til  

 bonusudbetalingen allerede i det forudgående indkomstår.
Landsskatterettens bemærkninger og begrundelse Det lægges ved afgørelsen til  

 grund som ubestridt, at klageren i indkomståret 2001 ikke opfyldte  

 betingelsen  

 om, at mindst 75 % af indkomsten skal hidrøre fra indkomst fra kilder i  

 Danmark, jf. grænsegængerreglerne i kildeskattelovens afsnit I A, §§ 5A - 5D,  

 og at der derfor ikke er hjemmel til fradrag for udgiften til A-kassebidrag.
Det fremgår af EF-traktatens  

 artikel 39 (tidligere artikel 48), at enhver i nationalitet begrundet  

 forskelsbehandling  

 af medlemsstaternes arbejdstagere er forbudt.
Efter EF-domstolens faste  

 retspraksis,  

 kan forskelsbehandling kun bestå i, at der på sammenlignelige situationer  

 anvendes forskellige bestemmelser, eller at den samme bestemmelse anvendes på  

 forskellige situationer.
Med hensyn til direkte skatter er situationen for  

 hjemmehørende og ikke-hjemmehørende som udgangspunkt ikke sammenlignelig.
Det  

 forhold, at en medlemsstat ikke indrømmer en ikke-hjemmehørende visse  

 skattemæssige fordele, som tilkommer en hjemmehørende, indebærer derfor ikke  

 generelt en forskelsbehandling, idet de to kategorier af skattepligtige ikke  

 befinder sig i en sammenlignelig situation.
 Grænsegængerreglerne i  

 kildeskattelovens afsnit I A, §§ 5A- 5D, er en kodificering af praksis efter  

 EF-Domstolens dom af 14. februar 1995 i sagen C-279/93 (Schumacher),  

 hvorefter  

 begrænset og ubegrænset skattepligtige kun er i en sammenlignelig situation,  

 såfremt den begrænsede skattepligtige oppebærer hovedparten af sin indkomst i  

 arbejdslandet.
Klageren har i indkomståret  

 2001 haft en indkomst i bopælsstaten, der udgør mere end 25 % af hans samlede  

 indkomst i det omhandlede indkomstår.
Betingelsen om, at der skal være en  

 sammenlignelig situation, ses herefter ikke at være opfyldt, jf.  

 Schumacher-dommen.
Det forhold, at klageren ikke har fradrag for  

 A-kassebidraget, anses derfor ikke for at være en forskelsbehandling, der er  

 i  

 strid med diskriminationsforbudet i EF-traktatens artikel 39. En nægtelse af  

 fradrag for A-kassebidrag anses endvidere ikke at udgøre en hindring for  

 arbejdskraftens frie bevægelighed, således som restriktionsforbudet er kommet  

 til udtryk i EF-Domstolens praksis.
Hverken det EU-retlige  

 diskriminationsforbud eller det EU-retslige restriktionsforbud kan således  

 anses for overtrådt.
Retten er enig med Den  

 Sociale Sikringsstyrelse i, at artikel 3 i Forordning nr. 1408/71 om social  

 sikring, ikke relaterer sig til anden lovgivning end til de sociale  

 sikringsordninger, som forordningen omfatter, og altså ikke til  

 skattelovgivning.
Nægtelse af fradrag for A-kassebidrag anses således heller  

 ikke for at være i strid med denne forordning.
 Kildeskattelovens § 2, stk.  

 2, findes ikke ved fortolkning af kunne udvides til at hjemle fradag for  

 udgifter til A-kassebidrag.
Skatteankenævnets afgørelse  

 må endvidere anses for at være i overensstemmelse med de danske  

 grænsegængeregler, idet der ikke på baggrund af de foreliggende oplysninger i  

 beskatningsmæssig henseende er grundlag for at henføre den bonus, som  

 klageren  

 fik udbetalt i indkomståret 2001 fra en svensk arbejdsgiver, til det  

 forudgående indkomstår.
Det er ikke godtgjort, at retserhvervelsestidspunktet  

 lå forud for udbetalingstidspunktet Efter omstændighederne finder  

 retten ikke grundlag for at forelægge sagen præjudicielt for EF-Domstolen,  

 idet  

 de danske grænsegængerreglers forenelighed med EU-retten ikke er bestridt,  

 herunder  

 lovligheden af den opstillede 75 % grænse.
 Skatteankenævnets afgørelse  

 stadfæstes derfor.
