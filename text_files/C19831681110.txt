 I forbindelse med udarbejdelsen af den nye bekendtgørelse om  

 fritidsundervisning for voksne er direktoratet blevet bekendt med, at der  

 hersker usikkerhed om administrationen af bekendtgørelsens § 7, stk. 3.
 Ifølge denne bestemmelse kan godkendelse af en lærer eller instruktør i  

 det enkelte tilfælde gøres betinget af, at vedkommende deltager i et kursus i  

 voksenpædagogik.
 Direktoratet skal i denne anledning præcisere, at der er tale om en  

 fakultativ bestemmelse, d.v.s. en »kan« bestemmelse, som tilmed kun  

 kan anvendes i enkelttilfælde.
 Der er således ikke hjemmel til generelt at gøre det til en betingelse for  

 godkendelse, at lærere og instruktører deltager i et voksenpædagogisk kursus.
Undervisningsministeriet, Direktoratet for folkeoplysning, frie grundskoler m.v., den 9. november 1983.
