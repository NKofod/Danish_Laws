Nr LSF 16 Forslag til Lov om ændring af forskellige skattelove (Skibsværftsaftalen) Fremsat af ministeren for skatter afgifter (Foighel) den 7. oktober 1986 Vedtaget ved tredjebehandling den 11. november 1986 Lov nr 767 af 12/11/1986 § 1 I lov om skattemæssige afskrivninger m.v., jf. lovbekendtgørelse nr.
 368 af 6. juni 1986, foretages følgende ændringer:
 1. I § 14 indsættes efter stk. 3 som nyt stykke:
»Stk. 4. For indkomståret 1986 kan der dog forskudsafskrives med indtil 20 pct. og for indkomstårene 1987 og 1988 med indtil 25 pct. af byggesummen.
Når forskudsafskrivningen påbegyndes i 1986, kan denne i alt højst udgøre 45 pct. af den aftalte byggesum, og i alt højst 50 pct., når forskudsafskrivningen påbegyndes i 1987. 1.
og 2. pkt. gælder alene, når industriministeren har godkendt, at reglerne i dette stykke kan anvendes på det skibsbygningsprojekt, der er indgået kontrakt om.«.
 Stk. 4 og 5 bliver herefter stk. 5 og 6.
 2. I § 14, stk. 4, der bliver stk. 5, indsættes efter »stk. 3, 1.
 pkt.,»: »eller stk. 4, 2. pkt.,» og efter »stk. 3, 2.  

 pkt.,»:
 »eller stk. 4, 1. pkt.,».
§ 2 I lov om indskud på etableringskonto, jf. lovbekendtgørelse nr. 439 af 18. august 1984, som ændret ved lov nr. 256 af 22. maj 1986, foretages følgende ændringer:
 1. I § 5, stk. 1, 1. pkt., indsættes efter »§ 7«: »og § 7  

 A«.
 2. I § 5 indsættes efter stk. 7 som nyt stykke:
»Stk. 8. Selv om betingelserne i stk. 2, 1. og 4. pkt., ikke er opfyldt, anses etablering dog for at have fundet sted, når det beløb, der hæves fra etableringskontoen, indbetales til bygning af skibe, hvor den skattepligtiges samlede byggesum er på mindst 50.000 kr.
Det er en betingelse, at indbetalingen foretages senest 1 måned efter, at beløbet er hævet fra kontoen.
Det er endvidere en betingelse, at industriministeren har godkendt, at reglerne i dette stykke kan anvendes på det skibsbygningsprojekt, der er indgået kontrakt om.«.
 3. I § 7, stk. 4, indsættes efter »stk. 1«: »og § 7  

 A«.
 4. Efter § 7 indsættes:
»§ 7 A.
Er etablering sket efter § 5, stk. 8, kan beløb af indtil samme størrelse som den aftalte byggesum hæves fra og med det indkomstår, hvor kontrakt om bygning af skibet er indgået, til og med det indkomstår, hvori levering finder sted, dog senest i 1990.
Forlods afskrivning skal foretages på byggesummen for de indkomstår, hvori beløbene hæves.
Stk. 2. Bestemmelsen i stk. 1 medfører ingen ændring i grundlaget for beregningen af forskudsafskrivning på skibet efter afskrivningslovens § 14. Den samlede forlods- og forskudsafskrivning kan dog ikke overstige 100 pct. af den aftalte byggesum eller af anskaffelsessummen, hvis denne er mindre end byggesummen.
Stk. 3. Ophæves eller sælges retten i henhold til en kontrakt om bygning af et skib, hvor etablering er sket i henhold til § 5, stk. 8, skal indskudsbeløb lig summen af de foretagne forlodsafskrivninger på skibet, jf. stk. 1 og 2, med tillæg af 5 pct. for hvert år fra udløbet af de indkomstår, hvori indskuddene er fradraget og indtil udløbet af de indkomstår, hvori midlerne er hævet, medregnes i den skattepligtige indkomst for førstnævnte indkomstår.«.
 5. I § 7 B, stk. 1, indsættes som 3. pkt.:
»1. og 2. pkt. gælder dog ikke ved køb af skibe, der er omfattet af § 5, stk. 8.«.
 6. I § 7 B, stk. 2, indsættes efter »§ 7«: »og § 7 A«.
 7. I § 10, stk. 1, indsættes efter »§ 7«: »og § 7 A«.
 8. § 11 C, stk. 4, affattes således:
»Stk. 4. Når sager om de i § 11 B nævnte overtrædelser indbringes for domstolene, behandles de som politisager.
Retsmidlerne i retsplejelovens kapitel 73 kan anvendes i samme omfang som i statsadvokatsager.«.
§ 3 I lov om investeringsfonds, jf. lovbekendtgørelse nr. 422 af 15.
august 1984, som ændret ved lov nr. 257 af 22. maj 1986, foretages følgende ændringer:
 1. I § 3, stk. 1, 1. pkt., indsættes efter »§ 7«: »og § 7  

 A«.
 2. I § 3, stk. 3, indsættes efter »fuldført«: », jf. dog §  

 3 A, stk.
 6«.
 3. I § 3 A, stk. 1, indsættes som 2. pkt.:
 »Det gælder dog ikke ved køb af skibe, der er omfattet af stk.  

 6.«.
 4. I § 3 A, stk. 2, indsættes som 2. pkt.:
 »Det gælder dog ikke ved køb af skibe, der er omfattet af stk.  

 6.«.
 5. I § 3 A indsættes efter stk. 5 som nyt stykke:
»Stk. 6. Selv om betingelserne i stk. 3, 1. pkt., ikke er opfyldt, kan henlæggelserne dog benyttes, når det beløb, der hæves fra investeringsfondskontoen, indbetales til bygning af skibe.
Det er en betingelse, at indbetalingen foretages senest 1 måned efter, at beløbet er hævet fra kontoen.
Det er endvidere en betingelse, at industriministeren har godkendt, at reglerne i dette stykke kan anvendes på det skibsbygningsprojekt, der er indgået kontrakt om.«.
 6. Efter § 7 indsættes:
»§ 7 A.
Benyttelse af henlæggelser til forlods afskrivning ved bygning af skibe omfattet af § 3 A, stk. 6, kan foretages fra og med det indkomstår, hvor kontrakt om bygning af skibet er indgået, til og med det indkomstår, hvori levering finder sted, dog senest i 1990. § 7, stk. 2 og 3, finder tilsvarende anvendelse.
Forlods afskrivning skal foretages på byggesummen for de indkomstår, hvori beløbene hæves.
Stk. 2. Bestemmelsen i stk. 1 medfører ingen ændring i grundlaget for beregningen af forskudsafskrivning på skibet.
Den samlede forlods- og forskudsafskrivning kan dog ikke overstige 100 pct. af den aftalte byggesum eller af anskaffelsessummen, hvis denne er mindre end byggesummen.
Stk. 3. Ophæves eller sælges retten i henhold til en kontrakt om bygning af et skib, hvortil der er benyttet henlæggelser i henhold til § 3 A, stk. 6, skal henlæggelser lig summen af de foretagne forlodsafskrivninger på skibet, jf. stk. 1 og 2, med tillæg af 5 pct. for hvert år fra henlæggelsesårenes udløb og indtil udløbet af de indkomstår, hvori midlerne er hævet, medregnes i den skattepligtige indkomst for henlæggelsesårene.«.
 7. § 11 A, stk. 4, affattes således:
»Stk. 4. Når sager om de i § 11 nævnte overtrædelser indbringes for domstolene, behandles de som politisager.
Retsmidlerne i retsplejelovens kapitel 73 kan anvendes i samme omfang som i statsadvokatsager.«.
§ 4 I lov om påligningen af indkomst- og formueskat til staten (ligningsloven), jf. lovbekendtgørelse nr. 659 af 22. september 1986, indsættes efter § 7 H:
»§ 7 I.
Beløb, der af staten udbetales som inflationsgaranti i forbindelse med Danmarks Skibskreditfonds udstedelse af indeksregulerede obligationer til finansiering af ny- og ombygning af skibe, er skattefri for låntager.«.
§ 5 I lov nr. 222 af 3. juni 1983 om en realrenteafgift af visse pensionskapitaler m.v., jf. lovbekendtgørelse nr. 573 af 29.
 august 1986, affattes § 3, stk. 3, nr. 2, således:
»2) Renteindtægt og indekstillæg vedrørende indeksobligationer udstedt af danske realkreditinstitutter, Dansk Landbrugs Realkreditfond, Danmarks Skibskreditfond og Kreditforeningen af Kommuner i Danmark.«.
§ 6 I lov nr. 532 af 13. december 1985 om skattemæssig behandling af gevinst og tab på fordringer og gæld, jf. lovbekendtgørelse nr.
 519 af 8. august 1986, affattes § 7, stk. 5, således:
»Stk. 5. Mindsterenten er 21/2 pct. for indeksregulerede obligationer, der er udstedt af danske realkreditinstitutter, Dansk Landbrugs Realkreditfond, Danmarks Skibskreditfond og Kreditforeningen af Kommuner i Danmark.
Dette gælder tillige fordringer, som er udstedt af pengeinstitutter, og som reguleres fuldt ud efter udviklingen i de af Danmarks Statistik beregnede forbrugerprisindeks, nettoprisindeks eller reguleringsprisindeks.«.
§ 7 Stk. 1. Loven træder i kraft dagen efter bekendtgørelsen i Lovtidende.
Stk. 2. § 1 finder anvendelse, når skriftlig aftale om bygning af et skib er indgået senest den 31. december 1987 med aftalt levering senest den 31. december 1990.
Stk. 3. §§ 2 og 3 har virkning for henlæggelser og indskud, der er foretaget for indkomståret 1985 eller tidligere, og finder anvendelse, når skriftlig aftale om bygning af et skib er indgået senest den 31. december 1987 med aftalt levering senest den 31.
 december 1990.
Stk. 4. §§ 4, 5 og 6 har virkning for obligationer, der udstedes til finansiering af skibe, når skriftlig aftale om bygning af et skib er indgået senest den 31. december 1988 med aftalt levering senest den 31. december 1990.
Oprindeligt fremsat lovforslag Blad nr.18 § 1 I lov om skattemæssige afskrivninger m.v., jfr. lovbekendtgørelse nr.
 368 af 6. juni 1986, foretages følgende ændringer:
 1. I § 14 indsættes efter stk. 3 som nyt stykke:
»Stk. 4. For indkomståret 1986 kan der dog forskudsafskrives med indtil 20 pct. og for indkomstårene 1987 og 1988 med indtil 25 pct. af byggesummen.
Når forskudsafskrivningen påbegyndes i 1986, kan denne i alt højst udgøre 45 pct. af den aftalte byggesum, og i alt højst 50 pct., når forskudsafskrivningen påbegyndes i 1987. 1.
og 2. pkt. gælder alene, når industriministeren har godkendt, at reglerne i dette stykke kan anvendes på det skibsbygningsprojekt, der er indgået kontrakt om.«.
 Stk. 4 og 5 bliver herefter stk. 5 og 6.
 2. I § 14, stk. 4, der bliver stk. 5, indsættes efter »stk. 3, 1.
 pkt.,»: »eller stk. 4, 2. pkt.,» og efter »stk. 3, 2.  

 pkt.,»:
 »eller stk. 4, 1. pkt.,».
§ 2 I lov om indskud på etableringskonto, jfr. lovbekendtgørelse nr. 439 af 18. august 1984, som ændret ved lov nr. 256 af 22. maj 1986, foretages følgende ændringer:
 1. I § 5, stk. 1, 1. pkt., indsættes efter »§ 7«: »og § 7  

 A«.
 2. I § 5 indsættes efter stk. 7 som nyt stykke:
»Stk. 8. Selv om betingelserne i stk. 2, 1. og 4. pkt., ikke er opfyldt, anses etablering dog for at have fundet sted, når det beløb, der hæves fra etableringskontoen, indbetales til bygning af skibe, hvor den skattepligtiges samlede byggesum er på mindst 50.000 kr.
Det er en betingelse, at indbetalingen foretages senest 1 måned efter, at beløbet er hævet fra kontoen.
Det er endvidere en betingelse, at industriministeren har godkendt, at reglerne i dette stykke kan anvendes på det skibsbygningsprojekt, der er indgået kontrakt om.«.
 3. I § 7, stk. 4, indsættes efter »stk. 1«: »og § 7  

 A«.
 4. Efter § 7 indsættes:
»§ 7 A.
Er etablering sket efter § 5, stk. 8, kan beløb af indtil samme størrelse som den aftalte byggesum hæves fra og med det indkomstår, hvor kontrakt om bygning af skibet er indgået, til og med det indkomstår, hvori levering finder sted, dog senest i 1990.
Forlods afskrivning skal foretages på byggesummen for de indkomstår, hvori beløbene hæves.
Stk. 2. Bestemmelsen i stk. 1 medfører ingen ændring i grundlaget for beregningen af forskudsafskrivning på skibet efter afskrivningslovens § 14. Den samlede forlods- og forskudsafskrivning kan dog ikke overstige 100 pct. af den aftalte byggesum eller af anskaffelsessummen, hvis denne er mindre end byggesummen.
Stk. 3. Ophæves eller sælges retten i henhold til en kontrakt om bygning af et skib, hvor etablering er sket i henhold til § 5, stk. 8, skal indskudsbeløb lig summen af de foretagne forlodsafskrivninger på skibet, jfr. stk. 1 og 2, med tillæg af 5 pct. for hvert år fra udløbet af de indkomstår, hvori indskuddene er fradraget og indtil udløbet af de indkomstår, hvori midlerne er hævet, medregnes i den skattepligtige indkomst for førstnævnte indkomstår.«.
 5. I § 7 B, stk. 1, indsættes som 3. pkt.:
»1. og 2. pkt. gælder dog ikke ved køb af skibe, der er omfattet af § 5, stk. 8.«.
 6. I § 7 B, stk. 2, indsættes efter »§ 7«: »og § 7 A«.
 7. I § 10, stk. 1, indsættes efter »§ 7«: »og § 7 A«.
 8. § 11 C, stk. 4, affattes således:
»Stk. 4. Når sager om de i § 11 B nævnte overtrædelser indbringes for domstolene, behandles de som politisager.
Retsmidlerne i retsplejelovens kapitel 73 kan anvendes i samme omfang som i statsadvokatsager.«.
§ 3 I lov om investeringsfonds, jfr. lovbekendtgørelse nr. 422 af 15.
august 1984, som ændret ved lov nr. 257 af 22. maj 1986, foretages følgende ændringer:
 1. I § 3, stk. 1, 1. pkt., indsættes efter »§ 7«: »og § 7  

 A«.
 2. I § 3, stk. 3, indsættes efter »fuldført«: », jfr. dog §  

 3 A, stk.
 6«.
 3. I § 3 A, stk. 1, indsættes som 2. pkt.:
 »Det gælder dog ikke ved køb af skibe, der er omfattet af stk.  

 6.«.
 4. I § 3 A, stk. 2, indsættes som 2. pkt.:
 »Det gælder dog ikke ved køb af skibe, der er omfattet af stk.  

 6.«.
 5. I § 3 A indsættes efter stk. 5 som nyt stykke:
»Stk. 6. Selv om betingelserne i stk. 3, 1. pkt., ikke er opfyldt, kan henlæggelserne dog benyttes, når det beløb, der hæves fra investeringsfondskontoen, indbetales til bygning af skibe.
Det er en betingelse, at indbetalingen foretages senest 1 måned efter, at beløbet er hævet fra kontoen.
Det er endvidere en betingelse, at industriministeren har godkendt, at reglerne i dette stykke kan anvendes på det skibsbygningsprojekt, der er indgået kontrakt om.«.
 6. Efter § 7 indsættes:
»§ 7 A.
Benyttelse af henlæggelser til forlods afskrivning ved bygning af skibe omfattet af § 3 A, stk. 6, kan foretages fra og med det indkomstår, hvor kontrakt om bygning af skibet er indgået, til og med det indkomstår, hvori levering finder sted, dog senest i 1990. § 7, stk. 2 og 3, finder tilsvarende anvendelse.
Forlods afskrivning skal foretages på byggesummen for de indkomstår, hvori beløbene hæves.
Stk. 2. Bestemmelsen i stk. 1 medfører ingen ændring i grundlaget for beregningen af forskudsafskrivning på skibet.
Den samlede forlods- og forskudsafskrivning kan dog ikke overstige 100 pct. af den aftalte byggesum eller af anskaffelsessummen, hvis denne er mindre end byggesummen.
Stk. 3. Ophæves eller sælges retten i henhold til en kontrakt om bygning af et skib, hvortil der er benyttet henlæggelser i henhold til § 3 A, stk. 6, skal henlæggelser lig summen af de foretagne forlodsafskrivninger på skibet, jfr. stk. 1 og 2, med tillæg af 5 pct. for hvert år fra henlæggelsesårenes udløb og indtil udløbet af de indkomstår, hvori midlerne er hævet, medregnes i den skattepligtige indkomst for henlæggelsesårene.«.
 7. § 11 A, stk. 4, affattes således:
»Stk. 4. Når sager om de i § 11 nævnte overtrædelser indbringes for domstolene, behandles de som politisager.
Retsmidlerne i retsplejelovens kapitel 73 kan anvendes i samme omfang som i statsadvokatsager.«.
§ 4 I lov om påligningen af indkomst- og formueskat til staten (ligningsloven), jfr. lovbekendtgørelse nr. 405 af 2. september 1985, som senest ændret ved lov nr. 345 af 4. juni 1986, indsættes efter § 7 H:
»§ 7 I.
Beløb, der af staten udbetales som inflationsgaranti i forbindelse med Danmarks Skibskreditfonds udstedelse af indeksregulerede obligationer til finansiering af ny- og ombygning af skibe, er skattefri for låntager.«.
§ 5 I lov nr. 222 af 3. juni 1983 om en realrenteafgift af visse pensionskapitaler m.v., jfr. lovbekendtgørelse nr. 573 af 29.
 august 1986, affattes § 3, stk. 3, nr. 2, således:
»2) Renteindtægt og indekstillæg vedrørende indeksobligationer udstedt af danske realkreditinstitutter, Dansk Landbrugs Realkreditfond, Danmarks Skibskreditfond og Kreditforeningen af Kommuner i Danmark.«.
§ 6 I lov nr. 532 af 13. december 1985 om skattemæssig behandling af gevinst og tab på fordringer og gæld, jfr. lovbekendtgørelse nr.
 519 af 8. august 1986, affattes § 7, stk. 5, således:
»Stk. 5. Mindsterenten er 21/2 pct. for indeksregulerede obligationer, der er udstedt af danske realkreditinstitutter, Dansk Landbrugs Realkreditfond, Danmarks Skibskreditfond og Kreditforeningen af Kommuner i Danmark.
Dette gælder tillige fordringer, som er udstedt af pengeinstitutter, og som reguleres fuldt ud efter udviklingen i de af Danmarks Statistik beregnede forbrugerprisindeks, nettoprisindeks eller reguleringsprisindeks.«.
§ 7 Stk. 1. Loven træder i kraft dagen efter bekendtgørelsen i Lovtidende.
Stk. 2. § 1 finder anvendelse, når skriftlig aftale om bygning af et skib er indgået senest den 31. december 1987 med aftalt levering senest den 31. december 1990.
Stk. 3. §§ 2 og 3 har virkning for henlæggelser og indskud, der er foretaget for indkomståret 1985 eller tidligere, og finder anvendelse, når skriftlig aftale om bygning af et skib er indgået senest den 31. december 1987 med aftalt levering senest den 31.
 december 1990.
Stk. 4. §§ 4, 5 og 6 har virkning for obligationer, der udstedes til finansiering af skibe, når skriftlig aftale om bygning af et skib er indgået senest den 31. december 1988 med aftalt levering senest den 31. december 1990.
BEMÆRKNINGER TIL LOVFORSLAGET Almindelige bemærkninger Forslaget er led i den aftale, der den 19. august 1986 er indgået mellem regeringen, socialdemokratiet og det radikale venstre om foranstaltninger i forbindelse med krisesituationen indenfor skibsværftsindustrien.
 Aftalen indeholder bl.a. følgende elementer:
1) Til finansiering af nybygning eller ombygning af skibe kontraheret inden udgangen af 1988 og leveret inden udgangen af 1990 udsteder Danmarks Skibskreditfond indeksobligationer med enten en pålydende rente på 21/2 pct. p.a. eller en pålydende rente på 4 pct. p.a.
Låntager forpligtes alene til at betale renter og afdrag på basis af en indeksregulering svarende til en årlig inflation på enten 3 pct. for 21/2 pct.-obligationer eller 11/2 pct. for 4 pct.-obligationer, idet staten påtager sig at dække omkostningerne ved en eventuel indeksregulering herudover.
Lånene udbetales kontant af Danmarks Skibskreditfond, hvis indeksobligationer overtages af Danmarks Nationalbank til kurs pari.
Ved en lovændring sikres, at udbetalinger under den statslige indeksgaranti ikke medfører beskatning for låntager.
2) Der åbnes indtil udgangen af 1987 mulighed for at anvende etableringskonti- og investeringsfondsmidler til køb af skibsanparter imod forlods afskrivning.
Hele det frigjorte beløb skal indbetales ved køb af anparten.
Der kan kun anvendes midler henlagt eller indskudt senest i 1985 og kun til skibe kontraheret i den ovenfor omtalte periode.
3) For skibe, der er kontraheret inden udgangen af 1987, og som er leveret inden udgangen af 1990, forøges forskudsafskrivningen, der finder sted i 1986, til 20 pct. for det første år og til 25 pct.
for det andet år.
Finder forskudsafskrivningen sted i 1987 og 1988, er den 25 pct. for begge år.
4) De enkelte projekter, som skal nyde godt af de under punkterne 1, 2 og 3 omtalte regler, skal godkendes af industriministeren.
1. Forskudsafskrivning Efter de gældende regler i afskrivningsloven kan der foretages forskudsafskrivning på nybyggede skibe med op til i alt 30 pct. af den aftalte byggesum, dvs. det beløb, der er fastsat i kontrakten.
Det er dog en betingelse, at den aftalte byggesum udgør mindst 200.000 kr.
Forskudsafskrivning kan første gang foretages for det indkomstår, hvori kontrakt om skibets bygning er indgået - og der kan i et enkelt indkomstår højst afskrives med 15 pct. af byggesummen.
Der kan ikke forskudsafskrives i det indkomstår, hvor skibet leveres - og hvor saldoafskrivning påbegyndes.
Forslaget går ud på at forhøje forskudsafskrivningsprocenten for indkomståret 1986 til 20 pct. og for indkomstårene 1987 og 1988 til 25 pct.
Påbegyndes forskudsafskrivningen i 1986, kan der dog i alt højst forskudsafskrives med 45 pct. og med i alt højst 50 pct., hvis forskudsafskrivningen påbegyndes i 1987. Det er en betingelse for at foretage de forhøjede forskudsafskrivninger, at kontrakt om bygning af skibet er indgået inden udgangen af 1987, og at skibet leveres inden udgangen af 1990. Det er desuden en betingelse, at industriministeren har godkendt, at reglerne kan anvendes på det skibsbygningsprojekt, der er indgået kontrakt om.
Forskudsafskrivning kan første gang foretages i det indkomstår, hvori kontrakt om bygning af skibet er indgået.
2. Etableringskonto- og investeringsfondsmidler Ifølge etableringskontoloven kan fuldt skattepligtige personer, der oppebærer lønindtægter, indskyde beløb på mindst 5.000 kr. og ikke over 20 pct. af nettolønnen på etableringskonto.
Herved opnås fuldt fradrag i indkomsten for det indskudte beløb, der indbetales i et pengeinstitut.
Beløbet udbetales i forbindelse med etablering af selvstændig virksomhed.
Etablering har fundet sted, når der er foretaget en investering på mindst 100.000 kr. i en virksomhed, der højst har 10 ejere, og hvori den skattepligtige lægger en ikke uvæsentlig personlig arbejdsindsats.
Beløbsgrænsen pristalsreguleres og udgør for indkomståret 1986 118.400 kr.
Indskud på etableringskonto skal være anvendt inden 10 år efter udløbet af det indkomstår, hvori indskuddet er fradraget.
Ordningen minder på væsentlige punkter om investeringsfondsordningen, hvorefter selvstændige erhvervsdrivende og selskaber m.v. kan henlægge en vis del af overskuddet til senere anskaffelser i virksomheden og få fuldt fradrag for henlæggelsen i den skattepligtige indkomst.
Ifølge investeringsfondsloven skal 70 pct. af henlæggelsesbeløbet for personer (tidligere 50 pct.) og 50 pct. for selskaber m.v. indskydes på særlig konto i et pengeinstitut.
Henlæggelserne skal udgøre mindst 5.000 kr. og kan højst udgøre 25 pct. af overskuddet af selvstændig virksomhed.
Investeringsfondsmidler kan udbetales til investering i erhvervsmæssige aktiver, hvorpå afskrivning kan foretages, idet der for personer gælder de samme arbejds- og ejerkrav som nævnt ovenfor vedrørende etableringskontomidler.
Henlæggelser foretaget for indkomståret 1982 eller tidligere skal benyttes inden 12 år efter udløbet af henlæggelsesåret.
For senere henlæggelser er fristen 6 år.
Reglerne om etableringskonto- og investeringsfondsmidler er blevet ændret i de seneste år.
Således blev adgangen til at investere i kommanditanparter for disse midler ophævet i 1979. Endvidere blev anvendelsesmulighederne for såvel etableringskonto- som investeringsfondsmidler ændret i 1983, hvor kravet om højst 10 ejere og ydelse af en ikke uvæsentlig personlig arbejdsindsats blev indsat med virkning for anskaffelser foretaget den 17. maj 1983 eller senere.
Gennemførelsen af disse ændrede anvendelsesregler har medført, at skattepligtige personer, der har foretaget indskud/ henlæggelser efter reglerne inden ændringerne, normalt ikke kan anvende indskuddene eller henlæggelserne til køb af skibsanparter.
Forslaget går ud på, at der som led i de foranstaltninger, der gennemføres i anledning af værftsindustriens problemer, i en kortere periode bortses fra arbejds- og ejerkravet.
Der åbnes således adgang til at anvende etableringskonto- og investeringsfondsmidler til køb af skibsanparter imod forlods afskrivning.
Forslaget går endvidere ud på at nedsætte etableringskravet fra 100.000 kr. til 50.000 kr. ved køb af skibsanparter.
Samtidig foreslås den gældende kommanditistregel ophævet ved de nævnte køb.
Forslaget omfatter alene midler, der er henlagt/ indskudt senest i henlæggelsesåret/ indskudsåret 1985, dvs. fradraget i selvangivelsen for 1985 eller tidligere år.
Det er ifølge forslaget en betingelse for at hæve midlerne, at industriministeren forinden har godkendt, at reglerne kan anvendes på det skibsbygningsprojekt, der er indgået kontrakt om.
Forslaget forudsætter således, at der rettes henvendelse til industriministeren for at opnå sådan godkendelse.
Forslaget stiller yderligere den betingelse, at det fra etablerings- eller investeringsfondskontoen hævede beløb indbetales til køb af skibsanparter senest 1 måned efter, at beløbet er hævet.
Forslaget går endvidere ud på at omlægge tidspunktet, hvor hævning ifølge lovene er mulig.
Efter den gældende etableringskontolov og investeringsfondslov kan forlods afskrivning og dermed hævning af de indestående midler først ske, når aktivet leveres.
På grund af de lange leveringstider, der kan være på skibe, foreslås det i stedet, for så vidt angår de af aftalerne omfattede kontrakter, at hævning skal kunne ske fra og med kontraheringstidspunktet.
Herved vil indestående midler kunne hæves fra og med det indkomstår, hvori kontrakt om bygning af skibet er indgået.
Hævning kan ifølge forslaget senest ske i 1990.
Det foreslås i den forbindelse, at også den forlods afskrivning foretages fra og med kontraheringsåret, dvs. i takt med hævning og indbetaling til købet.
Efter de gældende regler reducerer forlodsafskrivninger ikke forskudsafskrivningerne, da forskudsafskrivningen foretages på den aftalte byggesum, medens forlodsafskrivningen først sker ved anskaffelsen, dvs. leveringen.
Endvidere reducerer foretagne forskudsafskrivninger adgangen til at forlodsafskrive (dvs.
adgangen til at anvende investeringsfonds- og etableringskontomidler).
Den foreslåede omlægning betyder, at forlodsafskrivningen foretages på byggesummen og ikke reduceres på grund af foretagne forskudsafskrivninger.
Det foreslås i den anledning at bibeholde den gældende adgang til at forskudsafskrive på hele den aftalte byggesum, selv om der er benyttet etableringskonto- og investeringsfondsmidler.
3. Ligningsloven, realrenteafgiftsloven og kursgevinstloven Ifølge de gældende regler i realrenteafgiftsloven og kursgevinstloven er såvel fuldt som delvis indekserede obligationer fra Skibskreditfonden skatte- og afgiftsfri, når kontrakt om bygning af et skib er indgået i 1986 eller 1987 med aftalt levering senest 31. december 1989.
For begrænset indekserede obligationer gælder skatte- og afgiftsfriheden dog alene, hvis begrænsningen af indeksreguleringen svarer til en prisstigningstakt på mindst 6 pct. årlig - og den pålydende rente er på 21/2 pct.
Låntager er endvidere garanteret en maksimal årlig indeksering på 3 pct. - idet et eventuelt indekstillæg ud over 3 pct. betales af staten, dog maksimalt med 3 pct.
Indeksreguleringen kan herved maksimalt blive på 6 pct.
Reglerne for begrænset indekserede obligationer har aldrig været anvendt.
Forslaget går ud på, at fuldt ud indekserede obligationer, der udstedes af Danmarks Skibskreditfond, fritages for realrenteafgift og beskatning efter kursgevinstlovens mindsterenteregel, hvis den pålydende rente er på mindst 2 1/2 pct.
Forslaget skal endvidere ses i lyset af den nye skibsfinansieringsordning, hvorefter Danmarks Skibskreditfond udsteder indeksregulerede obligationer med en pålydende rente på enten 21/2 eller 4 pct. p.a.
Der er til denne ordning knyttet en statslig inflationsgaranti, således at låntager ved at vælge at optage et lån med en pålydende rente på 21/2 pct. alene forpligtes til at betale renter og afdrag på basis af en indeksregulering, der svarer til en årlig inflation på op til 3 pct.
Ved optagelse af lån med en pålydende rente på 4 pct. p.a. forpligtes låntager til at betale renter og afdrag på basis af en indeksregulering svarende til en årlig inflation på op til 1 1/2 pct.
Obligationsejerne sikres ved den statslige inflationsgaranti dækning for den faktiske inflationsudvikling, idet staten bærer omkostningerne ved en inflation, der overskrider de ovenfor fastsatte grænser.
Forslaget går ud på, at beløb, der af staten udbetales som inflationsgaranti, skal være skattefri for låntager.
Administrative virkninger Forslaget vil indebære et vist merarbejde, som vil blive søgt afholdt indenfor de eksisterende rammer.
Provenumæssige virkninger 1. Forskudsafskrivning. (Afskrivningsloven).
Den foreslåede forhøjelse af de gældende forskudsafskrivningssatser for skibe i 1986, 1987 og 1988 medfører, at afskrivningerne rykkes frem, hvorved nutidsværdien af afskrivningerne bliver større.
En investering i et skib til levering i 1988 ved køb af anparter på 100.000 kr. i 1986 vil give mulighed for forskudsafskrivninger på 20.000 kr. i 1986 og 25.000 kr. i 1987, hvilket er en forøgelse på henholdsvis 5.000 kr. og 10.000 kr. for 1986 og 1987 i forhold til gældende regler.
Til gengæld vil afskrivningerne i de følgende år blive formindsket.
Forudsættes det, at skibet afhændes 15 år efter levering til 20 pct. af anskaffelsesprisen, at der over hele investeringsforløbet afskrives med de maksimale satser, at afskrivningsgrundlaget årligt pristalsreguleres med 3 pct. p.a., og at investors marginalskattesats i 1986 er 73 pct. og i alle følgende år er 50 pct., kan nutidsværdien af anpartshavers gevinst af de forhøjede forskudsafskrivninger opgøres til 2.028 kr. pr. 100.000 kr.
 anparter ved en diskonteringsrentefod på 5,5 pct. p.a.
Det offentliges tab vil modsvare de gevinster, som anpartshaverne får ved forhøjelsen af forskudsafskrivningssatserne.
Det samlede provenutab for det offentlige ved den foreslåede forhøjelse af forskudsafskrivningssatserne kan ikke opgøres, da de samlede investeringer i skibe, der vil blive kontraheret i perioden 1986 til 1988 ikke kendes.
 2. Etableringskontoloven.
Såfremt det kontante indskud ved køb af skibsanparter sker med midler fra etableringskonto, vil køber undgå efterbeskatning af det hævede beløb, men til gengæld få sine fremtidige afskrivningsrettigheder beskåret.
Efterbeskattes beløb, der er indsat før 1986, - forhøjes de med et procenttillæg på 5 pct. for hvert år siden henlæggelsen og beskattes med marginal-skatteprocenterne i henlæggelsesårene.
Er det gennemsnitlige procenttillæg f.eks. 15, bliver marginalskatten på ca. 55 pct. på første skalatrin, ca. 71 pct. på andet skaletrin og ca. 84 pct. på tredje skalatrin.
Med et indestående på f.eks.
100.000 kr. på etableringskonto bliver efterbeskatningen på 55.000 kr., 71.000 kr. og 84.000 kr. for de tre skalatrin.
Ved køb af anparter med midler fra en etableringskonto reduceres afskrivningssaldoen med forlodsafskrivninger svarende til det hævede beløb fra etableringskontoen.
Derved bliver afskrivningerne i de følgende år mindre end, hvis der investeres uden brug af etableringskontomidler.
Det provenutab, der opstår ved, at etableringskontomidler, der anvendes til køb af skibsanparter, ikke efterbeskattes, bliver på denne måde formindsket.
Køb af en anpart i et skib til levering i 1988 på 400.000 kr. og med et kontant indskud på f.eks. 25 pct., hidrørende fra etableringskontomidler, vil medføre forlodsafskrivninger på 100.000 kr.
Med samme forudsætning, som de foran under 1 nævnte, kan nutidsværdien af nedgangen i den skattemæssige værdi af afskrivningerne efter gældende regler over hele investeringsforløbet opgøres til 42.438 kr. ved anvendelse af en diskonteringsrentefod på 5,5 pct.
Dette tab for anpartshaveren skal sammenholdes med det beløb, som skulle have været betalt ved efterbeskatning af de hævede 100.000 kr.
Hvis det gennemsnitlige procenttillæg er 15, og marginalskattesatserne i henlæggelsesårene var 73 pct., vil efterbeskatningen som foran nævnt blive ca. 84.000 kr.
Anpartshaverens samlede skattemæssige gevinst ved at anvende etableringskontomidler kan i dette tilfælde opgøres til 41.562 kr.
 pr. 100.000 kr.s udtræk fra etableringskontoen.
Provenutabet vil svare til de gevinster, anpartshaverne får ved at anvende etableringskontomidler til køb af skibsanparter, fremfor at blive efterbeskattet af disse midler.
Det samlede provenutab for det offentlige ved at give adgang til at anvende etableringskontomidler ved køb af skibsanparter kendes ikke, da det ikke er muligt at skønne over, i hvilken udstrækning disse midler vil blive anvendt til investering i skibe, ligesom det ikke er muligt at skønne over, i hvilken udstrækning disse midler alternativt ville være blevet efterbeskattet.
Det må dog tages i betragtning, at det er et forholdsvis begrænset beløb, der er henlagt på etableringskonti.
Ultimo 1985 var der på disse konti et samlet indestående på ca. 2,3 mia. kr.
 3. Investeringsfondsloven.
Såfremt det kontante indskud ved køb af skibsanparter hidrører fra midler, der hæves fra investeringsfondskonti, vil køber ligeledes blive fritaget for efterbeskatning og i stedet for få sine fremtidige afskrivningsmuligheder begrænset.
Efter investeringsfondsloven er det kun en del af de beløb, som henlægges til investeringsfonds, der skal indsættes på særlige konti i pengeinstitutter.
For personer var det indtil 1983 50 pct.
af henlæggelsen, der skulle indsættes på en særlig konto, men derefter er indsættelsesprocenten forhøjet til 70.
Ordningen virker derfor på den måde, at hvis der f.eks. anvendes 200.000 kr., der er henlagt til investeringsfond før 1983, skal der forlods afskrives 200.000 kr., svarende til det beløb, der i henlæggelsesårene er fratrukket ved opgørelsen af den skattepligtige indkomst, men der kan kun hæves 100.000 kr. fra den særlige konto i pengeinstitutter, svarende til beløb, der i sin tid er indsat i forbindelse med henlæggelsen af de 200.000 kr.
Under disse forudsætninger og med anvendelsen af de foran nævnte marginalskatteprocenter, kan resultatet af efterbeskatningen af de 200.000 kr. opgøres til: 110.000 kr. ved 1. skalatrin, 142.000 kr.
 ved 2. skalatrin og 168.000 kr. ved 3. skalatrin.
Ved køb af anparter under samme forudsætninger som i afsnit 2 med midler fra en investeringsfondskonto reduceres afskrivningssaldoen med forlods afskrivninger på 200.000 kr.
Nedgangen i den skattemæssige værdi af afskrivningerne over hele investeringsforløbet kan i dette tilfælde opgøres til 84.844 kr.
 under forudsætning af samme diskonteringsrente som foran nævnt.
Dette tab for investor skal sammenholdes med det beløb, som alternativt skulle være efterbeskattet.
Hvis marginalskattesatserne i henlæggelsesårene var 73 pct., ville efterbeskatningen i dette tilfælde, hvor kun 50 pct. af det henlagte beløb er bundet på en særlig konto, være blevet 168.000 kr.
Investors samlede gevinst ved, at der åbnes mulighed for at anvende investeringsfondsmidler, kan herefter opgøres til 83.156 kr. over hele investeringsforløbet.
Provenutabet vil svare til de gevinster, investorerne får ved at kunne anvende investeringsfondsmidler til køb af skibsanparter, fremfor at blive efterbeskattet af disse midler.
Ultimo 1985 var der på investeringsfondskonti et samlet indestående på ca. 7,7 mia kr., hvoraf ca. halvdelen tilhører personer.
Det samlede provenutab for det offentlige ved at give adgang til at anvende investeringsfondsmidler kan af samme årsager som nævnt under pkt. 2 ikke opgøres.
 4. Realrenteafgiftsloven.
Hvis det antages, at indeksobligationerne fra Danmarks Skibskreditfond hovedsagelig vil blive købt af realrenteafgiftspligtige som alternativ til traditionelle obligationer med en effektiv rente på 11 pct. p.a., skønnes det maksimale provenutab at udgøre 30-40 mill. kr. pr. år for hver 1 mia kr., der udstedes af indeksobligationer.
Det er forudsat, at realrenteafgiftssatsen vil være ca. 50 pct.
Der er skønsmæssigt taget hensyn til, at indeksobligationer er særlig attraktive for realrenteafgiftspligtige uden overgangsfradrag.
Det maksimale provenutab pr. 1 mia kr. udstedte indeksobligationer skønnes at udgøre 30-40 mill. kr. hvert af de første år i lånets løbetid og vil derefter gradvis falde mod 0 kr.
Det samlede provenutab i lånets løbetid bliver under disse forudsætninger 330-430 mill. kr.
Nutidsværdi heraf udgør ved en diskonteringsrentefod på 5,5 pct. p.a. 250-320 mill. kr.
Hvis indeksobligationerne købes som alternativ til afgiftsfrie aktiver, vil provenutabet blive beskedent.
 5. Inflationsgarantien.
Den foreslåede fritagelse for indkomstbeskatning af de beløb, staten udbetaler som følge af inflationsgaranti vedrørende de indeksregulerede obligationer, vil medføre provenutab, hvis størrelse vil afhænge dels af, hvor store lån, der optages på disse vilkår, dels af den fremtidige prisudvikling.
 6. Kursavancebeskatning.
Den foreslåede ændring af lov om skattemæssig behandling af gevinst og tab på fordringer og gæld går ud på, at de indeksregulerede obligationer, der udstedes af Danmarks Skibskreditfond med hensyn til beskatning af kursavancer, behandles på samme måde som indeksregulerede obligationer, der udstedes af realkreditinstitutter m.v.
Ordningen vil således ikke medføre provenutab.
 Lov om indskud på etableringskonto er ændret ved lov nr. 256 af 22.
maj 1986, jfr.
Folketingstidende 1985-86, sp. 9752, 10151, 10777, 10980; tillæg A, 5499; tillæg B, 1451; tillæg C, 537.
Lov om investeringsfonds er ændret ved lov nr. 257 af 22. maj 1986, jfr.
Folketingstidende 1985-86, sp. 9751, 10151, 10778, 10980; tillæg A, 5509; tillæg B, 1453; tillæg C, 539.
Lov om påligningen af indkomst- og formueskat til staten er ændret senest ved lov nr. 345 af 4. juni 1986, jfr.
Folketingstidende 1985-86, sp. 10978, 11357, 12109, 12512; tillæg A, 6287; tillæg B, 2115; tillæg C, 1123.
Lov om en realrenteafgift af visse pensionskapitaler m.v. er ændret senest ved lov nr. 215 af 23. april 1986, jfr.
Folketingstidende 1985-86, sp. 7367, 7910, 9220, 9560; tillæg A, 4821; tillæg B, 1269, 1279; tillæg C, 457.
Bemærkninger til de enkelte bestemmelser Til § 1 Forslaget går ud på at forhøje forskudsafskrivningsprocenten for indkomståret 1986 til 20 pct. og for indkomstårene 1987 og 1988 til 25 pct.
Den samlede mulige forskudsafskrivning kan dog, når forskudsafskrivningen påbegyndes i 1986, i alt højst udgør 45 pct.
Er forskudsafskrivningen først påbegyndt i 1987, er den samlede mulige forskudsafskrivning 50 pct.
Der gælder i øvrigt de samme regler for den forhøjede forskudsafskrivning, som gælder for den hidtidige adgang til at forskudsafskrive, dvs. at forskudsafskrivning kun kan foretages på nybyggede skibe, at afskrivningsgrundlaget er den aftalte byggesum (kontraktsbeløbet uden mulighed for efterfølgende korrektioner for løn- og prisstigninger), at der ikke sker pristalsregulering af afskrivningsgrundlaget.
Det er ifølge forslaget en betingelse for de forhøjede forskudsafskrivningssatser, at kontrakt om bygning af skibet er indgået senest den 31. december 1987.
Det er endvidere en betingelse, at skibet ifølge den indgåede aftale skal leveres senest den 31. december 1990.
Der kan efter de gældende regler ikke forskudsafskrives i det indkomstår, hvori skibet leveres, idet saldoafskrivning påbegyndes i dette år.
Denne regel opretholdes uændret.
Leveres skibet i 1990, kan der således ikke forskudsafskrives i dette år.
Til § 2, nr. 2 Forslaget går ud på, at etableringskontolovens arbejds- og ejerkrav opgives ved investering i skibe og skibsanparter, samt at etableringsbeløbsgrænsen i disse tilfælde nedsættes til 50.000 kr.
 Beløbsgrænsen pristalsreguleres ikke.
Forslaget gælder alene, når industriministeren har godkendt, at reglerne kan anvendes på det skibsbygningsprojekt, der er indgået kontrakt om.
Det er efter forslaget en betingelse, at det beløb, der hæves fra etableringskontoen i pengeinstituttet, indbetales ved køb af skibsanparten.
Det hævede beløb skal endvidere ifølge forslaget indbetales senest en måned efter, at det er blevet udbetalt fra kontoen.
Er det hævede beløb ikke indbetalt inden for denne frist, anses beløbet for hævet, uden at beløbet kan forlodsafskrives.
Dette betyder, at beløbet efterbeskattes efter etableringskontolovens § 11 A.
Forslaget åbner mulighed for, at beløb, der er indskudt på etableringskonti senest i indkomståret 1985, men som ikke kan hæves uden beskatning på grund af de i 1983 indsatte krav om højst 10 ejere og ydelse af en ikke uvæsentlig personlig arbejdsindsats, nu vil kunne anvendes til investering i skibsanparter.
Bortset fra de i § 2 nævnte forslag ændrer forslaget i øvrigt ikke de gældende regler i etableringskontoloven.
Dette betyder bl.a., at indskud vedrørende et givet indkomstår først kan hæves, når tidligere indskud er hævet fuldt ud.
Til § 2, nr. 1, 3, 4, 6 og 7 Ifølge etableringskontolovens § 7, stk. 3, sidste pkt., berettiger kontrahering om bygning af et skib ikke til at få udbetalt etableringskontomidler, dvs. at hævning af de indestående midler først kan ske, når skibet er leveret.
Forslaget går ud på at opgive denne betingelse, for så vidt angår kontrakter om bygning af skibe, der er indgået inden udgangen af 1987.
Forslaget indebærer, at etableringskontomidler kan hæves fra og med det indkomstår, hvor kontrakt om køb af skibsanparten er indgået, mod hidtil først på leveringstidspunktet.
De indskudte beløb kan hæves i takt med, at der skal indbetales på anpartskøbet.
Der kan dog senest hæves i 1990.
Den foreslåede omlægning betyder samtidig, at forlodsafskrivning, dvs. adgangen til at anvende etableringskontomidler, ikke formindskes på grund af foretagne forskudsafskrivninger, som det er tilfældet efter de gældende regler, idet forlodsafskrivningen foretages på byggesummen.
Dette gælder, selv om der forlodsafskrives (dvs. hæves) i flere indkomstår, og uanset om der samtidig forskudsafskrives.
Det foreslås i den forbindelse samtidig at fastholde det gældende grundlag for forskudsafskrivning, dvs. den aftalte byggesum, hvilket indebærer, at forskudsafskrivningsgrundlaget ikke formindskes med den forlods afskrivning.
Adgangen til at forskudsafskrive på hele kontraktssummen bevares således uændret, selv om forlodsafskrivningen fremrykkes og eventuelt foretages successivt.
Den samlede forlods- og forskudsafskrivning vil dog højst kunne udgøre 100 pct. af den aftalte byggesum eller af anskaffelsessummen, hvis denne er mindre end byggesummen.
Til § 2, nr. 5 Forslaget går ud på at anse deltagelse i en virksomhed som kommanditist for etablering ved køb af skibsanparter.
Dette betyder, at kommanditisten kan hæve etableringskontoindskud til forlodsafskrivning på skibsanparter, der er omfattet af hans kommanditanpart.
Reglen berører ikke kommanditistens adgang til i øvrigt at foretage forskudsafskrivning og ordinære afskrivninger.
Til § 2, nr. 8 Forslaget skyldes, at der ved lov nr. 227 af 6. juni 1985 om ændring af retsplejeloven er foretaget en omgruppering af kapitlerne i lovens 4. bog, strafferetsplejen.
Til § 3, nr. 1-6 De foreslåede ændringer svarer til de ændringer, der er foreslået vedrørende indskud på etableringskonto.
Der gælder dog for så vidt angår investeringsfondsmidler ingen nedre beløbsgrænse for investering.
Der henvises i øvrigt til bemærkningerne til § 2, nr. 1-7. Som anført vedrørende etableringskontoindskud kan et beløb, der svarer til forlodsafskrivningen, derfor tilsvarende hæves på investeringsfondskontoen, når der er indgået en kontrakt om køb af en skibsanpart.
I tilfælde, hvor der kun er indskudt 50 eller 70 pct. af henlæggelsen, kan der således kun hæves et beløb på henholdsvis 50 og 70 pct. af forlodsafskrivningen.
Efter forslaget skal det endvidere være muligt at forlodsafskrive i skibsvirksomhed, der drives som den skattepligtiges bierhverv.
Beløb, der ikke er indbetalt senest 1 måned efter, at beløbet er hævet, efterbeskattes efter investeringsfondslovens § 10 A.
Dette svarer til efterbeskatningen af etableringskontomidler.
Forslaget ændrer i øvrigt ikke de eksisterende regler i investeringsfondsloven.
Til § 3, nr. 7 Forslaget skyldes, at der ved lov nr. 227 af 6. juni 1985 om ændring af retsplejeloven er foretaget en omgruppering af kapitlerne i lovens 4. bog, strafferetsplejen.
Til § 4 Forslaget går ud på, at det indekstillæg, som staten ifølge skibsværftsaftalen skal betale udover en årlig inflation på henholdsvis 11/2 pct. og 3 pct., fritages for beskatning hos låntager (reder, eventuelt anpartshaver).
Til § 5 Bestemmelsen går ud på, at indeksobligationer, der udstedes af Danmarks Skibskreditfond, fritages for realrenteafgift.
Denne fritagelse gælder allerede for indeksobligationer, der udstedes af danske realkreditinstitutter, Dansk Landbrugs Realkreditfond og Kreditforeningen af Kommuner i Danmark.
Afgiftsfritagelsen vedrører såvel renteindtægt som indekstillæg vedrørende obligationerne.
Det er en forudsætning for afgiftsfritagelsen, at der er tale om fuldt indekserede obligationer.
Til § 6 Bestemmelsen går ud på, at indeksobligationer, der udstedes af Danmarks Skibskreditfond, fritages for beskatning efter kursgevinstlovens mindsterenteregel, hvis den pålydende rente er på mindst 21/2 pct.
Denne skattefritagelse gælder allerede for indeksobligationer, der udstedes af danske realkreditinstitutter, Dansk Landbrugs Realkreditfond og Kreditforeningen af Kommuner i Danmark.
Til § 7, stk. 2 Forslaget i § 1 finder anvendelse på køb af skibe, der er indgået kontrakt om bygning af senest den 31. december 1987, og hvor levering ifølge kontrakten skal ske senest den 31. december 1990.
Til § 7, stk. 3 Forslagene i §§ 2 og 3 har virkning for etableringskontoindskud og investeringsfondshenlæggelser, der er foretaget i indskudsåret/ henlæggelsesåret 1985 eller tidligere.
Dvs. at indskud/ henlæggelser, der er fradraget i selvangivelsen for 1986, alene kan benyttes til etablering/ investering efter de sædvanlige regler.
Det er dog en betingelse, at indskuddet eller henlæggelsen anvendes til køb af skibe, der er indgået kontrakt om bygning af senest den 31. december 1987, samt at levering af skibet i henhold til aftalen skal ske senest den 31. december 1990.
Til § 7, stk. 4 Skatte- og afgiftsfritagelsen for skibskreditfondens indeksobligationer, herunder statens inflationsgaranti, foreslås tidsbegrænset.
Den skal gælde for obligationer, der udstedes til finansiering af skibe, der er indgået kontrakt om bygning af senest den 31. december 1988.
Det gælder endvidere, at skibet ifølge kontrakten skal leveres senest den 31. december 1990.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 1 I lov om skattemæssige afskrivninger m.v., jfr. lovbekendtgørelse nr.
 368 af 6. juni 1986, foretages følgende ændringer:
 1. I § 14 indsættes efter stk. 3 som nyt stykke:
»Stk. 4. For indkomståret 1986 kan der dog forskudsafskrives med indtil 20 pct. og for indkomstårene 1987 og 1988 med indtil 25 pct. af byggesummen.
Når forskudsafskrivningen påbegyndes i 1986, kan denne i alt højst udgøre 45 pct. af den aftalte byggesum, og i alt højst 50 pct., når forskudsafskrivningen påbegyndes i 1987. 1.
og 2. pkt. gælder alene, når industriministeren har godkendt, at reglerne i dette stykke kan anvendes på det skibsbygningsprojekt, der er indgået kontrakt om.«.
 Stk. 4 og 5 bliver herefter stk. 5 og 6.
 2. I § 14, stk. 4, der bliver stk. 5, indsættes efter »stk. 3, 1.
 pkt.,»: »eller stk. 4, 2. pkt.,» og efter »stk. 3, 2.  

 pkt.,»:
 »eller stk. 4, 1. pkt.,».
--/ § 14. - - Stk. 4. Foretages forskudsafskrivning på et skib i et indkomstår, for  

 hvilket saldoværdien for virksomhedens øvrige skibe er negativ, skal såvel  

 den samlede forskudsafskrivning i medfør af stk. 3, 1. pkt., som  

 forskudsafskrivningen for det pågældende indkomstår efter Stk. 3, 2. pkt., formindskes med et beløb lig den negative saldo.
 Stk. 5. I den periode, hvori forskudsafskrivning kan foretages, påvirker  

 forskudsafskrivningen ikke saldoværdien for virksomhedens øvrige skibe.
/-- § 2 I lov om indskud på etableringskonto, jfr. lovbekendtgørelse nr. 439 af 18. august 1984, som ændret ved lov nr. 256 af 22. maj 1986, foretages følgende ændringer:
 1. I § 5, stk. 1, 1. pkt., indsættes efter »§ 7«: »og § 7  

 A«.
--/ § 5. Ved etablering af selvstændig erhvervsvirksomhed her i landet hæves  

 indskuddene i overensstemmelse med reglerne i § 7. Pengeinstituttet må dog  

 først udbetale midlerne, når det har modtaget et udfyldt skema fra  

 kontohaveren.
Ministeren for skatter og afgifter fastsætter de nærmere regler  

 om dette skema. - - /-- 2. I § 5 indsættes efter stk. 7 som nyt stykke:
»Stk. 8. Selv om betingelserne i stk. 2, 1. og 4. pkt., ikke er opfyldt, anses etablering dog for at have fundet sted, når det beløb, der hæves fra etableringskontoen, indbetales til bygning af skibe, hvor den skattepligtiges samlede byggesum er på mindst 50.000 kr.
Det er en betingelse, at indbetalingen foretages senest 1 måned efter, at beløbet er hævet fra kontoen.
Det er endvidere en betingelse, at industriministeren har godkendt, at reglerne i dette stykke kan anvendes på det skibsbygningsprojekt, der er indgået kontrakt om.«.
 3. I § 7, stk. 4, indsættes efter »stk. 1«: »og § 7  

 A«.
--/ § 7. - - Stk. 4. Når et indskud hæves efter stk. 1, skal det beløb, der lægges til  

 grund ved beregningen af skattemæssige afskrivninger på det pågældende  

 formuegode, reduceres ved forlods afskrivning med et beløb, der svarer til  

 det hævede. - - /-- 4. Efter § 7 indsættes:
»§ 7 A.
Er etablering sket efter § 5, stk. 8, kan beløb af indtil samme størrelse som den aftalte byggesum hæves fra og med det indkomstår, hvor kontrakt om bygning af skibet er indgået, til og med det indkomstår, hvori levering finder sted, dog senest i 1990.
Forlods afskrivning skal foretages på byggesummen for de indkomstår, hvori beløbene hæves.
Stk. 2. Bestemmelsen i stk. 1 medfører ingen ændring i grundlaget for beregningen af forskudsafskrivning på skibet efter afskrivningslovens § 14. Den samlede forlods- og forskudsafskrivning kan dog ikke overstige 100 pct. af den aftalte byggesum eller af anskaffelsessummen, hvis denne er mindre end byggesummen.
Stk. 3. Ophæves eller sælges retten i henhold til en kontrakt om bygning af et skib, hvor etablering er sket i henhold til § 5, stk. 8, skal indskudsbeløb lig summen af de foretagne forlodsafskrivninger på skibet, jfr. stk. 1 og 2, med tillæg af 5 pct. for hvert år fra udløbet af de indkomstår, hvori indskuddene er fradraget og indtil udløbet af de indkomstår, hvori midlerne er hævet, medregnes i den skattepligtige indkomst for førstnævnte indkomstår.«.
 5. I § 7 B, stk. 1, indsættes som 3. pkt.:
»1. og 2. pkt. gælder dog ikke ved køb af skibe, der er omfattet af § 5, stk. 8.« 6. I § 7 B, stk. 2, indsættes efter »§ 7«: »og § 7 A«.
--/ § 7 B.
Deltagelse i en virksomhed som kommanditist anses ikke som  

 etablering.
Deltagelsen berettiger ikke til at hæve beløb efter § 7 til  

 forlods afskrivning på de af virksomheden omfattede aktiver.
 Stk. 2. Anskaffelse af aktiver, der er omfattet af afsnit V A i lov om  

 skattemæssige afskrivninger, anses ikke som etablering og berettiger ikke til  

 at hæve beløb efter § 7 til forlods afskrivning på de nævnte aktiver.
/-- 7. I § 10, stk. 1, indsættes efter »§ 7«: »og § 7 A«.
--/ § 10. Når etablering har fundet sted, skal indskud, der ikke har kunnet  

 hæves efter bestemmelserne i § 7 i etableringsåret eller noget af de to  

 efterfølgende indkomstår, medregnes til den skattepligtige indkomst for det  

 andet indkomstår efter etableringsåret. - - /-- 8. § 11 C, stk. 4, affattes således:
»Stk. 4. Når sager om de i § 11 B nævnte overtrædelser indbringes for domstolene, behandles de som politisager.
Retsmidlerne i retsplejelovens kapitel 73 kan anvendes i samme omfang som i statsadvokatsager.«.
--/ § 11 C. - - Stk. 4. Når sager om de i § 11 B nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitler 72 og 73 kan anvendes i samme omfang som i statsadvokatsager.
/-- § 3 I lov om investeringsfonds, jfr. lovbekendtgørelse nr. 422 af 15.
august 1984, som ændret ved lov nr. 257 af 22. maj 1986, foretages følgende ændringer:
 1. I § 3, stk. 1, 1. pkt., indsættes efter »§ 7«: »og § 7  

 A«.
--/ § 3. Henlæggelser til investeringsfonds kan kun anvendes til forlods  

 afskrivning på anskaffelsesudgifter vedrørende maskiner, inventar og lignende  

 driftsmidler, der udelukkende benyttes erhvervsmæssigt, skibe til  

 erhvervsmæssig brug, bygninger, hvorpå skattemæssig afskrivning kan  

 foretages, og særlige installationer i sådanne bygninger, samt dræningsanlæg  

 på jordbrugsbedrifter, jfr. nærmere § 7. Det samme gælder, hvor de nævnte  

 aktiver benyttes til forsøgs- eller forskningsvirksomhed, som er knyttet til  

 den skattepligtiges erhverv. - - /-- 2. I § 3, stk. 3, indsættes efter »fuldført«: », jfr. dog §  

 3 A, stk.
 6«.
--/ § 3. - - Stk. 3. Henlæggelser til investeringsfonds kan ikke benyttes til forlods  

 afskrivning på den aftalte eller beregnede anskaffelsessum for aktiver, der  

 ikke er leveret eller fuldført. - - /-- 3. I § 3 A, stk. 1, indsættes som 2. pkt.:
 »Det gælder dog ikke ved køb af skibe, der er omfattet af stk.  

 6.«.
 4. I § 3 A, stk. 2, indsættes som 2. pkt.:
 »Det gælder dog ikke ved køb af skibe, der er omfattet af stk.  

 6.«.
--/ § 3 A.
Skattepligtige, der som kommanditister deltager i en virksomhed,  

 kan ikke benytte henlæggelser til investeringsfonds til forlods afskrivning  

 på aktiver, der omfattes af denne virksomhed.
Stk. 2. Skattepligtige, der driver selvstændig skibsvirksomhed som  

 bierhverv efter personskattelovens § 4, Stk. 1, nr. 10, kan ikke benytte henlæggelser til investeringsfonds til  

 forlods afskrivning på aktiver, der omfattes af denne virksomhed.
/-- 5. I § 3 A indsættes efter stk. 5 som nyt stykke:
»Stk. 6. Selv om betingelserne i stk. 3, 1. pkt., ikke er opfyldt, kan henlæggelserne dog benyttes, når det beløb, der hæves fra investeringsfondskontoen, indbetales til bygning af skibe.
Det er en betingelse, at indbetalingen foretages senest 1 måned efter, at beløbet er hævet fra kontoen.
Det er endvidere en betingelse, at industriministeren har godkendt, at reglerne i dette stykke kan anvendes på det skibsbygningsprojekt, der er indgået kontrakt om.«.
 6. Efter § 7 indsættes:
»§ 7 A.
Benyttelse af henlæggelser til forlods afskrivning ved bygning af skibe omfattet af § 3 A, stk. 6, kan dog foretages fra og med det indkomstår, hvor kontrakt om bygning af skibet er indgået, til og med det indkomstår, hvori levering finder sted, dog senest i 1990. § 7, stk. 2 og 3, finder tilsvarende anvendelse.
Forlods afskrivning skal foretages på byggesummen for de indkomstår, hvori beløbene hæves.
Stk. 2. Bestemmelsen i stk. 1 medfører ingen ændring i grundlaget for beregningen af forskudsafskrivning på skibet.
Den samlede forlods- og forskudsafskrivning kan dog ikke overstige 100 pct. af den aftalte byggesum eller af anskaffelsessummen, hvis denne er mindre end byggesummen.
Stk. 3. Ophæves eller sælges retten i henhold til en kontrakt om bygning af et skib, hvortil der er benyttet henlæggelser i henhold til § 3 A, stk. 6, skal henlæggelser lig summen af de foretagne forlods afskrivninger på skibet, jfr. stk. 1 og 2, med tillæg af 5 pct. for hvert år fra henlæggelsesårenes udløb og indtil udløbet af de indkomstår, hvori midlerne er hævet, medregnes i den skattepligtige indkomst for henlæggelsesårene.«.
 7. § 11 A, stk. 4, affattes således:
»Stk. 4. Når sager om de i § 11 nævnte overtrædelser indbringes for domstolene, behandles de som politisager.
Retsmidlerne i retsplejelovens kapitel 73 kan anvendes i samme omfang som i statsadvokatsager.«.
--/ § 11 A. - - Stk. 4. Når sager om de i § 11 nævnte overtrædelser indbringes for  

 domstolene, behandles de som politisager.
Retsmidlerne i retsplejelovens  

 kapitler 72 og 73 kan anvendes i samme omfang som i statsadvokatsager.
/-- § 4 I lov om påligningen af indkomst- og formueskat til staten (ligningsloven), jfr. lovbekendtgørelse nr. 405 af 2. september 1985, som senest ændret ved lov nr. 345 af 4. juni 1986, indsættes efter § 7 H:
»§ 7 I.
Beløb, der af staten udbetales som inflationsgaranti i forbindelse med Danmarks Skibskreditfonds udstedelse af indeksregulerede obligationer til finansiering af ny- og ombygning af skibe, er skattefri for låntager.«.
§ 5 I lov nr. 222 af 3. juni 1983 om en realrenteafgift af visse pensionskapitaler m.v., jfr. lovbekendtgørelse nr. 573 af 29.
 august 1986, affattes § 3, stk. 3, nr. 2, således:
»2) Renteindtægt og indekstillæg vedrørende indeksobligationer udstedt af danske realkreditinstitutter, Dansk Landbrugs Realkreditfond, Danmarks Skibskreditfond og Kreditforeningen af Kommuner i Danmark.«.
--/ § 3. - - Stk. 3. - - 2) renteindtægt og indekstillæg vedrørende indeksobligationer udstedt af  

 danske realkreditinstitutter, Dansk Landbrugs Realkreditfond og  

 Kreditforeningen af Kommuner i Danmark samt renteindtægt og indekstillæg  

 vedrørende obligationer udstedt af Danmarks Skibskreditfond med fuld  

 indeksregulering eller med begrænset indeksregulering svarende til den del af  

 den årlige prisstigning, som ikke overstiger en grænse, der mindst udgør 6  

 pct.
/-- § 6 I lov nr. 532 af 13. december 1985 om skattemæssig behandling af gevinst og tab på fordringer og gæld, jfr. lovbekendtgørelse nr.
 519 af 8. august 1986, affattes § 7, stk. 5, således:
»Stk. 5. Mindsterenten er 21/2 pct. for indeksregulerede obligationer, der er udstedt af danske realkreditinstitutter, Dansk Landbrugs Realkreditfond, Danmarks Skibskreditfond og Kreditforeningen af Kommuner i Danmark.
Dette gælder tillige fordringer, som er udstedt af pengeinstitutter, og som reguleres fuldt ud efter udviklingen i de af Danmarks Statistik beregnede forbrugerprisindeks, nettoprisindeks eller reguleringsprisindeks.«.
