 Denne vejledning kan anvendes i stedet for bestemmelserne i:
 - Skibstilsynets Meddelelser C, kapitel II-1, regel 33, stk. 9.3.
 - Skibstilsynets Meddelelser D, kapitel II-1, regel 43, stk. 9.
 - Meddelelser fra Søfartsstyrelsen E, kapitel X, regel 10.300.
 - Skibstilsynets Meddelelser F, kapitel 13, stk. 13.400.
 Endvidere kan vejledningen bruges som supplement til bestemmelserne i  

 Meddelelser fra Søfartsstyrelsen B, kapitel II-1.
Konstruktion 1. Celler i alle batterier skal være således konstrueret og sikret, at  

 elektrolytten ikke kan løbe ud af cellerne ved skibets normale bevægelser, og  

 således at udsprøjt af elektrolytten undgås.
Installation 2. Hvor syre anvendes som elektrolyt, skal batterierne være opstillet i  

 bakker af bly eller træbakker foret med bly eller andet modstandsdygtigt  

 materiale.
 3. Celler og/eller cellekasser skal være understøttet og afstivet  

 indbyrdes med ikke-absorberende, isolerende materiale, således at enhver  

 forskydning af celler og/eller cellekasser undgås ved skibets bevægelser.
 4. Batterier skal anbringes således, at alle celler eller cellekasser er  

 tilgængelige såvel fra oven som fra en af siderne.
 5. I batterirum skal de indvendige overflader være behandlet med  

 korrosionsbeskyttende materiale.
Placering 6. Batterier med forskellige elektrolytter må ikke installeres i samme  

 rum.
 7. Batterier må ikke anbringes i soveafdelinger.
8. Startbatterier til motorer skal placeres så tæt som muligt ved de  

 motorer de betjener.
Kan sådanne batterier ikke opstilles i batterirum skal  

 de være installeret på steder, hvor forsvarlig ventilation er sikret.
 9. a) Batterianlæg med en total effekt over 20 kW skal installeres i  

 separat batterirum.
Ventilation 10. a) Batterianlæg med en effekt over 5 kW skal som nævnt under pkt. 9 b  

 være forsynet med ventilation til frit dæk.
Ved naturlig ventilation skal der  

 være kanaler for såvel lufttilgang som luftafgang, og disse skal hver have et  

 tværsnitsareal der ikke må være mindre end anført i efterfølgende tabel, hvor P = I x U I = den maksimale tilladelige ladestrøm i amp U = driftsspændingene i volt P = ladeeffekt i watt.
Q = 110 x f x n, hvor Q = l luft pr. time f = 1/4 af den maksimale tilladelige ladestrøm n = samlede antal celler i akkumulatorbatterierne.
(I ovennævnte beregninger skal den maksimale tilladelige ladestrøm sættes  

 til 10% af den af fabrikanten angivne nominelle strømstyrke.) 11. Et batterirum skal være forsynet med særligt ventilationssystem.
Fra  

 toppen af rummet skal en luftkanal være ført til fri luft, og der skal være  

 truffet foranstaltninger til at sikre lufttilgang forneden i rummet.
 Naturlig ventilation kan anvendes dersom kanalen eller kanalerne føres  

 direkte til fri luft, uden at nogen del af en kanal får en hældning på mere  

 end 45 grader fra det lodrette plan.
Mekanisk ventilation skal anvendes, hvor naturlig ventilation ikke er  

 mulig, samt i henhold til pkt. 10 b.
Ventilatormotorer anbragt i  

 ventilationskanalen skal være i eksplosionsbeskyttet udførelse.
 De indvendige overflader i ventilationskanaler skal være behandlet med  

 korrosionsbeskyttende maling.
 12. Alle åbninger i skodder og dæk, der omgiver et batterirum, bortset fra  

 ventilationsåbninger, skal være så effektivt tætnet, således at risikoen for  

 udtømning af gasser fra rummet reduceres mest muligt.
 13. Batterikasser under dæk skal være ventileret på tilsvarende måde som  

 batterirum.
 14. Hvis batterier anbringes i dækskasser, skal disse være ventileret og  

 således indrettet at indtrængen af vand forhindres.
Elektriske installationer i batterirum 15. Elektriske apparater eller andet udstyr, som kan udgøre en fare for  

 antænding af brændbare dampe er kun tilladt i henhold til gældende  

 bestemmelser for installationer i eksplosionsfarlige områder.
16. Batterier, bortset fra sådanne der udelukkende anvendes i startøjemed,  

 skal være beskyttet mod kortslutning ved sikring i hver isoleret pol eller  

 ved flerpolet maksimalafbryder.
Sikringer eller maksimalafbrydere skal være  

 anbragt så tæt ved batterirummet som muligt.
