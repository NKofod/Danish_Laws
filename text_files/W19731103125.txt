I forbindelse med overhalingsulykke blev førerens datter dræbt og to  

 personer i modpartens vogn henholdsvis dræbt og tilskadekommet.  

 Tiltalefrafald meddelt for uagtsomt manddrab i forhold til datteren, og  

 tiltale iøvrigt rejst.(* 2) 21-årig kvindelig bilist overskred under kørsel på hovedvej kørebanens midtlinie, hvorefter hun kom helt over i den  

 modsatte kørebanehalvdel, hvor hun kolliderede med en i modsat retning  

 kørende bil.
På sigtedes vogn blev der konstateret for høje dæktryk i  

 baghjulene, hvilket væsentligt forringede bilens køreegenskaber.
Sigtedes  

 datter blev dræbt, medens sigtede selv pådrog sig benbrud og bækkenbrud.
I  

 den anden bil dræbtes en person og en anden passager blev alvorligt kvæstet.  

 Erstatningsspørgsmålet var afklaret.
Der meddeltes tiltalefrafald efter  

 retsplejelovens § 723, stk. 2 for uagtsomt manddrab i forhold til datteren.  

 Iøvrigt rejstes der tiltale for overtrædelse af straffelovens § 241 og § 249,  

 stk. 1 og færdselsloven.
(* 1) Offentliggjort i Anklagemyndighedens Årsberetning 1976, side 125.
