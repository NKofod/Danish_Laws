 Man skal herved anmode brandmyndighederne om at søge gennemført egnede  

 foranstaltninger til begrænsning af den brandfare, der er forbundet med  

 sommerhuses placering i plantager, på lyngklædte arealer eller lignende  

 steder.
 Som egnede foranstaltninger, der bør gennemføres efter forhandling med  

 vedkommende grundejerforeninger eller andre interesserede, og som må afpasses  

 efter de lokale forhold, skal man pege på følgende: 1. Anbringelse af  

 iøjnefaldende steder i området og i hvert hus af opslag med oplysning om  

 brandfaren, om reglerne vedrørende tobaksrygning og afbrændning af bål, om  

 hvilke forholdsregler, der bør tages i tilfælde af brand, samt om placeringen  

 af slukningsredskaber.
 2. Opstilling af affaldsbeholdere af jern, således at  

 ophobning af løst affald undgås.
3. Anskaffelse af brandpiskere og i større  

 sommerhusområder af håndsprøjtebatterier efter nærmere anvisning af  

 brandmyndigheden.
Om anskaffelsen af slukningsredskaber bør der optages  

 bemærkning i brandvedtægten.
 4. Instruktion af beboerne og eventuelle  

 tilsynsførende med sommerhusene i anvendelsen af de slukningsredskaber, der  

 der placeret i området.
 5. Tilvejebringelse af muligheder for alarmering af  

 brandvæsenet.
