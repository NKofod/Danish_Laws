Fremsat den 12. april 2000 af  

 arbejdsministeren (Ove Hygum) Forslag til Lov om ændring af lov om  

 arbejdsløshedsforsikring m.v. og  

 lov om Arbejdsmarkedets Tillægspension (Ændring af bopælskravet i  

 efterlønsordningen mv.) § 1 I lov om arbejdsløshedsforsikring m.v., jf.  

 lovbekendtgørelse nr. 592 af 14. juli 1999, som ændret ved lov  

 nr. 1084 af 29. december 1999, foretages følgende ændringer:
 1. I § 74 indsættes efter »medlemmer,«: »jf. dog  

 § 74 m,«.
 2. I § 74 a, stk. 1, nr. 6, indsættes efter  

 »Grønland«: «, eller i et andet EØS-land«.
 3. I § 74 h indsættes som stk. 2:
 »Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte særlige regler om kontrol af  

 arbejde og indtægter for efterlønsmodtagere, som har  

 bopæl, arbejde eller indtægter i et andet EØS-land, samt  

 om kontrol med, om efterlønsmodtageren i øvrigt opfylder  

 betingelserne for ret til efterløn.«.
 4. I § 74 l, stk. 2, 1. pkt., og stk. 3,  

 ændres »udlandet« til: »lande uden for EØS-området«.
 5. Efter § 74 l indsættes:
»§ 74 m.
Efterlønsmodtagere, der  

 på grund af beskæftigelse i et andet EØS-land  

 ifølge lovvalgsreglerne i forordning (EØF) nr. 1408/71 ikke kan  

 bevare deres medlemskab af en dansk arbejdsløshedskasse, bevarer  

 retten til efterløn efter dette kapitel.
Stk. 2. Efterlønsmodtagerens hidtidige  

 arbejdsløshedskasse administrerer udbetaling mv. af efterløn  

 mod et bidrag til administration, der udbetales af Direktoratet for  

 Arbejdsløshedsforsikringen.
Bidraget udgør årligt et  

 beløb på 1,5 gange højeste dagpenge for en dag, jf.  

 § 47.
 Stk. 3. Efterlønnens størrelse for et år  

 reduceres med et beløb svarende til bidraget til  

 arbejdsløshedsforsikringen efter § 77, stk. 2 og 3, samt et  

 bidrag til administration, der pr. år udgør 1,5 gange  

 højeste dagpenge for en dag, jf. § 47.
Stk. 4. Efterlønsmodtagere, der har modtaget  

 efterløn i et andet EØS-land efter stk. 1, og som igen  

 tager bopæl her i riget, bortset fra Færøerne og  

 Grønland, skal uanset bestemmelserne i § 41 optages i den  

 arbejdsløshedskasse, som de var medlem af umiddelbart forud for  

 overflytningen til arbejdsløshedsforsikringen i et andet  

 EØS-land.
Dette gælder dog ikke, hvis efterlønsmodtageren  

 fortsat er beskæftiget i et andet EØS-land og derfor er omfattet  

 af arbejdsløshedsforsikringen der.
 Stk. 5. Reglerne i kapitel 13 om tilbagebetaling og sanktioner  

 samt reglerne om klageadgang i kapitel 16 finder tilsvarende anvendelse i  

 forhold til efterlønsmodtagere, der er omfattet af stk. 1.
 Stk. 6. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler om anvendelsen af  

 bestemmelserne i stk. 1-5.«.
 6. I § 75 indsættes efter »medlemmer,«: »jf. dog  

 § 75 f, stk. 3,«.
 7. I § 75 b, stk. 1, nr. 4, indsættes efter  

 »Grønland«: «, eller i et andet EØS-land«.
 8. I § 75 b, stk. 9, 3. pkt., indsættes  

 efter »Grønland«: «, eller i et andet EØS-land«.
 9. I § 75 f, stk. 2, 1. pkt., ændres  

 »udlandet« til: »lande uden for EØS-området«.
 10. I § 75 f indsættes efter stk. 2 som nyt  

 stykke:
 »Stk. 3. For efterlønsmodtagere, der på grund af  

 beskæftigelse i et andet EØS-land ifølge lovvalgsreglerne  

 i forordning (EØF) nr. 1408/71 ikke kan bevare deres medlemskab af en  

 dansk arbejdsløshedskasse, finder § 74 m tilsvarende  

 anvendelse.«.
 Stk. 3 bliver herefter stk. 4.
 11. I § 75 i, stk. 1, indsættes efter  

 »medlem,«: »jf. dog § 75 m, stk. 3,«.
 12. I § 75 i, stk. 2, indsættes efter  

 »Grønland«: «, eller i et andet EØS-land«.
 13. I § 75 m, stk. 2, ændres »udlandet« til:  

 »lande uden for EØS-området«.
 14. I § 75 m indsættes efter stk. 2 som nyt  

 stykke:
 »Stk. 3. For modtagere af overgangsydelse, der på grund  

 af beskæftigelse i et andet EØS-land ifølge  

 lovvalgsreglerne i forordning (EØF) nr. 1408/71 ikke kan bevare deres  

 medlemskab af en dansk arbejdsløshedskasse, finder § 74 m  

 tilsvarende anvendelse.«.
 Stk. 3 bliver herefter stk. 4.
 15. I § 75 n indsættes efter stk. 1 som nyt  

 stykke:
 »Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte særlige regler om kontrol af  

 arbejde og indtægter for modtagere af overgangsydelse, som har  

 bopæl, arbejde eller indtægter i et andet EØS-land, samt  

 om kontrol med, om modtageren af overgangsydelse i øvrigt opfylder  

 betingelserne for ret til overgangsydelse.«.
 Stk. 2 bliver herefter stk. 3.
 16. I § 85 d indsættes som stk. 9:
 »Stk. 9. For personer, der i medfør af §§ 74 m, 75  

 f, stk. 3, og 75 m, stk. 3, modtager efterløn eller  

 overgangsydelse, og som ikke er medlemmer af en dansk  

 arbejdsløshedskasse, finder reglerne i denne bestemmelse tilsvarende  

 anvendelse.«.
§ 2 I lov om Arbejdsmarkedets Tillægspension, jf.  

 lovbekendtgørelse nr. 752 af 20. oktober 1998, som bl.a. ændret  

 ved § 1 i lov nr. 278 af 12. maj 1999 og ved § 1 i lov nr. 288 af  

 12. maj 1999, foretages følgende ændringer:
 1. I § 2 b, stk. 1, indsættes som nr.  

 4:
 »4)	Personer, der i medfør af §§ 74 m, 75 f, stk. 3,  

 og 75 m, stk. 3, i lov om arbejdsløshedsforsikring m.v., modtager  

 efterløn eller overgangsydelse uden at være medlem af en dansk  

 arbejdsløshedskasse.«.
§ 3 Loven træder i kraft den 1. juli 2000.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring m.v. (Folketingstidende 1969/70, FF. sp.  

 3222, 3605 og 4473, tillæg A sp. 2369, tillæg B sp. 673,  

 tillæg C sp. 321) er senest bekendtgjort ved lovbekendtgørelse  

 nr. 592 af 14. juli 1999, som ændret ved lov nr. 1084 af 29. december  

 1999.
 Der er den 17. december 1999 fremsat L 161 om  

 ændring af lov om arbejdsløshedsforsikring m.v. (Sanktioner,  

 renter, tilbagebetaling m.v.). Lovforslaget er 1. behandlet den 20. januar  

 2000.
 Der er endvidere den 15. marts 2000 fremsat L 222 om  

 ændring af lov om arbejdsløshedsforsikring m.v. og lov om en  

 aktiv arbejdsmarkedspolitik (Sikring af udbetaling af  

 dagpengegodtgørelse for 1. og 2. ledighedsdag samt harmonisering af  

 fradragsregler). Lovforslaget er 1. behandlet den 28. marts 2000.
 De nævnte lovforslag har ingen betydning for  

 nærværende lovforslag.
I.
Indledning Europa-Kommissionen har i september 1998 rejst  

 spørgsmål om betingelserne for ret til dansk efterløn i  

 forhold til EU-retten.
På baggrund af den danske regerings svar i  

 december 1998 og marts 1999 har der efterfølgende været en  

 dialog med Kommissionen med henblik på at opnå enighed om denne  

 problemstilling.
Under henvisning til EF-traktatens artikel 39 og  

 Rådets forordning (EØF) nr. 1612/68 af 15. oktober 1968 om  

 arbejdskraftens frie bevægelighed inden for Fællesskabet, er det  

 Kommissionens opfattelse, at kravet om bopæl i Danmark som betingelse  

 for ret til efterløn indirekte gør det sværere for  

 vandrende arbejdstagere, herunder såkaldte grænsearbejdere - dvs.  

 personer der har bopæl i fx Tyskland og arbejder i Danmark -, der i  

 øvrigt opfylder betingelserne for ret til efterløn, at  

 opnå ret til efterløn, end for arbejdstagere på det danske  

 arbejdsmarked, der aldrig har benyttet deres ret til frit at bevæge sig  

 inden for fællesskabet.
For at sikre en lige behandling af alle, der  

 har optjent ret til dansk efterløn, har Kommissionen foreslået,  

 at bopælskravene i efterlønsordningen ændres  

 således, at medlemmer af en dansk arbejdsløshedskasse, der  

 bortset fra bopælskravet opfylder alle betingelser for ret til  

 efterløn, kan overgå til og bevare retten til efterløn,  

 hvis de har eller tager bopæl i et andet EØS-land.  

 EØS-landene omfatter EU-medlemslandene samt Norge, Island og  

 Liechtenstein.
 På den baggrund foreslår regeringen, at  

 arbejdsløshedsforsikringslovens krav om bopæl i Danmark som  

 betingelse for ret til overgang til efterløn og udbetaling af  

 efterløn ændres til et krav om bopæl i et  

 EØS-land.
Kommissionen er enig med regeringen i, at  

 efterlønsordningen ikke er en social sikringsordning, der er omfattet  

 af koordineringsreglerne i Rådets forordning (EØF) nr. 1408/71  

 af 14. juni 1971 om anvendelse af de sociale sikringsordninger på  

 arbejdstagere, selvstændige erhvervsdrivende og deres familiemedlemmer,  

 der flytter inden for Fællesskabet.
Efterløn er hverken en  

 pension eller en ydelse ved arbejdsløshed, men en særlig  

 arbejdsmarkedspolitisk ordning i form af en tilbagetrækningsordning,  

 der kan regulere udbuddet af arbejdskraft.
Dette betyder, at en  

 efterlønsmodtager ikke på samme måde som en person, der  

 modtager social pension, har ret til fx sygesikring for dansk regning ved  

 bopæl i et andet EØS-land.
 Ifølge de gældende regler er bopæl i  

 Danmark en betingelse for overgang til efterløn, jf. lovens § 74  

 a, stk. 1, nr. 6, og § 75 b, stk. 1, nr. 4. Personer, der  

 på overgangstidspunktet ikke har bopæl i Danmark, har ikke ret  

 til at overgå til efterløn, uanset om de i øvrigt  

 opfylder betingelserne for overgang til efterløn.
Det er endvidere en betingelse for udbetaling af  

 efterløn, at medlemmet ikke opholder sig i udlandet i længere  

 tid, jf. lovens §§ 74 l, stk. 2, og 75 f, stk. 2. I  

 Direktoratet for Arbejdsløshedsforsikringens bekendtgørelser  

 nr. 308 af 19. maj 1999 om arbejde og indtægter mv. i  

 efterlønsperioden (for medlemmer, som er fyldt 60 år før  

 den 1. juli 1999), og nr. 324 af 28. maj 1999 om fleksibel efterløn,  

 er varigheden af opholdet i udlandet udmøntet til 3 måneder pr.  

 kalenderår.
Der sondres i denne sammenhæng efter de  

 gældende regler ikke mellem EØS-lande og det øvrige  

 udland.
 Forslaget indebærer en forbedring af ordningen for  

 alle efterlønsmodtagere, fordi de får mulighed for at  

 bosætte sig hvor som helst i EØS-området uden at miste  

 retten til efterløn.
 Samtidig indebærer forslaget, at medlemmer af en  

 dansk arbejdsløshedskasse, der har bopæl i et andet medlemsland,  

 og som i øvrigt opfylder lovens betingelser for ret til dansk  

 efterløn, får mulighed for at overgå til  

 efterløn.
Forslaget indebærer, at de administrative regler om  

 efterløn må konsekvensændres i overensstemmelse med det  

 ændrede bopælskrav.
Der henvises til bemærkningerne til  

 lovforslagets enkelte bestemmelser.
Forslaget medfører ikke ændringer i de  

 gældende regler om fradrag for arbejde og indtægter, herunder  

 pensioner, som gælder for efterlønsmodtagere.
Arbejde i et andet  

 EØS-land skal medføre fradrag på samme måde som  

 arbejde i Danmark.
Efterlønsmodtagerens pensionsformue og  

 løbende udbetalte pensioner skal også medføre fradrag  

 efter samme regler, uanset om efterlønsmodtageren bor i Danmark eller  

 et andet EØS-land.
Overgangsydelsesordningen minder i et vist omfang om  

 efterlønsordningen, og det foreslås derfor også at  

 ændre bopælskravet i overgangsydelsesordningen.
Efter forslaget  

 får overgangsydelsesmodtagere således mulighed for at  

 bosætte sig i et andet EØS-land.
Overgangsydelsesmodtagere, der  

 bosætter sig i et andet EØS-land, vil blive omfattet af samme  

 regler som overgangsydelsesmodtagere med bopæl i Danmark.
 Forslaget medfører ikke ændringer i de  

 gældende regler om bopælskrav i forhold til Færøerne  

 og Grønland.
 Opretholdelse af bopælskravet skal ses i  

 sammenhæng med de særlige regler for medregning af forsikrings-  

 og beskæftigelsesperioder, der gælder for Færøerne  

 og Grønland.
I forlængelse af lovændringen vil regeringen  

 undersøge mulighederne for en ændring af bopælskravet for  

 Færøerne og Grønland.
Samspillet mellem  

 bopælskravet og de øvrige elementer i efterlønsordningen  

 vil indgå i denne overvejelse.
II. Økonomiske konsekvenser for det  

 offentlige Det skønnes, at det ændrede bopælskrav  

 vil medføre, at efterlønsmodtagere vil flytte til et andet  

 EØS-land i samme omfang og efter nogenlunde samme mønster som  

 67-69 årige folkepensionister med bopælsperioder i Danmark  

 på mindst 13 år.
Af det samlede antal folkepensionister i denne  

 aldersgruppe er 1½ pct. udrejst til et EØS-land, heraf omkring 1/5 til  

 Spanien eller Frankrig.
Hvis det samme antages at gælde  

 efterlønsmodtagere, vil der i 2003 være 2.600  

 efterlønsmodtagere, som har taget bopæl i et andet  

 EØS-land.
Det forventes, at de nye muligheder for at medtage  

 efterlønnen til et andet EØS-land vil medføre en  

 øget tilgang til efterlønsordningen af personer, der ellers  

 ikke ville været gået på efterløn.
Med samme  

 forudsætninger om 1½ pct. som ovenfor skønnes det med betydelig  

 usikkerhed, at antallet af efterlønsmodtagere vil blive forøget  

 med ca. 900 i 2003. Den øgede tilgang til efterlønsordningen  

 vil medføre bruttomerudgifter til efterløn.
 På længere sigt skønnes det  

 således, at i alt ca. 3.500 efterlønsmodtagere vil være  

 udrejst.
Udrejse til et andet EØS-land medfører i sig  

 selv ikke konsekvenser for bruttoudgifterne til efterløn.
Udrejse vil  

 imidlertid medføre et skatteprovenutab som følge af, at der  

 indgår bopælsbeskatning i Danmarks dobbeltbeskatningsaftaler med  

 Spanien og Frankrig, hvilket indebærer, at efterlønnen bliver  

 beskattet i disse lande i stedet for i Danmark.
Endvidere vil der være øgede  

 efterlønsudgifter til medlemmer af danske arbejdsløshedskasser,  

 der har bopæl i et andet EØS-land, som i øvrigt opfylder  

 betingelserne for ret til efterløn, og som overgår til  

 efterløn.
Det drejer sig om personer bosat i EØS-lande uden for  

 Danmark med beskæftigelse i Danmark (grænsegængere).  

 Omfanget skønnes med usikkerhed at omfatte ca. 100 personer.
 Det skønnes med betydelig usikkerhed, at  

 lovforslaget vil medføre en bruttomerudgift til efterløn  

 på ca. 5 mio. kr. i 2000, ca. 70 mio. kr. i 2001, ca. 100 mio. kr. i  

 2002 og ca. 115 mio. kr. i 2003.
 Det skønnes endvidere med betydelig usikkerhed, at  

 skatteprovenutabet vil være ubetydeligt i 2000, ca. 15 mio. kr. i 2001,  

 ca. 25 mio. kr. i 2002 og 2003.
 På den baggrund skønnes det med betydelig  

 usikkerhed, at de samlede offentlige merudgifter vil være ca. 5 mio.  

 kr. i 2000, ca. 85 mio. kr. i 2001, ca.125 mio. kr. i 2002 og ca. 140 mio.  

 kr. i 2003.
 Det bemærkes, at de økonomiske konsekvenser  

 især afhænger af mertilgangen til efterlønsordningen (som  

 der knytter sig stor usikkerhed til). For hver 100 personer antallet afviger  

 fra de forudsatte 900 personer, ændres udgiften med ca. 12 mio. kr.
III.
Administrative konsekvenser for det offentlige Forslaget vil medføre en administrativ  

 merbelastning af Direktoratet for Arbejdsløshedsforsikringen i  

 forbindelse med behandling af ansøgning om ret til beskæftigelse  

 som selvstændig i et andet EØS-land.
 Der vil endvidere være tale om en administrativ  

 merbelastning af arbejdsløshedskasserne i forbindelse med de  

 øgede krav om dokumentation for arbejde og indtægt i forhold til  

 efterlønsmodtagere og modtagere af overgangsydelse, der har  

 bopæl eller beskæftigelse i andre EØS-lande.
IV. Økonomiske konsekvenser for erhvervslivet Forslaget har ingen økonomiske konsekvenser for  

 erhvervslivet.
V.
Administrative konsekvenser for erhvervslivet Forslaget har ingen administrative konsekvenser for  

 erhvervslivet.
VI.
Miljømæssige konsekvenser Forslaget har ingen miljømæssige  

 konsekvenser.
VII.
Administrative konsekvenser for borgerne Forslaget vil kunne indebære øgede krav til  

 efterlønsmodtagere og modtagere af overgangsydelse, der vælger  

 at arbejde eller bo i et andet EØS-land, om dokumentation for arbejde  

 og indtægt samt for bopæl.
VIII.
Ligestillingsmæssige konsekvenser Forslaget har ingen ligestillingsmæssige  

 konsekvenser.
IX.
Forholdet til EU-retten Der henvises til bemærkningerne ovenfor under pkt.  

 I.
X.
Høringer Forslaget har ikke været udsendt til høring  

 inden fremsættelsen.
Vurdering af konsekvenser af  

 lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og   

 amtskommuner Ingen Samlede offentlige merudgifter til efterløn samt et  

 skatteprovenutab 2000: Ca. 5 mio. kr.
 2001: Ca. 85 mio. kr.
 2002: Ca. 125 mio. kr.
 2003: Ca. 140 mio. kr.
Administrative konsekvenser for stat, kommuner og  

 amtskommuner Ingen Administrativ merbelastning i Direktoratet for  

 Arbejdsløshedsforsikringen samt i  

 arbejdsløshedskasserne Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Mindre konsekvenser Ingen Forholdet til EU-retten Der henvises til bemærkningerne ovenfor under pkt.  

 I Bemærkninger til lovforslagets  

 enkelte bestemmelser Til § 1 Til nr. 1 og 6 Efter de gældende regler er det en betingelse for at  

 få udbetalt efterløn, at efterlønsmodtageren er medlem af  

 en dansk arbejdsløshedskasse.
Personer, der opnår  

 beskæftigelse i et andet EØS-land, vil ifølge  

 lovvalgsreglerne i forordning 1408/71 som hovedregel blive omfattet af  

 arbejdsløshedsforsikringen i beskæftigelseslandet.
Der er ikke  

 mulighed for samtidig at bevare medlemskab af den danske  

 arbejdsløshedskasse.
 Forslagene sikrer, at efterlønsmodtagere, der  

 på grund af beskæftigelse i et andet EØS-land ikke kan  

 bevare deres medlemskab af en dansk arbejdsløshedskasse, kan få  

 efterløn, jf. i øvrigt bemærkningerne til § 1, nr.  

 5.
Til nr. 2 og 7 Efter de gældende regler er bopæl i Danmark en  

 betingelse for overgang til efterløn.
 Det foreslås, at dette bopælskrav ændres  

 til et krav om bopæl i et EØS-land.
Til nr. 3 og 15 Det foreslås, at direktøren for  

 Arbejdsløshedsforsikringen efter forhandling med  

 Landsarbejdsrådet får adgang til at fastsætte særlige  

 regler om kontrol af arbejdets omfang og indtægtens størrelse,  

 hvis efterlønsmodtageren eller modtageren af overgangsydelse  

 udfører arbejde i eller har bopæl i et andet EØS-land,  

 samt om kontrol med fortsat opfyldelse af betingelserne for ret til  

 efterløn eller overgangsydelse.
Efter gældende regler fører  

 arbejdsløshedskasserne kontrol med efterlønsmodtagere og  

 modtagere af overgangsydelse, der har bopæl i Danmark.
De kan i den  

 forbindelse indhente oplysninger fra arbejdsgivere og skattemyndigheder.  

 Samme kontrolmuligheder vil ikke være til stede i forhold til  

 efterlønsmodtagere eller modtagere af overgangsydelse, der har  

 beskæftigelse eller bopæl uden for Danmark, og det er derfor  

 nødvendigt at finde andre tilfredsstillende kontrolmåder.  

 Udgangspunktet vil være, at den enkelte efterlønsmodtager eller  

 modtager af overgangsydelse vil være nærmest til at fremskaffe  

 den fornødne dokumentation for, at betingelserne for udbetaling af  

 efterløn er opfyldt.
Dette betyder, at udbetalingen af efterløn  

 eller overgangsydelse suspenderes, hvis der ikke fremskaffes den  

 tilstrækkelige dokumentation.
Efterlønsmodtagere eller overgangsydelsesmodtagere  

 med bopæl i et andet EØS-land skal løbende opfylde alle  

 betingelser for ret til disse ydelser.
Tages der bopæl eller ophold ud  

 over 3 måneder i et land uden for EØS-området, suspenderes  

 retten til at få udbetalt efterløn eller overgangsydelse.
Det er  

 derfor nødvendigt at fastsætte nærmere regler om kontrol  

 med bopæl.
Til nr. 4, 9, 12 og 13 Efter de gældende regler er det en betingelse for  

 udbetaling af efterløn eller overgangsydelse, at medlemmet ikke  

 opholder sig i udlandet i længere tid, jf. lovens §§ 74 l,  

 stk. 2, 75 b, stk. 2, og 75 m, stk. 2, jf. § 75 i,  

 stk. 2, eller at medlemmet ikke arbejder i udlandet, jf. § 74 l,  

 stk. 3. I Direktoratet for Arbejdsløshedsforsikringens  

 bekendtgørelse om fleksibel efterløn samt bekendtgørelse  

 om overgangsydelse er varigheden af opholdet i udlandet udmøntet til 3  

 måneder pr. kalenderår.
Det forudsættes, at medlemmet  

 bevarer fast bopæl i Danmark.
Der sondres i denne sammenhæng  

 efter de gældende regler ikke mellem EØS-lande og det  

 øvrige udland.
Forslagene indebærer, at der kan udbetales  

 efterløn eller overgangsydelse ved bopæl eller fortsat ophold ud  

 over 3 måneder inden for EØS-området.
Det sikres  

 ligeledes, at der kan udbetales efterløn ved arbejde i disse lande.  

 Ved ophold i lande uden for EØS-området vil gældende  

 regler fortsat finde anvendelse, d.v.s. at der kun kan udbetales  

 efterløn eller overgangsydelse i op til 3 måneder pr.  

 kalenderår, samt at der ikke kan udbetales efterløn, hvis der  

 udføres arbejde.
Overskrides denne frist, tages der fast bopæl  

 eller udføres der arbejde uden for EØS-området,  

 suspenderes retten til efterløn eller overgangsydelse.
Til nr. 5, 10, 11 og 14 Medlemskab af en dansk arbejdsløshedskasse er en  

 betingelse for ret til efterløn eller overgangsydelse.
Det  

 foreslås, at dette krav fraviges i de tilfælde, hvor en  

 efterlønsmodtager eller modtager af overgangsydelse, der tager ophold  

 eller bopæl i et andet EØS-land, benytter retten til at arbejde  

 i efterløns- eller overgangsydelsesperioden og derfor omfattes af  

 arbejdsløshedsforsikringen der.
Personer omfattet af koordineringen af de sociale  

 sikringsordninger i fællesskabet kan alene være forsikret i  

 ét medlemsland.
Hovedreglen er, at man er forsikret i det land, hvor  

 man er beskæftiget.
Personer, der ophører med at være  

 beskæftigede uden at blive omfattet af forsikringen i et andet  

 medlemsland, skal forsikres i deres bopælsland.
 Hvis efterlønsmodtagere eller modtagere af  

 overgangsydelse tager beskæftigelse i et EØS-land, vil reglerne  

 om, hvilket EØS-lands lovgivning der skal anvendes, indebære, at  

 medlemskab af en dansk arbejdsløshedskasse som hovedregel vil  

 være udelukket.
Det foreslås videre, at efterlønsmodtagerens  

 eller overgangsydelsesmodtagerens hidtidige arbejdsløshedskasse  

 administrerer udbetaling mv. af efterløn eller overgangsydelse mod et  

 bidrag til administration, der betales af Direktoratet for  

 Arbejdsløshedsforsikringen.
Bidraget foreslås fastsat til et  

 årligt beløb på 1,5 gange højeste dagpenge for en  

 dag, jf. § 47. Bidraget kommer dermed til at svare til det  

 administrationsgebyr, fagligt uorganiserede medlemmer betaler i de  

 tilfælde, hvor arbejdsløshedskassens administration fuldt ud  

 betales af en faglig organisation, jf. § 12 i bilag til  

 bekendtgørelse nr. 434 af 8. juni 1999 om standardvedtægt for  

 anerkendte arbejdsløshedskasser.
 Som følge af at modtageren af efterløn eller  

 overgangsydelse ikke er medlem at en arbejdsløshedskasse og dermed  

 hverken skal betale bidrag til arbejdsløshedsforsikringen eller  

 administrationsbidrag, foreslås det, at efterlønnen eller  

 overgangsydelsen reduceres med et beløb svarende til bidraget til  

 arbejdsløshedsforsikringen efter § 77, stk. 2 og 3, samt et  

 bidrag til administration, der pr. år udgør 1,5 gange  

 højeste dagpenge for en dag, jf. § 47. Herved sikres, at  

 efterlønsmodtagere og modtagere af overgangsydelse stilles lige,  

 uanset om de har bopæl i Danmark eller i et andet EØS-land.
Når efterlønsmodtagere eller modtagere af  

 overgangsydelse forlader det EØS-land, hvor de har været  

 arbejdsløshedsforsikret på grund af beskæftigelse i  

 efterløns- eller overgangsydelsesperioden, og vender tilbage til  

 Danmark, skal de genoptages i den arbejdsløshedskasse, de var medlem  

 af indtil overflytningen til forsikringen i det andet EØS-land.
Dette  

 gælder dog ikke i de tilfælde, hvor personen efter at have taget  

 bopæl i Danmark fortsat måtte være omfattet af  

 arbejdsløshedsforsikringen i et andet EØS-land på grund  

 af beskæftigelse der.
 Det foreslås videre, at efterlønsmodtagere og  

 modtagere af overgangsydelse, der får udbetalt efterløn eller  

 overgangsydelse af deres hidtidige arbejdsløshedskasse, har samme  

 klagemuligheder og er undergivet samme regler om tilbagebetaling og  

 sanktioner, som gælder for medlemmer af en  

 arbejdsløshedskasse.
Det foreslås endelig, at direktøren for  

 Arbejdsløshedsforsikringen efter forhandling med  

 Landsarbejdsrådet fastsætter de nærmere regler om  

 tilrettelæggelsen af denne særlige udbetalingsordning.
Der skal  

 herunder fastsættes særlige regler om de tilfælde, hvor  

 efterlønsmodtageren i perioden med bopæl i et andet  

 EØS-land gør sig skyldig i forhold, der medfører  

 sanktion efter reglerne i kapitel 13. Reglerne skal sikre, at retsvirkningen  

 af en forseelse bliver ensartet, hvad enten forseelsen er begået som  

 modtager af efterløn under ophold i et andet EØS-land eller som  

 medlem af en dansk arbejdsløshedskasse.
Tilsvarende regler skal  

 fastsættes for modtagere af overgangsydelse.
Til nr. 8 Som hovedregel kan medlemmer, der er udtrådt af  

 efterlønsordningen, ikke på ny overgå til efterløn.  

 Dog kan et medlem, der udtræder af den gamle efterlønsordning  

 på grund af tilbagevenden til arbejdslivet, én gang  

 genindtræde i ordningen, hvis bl.a. betingelsen om bopæl her i  

 riget, bortset fra Færøerne og Grønland, er opfyldt.
Det  

 foreslås, at bestemmelsen herom i lovens § 75 b, stk. 9,  

 ændres således, at betingelsen også kan opfyldes ved  

 bopæl i et andet EØS-land.
Til nr. 16 Det foreslås, at der som konsekvens af retten til  

 udbetaling af efterløn eller overgangsydelse i et andet  

 EØS-land og som konsekvens af forslaget om at lade den hidtidige  

 arbejdsløshedskasse forestå administrationen heraf gives  

 mulighed for, at modtagerne af disse ydelser kan vælge at indbetale  

 bidrag til Arbejdsmarkedets Tillægspension på samme måde  

 som medlemmer af en arbejdsløshedskasse, som modtager disse  

 ydelser.
Til § 2 Til nr. 1 Efter de gældende regler i § 2 b i lov om  

 Arbejdsmarkedets Tillægspension er det bl.a. kun medlemmer af en  

 arbejdsløshedskasser, der modtager efterløn eller  

 overgangsydelse, der kan vælge at indbetale bidrag til Arbejdsmarkedets  

 Tillægspension.
 Med forslaget sikres den samme adgang for personer, der  

 modtager de pågældende ydelser i et andet EØS-land.
 Der henvises til bemærkningerne til § 1,  

 nr.16.
Til § 3 Det foreslås, at loven træder i kraft den 1.  

 juli 2000.
Lovforslaget indebærer, at  

 arbejdsløshedsforsikringsloven bringes i overensstemmelse med de  

 synspunkter, Kommissionen har givet udtryk for vedrørende  

 efterlønsordningens forhold til EU-retten.
De krav på  

 efterløn, som nu hjemles, følger af EF-traktatens artikel 39 og  

 artikel 7 i Rådets forordning nr. 1612/68 om arbejdskraftens frie  

 bevægelighed, således som disse bestemmelser er fortolket af  

 Kommissionen.
 Et krav om efterløn, som under henvisning til  

 EU-retten måtte blive rejst over for danske myndigheder i  

 overensstemmelse med bestemmelserne, vil derfor medføre, at også  

 personer, der før lovens ikrafttræden har fået afslag  

 på efterløn på grund af bopælskravet, har krav  

 på efterløn i det omfang, dette krav ikke er forældet  

 efter dansk rets almindelige regler, og nu kan dokumenteres.
Bilag Lovforslaget sammenholdt med gældende lov Gældende formulering Lovforslaget § 1 § 74. Medlemmer, der fylder 60 år den 1. juli 1999 eller  

 senere, har ret til efterløn efter reglerne i §§ 74 a - 1.
 1. I § 74 indsættes efter »medlemmer,«: »jf. dog  

 § 74 m,«.
§ 74 a.
Ret til efterløn har et medlem af en anerkendt  

 arbejdsløshedskasse, som 1)	er fyldt 60 år, 2)	har været medlem i mindst 25 år inden for de sidste 30  

 år, jf. dog stk. 2 og 3, 3)	har indbetalt efterlønsbidrag, jf. § 77, stk. 4,  

 jf. dog § 77, stk. 5, i mindst 25 år inden for de sidste 30  

 år, jf. dog stk. 2 og 3, 4)	ved ledighed vil kunne opfylde betingelserne for ret til dagpenge,  

 jf. dog stk. 5, eller modtager overgangsydelse, 5)	har fået indberettet værdien af pensionsformuen, jf.  

 § 74 i, stk. 3 og 4, og 6)	har bopæl her i riget, bortset fra Færøerne og  

 Grønland.
 2. I § 74 a, stk. 1, nr. 6, indsættes efter  

 »Grønland«: «, eller i et andet EØS-land«.
Stk. 2. - 6. - - - § 74 h.
Direktøren for  

 Arbejdsløshedsforsikringen fastsætter efter forhandling med  

 Landsarbejdsrådet nærmere regler om, hvilken betydning arbejde og  

 indtægter i efterlønsperioden skal have for efterlønnens  

 størrelse.
 3. I § 74 h indsættes som stk. 2:
 »Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte særlige regler om kontrol af  

 arbejde og indtægter for efterlønsmodtagere, som har  

 bopæl, arbejde eller indtægter i et andet EØS-land, samt  

 om kontrol med, om efterlønsmodtageren i øvrigt opfylder  

 betingelserne for ret til efterløn.«.
§ 74 l Stk. 1. - - - Stk. 2. Efterløn kan ikke udbetales til medlemmer, der  

 opholder sig i udlandet i længere tid.
Nærmere regler herom  

 fastsættes af direktøren for Arbejdsløshedsforsikringen  

 efter forhandling med Landsarbejdsrådet.
 4. I § 74 l, stk. 2, 1. pkt., og stk. 3,  

 ændres »udlandet« til: »lande uden for EØS-området«.
 Stk. 3. Efterløn kan ikke udbetales til et medlem, der  

 arbejder i udlandet, medmindre arbejdet udføres som udsendt for en  

 dansk arbejdsgiver.
Stk. 4. - 5. - - - 5. Efter § 74 l indsættes:
»§ 74 m.
Efterlønsmodtagere, der på grund af  

 beskæftigelse i et andet EØS-land ifølge lovvalgsreglerne  

 i forordning (EØF) nr. 1408/71 ikke kan bevare deres medlemskab af en  

 dansk arbejdsløshedskasse, bevarer retten til efterløn efter  

 dette kapitel.
Stk. 2. Efterlønsmodtagerens hidtidige  

 arbejdsløshedskasse administrerer udbetaling mv. af efterløn  

 mod et bidrag til administration, der udbetales af Direktoratet for  

 Arbejdsløshedsforsikringen.
Bidraget udgør årligt et  

 beløb på 1,5 gange højeste dagpenge for en dag, jf.  

 § 47.
 Stk. 3. Efterlønnens størrelse for et år  

 reduceres med et beløb svarende til bidraget til  

 arbejdsløshedsforsikringen efter § 77, stk. 2 og 3, samt et  

 bidrag til administration, der pr. år udgør 1,5 gange  

 højeste dagpenge for en dag, jf. § 47.
Stk. 4. Efterlønsmodtagere, der har modtaget  

 efterløn i et andet EØS-land efter stk. 1, og som igen  

 tager bopæl her i riget, bortset fra Færøerne og  

 Grønland, skal uanset bestemmelserne i § 41 optages i den  

 arbejdsløshedskasse, som de var medlem af umiddelbart forud for  

 overflytningen til arbejdsløshedsforsikringen i et andet  

 EØS-land.
Dette gælder dog ikke, hvis efterlønsmodtageren  

 fortsat er beskæftiget i et andet EØS-land og derfor er omfattet  

 af arbejdsløshedsforsikringen der.
 Stk. 5. Reglerne i kapitel 13 om tilbagebetaling og sanktioner  

 samt reglerne om klageadgang i kapitel 16 finder tilsvarende anvendelse i  

 forhold til efterlønsmodtagere, der er omfattet af stk. 1.
 Stk. 6. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler om anvendelsen af  

 bestemmelserne i stk. 1-5.«.
 § 75. Medlemmer, der er fyldt 60 år før den 1.  

 juli 1999, har ret til efterløn efter reglerne i §§ 75 a-g.
 6. I § 75 indsættes efter »medlemmer,«: »jf. dog  

 § 75 f, stk. 3,«.
§ 75 b.
Ret til efterløn har medlemmer af anerkendte  

 arbejdsløshedskasser, 1)	som er fyldt 60 år, 2)	som har været medlem og indbetalt efterlønsbidrag, jf.  

 § 77, stk. 4, jf. stk. 5, i 20 år inden for de sidste 25  

 år, jf. dog stk. 2, 3)	som opfylder betingelserne for ret til dagpenge, modtager dagpenge  

 efter § 55, stk. 4, eller modtager overgangsydelse, og 4)	som har bopæl her i riget, bortset fra Færøerne  

 og Grønland.
Stk. 2. - 8. - - - 7. I § 75 b, stk. 1, nr. 4, indsættes efter  

 »Grønland«: «, eller i et andet EØS-land«.
§ 75 b Stk. 1. - 8. - - - Stk. 9. Medlemmer, der er udtrådt af  

 efterlønsordningen, kan ikke på ny overgå til  

 efterløn.
Dog kan et medlem, der udtræder af  

 efterlønsordningen på grund af tilbagevenden til arbejdslivet,  

 én gang genindtræde i efterlønsordningen.
Ved  

 genindtrædelsen skal medlemmet opfylde betingelserne for ret til  

 dagpenge ved ledighed, dog bortset fra arbejdskravet efter § 53, og  

 rådighedsbetingelserne efter § 62, stk. 1, nr. 1 og 3, samt  

 have bopæl her i riget, bortset fra Færøerne og  

 Grønland.
Stk. 10. - - - 8. I § 75 b, stk. 9, 3. pkt., indsættes  

 efter »Grønland«: «, eller i et andet EØS-land«.
§ 75 f Stk. 1. - - - Stk. 2. Efterløn kan ikke udbetales til medlemmer, der  

 i længere tid opholder sig i udlandet.
Nærmere regler  

 fastsættes af direktøren for  

 Arbejdsløshedsforsikringen.
Stk. 3. - - - 9. I § 75 f, stk. 2, 1. pkt., ændres  

 »udlandet« til: »lande uden for EØS-området«.
§ 75 f Stk. 1. - 2. - - - 10. I § 75 f indsættes efter stk. 2 som nyt  

 stykke:
 Stk. 3. Efterløn kan ikke udbetales til et medlem, som  

 ved domstols- eller administrativ afgørelse er berøvet sin  

 frihed.
 »Stk. 3. For efterlønsmodtagere, der på grund af  

 beskæftigelse i et andet EØS-land ifølge lovvalgsreglerne  

 i forordning (EØF) nr. 1408/71 ikke kan bevare deres medlemskab af en  

 dansk arbejdsløshedskasse, finder § 74 m tilsvarende  

 anvendelse.«.
 Stk. 3 bliver herefter stk. 4.
§ 75 i.
Et medlem, der er overgået til overgangsydelse,  

 bevarer retten hertil efter reglerne i dette kapitel.
Stk. 2. - 4. - - - 11. I § 75 i, stk. 1, indsættes efter  

 »medlem,«: »jf. dog § 75 m, stk. 3,«.
§ 75 i Stk. 1. - - - Stk. 2. Det er en betingelse for at bevare retten, at  

 medlemmet har bopæl her i riget, bortset fra Færøerne og  

 Grønland.
Stk. 3. - 4. - - - 12. I § 75 i, stk. 2, indsættes efter  

 »Grønland«: «, eller i et andet EØS-land«.
§ 75 m Stk. 1. - - - Stk. 2. Overgangsydelse kan ikke udbetales til medlemmer, der  

 i længere tid opholder sig i udlandet.
Stk. 3. - - - 13. I § 75 m, stk. 2, ændres »udlandet« til:  

 »lande uden for EØS-området«.
§ 75 m Stk. 1. - 2. - - - 14. I § 75 m indsættes efter stk. 2 som nyt  

 stykke:
 Stk. 3. Overgangsydelse kan ikke udbetales til et medlem, som  

 ved domstols- eller administrativ afgørelse er berøvet sin  

 frihed.
 »Stk. 3. For modtagere af overgangsydelse, der på grund  

 af beskæftigelse i et andet EØS-land ifølge  

 lovvalgsreglerne i forordning (EØF) nr. 1408/71 ikke kan bevare deres  

 medlemskab af en dansk arbejdsløshedskasse, finder § 74 m  

 tilsvarende anvendelse.«.
 Stk. 3 bliver herefter stk. 4.
§ 75 n.
Nærmere regler om anvendelse af bestemmelserne i  

 dette kapitel fastsættes af direktøren for  

 Arbejdsløshedsforsikringen efter forhandling med  

 Landsarbejdsrådet.
 15. I § 75 n indsættes efter stk. 1 som nyt  

 stykke:
 Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte regler om retten til overgangsydelse,  

 hvis medlemmet er omfattet af strejke eller lockout (konflikt).
 »Stk. 2. Direktøren for  

 Arbejdsløshedsforsikringen kan efter forhandling med  

 Landsarbejdsrådet fastsætte særlige regler om kontrol af  

 arbejde og indtægter for modtagere af overgangsydelse, som har  

 bopæl, arbejde eller indtægter i et andet EØS-land, samt  

 om kontrol med, om modtageren af overgangsydelse i øvrigt opfylder  

 betingelserne for ret til overgangsydelse.«.
 Stk. 2 bliver herefter stk. 3.
§ 85 d.
For medlemmer af arbejdsløshedskasser for  

 lønmodtagere, som modtager overgangsydelse eller  

 efterløn, og som ønsker at betale bidrag til ATP, indbetales  

 det bidrag, der er fastsat efter § 15, stk. 1, sammenholdt med  

 § 2 b, i lov om Arbejdsmarkedets Tillægspension, jf. dog  

 stk. 4.
 Stk. 2. I perioden 1. juli 1999 til 31. december 2001  

 indbetales for medlemmer af arbejdsløshedskasser for  

 selvstændige erhvervsdrivende, der modtager overgangsydelse eller  

 efterløn, og som ønsker at betale bidrag til ATP, det bidrag,  

 der er fastsat efter § 15, stk. 1, sammenholdt med § 2 b i lov  

 om Arbejdsmarkedets Tillægspension, jf. dog stk. 4.
 Stk. 3. Bestyrelsen for Arbejdsmarkedets Tillægspension  

 beregner størrelsen af bidraget for hver time, der udbetales  

 overgangsydelse eller efterløn for.
Stk. 4. Modtageren af overgangsydelse eller efterløn  

 betaler halvdelen af bidraget, og staten betaler den anden halvdel.
Hver  

 bidragsandel for en uge eller en måned nedrundes til nærmeste  

 hele kronebeløb.
Bidragene finansieres i overensstemmelse med de i  

 stk. 5 og 6 fastsatte regler.
 Stk. 5. Arbejdsløshedskassen fratrækker  

 medlemmets del af bidraget ved udbetalingen af overgangsydelse eller  

 efterløn med henblik på indbetaling af bidraget til  

 Arbejdsmarkedets Tillægspension efter hvert kvartals udløb.
 Stk. 6. Statens andel af bidraget indbetales af Direktoratet  

 for Arbejdsløshedsforsikringen til Arbejdsmarkedets  

 Tillægspension efter hvert kvartals udløb.
 Stk. 7. Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen  

 for Arbejdsmarkedets Tillægspension nærmere regler om indbetaling  

 af bidrag efter stk. 4-6 samt om indberetning herom til Arbejdsmarkedets  

 Tillægspension.
 Stk. 8. Indbetaler arbejdsløshedskassen ikke bidrag  

 rettidigt, finder reglerne i § 17, stk. 2-5 og 7, i lov om  

 Arbejdsmarkedets Tillægspension tilsvarende anvendelse.
 16. I § 85 d indsættes som stk. 9:
 »Stk. 9. For personer, der i medfør af §§ 74 m, 75  

 f, stk. 3, og 75 m, stk. 3, modtager efterløn eller  

 overgangsydelse, og som ikke er medlemmer af en dansk  

 arbejdsløshedskasse, finder reglerne i denne bestemmelse tilsvarende  

 anvendelse.«.
§ 2 § 2 b.
Følgende personer kan efter eget ønske  

 betale bidrag til ATP for perioder, hvor de modtager de nævnte  

 ydelser:
1)	Personer, der er medlem af en arbejdsløshedskasse for  

 lønmodtagere og som modtager overgangsydelse, eller efterløn  

 efter lov om arbejdsløshedsforsikring m.v., 1. I § 2 b, stk. 1, indsættes som nr.  

 4:
 »4)	Personer, der i medfør af §§ 74 m, 75 f, stk. 3,  

 og 75 m, stk. 3, i lov om arbejdsløshedsforsikring m.v., modtager  

 efterløn eller overgangsydelse uden at være medlem af en dansk  

 arbejdsløshedskasse.«.
2)	Personer, der er medlem af en arbejdsløshedskasse for  

 lønmodtagere, og som modtager seniorydelse efter lov om seniorydelse,  

 og 3)	Personer, der er omfattet af lov om social pension § 14, jf.  

 § 13, eller lov om delpension.
 Stk. 2. I perioden fra den 1. juli 1999 til den 31. december  

 2001 kan personer, der er medlem af en arbejdsløshedskasse for  

 selvstændige erhvervsdrivende, og som modtager overgangsydelse eller  

 efterløn efter lov om arbejdsløshedsforsikring m.v. eller  

 seniorydelse efter lov om seniorydelse, efter eget ønske betale bidrag  

 til ATP for perioder, hvor de modtager de nævnte ydelser.
