Klage over manglende information og mangelfuld  

 behandling af 2-årig pige Nævnet fandt ikke grundlag for at kritisere lægerne på  

 børneafdelingen.
Nævnet lagde vægt på, at det af journalen den 10.  

 februar 1997 fremgik, at pigens blodprocenten var lav, at der var et lavt  

 antal af hvide blodlegemer, og at blodpladetallet lå lavt i  

 normalområdet.
Nævnet lagde videre vægt på, at en  

 kontrol ifølge journalen den 12. februar viste en bedring, idet  

 celletallet af hvide blodlegemer lå inden for normalområdet, og  

 blodprocenten var steget.
 Nævnet oplyste, at blodprocenten, de hvide blodlegemer og  

 blodpladetallet kan være nedsat sekundært til en  

 virusinfektion.
Nævnet fandt således, at eftersom pigens blodprocent, hvide  

 blodlegemer og blodpladetal næsten blev normalt efter to dage, og idet  

 blodprøveresultaterne kunne være en følge af en virus,  

 kunne lægerne ikke kritiseres for ikke at have informeret egen  

 læge og familien.
Nævnet fandt dog, at det havde været  

 hensigtsmæssigt om overlægen i sit udskrivningsbrev dateret den  

 20. februar 1997 havde medtaget resultat af blodprøver, idet man  

 dermed ville have været mere opmærksom ved fremtidige  

 infektioner.
