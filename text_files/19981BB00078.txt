Fremsat den 20. januar 1999 af  

 Pernille Frahm (SF), Margrete Auken (SF),  

 Aage Frandsen (SF) og Jes Lunde (SF) Forslag til folketingsbeslutning om midlertidig arbejdstilladelse til  

 asylansøgere Folketinget pålægger regeringen inden den 1.  

 april 1999 at fremsætte forslag om ændring af  

 udlændingeloven, der sikrer asylansøgere midlertidig  

 arbejdstilladelse.
Den midlertidige arbejdstilladelse skal kunne gives til  

 udlændinge, som har indgivet en ansøgning om asyl, der  

 realitetsbehandles.
Arbejdstilladelsen skal kunne forlænges, så  

 længe asylansøgningen er under behandling, og først  

 inddrages, hvis der meddeles endeligt afslag på asyl.
Bemærkninger til forslaget Udlændinge, som har søgt om asyl  

 i Danmark, har i den fase, hvor deres ansøgning behandles, en lang  

 række problemer, der for nogles vedkommende betyder, at denne  

 venteperiode præger dem for livet.
Det er en fase med nervøsitet  

 og usikkerhed.
På asylcentrene forsøger man mange steder med  

 forskellige typer af aktiviteter for at holde asylansøgerne i gang og  

 for at holde deres mod oppe og nerver i ro.
Der er på de fleste centre  

 f.eks. indført selvhjælpskøkkener, og mange steder  

 foregår det daglige arbejde med rengøring og vedligeholdelse  

 efter en plan, hvor asylansøgerne inddrages i muligt omfang.
Men det  

 er oplagt, at et rigtigt arbejde ville være en stor personlig  

 tilfredsstillelse for disse mennesker.
 I særdeleshed for de asylansøgere, som  

 får asyl, vil det være et vigtigt skridt hen mod integration, at  

 de, i de mange år asylfasen i enkelte tilfælde kan vare, har haft  

 mulighed for at bestride et arbejde.
I disse måneder giver danske virksomheder i stigende  

 grad udtryk for problemer med at få veluddannet arbejdskraft.
Mange  

 asylansøgere har en god uddannelse, som vil være til gavn for  

 det danske samfund, og som det vil være vigtigt, at  

 asylansøgerne får mulighed for at bruge og vedligeholde, mens de  

 venter på afgørelsen i behandlingen af deres sag.
Skriftlig fremsættelse Pernille Frahm (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om midlertidig  

 arbejdstilladelse til asylansøgere.
(Beslutningsforslag nr.
B 78).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
