Herefter sker beskatning efter reglerne i ligningslovens § 12 B om  

 løbende ydelser.
Praksisændringen har virkning for aftaler, der  

 indgås fra og med 1. juli 1999, hvor bestemmelsen trådte i  

 kraft.
 Beskatning af vederlag for afståelses af  

 retten til at grave grus mv.
 Hidtidig praksis:
 Ligningsrådet har den 18. august 1998 afgivet en  

 bindende forhåndsbesked om spørgsmålet.
 Ifølge denne er afståelse af retten til at  

 indvinde naturforekomster omfattet af reglerne i  

 ejendomsavancebeskatningsloven.
 Ifølge det aftalte om betaling i takt med  

 opgravningen, var det ikke muligt at fastsætte en afståelsessum i  

 aftaleåret.
 Ligningsrådet meddelte derfor, at der var tale om  

 delsalg af fast ejendom.  Da betalingen forfaldt i takt med indvindingen,  

 skulle der årligt opgøres en afståelsessum for den i  

 årets løb erlagte betaling.
 Resultatet skyldes, at det i cirkulære til EBL nr.  

 166 af 12. september 1994. pkt. 2.1., er anført, at afståelse af  

 retten til at indvinde et areals grusforekomster mv. er en  

 ejendomsafståelse, der er omfattet af loven.
 Af ligningsvejledningen, afsnit E.E.3.5, fremgår  

 bl.a.:
A Ydes vederlaget i takt med indvindingen af forekomsten,  

 anses de samlede beløb som afståelsesvederlag efter EBL.@ Denne formulering er første gang indsat i  

 ligningsvejledningen for 1993.
 Hensigtsmæssigheden af hidtidig praksis:
 Det er den generelle opfattelse, at den valgte  

 løsningsmodel er uhensigtsmæssig og vanskelig at administrere  

 for såvel skatteydere som skattemyndigheder.
 Spørgsmålet om hensigtsmæssigheden af  

 den valgte løsning blev forelagt departementet.
 Departementet har konkluderet, at salg af retten  

 til grusgravning er afståelse af en middelbar rettighed over en fast  

 ejendom, der skal beskattes efter EBL.
 For så vidt angår beskatning af fortjenesten,  

 vurderer departementet, at denne skal ske efter de nye regler om beskatning  

 af løbende ydelser i ligningslovens ' 12 B indført ved lov nr. 386 af 2. juni  

 1999. LL ' 12 B gælder for  

 alle gensidigt bebyrdende aftaler, der indgås fra og med 1. juli 1999.  

  En løbende ydelse foreligger, såfremt der enten er usikkerhed  

 om ydelsens varighed eller årlige størrelse, når ydelsen  

 løber ud over aftaleåret.  De aftaler, der indgås om salg  

 af retten til at grave grus mv., falder typisk ind under definitionen i  

 bestemmelserne.
Ligningsrådet vedtog, at beskatning af salg  

 af retten til at grave grus mv. skal ske efter reglerne i ligningslovens  

' 12 B for aftaler, der  

 indgås fra og med l. juli 1999, når der er usikkerhed om ydelsens  

 varighed eller størrelse.
Det er i forarbejderne til LL ' 12 B præciseret, at enhver usikkerhed om  

 ydelsens størrelse indebærer, at der er tale om en  

 løbende ydelse.
Betydningen af de nye regler er, at når der  

 overdrages en udvindingsret til f.eks. grus, hvor overdragelsessummen er  

 afhængig af den opgravede mængde, skal der på  

 aftaletidspunktet af parterne foretages en kapitalisering af den forventede  

 indtægt.  Denne kapitaliserede værdi beskattes på  

 aftaletidspunktet efter reglerne i EBL, da der som ovenfor omtalt er tale om  

 afståelse af en middelbar ejendomsrettighed.
Den af parterne foretagne  

 kapitalisering er undergivet de skatteansættende myndigheders  

 prøvelse.
 Den kapitaliserede værdi anvendes som  

 indgangsværdi på en saldo, hvorfra parterne de  

 efterfølgende år skal fratrække de betalte afdrag.  De  

 enkelte ydelser er derefter skattemæssigt neutrale, indtil det  

 tidspunkt hvor saldoen bliver negativ.  Når saldoen er negativ, sker  

 beskatningen som skattepligtig indkomst efter statsskattelovens ' 4.  Udløber kontrakten, mens  

 saldoen stadig er positiv, giver den resterende værdi et fradrag i den  

 skattepligtige indkomst.  Både indkomsten og fradraget indgår i  

 kapitalindkomsten, jf. personskattelovens ' 4, stk. 1, nr. 17, der også er ny.
