Betænkning afgivet af Kommunaludvalget den 18. maj 2006 Betænkning over Forslag til lov om kommuners og regioners  

 anvendelse af fast ejendom og løsøre til brug for reklamering for andre [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 4 ændringsforslag  

 til lovforslaget.
2. Udvalgsarbejdet Lovforslaget blev fremsat den 25. januar 2006 og var til 1.  

 behandling den 2. februar 2006. Lovforslaget blev efter 1. behandling henvist  

 til behandling i Kommunaludvalget.
Møder Udvalget har behandlet lovforslaget i 5 møder.
Høring Den 26. januar 2006 sendte indenrigs- og sundhedsministeren de  

 indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Xenia Skandinavia.
Indenrigs- og  

 sundhedsministeren  

 har over for udvalget kommenteret Xenia Skandinavias bemærkninger til  

 lovforslaget, der fremgår af deres henvendelse af 2. marts 2006.
Deputationer Endvidere har Xenia Skandinavia mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 25 spørgsmål til indenrigs- og  

 sundhedsministeren til skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF, KF og RV) indstiller lovforslaget til  

  

 vedtagelse  

  

 med de stillede ændringsforslag.
 Socialdemokratiets  

 medlemmer af udvalget kan tilslutte sig lovforslaget med de af  

 indenrigs-  

 og sundhedsministeren stillede ændringsforslag med følgende  

 bemærkninger:
Optakten til det fremsatte ændringsforslag har  

 været et ualmindelig konstruktivt udvalgsarbejde, hvor de regeringsbærende  

 partiers ordførere har lyttet til argumenter om det rimelige i at  

 ligestille de  

 kommunalt og regionalt ejede servicetilbud med de privatejede servicetilbud,  

 hvad angår at benytte sig af salg af reklameplads for at skaffe ekstra  

 indtægter.
Dette samarbejde vil vi gerne kvittere for.
 Med ændringsforslagene  

 sidestilles de forskelligt ejede servicetilbud nu i adgangen til at  

 benytte sig af salg af reklameplads for andre på fast ejendom, biler og  

 løsøre. Ændringsforslagene støtter op om Ss tillid til,  

 at kommunalbestyrelser og regionsråd vil være de bedst egnede til at  

 træffe beslutning om, hvorvidt denne adgang til brug af reklame skal  

 benyttes.
 S er enige i, at det er de  

 lokale folkevalgte råd, der bedst kan vurdere, om kommunen eller regionen  

 ønsker at benytte sig af muligheden for salg af reklameplads i de  

 servicetilbud, som de er med til at udbyde − enten i eget regi eller i  

 form af driftsaftale med andre.
 Ændringsforslagene  

 placerer hermed ansvaret for f.eks. de etiske forhold i forbindelse med  

 reklamering på borgernære ydelser på rette sted og på en måde, hvor  

 lokalbefolkningen og brugerne af de pågældende serviceydelser vil kunne  

 optage en dialog med de lokale folkevalgte, såfremt de er uenige i  

 kommunalbestyrelsens  

 eller regionsrådets beslutning.
 S har under  

 udvalgsbehandlingen af ændringsforslagene sikret sig, at en eventuel indtægt  

 frasalg  

 af reklameplads kan bruges frit af kommunen/regionsrådet, herunder også  

 til nedbringelse af taksten for den pågældende serviceydelse.
 Et  

  

 mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling, men vil stemme for de stillede ændringsforslag.
 Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling og vil stemme imod de stillede ændringsforslag.
 Enhedslisten er modstander af markedsøkonomien, hvor  

 virksomheder via reklamer i det offentlige rum til stadighed kæmper om  

 forbrugernes opmærksomhed.
Det offentlige rum skal  

 være et sted, hvor folk kan mødes, udveksle deres synspunkter, fremføre deres  

 mening.
Det offentlige rum er alles rum, og her har alle ret til at fremføre  

 deres meninger gennem skrift, tale, illustrationer, tegninger, happenings  

 m.v.  

 Det gælder høj som lav, mand som kvinde, folk af så vel den ene, den anden  

 som  

 den tredje politiske og religiøse observans.
I de senere år er der sket  

 en  

 beklagelig udvikling i retning af, at det offentlige rum bliver stadig mere  

 privatiseret og kommercialiseret.
Offentlige torve forvandles til  

 parkeringspladser administreret af private, gågader og torve bringes under  

 tag  

 i storcentre, der fortsat foregiver at være offentlige rum, og som sandelig  

 også er steder, hvor mennesker mødes, men samtidig steder, der helt igennem  

 administreres af de private ejere.
Også tidligere offentlige arealer er  

 delvis  

 privatiseret, det gælder f.eks.
DSBs stationer, perroner og tog, hvor  

 demokratiets spilleregler sættes ud af kraft.
Samtidig sker der også en  

 voldsom  

 kommercialisering af det offentlige rum.
Busser og S-tog forvandles til  

 mobile  

 reklameskilte, busstoppesteder sælges til reklamefirmaer, og byerne fyldes op  

 med reklamestandere, hvor de, der har råd, kan ytre sig, mens alle andre er  

 forment adgang.
 Dette forslag er udtryk  

 for, at man fortsætter den udvikling og i større og større udstrækning altså  

 også inddrager den offentlige sektor i hele det her  

 kommercialiseringsfelttog.
Det er vigtigt, at det  

 offentlige viser, at man er sig selv og ikke en levende reklamesøjle for et  

 eller andet privat firma.
Det er desværre realistisk at forestille sig, at  

 mange kommuner, der jo er i en økonomisk hårdt presset situation, vil fristes  

 til at få de ekstra indtægter, som reklamer kan give.
Det er helt  

 urimeligt, at et kommunalt servicetilbud f.eks. på socialområdet skal  

 være  

 afhængigt af, om man er god til at finde en virksomhed, der vil sponsorere  

 området.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 2 1)  

  

 Paragraffen affattes således:
»
  

 §  

    

 2.  

  

 Kommunalbestyrelser og regionsråd kan  

 anvende fast ejendom og løsøre til brug for  

 reklamering for andre,  

 såfremt reklameringen er i overensstemmelse med  

 markedsføringsloven og anden lovgivning.« [  

 F  

 jernelse af lovforslagets  

 sondring mellem,  

 om aktivet anvendes  

 som led i en obligatorisk eller fakultativ opgave  

 ] Til § 3 2)  

  

 Paragraffen udgår.
[F  

 jernelse af lovforslagets forbud mod anvendelse af kommuners og  

 regioners faste ejendomme og løsøre til brug for reklamering for  

 arbejdsgiverorganisationer, fagforeninger, religiøse bevægelser, politiske  

 partier m.m.  

 ] Til § 4 3)  

  

 Paragraffen udgår.
[F  

 jernelse af lovforslagets forbud mod at anvende kommunalt  

 henholdsvis regionalt ansattes beklædning til brug for reklamering for andre  

 ] Til § 5 4)  

  

 Paragraffen udgår.
[Konsekvens af ændringsforslag nr. 1] Bemærkninger Til nr. 1 Det pågældende ændringsforslag og ændringsforslag nr. 2-4 fremsættes  

 med baggrund i et ønske om at undgå en for detaljeret regulering af  

 kommunernes  

 og regionernes adgang til at anvende fast ejendom og løsøre til reklamering  

 og  

 give kommunalbestyrelser og regionsråd et bredere råderum for lokalt at  

 træffe  

 beslutning om anvendelse af egne aktiver til reklamering. Ændringsforslagene  

 skal endvidere ses i sammenhæng med et ønske om, at kommuner og regioner skal  

 have den samme adgang til at anvende fast ejendom og løsøre til reklamering  

 som  

 private, således at der vil gælde den samme adgang til at anvende fast  

 ejendom  

 og løsøre til reklamering for andre, uanset om en kommunal eller regional  

 opgave udføres af en kommune henholdsvis en region eller af private.
Det pågældende ændringsforslag og ændringsforslag nr. 2-4 giver  

 i videre omfang, end hvad der følger af gældende ret, kommunalbestyrelser og  

 regionsråd adgang til at anvende fast ejendom og løsøre til brug for  

 reklamering for andre. Ændringsforslagene indebærer samtidig, at de  

 begrænsninger,  

 der i det fremsatte lovforslag foreslås at gælde for kommunernes og  

 regionernes  

 adgang til at anvende fast ejendom og løsøre til reklamering for andre, jf.  

 lovforslagets §§ 2-4, fjernes.
Kommunalbestyrelserne og regionsrådene får  

 således adgang til at anvende fast ejendom og løsøre til brug for reklamering  

 for andre, såfremt reklameringen er i overensstemmelse med  

 markedsføringsloven  

 eller anden lovgivning. Ændringsforslagene indebærer, at der efter dette  

 lovforslag vil gælde den samme adgang til at anvende fast ejendom og løsøre  

 til  

 reklamering for andre, uanset om en kommunal eller regional opgave udføres af  

 en kommune henholdsvis en region eller af private.
Ændringsforslagene bygger dermed på tillid til, at kommunalbestyrelser  

 og regionsråd vil være bedst egnede til at træffe beslutning om, hvorvidt den  

 adgang, kommunalbestyrelserne og regionsrådene får til at anvende fast  

 ejendom  

 og løsøre til brug for reklamering for andre, skal benyttes, og i den  

 forbindelse foretage den fornødne afvejning af på den ene side hensynet til  

 neutralitet og saglighed og på den anden side hensynet til at skaffe sig  

 supplerende finansiering.
Kommunalbestyrelser og regionsråd vil kunne  

 opstille  

 lovlige betingelser for anvendelse af fast ejendom og løsøre til brug for  

 reklamering for andre.
Det pågældende ændringsforslag indebærer, at lovforslagets  

 sondring mellem, om aktivet anvendes som led i en obligatorisk eller  

 fakultativ  

 opgave, jf. lovforslagets § 2, stk. 1, fjernes.
Kommunalbestyrelser og  

 regionsråd får dermed adgang til at anvende fast ejendom og løsøre til brug  

 for  

 reklamering for andre, uanset om aktivet anvendes som led i en obligatorisk  

 eller fakultativ opgave.
 Opsætning af reklamer på eksempelvis hospitaler, plejehjem,  

 rådhuse og socialkontorer bliver lovlig, og det vil være op til den enkelte  

 kommunalbestyrelse henholdsvis det enkelte regionsråd at bestemme, hvorvidt  

 denne adgang skal benyttes.
 Bestemmelsen indebærer samtidig, at der ikke vil gælde særlige  

 regler for anvendelse af køretøjer til brug for reklamering for andre, jf.  

 lovforslagets § 2, stk. 2.
 Bestemmelsen indebærer endelig, at reklameringen fortsat skal  

 være i overensstemmelse med markedsføringsloven og anden lovgivning, og at  

 kommunalbestyrelser og regionsråd er forpligtede til at iagttage denne  

 lovgivning, jf. lovforslagets § 5 og bemærkningerne til denne bestemmelse.
 Lovforslaget gælder som hidtil alene for kommuners og regioners  

 anvendelse af fast ejendom til brug for reklamering for andre, jf.  

 lovforslagets  

 § 1 og bemærkningerne til denne bestemmelse.
 Kommunalbestyrelser og regionsråd skal som hidtil opkræve  

 markedspris for ydelser omfattet af § 2, jf. lovforslagets § 6 og  

 bemærkningerne til denne bestemmelse.
Til nr. 2 Om baggrunden for ændringsforslaget henvises til bemærkningerne  

 til nr. 1.
Ændringsforslaget indebærer, at lovforslagets forbud mod anvendelse  

 af kommuners og regioners faste ejendomme og løsøre til brug for reklamering  

 for  

 arbejdsgiverorganisationer, fagforeninger, religiøse bevægelser, politiske  

 partier m.m., jf. lovforslagets § 3, bliver fjernet, og at  

 kommunalbestyrelser  

 og regionsråd herefter får adgang til i overensstemmelse med  

 markedsføringsloven og anden lovgivning, jf. ændringsforslagets nr. 1, at  

 anvende fast ejendom og løsøre til brug for sådan reklamering.
Det vil  

 således  

 være op til den enkelte kommunalbestyrelse henholdsvis det enkelte regionsråd  

 at bestemme, hvorvidt denne adgang skal benyttes.
Til nr. 3 Om baggrunden for ændringsforslaget henvises til bemærkningerne  

 til nr. 1.
Ændringsforslaget indebærer, at lovforslagets forbud mod at  

 anvende kommunalt henholdsvis regionalt ansattes beklædning til brug for  

 reklamering for andre, jf. lovforslagets § 4, bliver fjernet, og at  

 kommunalbestyrelser og regionsråd herefter får adgang til i overensstemmelse  

 med markedsføringsloven og anden lovgivning, jf. ændringsforslagets nr. 1, at  

 anvende ansattes beklædning til brug for sådan reklamering.
Det vil således  

 være op til den enkelte kommunalbestyrelse henholdsvis det enkelte regionsråd  

 at  

 bestemme, hvorvidt denne adgang skal benyttes.
Til nr. 4 Ændringsforslaget om, at lovforslagets § 5 udgår, er en  

 konsekvensændring af ændringsforslagets nr. 1, idet bestemmelsens forbud mod  

 at  

 anvende fast ejendom og løsøre til brug for reklamering for andre, såfremt  

 reklameringen ikke er overensstemmelse med markedsføringsloven eller anden  

 lovgivning,  

 er indarbejdet i ændringsforslag nr. 1.
Erling Bonnesen (V)   

 Troels Christensen (V)   

 Flemming Damgaard Larsen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Pia Gjellerup (S)   

 Ole Stavad (S)   

 Arne Toft (S)   

 Magnus Heunicke (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 136 Bilagsnr.
Titel 1 Høringssvar og høringsnotat fra indenrigs- og  

 sundhedsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Henvendelse af 19/2-06 fra Xenia Skandinavia 5 Henvendelse af 28/2-06 fra Xenia Skandinavia 6 Henvendelse af 2/3-06 fra Xenia Skandinavia 7 1. udkast til betænkning 8 Ændringsforslag, fra indenrigs- og sundhedsministeren 9 2. udkast til betænkning Oversigt over spørgsmål og svar vedrørende L 136 Spm.nr.
