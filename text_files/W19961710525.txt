 Som følge af kommissionens beslutning om, at den nedlagte vej ikke er  

 af vigtighed for en ejendom, fik grundejeren som tabende part ikke tillagt  

 godtgørelse til advokatbistand.
 År 1996 den 23. oktober kl. 9.00 afsagde taksationskommissionen for Århus  

 amts sydlige kreds i sag nr.
Den 11. juni 1979 vedtog Hørning kommune i henhold til Kommuneplanloven,  

 lov nr. 287 af 26. juni 1975, endeligt lokalplan nr. 1, for et centerområde,  

 der ligger på begge sider af Nørre Alle mellem Kirkevej og Vester Alle, og  

 som omfatter et eksisterende butikscenter og et større tildels ubebygget  

 område syd for dette butikscenter.
Lokalplanen blev offentliggjort den 14.  

 august 1979 og i 1979 tinglyst på de berørte ejendomme, matr.nr. 6 a, 6 eo, 6  

 ep, 6 eø m.fl.
Hørning By, Hørning.
Lokalplanen indeholder følgende bestemmelser: » 1.0 LOKALPLANENS FORMÅL.
1.1 Formålet med lokalplanen er at planlægge en udbygning af  

 servicefaciliteterne i Hørning by med et antal detailforretninger og liberale  

 erhverv, for at imødekomme det pres, den forventede stigning i  

 befolkningstallet påregnes at ville medføre.
 Det er ligeledes lokalplanens formål at sikre, at de enkelte  

 servicefaciliteter vil blive således placeret i forhold til hinanden, at de  

 tilsammen vil udgøre et større alsidigt center, med mulighed for såvel  

 handel, offentlige institutioner samt et mindre antal boliger.
 Derudover er det lokalplanens formål, at der skal ske en naturlig  

 udbygning af det eksisterende center under hensyntagen til en rimelig  

 trafikbetjening, samt at de nye bygninger skal opføres i harmoni med den i  

 området beliggende bebyggelse.
 Endelig er lokalplanens formål at sikre den gående færdsel bedst muligt,  

 samt at der udlægges areal til det fornødne antal parkeringspladser.
5.2 I forbindelse med opførelsen af centerbebyggelsen på matr.nr. 6cø  

 etableres en 5 m bred vej fra Vester Alle til parkeringspladsen på område II.
5.3 Kirkevej forudsættes at blive nedlagt på strækningen C-B og opretholdt som  

 hovedsti, medens strækningen B-D opretholdes som midlertidig adgangsvej til  

 parkeringspladsen i område II.
Nedlæggelsen forudsættes at finde sted i  

 overensstemmelse med reglerne herom i vejlovgivningen.
Strækningen B-D forudsættes ligeledes nedlagt og udlagt som hovedsti,  

 såsnart der er etableret vejadgang, vej E, fra Vester Alle til  

 parkeringsarealet i område II.
Nedlæggelsen forudsættes at finde sted i  

 overensstemmelse med reglerne herom i vejlovgivningen.
Når Kirkevej er udlagt til sti vil der kun blive adgang til denne for  

 gående og cyklende færdsel. .......................................« For så vidt angår de omtalte strækninger henvises til det indsatte  

 kortbilag nr. 2 til lokalplan nr. 1 Hørning By, Hørning kommune.
 I 1987 blev Hørning Butikscenter opført, således som det var forudsat i  

 lokalplanen.
 Efterfølgende blev butikscenteret opdelt i 9 erhvervslejligheder i  

 bygningens stueetage og 16 beboelseslejligheder på 1. sal i ejendommen.
 Den 23. februar 1995 skrev Hørning kommune, teknisk afdeling, til  

 Ejerforeningens formand, at der ville blive etableret parkeringspladser på  

 det areal, som Hørning kommune havde erhvervet syd for den gamle præstegård,  

 og at den pågældende offentlige parkeringsplads ville blive åbnet til  

 parkeringspladsen bag Ejerforeningens bebyggelse og mod øst til Vester alle,  

 alt i henhold til lokalplan nr. 1.
 Herefter var betingelserne i lokalplanen for at nedlægge overkørslen til  

 Kirkevej til stede.
 I maj 1995 skrev advokat Marianne Fournais, Århus, på Ejerforeningens  

 vegne til Hørning kommune og anmodede om en begrundelse for afgørelsen og om  

 oplysninger om ankemulighed og instans.
 Den 10. maj 1995 skrev Hørning kommune til advokat Marianne Fournais, at  

 beslutningen var truffet med baggrund i lokalplan 1, og at afgørelsen i  

 henhold til planloven kunne ankes til Naturklagenævnet, samt at lokalplanen  

 angiver, at Kirkevej skal lukkes som vej og opretholdes som sti, hvorfor der  

 ikke vil forekomme gennemkørende trafik og formentlig kun ringe omfang af  

 parkeringer af borgere med ærinde i centeret.
 Den 18. maj. 1995 anmodede advokat Marianne Fournais Hørning kommune om at  

 uddybe afgørelsen.
 Den 19. maj 1995 skrev Hørning kommune, teknisk afdeling, til advokat  

 Marianne Fournais, at der ikke var tale om at lave flere parkeringspladser,  

 men om, at de pladser, der var vist i lokalplanen, skulle markeres under  

 hensyntagen til en rimelig adgang for vareleverancer til Fakta, og at man  

 iøvrigt havde talt med Fakta i Vejle om, at en ændring af rampen kunne blive  

 nødvendig, ligesom leverandørerne måtte tilpasse lastbilernes størrelse efter  

 de gældende forhold på stedet.
 Advokat Marianne Fournais indsendte derefter klage til Naturklagenævnet  

 over etableringen af offenligt parkeringsareal på Ejerforeningens ejendom.
Den 11. august 1995 traf Naturklagenævnet afgørelse.
Det hedder heri  

 bl.a.:
»Hørning kommune har således ikke haft hjemmel i planloven til at  

 kræve klagerens ejendom indrettet til offentligt parkeringsareal, hvorfor  

 kommunens afgørelse af 23. februar 1995 og af 19. maj 1995 er ugyldige.  

 ................................« Den 16. august 1995 anmodede Hørning kommune Naturklagenævnet om at  

 genoptage sagen, men den 4. september 1995 meddelte Naturklagenævnet, at der  

 ikke var fremkommet sådanne nye relevante oplysninger, at der fandtes  

 grundlag for at genoptage sagen.
Ved skrivelse af 20. december 1995 fra advokatfirmaet E.
Vinter Andersen  

 & Bente Yde Nissen, Århus, til Hørning kommune uddybede Ejerforeningens  

 advokat Ejerforeningens utilfredshed med kommunens beslutninger, og advokaten  

 anførte, at de omhandlede ændringer af vejforholdene næppe var i  

 overensstemmelse med vejlovgivningen.
Den 29. januar 1996 traf Hørning byråd beslutning om, at Kirkevej  

 nedlægges som offentlig vej og opretholdes som offentlig sti med adgang for  

 gående og cyklende.
Afgørelsen blev angiveligt truffet i henhold til  

 Trafikministeriets lovbekendtgørelse nr. 532 af 20. juni 1994 § 23, stk. 1  

 m.v.
Nedlæggelsen af Kirkevej som offentlig vej skete angiveligt med baggrund  

 i lokalplan nr. 1 punkt 5.3, idet der efter kommunens mening var etableret  

 adgang fra område II i lokalplanen til Vester Alle.
Den 1. februar 1996 orienterede Hørning kommune, teknisk afdeling,  

 advokatfirmaet E.
Vinther Andersen & Bente Yde Nissen om byrådets  

 beslutning, og om, at Kirkevej skulle nedlægges som offentlig vej og fremover  

 opretholdes som offentlig sti med adgang for gående og cyklende, og skulle  

 adgangsbetjenes ad den nyanlagte indkørsel fra Vester Alle, alt i henhold til  

 lokalplanens bestemmelser.
I brevet henviste kommunen til Vejlovens § 90,  

 stk. 2 og st. 6. Kommunen oplyste i skrivelsen, at afgørelsen kunne kræves  

 indbragt for taksationskommissionen inden 8 uger jfr.
Vejlovens § 57 og 58.
Den 27. februar 1996 klagede advokatfirmaet E.
Vinther Andersen &  

 Bente Yde Nissen, på Ejerforeningens vegne, til Trafikministeriet over  

 kommunens beslutning om nedlæggelse af den offentlige vej, Kirkevej.
Den 6. maj 1996 skrev Trafikministeriet til advokatfirmaet E.
Vinther  

 Andersen & Bente Yde Nissen, at ministeriet ikke kan tage stilling til,  

 om Kirkevej er af en sådan vigtighed for Ejerforeningens ejendomme, at den  

 skal opretholdes som privat fællesvej.
I brevet oplyste Trafikministeriet, at  

 spørgsmålet om eventuel opretholdelse af Kirkevej som privat vej, og  

 erstatningsspørgsmålet, er henlagt til taksationsmyndighederne, jfr.  

 Vejlovens § 90, stk. 2 og 6, og at ministeriet derfor havde videresendt  

 klagen til Hørning kommune i medfør af ovennævnte bestemmelse.
I brevet  

 oplyste ministeriet endvidere om, at vejbestyrelsens afgørelse i henhold til  

 § 4 kan påklages til ministeriet, forsåvidt angår retlige spørgsmål, men  

 først når taksationskommissionens afgørelse foreligger.
 Den 29. april 1996 besluttede Hørning byråd at fastholde den tidligere  

 trufne beslutning om, at Kirkevej skal lukkes og alene opretholdes som sti,  

 og at afvise Ejerforeningens/advokatfirmaets anmodning om at opretholde  

 Kirkevej som privat fællesvej.
Den 17. maj 1996 underrettede Hørning kommune/byråd advokatfirmaet E.  

 Vinther Andersen & Bente Yde Nissen om byrådets beslutning og oplyste, at  

 beslutningen var begrundet i ønsket om at fastholde lokalplanbestemmelserne  

 for området, og begrundet i et ønske om, at adgangen til området ikke måtte  

 forringes, samt i et ønske om, at lukningen skulle forbedre trafiksikkerheden  

 på stedet.
Overgangen mellem kommunens og Ejerforeningens parkeringsplads  

 ville blive markeret ved beplantning og skiltning.
I skrivelsen oplyste  

 kommunen, at beslutningen i medfør af lovbekendtgørelse nr. 532 af 20. juni  

 1994 § 57 og 58 kunne indbringes for taksationsmyndighederne inden 8 uger.
I  

 brevet afviste kommunen Ejerforeningens krav om betaling af advokathonorar.
Ved skrivelse af 27. juni 1996 indbragte advokatfirmaet E.
Vinther  

 Andersen & Bente Yde Nissen ved advokat Marianne Fournais på vegne  

 Ejerforeningen »Hørning Butikscenter« kommunens beslutninger og  

 sagsbehandling for taksationskommissionen.
Det fremgår af klageskrivelsen, at  

 advokaten klager over den »vejadministration« Hørning kommune har  

 varetaget under hele sagen, herunder afgørelserne af 29. januar 1996 og 17.  

 maj 1996. I klageskrivelsen henvises til lov om offentlige veje § 90, stk. 6,  

 andet punktum tilligemed § 69, stk. 2 første punktum.
I begæringen anmoder  

 advokaten taksationskommissionen om at tage stilling til følgende spørgsmål:
 1. Lovligheden af hændelsforløbet, der fører til afgørelsen af 29. januar  

 1996 med hensyn til nedlæggelse af Kirkevej samt selve denne afgørelse.
 2. Afgørelsen af 17. maj 1996 gående på, at Kirkevej ikke er af vigtighed  

 for Ejerforeningens ejendomme.
 3. Afslaget på at dække hidtidige advokatomkostninger.
 4. Om afgørelsen af 29. januar 1996 er begrundet på behørig måde i henhold  

 til Forvaltningslovens § 24.
I taksationssagens behandling har formanden, dommer B.
Breum, og de til  

 sagen udpegede kommissionsmedlemmer, Anders Baastrup og Georg H.
Hansen,  

 deltaget.
Landinspektør N.H.
Baumgarten har medvirket som teknisk sagkyndig.
 Advokat Lars Petersen har medvirket som sekretær.
 Taksationskommissionen har den 3. oktober 1996 besigtiget ejendommen og  

 afholdt møde med parterne.
 Ejerforeningen har principalt krævet Hørning kommunes afgørelser af 29.  

 januar 1996 og af 17. maj 1996, rettelig den 29. april 1996, ophævet.
 Ejerforeningen har subsidiært nedlagt påstand om, at Kirkevej opretholdes  

 som privat fællesvej.
 Ejerforeningen har mest subsidiært nedlagt påstand om erstatning efter  

 taksationskommissionens skøn, og har endvidere nedlagt påstand om tilkendelse  

 af sags-/advokatomkostninger i forbindelse med den lange sagsbehandling forud  

 for taksationskommissionens behandling af sagen, samt tillige i forbindelse  

 med taksationskommissionens behandling af sagen.
 Ejerforeningen har endelig nedlagt påstand om, at taksationskommissionen  

 skal tage stilling til lovligheden af Hørning kommunes sagsbehandling,  

 herunder til de i begæringen af 27. juni 1996 nævnte 4 punkter.
 Hørning kommune har påstået afvisning forsåvidt angår Ejerforeningens  

 påstand om ophævelse af de trufne beslutninger på grund af mangler ved  

 kommunens sagsbehandling, og kommunen har påstået frifindelse forsåvidt angår  

 Ejerforeningens påstand om, at Kirkevej skal opretholdes som privat  

 fællesvej, jfr. lov om offentlige veje § 90, stk. 6, jfr. stk. 2.
 Hørning kommune har endvidere påstået afvisning eller frifindelse  

 forsåvidt angår ejerforeningens øvrige påstande/anbringender/synspunkter.
Ejerforeningen har til støtte for påstanden om ophævelse af kommunens  

 afgørelser gjort gældende, at kommunen ikke gyldigt har kunnet træffe de  

 omhandlede afgørelser efter de påberåbte lovbestemmelser, og desuden har  

 tilsidesat en række væsentlige procedureforskrifter.
F.eks. har kommunen  

 givet forkert klagevejledning ved at henvise til Naturklagenævnet, og f.eks.  

 har kommunen ikke angivet de hovedhensyn, der har været bestemmende for  

 skønsudøvelsen.
Forvaltningslovens § 24, stk. 1 og stk. 2 er således blevet  

 overtrådt.
Det bekræftes af Naturklagenævnets afgørelse, at kommunen ikke har  

 haft hjemmel til at træffe de deri omhandlede afgørelser.
Kommunen har  

 således behandlet hele sagen forkert fra starten, og de påklagede afgørelser  

 er derfor ugyldige og bør ophæves.
Taksationskommissionen skal eller bør tage  

 stilling til gyldigheds- og lovlighedsspørgsmålet.
 Ejerforeningen har i næste række gjort gældende, at Kirkevej er af en  

 sådan »vigtighed« for Ejerforeningens ejendomme, at den bør  

 opretholdes som privat vej, jfr. lov om offentlige veje § 90, stk. 6, andet  

 punktum.
Ejerforeningen har dernæst gjort gældende, at der mangler  

 »fornøden« adgang for kørende trafik til Ejerforeningens ejendomme,  

 hvis Kirkevej ikke opretholdes som privat fælles vej, og at Kirkevej i det  

 mindste bør opretholdes som privat fællesvej.
I modsat fald har  

 Ejerforeningen krav på erstatning efter Vejlovens § 2, stk. 2, første  

 punktum.
Betingelsen for nedlæggelsen af Kirkevej i Vejlovens § 69 er ikke  

 opfyldt, idet de påtænkte ændringer vil medføre betydelige driftsulemper for  

 Ejerforeningen/ejerne/brugerne.
Vareindleveringen til Fakta vil blive betydeligt besværliggjort, medmindre  

 vareindleveringsrampen ombygges.
Der levnes ikke den fornødne plads til  

 renovationskøretøjer og udrykningskøretøjer.
En adresse på Kirkevej vil  

 fremover være misvisende for postvæsenet og enhver, der har ærinde hos  

 Ejerforeningen, med mindre vedkommende er til fods og dermed kan benytte den  

 offentlige sti.
Dette tyder ikke på, at kommunen har truffet afgørelsen ud  

 fra trafikale hensyn.
Nedlæggelsen af Kirkevej vil under disse omstændigheder  

 være at sidestille med et ekspropriationsindgreb, som skulle have været  

 truffet efter reglerne i lov om offentlige veje § 43, stk. 2., og som ville  

 have berettiget ejerne til erstatning.
Etablering af indkørsel fra Vester  

 Alle til Ejerforeningens gårdsplads er ikke truffet med hjemmel i lov om  

 offentlige veje.
Også af den grund er kommunens beslutning ugyldig.
Hele  

 hændelsforløbet skal ses som en helhed, og kommunens beslutninger om  

 nedlæggelse af Kirkevej som vej for kørende trafik er derfor ugyldig og  

 skal/bør ophæves.
På grund af de af kommunen begåede fejl har Ejerforeningen  

 været nødsaget til at søge advokatbistand fra starten, og kommunen er derfor  

 pligtig at dække Ejerforeningens advokatomkostninger fuldtud.
Ejerforeningen har nærmere gjort gældende, at det vil give alvorlige  

 trafikmæssige problemer, hvis der for fremtiden skal leveres varer til Fakta  

 fra Vester Alle.
Det vil nemlig medføre, at store lastbiler med anhænger på  

 en længere strækning skal bakke ind til Faktas rampe.
Nedlæggelsen af  

 Kirkevej vil endvidere betyde, at der vil komme megen uvedkommende færdsel i  

 Ejerforeningens gård, idet folk ikke vil kunne skelne mellem privat og  

 offentlig parkering.
Ejerforeningens gård vil derved blive væsentlig mindre  

 sikker for f.eks. børn.
Kommunens officielle begrundelse er trafikale hensyn,  

 men den reelle begrundelse er, at kommunen ønsker flere parkeringspladser.
 Hørning kommune har til støtte for sin delvise afvisningspåstand gjort  

 gældende, at de omhandlede påstande/spørgsmål ikke henhører under  

 taksationskommissionens kompetence, men under Trafikministeriets og  

 domstolenes kompetence.
Hørning kommune har til støtte for sin frifindelsespåstand gjort  

 gældende, at Kirkevej ikke er af en sådan »vigtighed« for  

 Ejerforeningens ejendomme, at den kan kræves opretholdt som privat fællesvej  

 i medfør af Vejlovens § 90, stk. 6, jfr. stk. 2. Kirkevej er reelt uden  

 betydning for Ejerforeningens ejendomme, og den er i hvert fald ikke af  

 vigtighed for Ejerforeningens ejendomme, når der bliver etableret  

 tilfredsstillende vejadgang til Vester Alle.
Da Kirkevej er nedlagt efter  

 Vejlovens § 23, finder bestemmelserne i § 69 ikke anvendelse.
Iøvrigt er der  

 »fornøden« adgang fra Ejerforeningens ejendomme til den offentlige  

 vej, Vester Alle, via den offentlige parkeringsplads, der bliver etableret på  

 den tidligere præstegårds ejendom.
Ejerforeningen har derfor ikke krav på  

 opretholdelse af Kirkevej som privat fællesvej.
Hvis Kirkevej ikke var blevet  

 nedlagt som vej, men skulle opretholdes for kørende trafik, ville der snart  

 opstå alvorlige trafikmæssige problemer ved person- og lastbilers udkørsel  

 fra Kirkevej til Nørre Alle, samt ulykkesrisiko for de mange fodgængere, der  

 færdes fra det nærliggende busstoppested ad Kirkevej til Hørning  

 Butikscenter.
Den skabte mulighed for at køre via kommunens offentlige  

 parkeringsareal på den tidligere præstegårds jorder til Vester Alle er fuldt  

 tilfredsstillende for Ejerforeningens ejendomme.
 Hørning kommune har sluttelig gjort gældende. at taksationskommissionen  

 ikke har kompetence til at pålægge kommunen at betale sagsomkostninger til  

 Ejerforeningen vedrørende sagsforløbet forud for taksationssagen, og at  

 taksationskommissionen ikke bør pålægge kommunen at betale sagsomkostninger  

 til Ejerforeningen vedrørende behandlingen af sagen i taksationskommissionen,  

 eftersom kommunen har ret i sine synspunkter.
 Efter det oplyste, om handlingsforløbet, finder taksationskommissionen  

 umiddelbart, at kommunen ikke har begået sådanne fejl eller forsømmelser, som  

 kan medføre, at de af kommunen trufne beslutninger af 29. januar 1996 og af  

 29. april 1996 er ugyldige og bør ophæves.
 Men spørgsmålet om beslutningernes eventuelle ugyldighed, på grund af  

 mangler ved sagsbehandlingen, henhører ikke under taksationskommissionens  

 kompetence, derimod under Trafikministeriets og domstolenes kompetence.
 Som følge heraf afviser taksationskommissionen at tage stilling til  

 spørgsmålene om beslutningernes eventuelle ugyldighed, og  

 taksationskommissionen afviser endvidere at tage stilling til de spørgsmål,  

 som er anført under Ejerforeningens påstande under punkterne 1, 3 og 4.
 Taksationskommissionen lægger forudsætningsvis til grund, at de af Hørning  

 kommune trufne beslutninger ikke er ugyldige på grund af mangelfuld  

 sagsbehandling.
 Efter det oplyste og efter det under den foretagne besigtigelse  

 konstaterede, finder taksationskommissionen, at Kirkevej ikke er af en sådan  

 vigtighed for Ejerforeningens ejendomme, at Ejerforeningen i henhold til lov  

 om offentlige veje § 90 kan kræve Kirkevej opretholdt som privat fællesvej,  

 hvorved bemærkes, at der efter det oplyste eksisterer anden fornøden og fuldt  

 tilfredsstillende adgang til offentlig vej, Vester Alle, via kommunens  

 parkeringsplads på naboejendommen matr.nr. 6 cø Hørning.
 Som følge heraf vil kommunens beslutninger være at stadfæste og kommunens  

 frifindelsespåstand være at tage til følge, også f.s.v. angår Ejerforeningens  

 påstand/synspunkter anført under »Påstande« punkt 2.
 Selv om kommunen måtte have begået procedurefejl under sagens gang, findes  

 Ejerforeningen at måtte anses som den tabende part forsåvidt angår de  

 spørgsmål, som hører under taksationskommissionen kompetence, og  

 taksationskommissionen finder herefter ikke grundlag for i medfør af  

 Vejlovens § 61 at pålægge kommunen at udrede sagsomkostninger til  

 Ejerforeningen, uanset om kommunen måtte have givet Ejerforeningen rimelig  

 anledning til at søge advokatbistand fra sagens begyndelse.
 Hørning kommune frifindes under denne sag for tiltale af Ejerforeningen  

 »Hørning Butikscenter«, v/formand Helle Karstensen.
 Omkostninger ved taksationssagens behandling betales af Hørning kommune  

 efter opgørelse fra taksationskommissionens formand.
