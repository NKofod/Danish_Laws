 I henhold til §§ 18, 25, 41, 43, 44 og 63 i lov nr. 310 af 6. juni 1973 om  

 levnedsmidler m.m. som ændret ved lov nr. 108 af 29. marts 1978 fastsættes  

 følgende:
Behandling af levnedsmidler eller  

 levnedsmiddelingredienser med § 1.  Levnedsmidler eller levnedsmiddelingredienser må  

 ikke behandles med ioniserende stråling med mindre statens  

 levnedsmiddelinstitut har meddelt tilladelse hertil.
Ved  

 levnedsmiddelingredienser forstås i denne bekendtgørelse ethvert stof,  

 herunder tilsætningsstoffer og tilsætningsstofblandinger, der anvendes ved  

 fremstilling eller tilberedning af et levnedsmiddel.
Stk. 2.  Import af levnedsmidler eller  

 levnedsmiddelingredienser, der er behandlet med ioniserende stråling, må kun  

 ske, efter at der er meddelt tilladelse hertil af statens  

 levnedsmiddelinstitut.
Tilladelse, jfr. § 3, kan i øvrigt kun gives, hvis det  

 kan dokumenteres, at de pågældende levnedsmidler eller  

 levnedsmiddelingredienser i hjemlandet underkastes strålebehandling under  

 vilkår, der svarer til, hvad der ville blive krævet i Danmark.
Stk. 3.  Det er dog tilladt i overensstemmelse med lov  

 nr. 94 af 31. marts 1953 om brug m.v. af radioaktive stoffer og med lov nr.  

 147 af 15. april 1930 om brug af røntgenstråler m.v. at anvende ioniserende  

 stråling til kontrol- og måleformål i forbindelse med levnedsmidler.
Den af  

 levnedsmidlerne herved absorberede stråledosis må ikke overskride 0,1 Gray,  

 og energien af strålingen må maksimalt være 5 MeV.
§ 2.  Ansøgning om tilladelse til bestråling af  

 levnedsmidler eller levnedsmiddelingredienser, som nævnt i § 1, skal  

 indsendes til statens levnedsmiddelinstitut.
Ansøgningen skal for hvert  

 enkelt levnedsmiddel eller for de enkelte levnedsmiddelingredienser indeholde  

 de oplysninger, der er nødvendige for en bedømmelse af, om tilladelse skal  

 gives, herunder bl.a. oplysninger om:
 § 3.  Statens levnedsmiddelinstitut kan kun meddele  

 tilladelse til bestråling af levnedsmidler eller levnedsmiddelingredienser,  

 såfremt instituttet skønner, at en tilladelse vil være begrundet efter en  

 samlet sundhedsmæssig, ernæringsmæssig og teknologisk vurdering i hvert  

 enkelt tilfælde.
Stk. 2.  Statens levnedsmiddelinstitut skal, forinden  

 der meddeles tilladelse til bestråling af levnedsmidler eller  

 levnedsmiddelingredienser eller til import af levnedsmidler eller  

 levnedsmiddelingredienser, der er bestrålede, jfr. § 1, forhandle med de  

 nærmest interesserede landsomfattende erhvervs- og forbrugerorganisationer  

 samt med sundhedsstyrelsen.
Instituttet skal endvidere forhandle med  

 landbrugsministeriet eller fiskeriministeriet, hvis tilladelsen berører  

 områder, der henhører under disse ministerier.
 Stk. 3.  Holdbarheden af levnedsmidler og  

 levnedsmiddelingredienser skal bero på en god tilvirkningsmæssig praksis.  

 Bestråling tilladt i medfør af stk. 1 og stk. 2 må kun supplere, men ikke  

 erstatte en sådan god tilvirkningsmæssig praksis.
 § 4.  Ved meddelelse af tilladelse til bestråling af  

 levnedsmidler eller levnedsmiddelingredienser eller til import af  

 levnedsmidler eller levnedsmiddelingredienser, der er bestrålede, fastsætter  

 statens levnedsmiddelinstitut vilkårene herfor.
Mærkning § 5.  Bestrålede levnedsmidler eller bestrålede  

 levnedsmiddelingredienser skal være forsynet med oplysning om, at de er  

 blevet bestrålet.
Mærkning skal ske med en af følgende oplysninger:
»Bestrålet/de . . .« »Strålekonserveret/de . . .« »Behandlet med ioniserende stråling« »Konserveret med ioniserende stråling« Stk. 2.  Såfremt levnedsmiddelingredienser, der er  

 bestrålede eller indeholder bestrålede ingredienser, indgår i et  

 levnedsmiddel, skal levnedsmidlet være mærket med oplysning om behandlingen.  

 Mærkningen skal ske på følgende måde: Såfremt levnedsmidlet er forsynet med  

 en ingrediensliste, skal der i ingredienslisten i tilknytning til den eller  

 de ingredienser, der har været bestrålet eller indeholder bestrålede  

 ingredienser, ske oplysning som nævnt i stk. 1. Såfremt andelen af den eller  

 de bestrålede ingredienser samlet udgør mere end 5 pct. af levnedsmidlets  

 vægt, eller hvis levnedsmidlet ikke er forsynet med ingrediensliste skal der  

 ske mærkning med en af følgende oplysninger:
»Indeholder bestrålet/de . . .« »Indeholder strålekonserveret/de . . .« »Indeholder . . . behandlet med ioniserende stråling« »Indeholder . . . konserveret med ioniserende stråling«.
 Denne oplysning skal gives i umiddelbar tilknytning til varebetegnelsen.
 Stk. 3.  Ved detailsalg af de i stk. 1 og stk. 2 omtalte  

 varer, der er færdigpakkede, skal oplysningen om bestråling være angivet på  

 den enkelte færdigpakning eller en dertil vedhæftet etiket.
 Stk. 4.  Ved detailsalg af de i stk. 1 og stk. 2 omtalte  

 varer, der ikke er færdigpakkede, skal oplysningen om bestråling være angivet  

 på et skilt eller lignende, der anbringes på eller umiddelbart ved varen, på  

 en måde som er klart synlig for køberne.
 Stk. 5.  Ved engrossalg af de i stk. 1 og stk. 2 omtalte  

 varer skal oplysning om bestråling være angivet på engrosemballagen eller på  

 de relevante handelsdokumenter.
Godkendelse af bestrålingsanlæg § 6.  Ved bestrålingsanlæg forstås i denne  

 bekendtgørelse selve bestrålingsenheden og de lokaler, hvor levnedsmidlerne  

 og levnedsmiddelingredienserne håndteres i forbindelse med bestrålingen.
 Stk. 2.  Behandling af levnedsmidler eller  

 levnedsmiddelingredienser med ioniserende stråling her i landet må kun foregå  

 på bestrålingsanlæg, der er godkendt hertil af statens levnedsmiddelinstitut.  

 Bestrålingsanlæggene skal endvidere være godkendt af Sundhedsstyrelsen,  

 Statens Institut for Strålehygiejne, før de tages i brug, jfr. for  

 bestrålingsanlæg af accelerator-typen, lov nr. 147 af 15. april 1930 om  

 brugen af røntgenstråler m.v. og indenrigsministeriets bekendtgørelse nr. 94  

 af 16. marts 1982 om brugen af røntgenanlæg m.v. samt for anlæg med lukkede  

 radioaktive kilder, lov nr. 94 af 31. marts 1953 om brug m.v. af radioaktive  

 stoffer, og miljøministeriets bekendtgørelse nr. 574 af 20. november 1975 om  

 sikkerhedsforanstaltninger ved brug m.v. af radioaktive stoffer.
 Stk. 3.  Der må kun bestråles levnedsmidler eller  

 levnedsmiddelingredienser, hvortil der er givet tilladelse til bestråling.  

 Bestrålingsdatoen skal angives i et certifikat, som skal ledsage de  

 bestrålede varer til rekvirenten.
 § 7.  Ved ansøgning om godkendelse indsendes oplysning  

 til statens levnedsmiddelinstitut om bestrålingsanlæggets indretning og  

 drift, herunder arten af den anvendte strålingskilde og arten af den anvendte  

 dosiskontrol.
 Stk. 2.  Statens levnedsmiddelinstitut kan udover de i  

 stk. 1 nævnte oplysninger kræve oplysninger med henblik på en vurdering af,  

 hvorvidt og på hvilke vilkår godkendelse kan meddeles.
§ 8.  Forinden der meddeles godkendelse, skal statens  

 levnedsmiddelinstitut indhente en udtalelse i sagen fra Sundhedsstyrelsens  

 strålehygiejniske institut.
Instituttet skal endvidere forhandle med  

 landbrugs- og fiskeriministeriet, hvis godkendelsen berører områder, der  

 henhører under disse ministerier.
Godkendelsen meddeles herefter med  

 angivelse af eventuelle særlige vilkår for godkendelsen.  

 Godkendelsesskrivelsen kan indeholde særlige påbud og forbud.
Desuden angives  

 de grupper af levnedsmidler eller levnedsmiddelingredienser, som godkendelsen  

 omfatter.
En kopi af godkendelsesskrivelsen tilsendes vedkommende  

 kommunalbestyrelse samt den pågældende levnedsmiddelkontrolenhed.
 § 9.  Fornyet godkendelse skal indhentes i tilfælde  

 af:
Tilsyn og kontrol § 10.  Tilsynet med, at bestemmelserne i denne  

 bekendtgørelse og vilkår fastsat i henhold til bekendtgørelsen overholdes,  

 påhviler kommunalbestyrelsen, der kan lade tilsynet udøve gennem vedkommende  

 levnedsmiddelkontrolenhed.
Sundhedsstyrelsens strålehygiejniske institut  

 inddrages i fornødent omfang i tilsynet.
Stk. 2.  Tilsynet med bestrålingsanlæg, der er godkendt  

 i henhold til § 6, påhviler kommunalbestyrelsen, der kan lade tilsynet udøve  

 gennem vedkommende levnedsmiddelkontrolenhed.
Ved tilsynet skal det sikres,  

 at forudsætningerne for godkendelsens meddelelse stadig er til stede, og at  

 vilkår angivet i godkendelsesskrivelsen stadig overholdes.
 § 11.  Statens levnedsmiddelinstitut kan fastsætte  

 nærmere retningslinier for tilsynet med overholdelse af bestemmelserne i  

 denne bekendtgørelse.
 Stk. 2.  Statens levnedsmiddelinstitut kan fastsætte  

 nærmere retningslinier for tilsynet med overholdelse af de vilkår, der er  

 fastsat ved meddelelse af tilladelse til bestråling af levnedsmidler eller  

 levnedsmiddelingredienser eller til import af levnedsmidler eller  

 levnedsmiddelingredienser, der er bestrålede.
 Stk. 3.  Statens levnedsmiddelinstitut kan fastsætte  

 nærmere retningslinier for tilsynet med bestrålingsanlæg, der er godkendt til  

 at bestråle levnedsmidler eller levnedsmiddelingredienser.
 Stk. 4.  I forbindelse med fastsættelse af  

 retningslinier i medfør af stk. 2 og stk. 3, kan statens  

 levnedsmiddelinstitut fastsætte, at der skal udføres en særlig kontrol, og at  

 vedkommende virksomhed eller importør skal betale udgifterne herved.
Klage-, straffe-, ikrafttrædelses- og ophævelsesbestemmelser § 12.  Afgørelser truffet af statens  

 levnedsmiddelinstitut i henhold til denne bekendtgørelse kan påklages til  

 miljøministeren efter regler svarende til reglerne i kapitel 10 i lov om  

 levnedsmidler m.m.
 § 13.  Overtrædelse af bestemmelserne i denne  

 bekendtgørelse eller af afgørelser truffet i medfør af bekendtgørelsens  

 bestemmelser straffes i henhold til § 63, stk. 3 og 4 i lov om levnedsmidler  

 m.m. med bøde eller hæfte.
 § 14.  Bekendtgørelsen træder i kraft den 1. februar  

 1985. Samtidig ophæves bekendtgørelse nr. 413 af 31. oktober 1967 om  

 behandling af levnedsmidler med ioniserende stråling.
