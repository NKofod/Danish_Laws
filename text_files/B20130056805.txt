Bekendtgørelse om brug af obligatorisk digital selvbetjening for virksomheder i sager om social sikring I medfør af § 13, stk. 1, i lov nr. 324 af 11. april 2012 om Udbetaling Danmark, som ændret ved lov nr. 494 af 21. maj 2013, fastsættes:
Kapitel 1 Anvendelsesområde § 1. Denne bekendtgørelse finder anvendelse for virksomheder, som indberetter oplysninger til Udbetaling Danmark til brug for afgørelser af hvilket lands lovgivning om social sikring, der finder anvendelse efter EU-reglerne og aftaler om social sikring.
Kapitel 2 Krav om digital selvbetjening § 2. Virksomheder som har fået udstedt et CVR-nummer efter lov om Det Centrale Virksomhedsregister (CVR-loven), skal anvende den digitale selvbetjeningsløsning Socialsikringsløsningen for Virksomheder (SSV), der er tilgængelig på www.virk.dk ved indberetning af oplysninger i sager, der er omfattet af denne bekendtgørelses § 1.
 Stk. 2. Indberetninger af oplysninger, jf. stk. 1, der ikke indgives ved digital selvbetjening, afvises af Udbetaling Danmark.
Kapitel 3 Ikrafttræden § 3. Bekendtgørelsen træder i kraft den 1. august 2013.
