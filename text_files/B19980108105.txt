Bekendtgørelse om statsgaranti til  

 udviklingsvirksomhed I medfør af § 5, stk. 2, § 6,  

 stk. 3, § 7, stk. 4, § 8, stk. 10 samt § 11,  

 stk. 3 i lov om statsgaranti til udviklingsvirksomhed, jf.  

 lovbekendtgørelse nr. 699 af 28. september 1998 som ændret ved  

 lov nr. 1008 af 23. december 1998 om ændring af lov om statsgaranti til  

 udviklingsvirksomhed, fastsættes:
Kapitel 1 Indledende bestemmelser § 1. Denne bekendtgørelse finder anvendelse  

 for godkendte udviklingsselskaber, der er tildelt en garantiramme i  

 medfør af lov om statsgaranti til udviklingsvirksomhed.
§ 2. Ved små og mellemstore virksomheder  

 (SMV'ere) forstås virksomheder, der er omfattet af den definition, der  

 anvendes i Europa-Kommissionens meddelelse om rammebestemmelser for  

 statsstøtte til små og mellemstore virksomheder.
Den for tiden  

 gældende definition er virksomheder, der har under 250 ansatte og enten  

 en årlig omsætning på ikke over 40 mio.
ECU eller en  

 årlig samlet balance på ikke over 27 mio.
ECU.
Endvidere skal  

 virksomhederne opfylde følgende uafhængighedskriterium:
En enkelt virksomhed eller flere virksomheder i  

 fællesskab, der ikke opfylder kriterierne for en SMV, må ikke  

 besidde 25 pct. eller derover af kapitalen eller stemmerettighederne.
Denne  

 tærskel kan overskrides i følgende to tilfælde:
 1)	Hvis virksomheden ejes af offentlige investeringsselskaber,  

 venture-selskaber eller institutionelle investorer, forudsat at de hverken  

 kontrollerer virksomheden individuelt eller i fællesskab.
 2)	Hvis kapitalen er spredt på en sådan måde, at det  

 ikke er muligt at afgøre, hvem der ejer den, og virksomheden  

 erklærer, at den med rette kan antage, at en enkelt virksomhed eller  

 flere virksomheder i fællesskab, der ikke opfylder definitionen  

 på en SMV eller en lille virksomhed alt efter tilfældet ikke ejer  

 25 pct. eller derover af den.
Kapitel 2 Garantirammer § 3. Udviklingsselskabet kan få nedsat sin  

 garantiramme ved at give meddelelse herom til VækstFonden.
En  

 sådan meddelelse får virkning efter den først  

 følgende regnskabsopgørelse, jf. § 10, stk. 1 i lov  

 om statsgaranti til udviklingsvirksomhed.
§ 4. Garantirammer tildelt efter 1. oktober 1997  

 har virkning i fem år fra det tidspunkt, hvor tildelingen er  

 trådt i kraft.
Tidligere tildelte garantirammer har virkning i otte  

 år fra ikrafttrædelsestidspunktet.
 Stk. 2. Efter det femte hhv. det ottende år vil den  

 ansvarlige kapital i udviklingsporteføljen fortsat være omfattet  

 af statsgarantien, men der kan ikke henføres ny ansvarlig kapital til  

 udviklingsporteføljen.
Kapitel 3 Udviklingsporteføljen § 5. Udviklingsporteføljen indeholder  

 udviklingsselskabets beholdning af statsgaranteret ansvarlig kapital i  

 porteføljevirksomheder opgjort til anskaffelsesværdien.
 Stk. 2. Hvis udviklingsselskabet udtager ansvarlig kapital fra  

 udviklingsporteføljen til selskabets almindelige beholdning,  

 ophører statsgarantien for denne kapital fra  

 udtagelsestidspunktet.
 Stk. 3. Hvis et udviklingsselskab afhænder ansvarlig  

 kapital i en porteføljevirksomhed, skal udviklingsselskabet meddele  

 VækstFonden køberens identitet.
 § 6. På tidspunktet for investering af ny  

 kapital med statsgaranti må denne nye kapital tillagt allerede  

 investeret kapital med statsgaranti i porteføljevirksomheden eller i  

 alle porteføljevirksomheder i samme koncern ikke overstige 20 pct. af  

 udviklingsselskabets tildelte garantiramme.
Stk. 2. Udviklingsselskabet må ikke være  

 koncernforbundet med en porteføljevirksomhed ved  

 udviklingsporteføljens kapitalandele.
Herefter kan der maksimalt gives  

 statsgaranti for investeret selskabskapital op til 50 pct. af  

 porteføljevirksomhedens nominelle selskabskapital minus 1.000 kr.  

 Investeringer af ansvarlig lånekapital er alene begrænset af  

 bestemmelsen i stk. 1.
 § 7. VækstFonden kan efter ansøgning  

 tildele et selskab status som en virksomhed under tilsyn, jf. bestemmelserne  

 i lovens § 5, stk. 4.
 § 8. Udviklingsselskabet skal i forbindelse med  

 indberetning af erhvervet ansvarlig kapital i en porteføljevirksomhed  

 godtgøre, at erhvervelsen er i overensstemmelse med loven om  

 statsgaranti til udviklingsvirksomhed og bestemmelser fastsat i medfør  

 af denne lov.
 Stk. 2. Kapitaltilførslen skal være begrundet i  

 udviklingsprojekter, jf. lovens § 5, stk. 1.
 Stk. 3. Finder VækstFonden, at kapitaltilførslen  

 ikke lever op til betingelserne i enten stk. 1 eller stk. 2, kan  

 VækstFonden bestemme, at den ansvarlige kapital ikke kan  

 henføres til selskabets udviklingsportefølje.
 Stk. 4. Har udviklingsselskabet ikke fået meddelelse  

 efter stk. 3 senest 10 hverdage fra VækstFondens modtagelse af  

 indberetningen, kan udviklingsselskabet anse erhvervelsen af ansvarlig  

 kapital som værende omfattet af statsgarantien og henført til  

 udviklingsporteføljen.
 § 9. Udviklingsselskabet kan anmode om  

 forhåndstilsagn med hensyn til erhvervelse af ansvarlig kapital i en  

 porteføljevirksomhed.
 Stk. 2. Har udviklingsselskabet ikke modtaget  

 forhåndstilsagn senest 10 hverdage fra VækstFondens modtagelse af  

 anmodning herom, kan udviklingsselskabet anse forhåndstilsagnet som  

 givet på grundlag af de fremlagte oplysninger.
 § 10. Udviklingsselskabet skal ved skriftlig  

 aftale med porteføljevirksomheden sikre, at udviklingsselskabets  

 revisor kan få adgang til alle oplysninger vedrørende  

 porteføljevirksomheden, der er nødvendige for at kontrollere  

 dens regnskab.
Kapitel 4 Opgørelse af tab og udbetaling af  

 statsgarantien § 11. Det er en forudsætning for udbetaling  

 af garantibeløb, at udviklingsselskabet har haft et realiseret tab  

 på sin investering i porteføljevirksomheden.
For at kunne anse  

 tabet som realiseret skal følgende betingelser være  

 opfyldt:
 1)	Udviklingsselskabet skal have afhændet hele investeringen der  

 er henført til udviklingsporteføljen til et selskab, som det  

 ikke er koncernforbundet med eller har ejerandele i.
 2)	Investeringen skal værdiansættes til markedsværdi  

 eller en værdi, der er sammenlignelig hermed.
Stk. 2. Det realiserede tab opgøres som forskellen  

 mellem anskaffelsesværdi og afhændelsesværdi, jf.  

 stk. 1, nr. 2, hhv. tillagt og fratrukket offentlige afgifter.
Fra  

 forskellen trækkes udbytter, renter og anden økonomisk  

 kompensation, afdrag på ansvarlige lån samt overskud på  

 ydelser fra udviklingsselskabet til porteføljevirksomheden.
Stk. 3. Ved overskud på ydelser forstås en positiv  

 forskel mellem salgsprisen på ydelser, som udviklingsselskabet har  

 leveret porteføljevirksomheden, og disse ydelsers kostpris inklusive  

 indirekte produktionsafhængige omkostninger.
Underskud på ydelser  

 fra udviklingsselskabet til porteføljevirksomheden kan ikke indregnes  

 i det realiserede tab.
 Stk. 4. Hvis udviklingsselskabet har ansvarlig kapital i  

 porteføljevirksomheden, som ikke indgår i  

 udviklingsporteføljen, skal de årlige overskud på ydelser  

 fra udviklingsselskabet til porteføljevirksomheden fordeles  

 forholdsmæssigt på ansvarlig kapital uden for og inden for  

 udviklingsporteføljen på grundlag af  

 værdiansættelsen ultimo seneste regnskabsår.
 Stk. 5. Hvis et realiseret tab skyldes konkurs, likvidation,  

 rekonstruktion, eller såfremt realisering sker med henblik på at  

 begrænse et eventuelt større tab, kan VækstFonden  

 bestemme, at statsgarantien kan udbetales, selvom den ansvarlige kapital har  

 været henlagt til udviklingsporteføljen i mindre end tre  

 år, jf. lovens § 8, stk. 2.
 § 12. Hvis det gennemsnitlige akkumulerede afkast  

 af udviklingsporteføljen overstiger 13 pct. p.a. kan der ikke  

 udbetales statsgaranti på tab på den pågældende  

 investering i det pågældende regnskabsår.
 Stk. 2. Udviklingsporteføljens gennemsnitlige  

 anskaffelsesværdi for et regnskabsår opgøres om angivet i  

 bilag 1.
 Stk. 3. Udviklingsporteføljens afkast i et  

 regnskabsår opgøres som angivet i bilag 2. Afkastprocenten  

 opgøres på grundlag af den gennemsnitlige  

 anskaffelsesværdi, jf. bilag 1.
Stk. 4. Den gennemsnitlige akkumulerede afkastprocent  

 opgøres som det vægtede gennemsnit af hvert regnskabsårs  

 afkastprocenter.
Som vægt anvendes udviklingsporteføljens  

 gennemsnitlige anskaffelsesværdi.
 Stk. 5. Opgørelserne i §§ 11 og 12 skal være  

 revideret af den revisor, som udfører den lovpligtige revision af  

 udviklingsselskabets årsregnskab.
Kapitel 5 Klageadgang § 13. Afgørelser, som VækstFonden  

 træffer i medfør af loven om statsgaranti til  

 udviklingsvirksomhed, kan ikke indbringes for højere administrativ  

 myndighed.
Kapitel 6 Ikrafttrædelse m.v.
 § 14. Bekendtgørelsen træder i kraft  

 den 1. januar 1999. Samtidig ophæves Erhvervsfremme Styrelsens  

 bekendtgørelse nr. 749 af 24. september 1997 om statsgaranti til  

 udviklingsvirksomhed.
Erhvervsministeriet, den 23. december  

 1998 Pia Gjellerup /Christian Motzfeldt Bilag 1 Opgørelse af udviklingsporteføljens  

 gennemsnitlige anskaffelsesværdi for regnskabsåret foretages  

 således:
+	Udviklingsporteføljens anskaffelsesværdi primo +	Anskaffelsesværdi af erhvervet ansvarlig kapital i  

 regnskabsåret Anskaffelsesværdi af realiseret eller udtagen ansvarlig kapital  

 i regnskabsåret =	Udviklingsporteføljens anskaffelsesværdi  

 ultimo Udviklingsporteføljens gennemsnitlige  

 anskaffelsesværdi opgøres som summen af  

 udviklingsporteføljens anskaffelsesværdi primo og ultimo,  

 divideret med 2.
Bilag 2 Opgørelse af udviklingsporteføljens afkast i  

 regnskabsåret foretages således:
+	modtagne udbytter, rente, anden kompensation, overskud på  

 ydelser fra udviklingsselskabet til porteføljevirksomheden +/-	forskellen mellem anskaffelses- og afhændelsesværdien  

 for realiseret ansvarlig kapital +/-	forskellen mellem anskaffelses- og udtagningsværdien for  

 udtagen ansvarlig kapital, hvor udtagningsværdien opgøres til  

 den ansvarlige kapitals regnskabsmæssige indre værdi +/-	forskellen mellem udtagnings- og afhændelsesværdien for  

 udtagen ansvarlig kapital, der er realiseret mindre end et år efter  

 udtagningstidspunktet +	garantibetalinger vedr. forrige regnskabsår præmie for regnskabsåret =	udviklingsporteføljens afkast.
