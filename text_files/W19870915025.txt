 Et kommunalbestyrelsesmedlem, der var driftsleder, blev idømt en bøde  

 på 11.000 kr. for overtrædelse af kildeskatteloven ved at have ladet sig  

 udbetale løn vidende om, at der ikke var indeholdt A-skat.
 Valgbarhedsnævntet fandt, at den pågældende var valgbar.
I skrivelse af 14. januar 1987 har kommunalbestyrelsen i henhold til den  

 kommunale valgslovs § 34 a, stk. 2, indberettet, at  

 kommunalbestyrelsesmedlemm N.
N. ved X kriminalrets dom af 17. december 1986  

 er blevet idømt en bøde på 11.000 kr. med forvandlingsstraf af hæfte i 8 dage  

 for overtrædelse af kildeskattelovens § 75, stk. 1, jf. § 74, stk. 1.
 Det fremgår af sagen, at den pågældende er driftsleder hos Y-Firma, hvor  

 påpgældende tillige varetager bogføring, beregning og udbetaling af løn til  

 de ansatte, indbefattet pågældende selv.
 I tiden fra 1. september 1983 - 31. december 1983 og fra 1. januar 1984 -  

 31. maj 1984 har den pågældende ladet sig udbetale løn - A-indkomst - i alt  

 115.405,20 kr. vidende om, at der ikke var indeholdt A-skat som påbudt, idet  

 der burde være indeholdt A-skat med 46.276 kr.
 Beløbet er indbetalt inden tiltalerejsningen.
 Den pågældende har været medlem af kommunalbestyrelsen siden januar 1982.
 I denne anledning skal man meddele, at Valgbarhedsnævnet har fundet, at  

 den begående handling - uanset de krav der må stilles til personer, der  

 beklæder hverv som medlem af kommunale råd - ikke i almindeligt omdømme kan  

 gøre den pågældende uværdig til at være medlem af kommunale råd, jf. den  

 kommunale valglovs § 2.
 Pågældende må derfor anses for valgbar.
 (*) I den tidligere lov var bestemmelserne i i § 2 og § 34 a, stk. 2.  

 Skrivelsen er optaget i Ministerialtidende.
