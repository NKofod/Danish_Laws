 Den 18. september 1987 undertegnedes i Nairobi en  

 finansieringsoverenskomst mellem Danmark og Kenya, i medfør af hvilken den  

 danske regering yder Kenya bunden gavebistand til et beløb af 130 millioner  

 kroner.
 Ifølge overenskomsten, som trådte i kraft på datoen for undertegnelsen,  

 vil beløbet blive anvendt til finansiering af leverancer af udstyr og  

 materialer købt i Danmark samt danske tjenesteydelser i forbindelse med  

 opførelse af et silokompleks med en kapacitet på 80.000 tons korn i Nairobi.  

 En mindre del af bistanden kan anvendes til finansiering af lokale  

 omkostninger i forbindelse med etablering af silokomplekset.
