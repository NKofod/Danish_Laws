(Til folkekirkens  

 ministerialbogsførere, begravelsesmyndigheder) I medfør af § 18, stk. 1, i lov nr. 402 af 13. juni 1990 om ligsyn,  

 obduktion og transplantation m.v., der trådte i kraft den 1. juli 1990, er  

 der ved Justitsministeriets bekendtgørelse nr. 475 af 22. juni 1990, der  

 ligeledes trådte i kraft den 1. juli 1990, foreskrevet en ny blanket  

 (formular nr. 1331 grå), til brug ved lægernes udfærdigelse af dødsattester.
 Den nye blanket, hvori teksten er ajourført i overensstemmelse med de  

 nugældende bestemmelser, træder i stedet for den ved Justitsministeriets  

 bekendtgørelse nr. 45 af 7. februar 1977 om dødsattester foreskrevne blanket  

 (formular nr. 1231 grå).
Det bemærkes, at ifølge bestemmelsen i § 1 i Justitsministeriets  

 bekendtgørelse nr. 474 af 22. juni 1990 om lægers adgang til at konstatere  

 dødens indtræden, foretage ligsyn, udstede dødsattest og foretage obduktion,  

 hvortil henvises i dødsattestens rubrikker A, B og C, må en læge ikke  

 konstatere dødens indtræden, foretage ligsyn, obduktion eller udstede  

 dødsattest, når den afdøde Efter henstilling fra Justitsministeriet skal man anmode  

 begravelsesmyndigheden om at have opmærksomheden henledt på de tilfælde, hvor  

 det af dødsattesten eller de i øvrigt for begravelsesmyndigheden foreliggende  

 oplysninger fremgår, at den dødsattestudstedende læge efter de ovennævnte  

 bestemmelser er inhabil, eller der er grundlag for mistanke herom.
 Justitsministeriet har endvidere henstillet, at der i sådanne tilfælde af  

 begravelsesmyndigheden omgående foretages indberetning til politiet vedlagt  

 dødsattesten, således at der kan afholdes retslægeligt ligsyn, hvis  

 habilitetsreglerne er overtrådt.
 Nærværende vejledning træder i stedet for Kirkeministeriets  

 cirkulærskrivelse af 24. marts 1977 om dødsattester.
Kirkeministeriet, den 14. september 1990 P.M.V.
 E.B.
