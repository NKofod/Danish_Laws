Nr LSF 49 Forslag til Lov om ændring af lov om boligbyggeri (Kvoter for 1992.  

 Ændrede regler for opløsning, afhændelse og pantebrevsudstedelse.
Accessorisk  

 virksomhed. Ændrede udlejningsregler.
Stramning af regler for overdragelse af  

 andelsboliger) Fremsat af boligministeren (Svend Erik Hovmand) den 9. oktober 1991 Vedtaget ved tredjebehandling den 19. december 1991 Lov nr. 930 af 27/12/1991 § 1 I lov om boligbyggeri, jf. lovbekendtgørelse nr. 643 af 10. september  

 1991, foretages følgende ændringer:
 1. I § 3, stk. 4, indsættes som 2. pkt.:
»Har selskabet ingen ejendomme, eller sker opløsningen i forbindelse  

 med afhændelse af selskabets ejendomme til et andet almennyttigt  

 boligselskab, meddeler kommunalbestyrelsen dog samtykke dertil.« 2. § 3 a, stk. 1, nr. 1, affattes således:
 »1) ejendommen omfatter boliger, medmindre afhændelse sker inden for  

 samme selskab eller til et andet almennyttigt boligselskab, eller«.
 3. § 3 a, stk. 1, nr. 2, ophæves.
 Nr. 3 bliver herefter nr. 2.
 4. I § 3 a indsættes efter stk. 3 som nyt stykke:
»Stk. 4. Sker afhændelse til en kommune, vurderes ejendommen  

 af vurderingsrådet.
Overdragelsessummen må, omregnet til kontantværdi, ikke  

 være lavere end den af vurderingsrådet ansatte værdi.
Vurderingsrådets  

 ansættelse kan af køberen og sælgeren påklages efter de regler, der er  

 fastsat i lov om vurdering af landets faste ejendomme og lov om  

 skattemyndighedernes organisation og opgaver.« Stk. 4 bliver herefter stk. 5.
 5. I § 3 c, stk. 1, indsættes efter nr. 7 som nyt nummer:
 »8) optagelse af lån til finansiering af forandringer, som ikke  

 kræver kommunalbestyrelsens samtykke efter § 3 b, når lånet ikke skal have  

 sikkerhed sideordnet med eller forud for statslån eller statsgaranterede  

 lån,».
 Nr. 8 og 9 bliver herefter nr. 9 og 10.
 6. § 14, stk. 1, affattes således:
»Ledige lejligheder skal af selskabet anvises til boligsøgende, som  

 er optaget på en venteliste i selskabet, og som har behov for almennyttige  

 boliger af den pågældende art.
Ledige lejligheder kan endvidere anvises af  

 kommunalbestyrelsen efter reglerne i stk. 2 og 3 samt af selskabet efter  

 reglerne i stk. 4. Selskabet opkræver gebyrer hos boligsøgende for  

 administration af ventelisten.« 7. I § 14 indsættes efter stk. 3 som nyt stykke:
»Stk. 4. Har kommunalbestyrelsen truffet bestemmelse om  

 anvisning af minimum 1/8 af de ledige lejligheder efter stk. 2, eller er der  

 indgået aftale om anvisning af minimum 1/8 af de ledige lejligheder efter  

 stk. 3, kan kommunalbestyrelsen og selskabet aftale, at indtil 1/4 af de  

 ledige lejligheder skal anvises af selskabet efter særlige sociale kriterier.  

 Kriterierne fastsættes ved aftale mellem kommunalbestyrelsen og selskabet.
De  

 aftalte kriterier offentliggøres af kommunalbestyrelsen.« Stk. 4-7 bliver herefter stk. 5-8.
 8. I § 14, stk. 5 og 6, der bliver stk. 6 og 7,  

 ændres »stk. 2 og 4« til: »stk. 2 og 5«.
 9. I § 14, stk. 7, der bliver stk. 8, ændres »stk.  

 1-3« til: »stk. 1-4«.
 10. I § 48, stk 2, 1. pkt., ændres »5.000« til:  

 »4.000« og »1991« til: »1992«.
 11. § 57 ophæves.
 12. Efter § 62 j indsættes i kapitel 9 a som ny paragraf:
»§ 62 k.
For byggeri, der opføres af andre end en stiftet  

 andelsboligforening bestående af de kommende andelshavere, og som modtager  

 tilsagn om støtte efter § 63, foretages i forbindelse med byggeriets overgang  

 til drift (skæringsdagen) til andelsboligforeningen en overtagelsesforretning  

 efter reglerne i Almindelige Betingelser for Arbejder og Leverancer i Bygge-  

 og Anlægsvirksomhed.
Stk. 2. Boligministeren kan fastsætte nærmere regler for de i stk.  

 1 nævnte forhold.« 13. I § 63, stk. 2, 1. pkt., ændres »4.000« til:  

 »3.000«, og »1991« ændres til: »1992«.
 14. I § 63, stk. 2, 4. pkt., ændres »1991« til:  

 »1992«.
 15. I § 67, stk. 3, 1. pkt., ændres »1991« til:  

 »1992«.
 16. I § 67, stk. 3, 3. pkt., ændres »finansåret  

 1990« til: »finansårene 1990-1991«.
 17. I § 93, stk. 1, indsættes efter nr. 1 som nyt nummer:
 »2) § 5, stk. 6, jf. stk. 1, om de almennyttige boligselskabers  

 formål,».
 Nr. 2-5 bliver herefter nr. 3-6.
§ 2 Stk. 1. Loven træder i kraft den 1. januar 1992, jf. dog stk. 2.
 Stk. 2. § 1, nr. 6-9, træder i kraft den 1. april 1992.
Oprindeligt fremsat forslag § 1 I lov om boligbyggeri, jf. lovbekendtgørelse nr. 643 af 10. september  

 1991, foretages følgende ændringer:
 1. I § 3, stk. 4, indsættes som 2. pkt.:
 »Har selskabet ingen ejendomme, eller sker opløsningen i forbindelse  

 med afhændelse af selskabets ejendomme til et andet almennyttigt  

 boligselskab, meddeler kommunalbestyrelsen dog samtykke dertil.«.
 2. § 3 a, stk. 1, nr. 1, affattes således:
 »1) ejendommen omfatter boliger, medmindre afhændelse sker indenfor  

 samme selskab eller til et andet almennyttigt boligselskab, eller«.
 3. § 3 a, stk. 1, nr. 2, ophæves.
 Nr. 3 bliver herefter nr. 2.
 4. I § 3 a, indsættes efter stk. 3, som nyt stykke:
»Stk. 4. Sker afhændelse til en kommune, vurderes ejendommen  

 af vurderingsrådet.
Overdragelsessummen må, omregnet til kontantværdi, ikke  

 være lavere end den af vurderingsrådet ansatte værdi.
Vurderingsrådets  

 ansættelse kan af køberen og sælgeren påklages efter de regler, der er  

 fastsat i lov om vurdering af landets faste ejendomme og lov om  

 skattemyndighedernes organisation og opgaver.
 Stk. 4 bliver herefter stk. 5.
 5. I § 3 c, stk. 1, indsættes efter nr. 7, som nyt  

 nummer:
 »8) optagelse af lån til finansiering af forandringer, som ikke  

 kræver kommunalbestyrelsens samtykke efter § 3 b,».
 Nr. 8 og 9 bliver herefter nr. 9 og 10.
 6. § 5, stk. 1, affattes således:
»Et almennyttigt boligselskabs formål er at opføre og administrere  

 almennyttige boliger med tilhørende fællesfaciliteter samt andre boliger,  

 hvortil der ydes eller er ydet offentlig støtte.
Selskabet kan herudover kun  

 udføre aktiviteter, som har en naturlig tilknytning til boligerne og  

 administrationen af disse.
Boligerne skal være uden luksuspræg, men udstyret  

 således, at de opfylder de boligsøgendes rimelige krav til boliger af den  

 pågældende art.«.
 7. § 5, stk. 2, 2. pkt. ophæves.
 8. § 14, stk. 1, affattes således:
»Ledige lejligheder skal af selskabet anvises til boligsøgende, som  

 er optaget på en venteliste i selskabet, og som har behov for almennyttige  

 boliger af den pågældende art.
Ledige lejligheder kan endvidere anvises af  

 kommunalbestyrelsen efter reglerne i stk. 2 og 3, samt af selskabet efter  

 reglerne i stk. 4. Selskabet opkræver gebyrer hos boligsøgende for  

 administration af ventelisten.«.
 9. I § 14 indsættes efter stk. 3, som nyt stykke:
»Stk. 4. Har kommunalbestyrelsen truffet bestemmelse om  

 anvisning af minimum 1/8 af de ledige lejligheder efter stk. 2, eller er der  

 indgået aftale om anvisning af minimum 1/8 af de ledige lejligheder efter  

 stk. 3, kan kommunalbestyrelsen og selskabet aftale, at indtil 1/4 af de  

 ledige lejligheder skal anvises af selskabet efter særlige sociale kriterier.  

 Kriterierne fastsættes ved aftale mellem kommunalbestyrelsen og selskabet.
De  

 aftalte kriterier offentliggøres af kommunalbestyrelsen.«.
 Stk. 4-7 bliver herefter stk. 5-8.
 10. I § 14, stk. 5 og 6, der bliver stk. 6 og 7, ændres  

 »stk. 2 og 4« til: »stk. 2 og 5«.
 11. I § 14, stk. 7, der bliver stk. 8, ændres »stk.  

 1-3« til: »stk. 1-4«.
 12. I § 48, stk 2, 1. pkt., ændres »5.000« til:  

 »3.000« og »1991« til: »1992«.
 13. § 57 ophæves.
 14. Efter § 62 j indsættes i Kapitel 9 a, som ny  

 paragraf:
» § 62 k.
For byggeri, der opføres af andre end en stiftet  

 andelsboligforening bestående af de kommende andelshavere, og som modtager  

 tilsagn om støtte efter § 63, foretages i forbindelse med byggeriets overgang  

 til drift (skæringsdagen) til andelsboligforeningen en overtagelsesforretning  

 efter reglerne i Almindelige Betingelser for Arbejder og Leverancer i Bygge-  

 og anlægsvirksomhed.
 Stk. 2. Boligministeren kan fastsætte nærmere regler for de i stk.  

 1 nævnte forhold.«.
 15. I § 63, stk. 2, 1. pkt., ændres »4.000« til:  

 »3.000« og »1991« ændres til: »1992«.
 16. I § 63, stk. 2, 4. pkt., ændres »1991« til:  

 »1992«.
 17. I § 67, stk. 3, 1. pkt., ændres »2.500« til:  

 »2.000« og »1991« ændres til: »1992«.
 18. I § 67, stk. 3, 3. pkt., ændres »finansåret  

 1990« til: »finansårene 1990-1991«.
 19. I § 93, stk. 1, indsættes efter nr. 1, som nyt  

 nummer:
 »2) § 5, stk. 6, jf. stk. 1, om de almennyttige boligselskabers  

 formål,».
 Nr. 2-5 bliver herefter nr. 3-6.
§ 2 Loven træder i kraft den 1. januar 1992.
Bemærkninger til lovforslaget Almindelige bemærkninger Forslaget indeholder følgende:
I.
Bevillingskvoten for 1992 for almennyttigt boligbyggeri, ungdomsboliger  

 og private andelsboliger.
 II. Ændrede regler for opløsning og afhændelse af et almennyttigt  

 boligselskab samt for pantebrevsudstedelse.
 III. Ændret formålsbestemmelse for almennyttige boligselskaber.
 IV. Ændring af bestemmelserne om udlejning af almennyttige boliger.
V.
Stramning af reglerne om overdragelse af private andelsboliger.
 Ad I (bevillingskvoter):
 Lovforslaget indeholder forslag om bevillingskvoter for det støttede  

 byggeri for finansåret 1992, idet den gældende boligbyggerilov ikke  

 indeholder bevillingskvoter for tiden efter 1991. Den samlede kvote for det  

 støttede byggeri foreslås fastsat til 8.000 enheder i 1992 og fordelt  

 således:
Udsigten til en snarlig mætning af boligmarkedet indebærer, at opførelse  

 af støttet boligbyggeri i uændret omfang kan medføre risiko for  

 udlejningsvanskeligheder i den almennyttige sektor.
Det foreslås derfor, at  

 kvoterne for det støttede byggeri reduceres med ialt 3.500 boliger i forhold  

 til 1991.
 For de almennyttige boliger foreslås kvoten fastsat til 3.000, svarende  

 til en kvotereduktion på 2.000 boliger i forhold til 1991. Når bortses fra en  

 nedsættelse af kvoten i det omfang, der ydes tilskud til forsøgsbyggeri og  

 forskning, er kvoten på 3.000 boliger en nettokvote for det almennyttige  

 nybyggeri.
 Kvoten for andelsboliger foreslås fastsat til 3.000 boliger, svarende til  

 en reduktion på 1.000 boliger i forhold til 1991.
 Ungdomsboligkvoten foreslås fastsat til 2.000 værelsesenheder, svarende  

 til en kvotereduktion på 500 værelsesenheder.
 På baggrund af et stigende behov for udbedring af byggeskader og  

 renoveringsarbejder i gamle og utidssvarende ungdomsboliger sammenholdt med  

 en en vis afmatning i efterspørgslen efter nye ungdomsboliger, er det  

 hensigten at yde støtte til førstnævnte formål i noget større omfang en  

 forudsat ved reglernes gennemførelse, jf. lov nr. 843 af 20. december 1989.  

 Støtten til disse byggeskader og renoveringsarbejder mv. var her forudsat  

 holdt inden for en ramme svarende til en afskrivning på ungdomsboligkvoten på  

 indtil 500 værelsesenheder, mens tallet fremover påregnes at blive 750-800  

 værelsesenheder.
Der foreslås følgende vejledende bevillingskvoter for perioden 1993-1995.  

 1993 1994 1995 Almennyttigt boligbyggeri 3.000 3.000 3.000 Private andelsboliger 3.000 3.000 3.000 Ungdomsboliger (værelsesenheder) 2.000 2.000 2.000 Det er hensigten, at fastfrysningen af rammebeløb for almennyttige  

 boliger, andelsboliger og ungdomsboliger ophæves med udgangen af 1991. Den  

 geografiske differentiering af rammebeløbene på 8 regionale områder, som blev  

 gennemført pr. 1. januar 1990, og som svarer til de geografiske forskelle i  

 udgifterne til opførelse af (støttet) boligbyggeri, opretholdes.
 Ad II (opløsning, afhændelse, pantebrevsudstedelse):
Efter de gældende bestemmelser skal Boligministeriet i alle tilfælde  

 godkende opløsning af et almennyttigt boligselskab og afhændelse af  

 beboelsesejendomme, der tilhører et almennyttigt boligselskab.
Ligeledes skal  

 Boligministeriet efter de gældende bestemmelser godkende afhændelse af  

 almennyttige boligselskabers ejendomme, når afhændelse sker til en kommune.  

 Boligministeriet har hidtil udøvet disse beføjelser efter indstilling fra  

 kommunalbestyrelsen.
 Det foreslås nu som led i regeringens handlingsplan for  

 afbureaukratisering og i fortsættelse af hidtidige forenklings- og  

 decentraliseringsbestræbelser, at kommunalbestyrelserne får beføjelse til i  

 visse tilfælde at godkende opløsning af almennyttige boligselskaber og  

 tillige beføjelse til at godkende afhændelse mellem almennyttige  

 boligselskaber, som udgør langt størstedelen af de rent faktiske  

 ejendomsafhændelser.
Ligeledes foreslås det, at kommunalbestyrelserne får beføjelse til at  

 godkende ejendomsafhændelser i tilfælde, hvor ejendommen afhændes til  

 kommunen selv.
Da kommunalbestyrelsen her indtager en dobbeltrolle som  

 henholdsvis tilsynsførende/godkendende myndighed og køber, foreslås det  

 samtidig, at ejendommen ikke må afhændes til en lavere pris end den, som  

 vurderingsrådet ansætter i forbindelse med afhændelsen.
 Forslagene må ses som en naturlig opfølgning af, at væsentlige beføjelser  

 i relation til de almennyttige boligselskaber i de senere år er lagt ud til  

 kommunalbestyrelserne fra Boligministeriet.
 Forslagene skønnes ikke at indebære øget arbejdsbyrde for kommunerne, idet  

 kommunalbestyrelserne hidtil har afgivet udtalelser i disse sager til brug  

 for Boligministeriets sagsbehandling.
 Samtidig foreslås det præciseret, at boligministerens samtykke ikke er  

 fornødent til pantebrevsudstedelser i forbindelse med optagelse af lån til  

 finansiering af uvæsentlige forandringer af almennyttige boligselskabers  

 ejendomme, når lånet skal have prioritet efter statslån eller  

 statsgaranterede lån.
 Ad III (ændret formålsbestemmelse):
 Som følge af nedgangen i det støttede nybyggeri, har en række almennyttige  

 selskaber og almennyttige forretningsførerselskaber søgt at optage nye  

 aktiviteter, som ligger uden for det egentlige kerneområde for almennyttig  

 boligvirksomhed: Opførelse og administration af almennyttige  

 beboelsesejendomme og andre støttede boliger i Danmark.
 Der er derfor behov for en præcisering af lovens formålsbestemmelse, så  

 der kan skabes klarhed over, hvad et almennyttigt boligselskab må beskæftige  

 sig med - ud over opførelse af almennyttige boliger og administration af  

 selskabets almennyttige boliger.
 I lov om boligbyggeri er der i § 5, stk. 6, en bemyndigelse for  

 boligministeren til at fastsætte nærmere regler om bl.a. boligselskabernes  

 formål.
 Bemyndigelsen, som ikke hidtil har været udnyttet, agtes benyttet til at  

 udstede en bekendtgørelse om, hvilke aktiviteter, selskaberne vil kunne udøve  

 i tilknytning til deres kernevirksomhed.
 Bekendtgørelsens endelige udformning er ikke fastlagt, da indholdet bl.a.  

 vil skulle drøftes med de kommunale organisationer og boligskaberne.
 Men det kan eksempelvis nævnes, at aktiviteter i udlandet, som indebærer  

 indskud af midler, der hidrører fra den almennyttige boligvirksomhed, samt  

 etablering af private byggevirksomheder er blandt de aktiviteter, der ikke  

 vil kunne udøves.
Blandt aktiviteter, der overvejes medtaget på en positivliste, kan f.eks.  

 nævnes administration af ungdomsboliger, ældreboliger, nye private  

 andelsboliger, lette kollektivboliger, offentligt støttede kollegier med  

 tilhørende fællesfaciliteter og af de institutioner og boliger, som er  

 omfattet af kapitel 12 i lov om boligbyggeri.
Yderligere kan nævnes udlån af  

 medarbejdere til eksportselskaber o.l., forudsat fuld dækning af  

 omkostningerne herved.
 For at sikre, at boligselskaberne overholder den ændrede  

 formålsbestemmelse foreslås, at overtrædelse af bestemmelsen kan  

 strafpålægges.
 Ad IV. (ændrede udlejningsregler):
I februar 1991 fremsendte Bygge- og Boligstyrelsen til boligministeren en  

 redegørelse om de almennyttige udlejningsregler, afgivet af en arbejdsgruppe  

 under styrelsen.
I arbejdsgruppen var repræsentanter fra Boligselskabernes  

 Landsforening, Kommunernes Landsforening, Københavns kommune og Frederiksberg  

 kommune foruden Boligministeriet.
I redegørelsen, som har været fremsendt til  

 Folketingets Boligudvalg, er nærmere beskrevet, hvordan de gældende  

 udlejningsregler fungerer i praksis, herunder hvordan boligselskabernes  

 boligsociale opgave løses.
Redegørelsen indeholder også et udkast til ændrede udlejningsregler, som  

 foreslås gennemført.
Dette lovforslag indeholder således de nødvendige  

 lovændringer som grundlag herfor.
De mere detaljerede regler om anvisning vil  

 blive optaget i en bekendtgørelse om udlejning af almennyttige  

 boligselskabers boliger.
Samtidig vil der ske en ophævelse af de gældende  

 regler.
De hidtidige regler har som hovedregel pålagt boligselskaberne at foretage  

 en konkret vurdering af den enkelte boligsøgendes økonomiske forhold i  

 forbindelse med udlejningen.
I praksis har disse regler ikke altid været  

 fulgt fuldt ud, og samtidig har udlejningskriterierne gjort udlejningen mere  

 eller mindre uigennemskuelig for de boligsøgende.
Det foreslås derfor, at den i vidt omfang anvendte praksis med anvendelse  

 af venteliste ved tildeling af almennyttige boliger etableres som et generelt  

 gældende administrationsgrundlag i hele den almennyttige sektor.
Det skal dog  

 understreges, at bestemmelser om husstandsstørrelse, boligstørrelse og  

 fortrinsrettigheder m.v. fortsat skal iagttages.
Yderligere foreslås, at ventelistesystemet kombineres med en mulighed for,  

 at boligselskaberne kan udleje en andel af lejlighederne efter særlige,  

 lokalt fastsatte regler til boligsøgende, der ikke kan afvente en  

 ventelistetildeling.
Udnyttelse af aftalemuligheden vil forudsætte, at  

 kommunalbestyrelsen i forvejen mindst råder over hver 8. ledige lejlighed  

 efter bestemmelserne i lovens § 14, stk. 2-3, som er de bestemmelser, der  

 giver kommunalbestyrelsen mulighed for at løse helt akutte boligsociale  

 problemer ved anvisning til almennyttige boliger.
Der foreslås ikke ændringer  

 i den kommunale anvisningsret.
 I bekendtgørelsen om udlejning vil bl.a. ske en modernisering og  

 forenkling af reglerne om oprykning, fortrinsrettigheder, bytte og opgørelse  

 af boligstørrelse.
 De nye regler ventes ikke at ville medføre afgørende ændringer i de  

 almennyttige afdelingers beboersammensætning, hvorimod de boligsøgende vil  

 blive tilgodeset med et mere gennemskueligt system.
 Ad V (overdragelse af andelsboliger):
 Indførelse af en overtagelsesforretning indgik som et led i regeringens  

 aftale med en række politiske partier om fase 1 i den boligpolitiske  

 handlingsplan i juni 1991.
 Overtagelsesforretningen giver andelsboligforeningen mulighed for, når  

 boliger opføres af andre end en andelsboligforening bestående af de kommende  

 andelshavere i en mangelsafhjælpningsperiode at få udbedret eventuelle  

 mangler ved byggeriet.
 Indførelse af en mangelsafhjælpningsperiode mindsker samtidig  

 Byggeskadefondens risiko, idet fonden herefter - i lighed med andet støttet  

 byggeri - kan henvise andelsboligforeningen til i første omgang inden for  

 mangelsafhjælpningsperioden at søge byggeskaden udbedret af entreprenøren.
Administrative og økonomiske konsekvenser Forslaget forventes ikke at medføre øget offentlig administration.
Ad I (bevillingskvoter) De økonomiske konsekvenser af de foreslåede kvotereduktioner fremgår af  

 nedenstående oversigt.
Ved skønnet herover er der taget udgangspunkt i de  

 forudsætninger om prisstigningstakt (3 pct. p.a.) og obligationskurs på  

 IS35-lån (85), som er anvendt i finanslovsforslaget for 1992. Endvidere er  

 skønnet over forslagenes økonomiske konsekvenser baseret på den i FFL 92  

 indeholdte forventede gennemsnitlige anskaffelsesum for almennyttige boliger  

 på 665.000 kr., for andelsboliger på 775.000 kr. og for ungdomsboliger på  

 275.000 kr.
Ved fastsættelsen heraf er det forudsat, at fastfrysningen af  

 rammebeløbet ophører med udgangen af 1991, og at det herefter reguleres efter  

 udviklingen i timelønsindekset, ligesom gennemsnitsstørrelsen af boliger er  

 forudsat af samme størrelse som i 1991.
 Ad II (opløsning, afhændelse, pantebrevsudstedelse):
 Der skønnes ikke at være økonomiske konsekvenser om følge af forslaget.
 Ad III (ændret formålsbestemmelse):
 Der skønnes ikke at være økonomiske konsekvenser som følge af forslaget.
 Ad IV (ændrede udlejningsregler):
 For kommunernes vedkommende gælder i almindelighed, at de også efter  

 gældende regler fører tilsyn med selskabernes udlejning, og forslaget har  

 derfor ikke administrative eller økonomiske konsekvenser.
Der kan dog blive tale om kommunale merudgifter i den udstrækning, en  

 kommunalbestyrelse beslutter eller aftaler en udnyttelse - eller en øget  

 udnyttelse af den kommunale anvisningsret efter lovens bestemmelser i § 14,  

 stk. 2-3. Anvisning af kommunen efter disse regler indebærer en kommunal  

 indeståelse for en vis lejebetaling ved lejeledighed og for ubetalte  

 regninger ved fraflytning.
Nogle kommuner vil måske benytte sig heraf for at  

 få mulighed for at aftale lokale udlejningskriterier for 1/4 af lejlighederne  

 med selskaberne.
Men det vil være helt op til den enkelte kommunalbestyrelse  

 at træffe beslutning herom.
Forslaget vil for nogle boligselskaber indebære administrative ændringer,  

 idet de nu skal føre ventelister.
Det er ikke alle selskaber, der har gjort  

 det hidtil.
Ventelistesystemet kan medføre øgede administrationsudgifter,  

 f.eks. i forbindelse med edb-anskaffelser.
Samtidig pålægges selskaberne dog  

 at opkræve gebyrer hos de boligsøgende for administration af ventelisterne,  

 således at huslejerne i almindelighed ikke skulle stige som følge af de nye  

 regler.
 Ad V (overdragelse af andelsboliger):
 Det skønnes ikke at være økonomiske konsekvenser som følge af forslaget.
Bemærkninger til de enkelte bestemmelser Til § 1 Til nr. 1 Efter de nugældende regler skal boligministeren i alle tilfælde meddele  

 samtykke til opløsning af et almennyttigt boligselskab.
 Det foreslås, at kompetencen hertil overføres til kommunalbestyrelsen i  

 tilfælde, hvor selskabet endnu ikke har erhvervet fast ejendom, eller hvor  

 opløsning sker i forbindelse med afhændelse af boligselskabets ejendomme til  

 et andet almennyttigt boligselskab, uanset om dette sker ved sammenlægning af  

 selskaberne eller ved likvidation af det ene af selskaberne.
I forbindelse med likvidation udpeger såvel den tilsynsførende  

 kommunalbestyrelse som boligministeren en likvidator.
Reglerne herom i  

 Boligstyrelsens bekendtgørelse nr. 784 af 14.12.1988 om almennyttig  

 boligvirksomhed vil blive ændret i overensstemmelse med nærværende forslag,  

 således at der i tilfælde, hvor ejendommen overtages af et andet almennyttigt  

 boligselskab, kun udpeges en likvidator af kommunalbestyrelsen.
 Sammenlægning mellem selskaber sker oftest mellem et meget lille og et  

 større selskab for at sikre en mere rationel drift.
 Forslaget skal ses i sammenhæng med den foreslåede § 3 a, stk. 1, nr. 1,  

 jf. bemærkningerne nedenfor til nr. 2.
Til nr. 2 Det foreslås, at boligministerens kompetence til at godkende afhændelse af  

 almennyttige boligselskabers ejendomme, når ejendommen omfatter boliger,  

 overføres til kommunalbestyrelsen, når boligerne forbliver i almennyttigt  

 regie.
Ifølge forslaget bliver kommunalbestyrelsen i den kommune, hvor  

 boligerne er beliggende, beføjet til at godkende afhændelser mellem  

 forskellige almennyttige afdelinger under samme selskab samt afhændelser til  

 et andet almennyttigt boligselskab, enten i forbindelse med sammenlægning af  

 boligselskaber eller ved likvidation af et almennyttigt boligselskab, hvor  

 afdelingerne overtages af et andet almennyttigt boligselskab.
Forslaget skal ses som et led i den igangværende decentraliserings- og  

 afbureaukratiseringsproces.
Der skønnes ikke at være behov for  

 boligministerens godkendelse af ejendomsafhændelser og likvidationer i de  

 tilfælde, hvor boligerne forbliver almennyttige.
Til nr. 3 og 4 Det foreslås, at boligministerens kompetence til at godkende afhændelse af  

 almennyttige boligselskabers ejendomme, når afhændelse sker til en kommune,  

 overføres til kommunalbestyrelsen.
 Da kommunalbestyrelsen i disse tilfælde indtager en dobbeltrolle som  

 henholdsvis tilsynsførende/godkendende myndighed og køber, foreslås det  

 samtidig, at ejendommen ikke må afhændes til en pris, der ligger under den  

 værdi, som vurderingsrådet ansætter i forbindelse med afhændelsen.
Efter de hidtidige erfaringer vil der i praksis især være tale om  

 afhændelse af børneinstitutioner.
Endvidere kan der være tale om afhændelse  

 af ubebyggede grunde.
 Forslaget skal på tilsvarende måde som forslaget under nr. 2 ses som et  

 led i den igangværende decentraliserings- og afbureaukratiseringsproces.
Til nr. 5 Efter de gældende regler sker pantebrevsudstedelse i forbindelse med  

 optagelse af lån til finansiering af forandringer, som kommunalbestyrelsen  

 skal godkende, dvs. væsentlige forandringer af almennyttige boligselskabers  

 ejendomme, uden boligministerens samtykke, hvis lånet skal have prioritet  

 efter statslån eller statsgaranterede lån.
 Derimod fremgår det ikke af reglerne, at boligministerens samtykke tillige  

 er ufornødent til pantebrevsudstedelse i forbindelse med låneoptagelse til  

 finansiering af uvæsentlige forandringer, hvis lånet skal have prioritet  

 efter statslån eller statsgaranterede lån.
 Forslaget er derfor alene en præcisering af, at udstedelse af pantebreve i  

 disse situationer også sker uden boligministerens samtykke.
Til nr. 6 Forslagets 1. pkt. fastlægger kernevirksomheden for de almennyttige  

 boligselskaber.
 Kerneområdet omfatter også almennyttige boliger, som er tilvejebragt uden  

 offentlig støtte, f.eks. de ældste almennyttige afdelinger og  

 beboelsesejendomme, som et selskab har erhvervet.
Forslaget indebærer bl.a., at selskaberne ikke vil kunne administrere  

 private udlejningsboliger i drift, f.eks. pensionskassebyggeri eller  

 kommunale boliger.
Da dette i et vist omfang er tilfældet i dag vil der i  

 bekendtgørelsen blive fastsat en overgangsbestemmelse, der tager højde  

 herfor.
I 2. pkt. foreslås en ramme for de tilknyttede aktiviteter - den såkaldte  

 accessoriske virksomhed.
Som nævnt i de almindelige bemærkninger vil der ved  

 udstedelse af en bekendtgørelse blive fastsat nærmere regler om selskabernes  

 accessoriske virksomhed.
Til nr. 7 Der er tale om en konsekvensændring som følge af nr. 6. Opførelse af  

 garager, carporte og fælleslokaler vil fortsat kunne finde sted som en del af  

 selskabernes virksomhed, jfr. nr. 6. I bekendtgørelsen om de tilknyttede  

 aktiviteter vil der blive fastsat nærmere bestemmelser herom.
Til nr. 8 Formålet med at lade selskabet opkræve gebyrer for administration af  

 ventelisten er at få begrænset denne, således at den viser, hvem og hvor  

 mange der reelt er boligsøgende i selskabet.
Herved får selskabet bl.a.  

 mulighed for en bedre planlægning af sit byggeri, ligesom de boligsøgende  

 mere realistisk kan få et skøn over ventetidens længde.
Det er endvidere  

 hensigten med gebyrerne at få dækket de med ventelisternes gennemførelse  

 forbundne omkostninger.
Der vil blive fastsat krav om, at gebyret både skal  

 betales ved optagelse på ventelisten og ved årlige ajourføringer af denne.  

 Gebyret må ikke i væsentligt omfang overstige selskabets udgifter ved  

 ventelisteadministrationen.
 I øvrigt henvises til de almindelige bemærkninger ad IV.
Til nr. 9 Af hensyn til de boligsøgendes mulighed for at orientere sig om lokalt  

 fastsatte regler foreslås disse offentliggjort af kommunalbestyrelsen.
Herved  

 får de boligsøgende også mulighed for at se, om der måtte være fastsat  

 kriterier, der ikke er i overensstemmelse med gældende regler.  

 Kommunalbestyrelsen må selv vælge offentliggørelsesmetoden.
Til nr. 10 og 11 Der er tale om konsekvensændringer som følge af nr. 1 og 2.
Til nr. 12 Kvoten for det almennyttige boligbyggeri foreslås for 1992 fastsat til  

 3.000 boliger.
Der henvises til de almindelige bemærkninger ad I.
Til nr. 13 Den gældende bestemmelse anvendes ikke, og passer ikke ind i de forslåede  

 ændrede udlejningsregler, jfr. forslagets nr. 8 og 9. I lov om byfornyelse og  

 boligforbedring er der hjemmel for kommunalbestyrelsen til at stille krav om,  

 at almennyttige selskaber skal stille indtil hver 3. ledige lejlighed til  

 rådighed som erstatningsbolig i forbindelse med byfornyelses-, sanerings- og  

 kondemneringsvirksomhed.
Til nr. 14 Hensigten med den foreslåede overtagelsesforretning er, at der indføres en  

 mangelsafhjælpningsperiode, hvor andelsboligforeningens muligheder for at få  

 udbedret eventuelle mangler kan tilgodeses inden for en rimelig tid.
 Udgifterne til overtagelsesforretningen skal holdes inden for det gældende  

 rammebeløb.
 Der henvises iøvrigt til de almindelige bemærkninger ad §1 V.
Til nr. 15 og 16 Kvoten for det private andelsboligbyggeri foreslås for 1992 fastsat til  

 3.000 boliger.
Der henvises til de almindelige bemærkninger ad I.
Til nr. 17 og 18 Kvoten for ungdomsboligbyggeriet foreslås for 1992 fastsat til 2.000  

 værelsesenheder.
Der henvises til de almindelige bemærkninger ad I.
Til nr. 19 Det foreslås, at den hidtidige straffebestemmelse udvides til også at  

 omfatte overtrædelse af regler om de almennyttige boligselskabers formål,  

 således som de vil blive fastsat i den bekendtgørelse, der påtænkes udstedt i  

 henhold til § 5, stk. 6. Jf herom de almindelige bemærkninger ad III.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om boligbyggeri, jf. lovbekendtgørelse nr. 643 af 10. september  

 1991, foretages følgende ændringer:
 1. I § 3, stk. 4, indsættes som 2. pkt.:
 »Har selskabet ingen ejendomme, eller sker opløsningen i forbindelse  

 med afhændelse af selskabets ejendomme til et andet almennyttigt  

 boligselskab, meddeler kommunalbestyrelsen dog samtykke dertil.«.
 Stk. 4. Et godkendt almennyttigt boligselskab kan ikke opløses,  

 medmindre boligministeren meddeler samtykke dertil.
 2. § 3 a, stk. 1, nr. 1, affattes således:
 »1) ejendommen omfatter boliger, medmindre afhændelse sker indenfor  

 samme selskab eller til et andet almennyttigt boligselskab, eller«.
 3. § 3 a, stk. 1, nr. 2, ophæves.
 Nr. 3 bliver herefter nr. 2.
§ 3 a.
Afhændelse af en ejendom, der tilhører et almennyttigt  

 boligselskab, kan kun ske med boligministerens samtykke, når 1) ejendommen omfatter boliger, 2) afhændelse sker til en kommune eller 3) der er ydet statslig garanti for tab på grundkøbesummen.
 4. I § 3 a, indsættes efter stk. 3, som nyt stykke:
»Stk. 4. Sker afhændelse til en kommune, vurderes ejendommen  

 af vurderingsrådet.
Overdragelsessummen må, omregnet til kontantværdi, ikke  

 være lavere end den af vurderingsrådet ansatte værdi.
Vurderingsrådets  

 ansættelse kan af køberen og sælgeren påklages efter de regler, der er  

 fastsat i lov om vurdering af landets faste ejendomme og lov om  

 skattemyndighedernes organisation og opgaver.«.
 Stk. 4 bliver herefter stk. 5.
 5. I § 3 c, stk. 1, indsættes efter nr. 7, som nyt  

 nummer:
 »8) optagelse af lån til finansiering af forandringer, som ikke  

 kræver kommunalbestyrelsens samtykke efter § 3 b,».
 Nr. 8 og 9 bliver herefter nr. 9 og 10.
 6. § 5, stk. 1, affattes således:
»Et almennyttigt boligselskabs formål er at opføre og administrere  

 almennyttige boliger med tilhørende fællesfaciliteter samt andre boliger,  

 hvortil der ydes eller er ydet offentlig støtte.
Selskabet kan herudover kun  

 udføre aktiviteter, som har en naturlig tilknytning til boligerne og  

 administrationen af disse.
Boligerne skal være uden luksuspræg, men udstyret  

 således, at de opfylder de boligsøgendes rimelige krav til boliger af den  

 pågældende art.«.
§ 5. Selskabet skal have til formål at opføre og administrere  

 beboelsesejendomme.
Boligerne skal være uden luksuspræg, men udstyret med  

 almindelige moderne bekvemmeligheder og indrettet således, at de opfylder de  

 boligsøgendes rimelige krav til boliger af den pågældende art.
 7. § 5, stk. 2,2. pkt. ophæves.
Stk. 2. Selskabets nybyggeri skal tilrettelægges efter rationelle,  

 produktivitetsfremmende byggemetoder og søges gennemført for den lavest  

 mulige pris.
Til supplering af boligerne kan der i begrænset omfang indrettes  

 butiks-, kontor- og værkstedslokaler, garager og andre fællesanlæg.
 8. § 14, stk. 1, affattes således:
»Ledige lejligheder skal af selskabet anvises til boligsøgende, som  

 er optaget på en venteliste i selskabet, og som har behov for almennyttige  

 boliger af den pågældende art.
Ledige lejligheder kan endvidere anvises af  

 kommunalbestyrelsen efter reglerne i stk. 2 og 3, samt af selskabet efter  

 reglerne i stk. 4. Selskabet opkræver gebyrer hos boligsøgende for  

 administration af ventelisten.«.
 § 14. Ledige lejligheder skal stilles til rådighed for  

 boligsøgende, som efter deres økonomiske forhold samt deres  

 husstandsstørrelse og -sammensætning har et særligt behov for boliger af den  

 pågældende art.
 9. I § 14 indsættes efter stk. 3, som nyt stykke:
»Stk. 4. Har kommunalbestyrelsen truffet bestemmelse om  

 anvisning af minimum 1/8 af de ledige lejligheder efter stk. 2, eller er der  

 indgået aftale om anvisning af minimum 1/8 af de ledige lejligheder efter  

 stk. 3, kan kommunalbestyrelsen og selskabet aftale, at indtil 1/4 af de  

 ledige lejligheder skal anvises af selskabet efter særlige sociale kriterier.  

 Kriterierne fastsættes ved aftale mellem kommunalbestyrelsen og selskabet.
De  

 aftalte kriterier offentliggøres af kommunalbestyrelsen.«.
 Stk. 4-7 bliver herefter stk. 5-8.
 10. I § 14, stk. 5 og 6, der bliver stk. 6 og 7, ændres  

 »stk. 2 og 4« til: »stk. 2 og 5«.
Stk. 5. Kommunens udgifter ved udlejning til flygtninge i medfør  

 af stk. 2 og 4 refunderes af staten med 100 pct.
Refusionen udbetales  

 kvartalsvis bagud på grundlag af en opgørelse over kommunens afholdte  

 udgifter.
Opgørelsen fremsendes til Kongeriget Danmarks Hypotekbank og  

 Finansforvaltning.
 Stk. 6. Flygtningen tilbagebetaler skyldige beløb i medfør af stk.  

 2 og 4 til kommunalbestyrelsen i løbet af højst 5 år, idet tilbagebetalingen  

 afpasses efter skyldnerens økonomiske forhold.
 11. I § 14, stk. 7, der bliver stk. 8, ændres »stk.  

 1-3« til: »stk. 1-4«.
 Stk. 7. Boligministeren kan fastsætte nærmere regler om de  

 forhold, der er nævnt i stk. 1-3, herunder om fortrinsret for husstande med  

 børn samt for særlige befolkningsgrupper.
 12. I § 48, stk 2, 1. pkt., ændres »5.000« til:  

 »3.000« og »1991« til: »1992«.
 Stk. 2. Støtte i medfør af stk. 1 kan ydes til indtil 5.000  

 lejligheder i finansåret 1991. Fordelingen af lejlighederne til kommunerne  

 foretages af boligministeren.
 13. § 57 ophæves.
§ 57. Boligministeren kan som vilkår for at yde støtte forlange,  

 at en del af lejlighederene i det enkelte byggeforetagende anvises til  

 husstande, som bliver husvilde ved nedlæggelse af lejligheder som følge af  

 byfornyelses-, sanerings- eller kondemneringsvirksomhed eller gennemførelse  

 af gade- og vejanlæg og andre offentlige anlæg.
Boligministeren kan endvidere  

 betinge, at en del af lejlighederne anvises til husstande, som tilflytter  

 området med henblik på opnåelse af beskæftigelse.
 14. Efter § 62 j indsættes i kapitel 9 a som ny  

 paragraf:
» § 62 k.
For byggeri, der opføres af andre end en stiftet  

 andelsboligforening bestående af de kommende andelshavere, og som modtager  

 tilsagn om støtte efter § 63, foretages i forbindelse med byggeriets overgang  

 til drift (skæringsdagen) til andelsboligforeningen en overtagelsesforretning  

 efter reglerne i Almindelige Betingelser for Arbejder og Leverancer i Bygge-  

 og anlægsvirksomhed.
 Stk. 2. Boligministeren kan fastsætte nærmere regler for de i stk.  

 1 nævnte forhold.«.
 15. I § 63, stk. 2, 1. pkt., ændres »4.000« til:  

 »3.000« og »1991« ændres til: »1992«.
 16. I § 63, stk. 2, 4. pkt., ændres »1991« til:  

 »1992«.
Stk. 2. Støtte kan gives til opførelse af indtil 4.000  

 andelsboliger i finansåret 1991. Fordelingen af støtten til boligerne til  

 kommunerne foretages af boligministeren.
Udnyttes bevillingskvoten i et  

 finansår ikke fuldt ud på grund af bortfald af tidligere meddelte tilsagn,  

 overføres et hertil svarende antal boliger til et følgende finansår.
Meddelte  

 tilsagn fra tidligere år med undtagelse af tilsagn meddelt i 1989, der  

 bortfalder, overføres til 1991.
 17. I § 67, stk. 3, 1. pkt., ændres »2.500« til:  

 »2.000« og »1991« ændres til: »1992«.
 18. I § 67, stk. 3, 3. pkt., ændres »finansåret  

 1990« til: »finansårene 1990-1991«.
Stk. 3. Støtte kan gives til opførelse af indtil 2.500  

 værelsesenheder i finansåret 1991. Fordelingen af kvoten til kommunerne  

 foretages af boligministeren.
Udnyttes bevillingskvoten i finansårene 1986-88  

 eller finansåret 1990 ikke fuldt ud på grund af bortfald af tidligere  

 meddelte tilsagn, overføres et hertil svarende antal værelsesenheder til et  

 senere finansår.
 19. I § 93, stk. 1, indsættes efter nr. 1, som nyt  

 nummer:
 »2) § 5, stk. 6, jf. stk. 1, om de almennyttige boligselskabers  

 formål,».
 Nr. 2-5 bliver herefter nr. 3-6.
Bilag 2 Folketingsforhandlinger vedrørende lov om boligstøtte Folketingsåret 1982-83:
 Sp. 9505, 10062, 12299, A 3973, B 2689.
 Lovforslaget ikke vedtaget.
 Sp. 12368, 12531, A 4519, B 2817.
 Folketingsåret 1983-84 (1. samling):
 Sp. 73, 428, 1155, 1351, A 89, B 31, C 53.
 Loven stadfæstet 16. november 1983.
 (Lovtidende nr. 532).
 Folketingsåret 1983-84 (2. samling):
 Sp. 3095, 3555, 6484, A 3513, B 567, C 559.
 Loven stadfæstet 6. juni 1984.
 (Lovtidende nr. 283).
 Folketingsåret 1984-85:
 Sp. 6290, 6876, A 3603.
 Loven ikke vedtaget.
 Sp. 8902, 9247, 10800, 11070, A 4775, B 1805, C 625.
 Loven stadfæstet 6. juni 1985.
 (lovtidende nr. 248).
 Folketingsåret 1985-86:
 Sp. 435, 770, 4098, 4647, A 837, B 323, C 141.
 Loven stadfæstet 19. december 1985.
 (Lovtidende nr. 577).
 Sp. 5959 6618, A 3647.
 Loven ikke vedtaget.
 Sp. 10757, 10949, 12153, 12504, A 5951, B 2193, C 1093.
 Loven stadfæstet 4. juni 1986.
 (Lovtidende nr. 303).
 Folketingsåret 1986-87:
 Sp. 2522, 2949, 4417, 4812, A 1971, B 369, C 201.
 Loven stadfæstet 19. december 1986.
 (Lovtidende nr. 930).
 Sp. 3441, 4128, 11850, 12128, A 2345, B 1795, B 2343, C 733.
 Lovforslaget stadfæstet 10. juni 1987.
 Lovtidende nr. 379).
 Sp. 6863, 7870, 10965, 11097, A 4103, B 1037, C 493.
 Loven stadfæstet 13. maj 1987.
 (Lovtidende nr. 265).
 Folketingsåret 1987-88:
 Sp. 2210, 3211, 3914, 4236, A 2019, B 197, C 163.
 Lovforslaget stadfæstet 23. december 1987.
 (Lovtidende nr. 843).
 Sp. 4501, 5257, 7622, 7976, A 2933, B 453, C 337.
 Lovtidende stadfæstet 23. marts 1988.
 (Lovtidende nr. 161).
 Folketingsåret 1988-89:
 Sp. 1893, 2189, 3580, 4327, A 2647, B 397, B 561, C 503.
 Loven stadfæstet 21. december 1988.
 (Lovtidende nr. 830).
 Sp. 1912, 2667, 7494, 7834, A 2685, B 791, C 639.
 Loven stadfæstet 29. marts 1989.
 (Lovtidende nr. 192).
 Folketingsåret 1989-90:
 Sp. 2851, 3198, 3458, 4051, A 2325, B 197, B 451, C 233.
 Loven stadfæstet 20. december 1989.
 (Lovtidende nr. 843).
 Sp. 4626, 4855, 8326, 8369, A 3637, B 679, C 437.
 Loven stadfæstet 25. april 1990.
 (Lovtidende nr. 248).
 Folketingsåret 1990-91:
 Sp. 829, A 1499.
Folketingsåret 1990-91 (2. samling) Sp. 904, 1646, 4083, 4235, A 2017, B 295, C 255.
 Loven stadfæstet 10. september 1989.
 (Lovtidende nr. 643).
 Sp. 5080, 5362, 6818, 7179, A 5771, B 1439, C 819.
 Loven stadfæstet 6. juni 1991.
 (Lovtidende nr. 380).
Efter 2. behandling den 13. december 1991 § 1 I lov om boligbyggeri, jf. lovbekendtgørelse nr. 643 af 10. september  

 1991, foretages følgende ændringer:
 1. I § 3, stk. 4, indsættes som 2. pkt.:
»Har selskabet ingen ejendomme, eller sker opløsningen i forbindelse  

 med afhændelse af selskabets ejendomme til et andet almennyttigt  

 boligselskab, meddeler kommunalbestyrelsen dog samtykke dertil.« 2. § 3 a, stk. 1, nr. 1, affattes således:
 »1) ejendommen omfatter boliger, medmindre afhændelse sker inden for  

 samme selskab eller til et andet almennyttigt boligselskab, eller«.
 3. § 3 a, stk. 1, nr. 2, ophæves.
 Nr. 3 bliver herefter nr. 2.
 4. I § 3 a indsættes efter stk. 3 som nyt stykke:
»Stk. 4. Sker afhændelse til en kommune, vurderes ejendommen  

 af vurderingsrådet.
Overdragelsessummen må, omregnet til kontantværdi, ikke  

 være lavere end den af vurderingsrådet ansatte værdi.
Vurderingsrådets  

 ansættelse kan af køberen og sælgeren påklages efter de regler, der er  

 fastsat i lov om vurdering af landets faste ejendomme og lov om  

 skattemyndighedernes organisation og opgaver.« Stk. 4 bliver herefter stk. 5.
 5. I § 3 c, stk. 1, indsættes efter nr. 7 som nyt nummer:
 »8) optagelse af lån til finansiering af forandringer, som ikke  

 kræver kommunalbestyrelsens samtykke efter § 3 b, når lånet ikke skal have  

 sikkerhed sideordnet med eller forud for statslån eller statsgaranterede  

 lån,».
 Nr. 8 og 9 bliver herefter nr. 9 og 10.
 6. § 14, stk. 1, affattes således:
»Ledige lejligheder skal af selskabet anvises til boligsøgende, som  

 er optaget på en venteliste i selskabet, og som har behov for almennyttige  

 boliger af den pågældende art.
Ledige lejligheder kan endvidere anvises af  

 kommunalbestyrelsen efter reglerne i stk. 2 og 3 samt af selskabet efter  

 reglerne i stk. 4. Selskabet opkræver gebyrer hos boligsøgende for  

 administration af ventelisten.« 7. I § 14 indsættes efter stk. 3 som nyt stykke:
»Stk. 4. Har kommunalbestyrelsen truffet bestemmelse om  

 anvisning af minimum 1/8 af de ledige lejligheder efter stk. 2, eller er der  

 indgået aftale om anvisning af minimum 1/8 af de ledige lejligheder efter  

 stk. 3, kan kommunalbestyrelsen og selskabet aftale, at indtil 1/4 af de  

 ledige lejligheder skal anvises af selskabet efter særlige sociale kriterier.  

 Kriterierne fastsættes ved aftale mellem kommunalbestyrelsen og selskabet.
De  

 aftalte kriterier offentliggøres af kommunalbestyrelsen.« Stk. 4-7 bliver herefter stk. 5-8.
 8. I § 14, stk. 5 og 6, der bliver stk. 6 og 7,  

 ændres »stk. 2 og 4« til: »stk. 2 og 5«.
 9. I § 14, stk. 7, der bliver stk. 8, ændres »stk.  

 1-3« til: »stk. 1-4«.
 10. I § 48, stk 2, 1. pkt., ændres »5.000« til:  

 »4.000« og »1991« til: »1992«.
 11. § 57 ophæves.
 12. Efter § 62 j indsættes i kapitel 9 a som ny paragraf:
»§ 62 k.
For byggeri, der opføres af andre end en stiftet  

 andelsboligforening bestående af de kommende andelshavere, og som modtager  

 tilsagn om støtte efter § 63, foretages i forbindelse med byggeriets overgang  

 til drift (skæringsdagen) til andelsboligforeningen en overtagelsesforretning  

 efter reglerne i Almindelige Betingelser for Arbejder og Leverancer i Bygge-  

 og Anlægsvirksomhed.
Stk. 2. Boligministeren kan fastsætte nærmere regler for de i stk.  

 1 nævnte forhold.« 13. I § 63, stk. 2, 1. pkt., ændres »4.000« til:  

 »3.000«, og »1991« ændres til: »1992«.
 14. I § 63, stk. 2, 4. pkt., ændres »1991« til:  

 »1992«.
 15. I § 67, stk. 3, 1. pkt., ændres »1991« til:  

 »1992«.
 16. I § 67, stk. 3, 3. pkt., ændres »finansåret  

 1990« til: »finansårene 1990-1991«.
 17. I § 93, stk. 1, indsættes efter nr. 1 som nyt nummer:
 »2) § 5, stk. 6, jf. stk. 1, om de almennyttige boligselskabers  

 formål,».
 Nr. 2-5 bliver herefter nr. 3-6.
§ 2 Stk. 1. Loven træder i kraft den 1. januar 1992, jf. dog stk. 2.
 Stk. 2. § 1, nr. 6-9, træder i kraft den 1. april 1992.
