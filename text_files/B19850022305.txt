 I henhold til § 2, stk. 3, i lov nr. 362 af 13. juni 1973 om styrelse af  

 højere uddannelsesinstitutioner, som ændret ved lov nr. 328 af 10. juni 1976  

 og lov nr. 247 af 23. maj 1981 fastsættes:
Kapitel I.
Uddannelsernes formål og struktur.
Kapitel II.
Uddannelsernes nærmere indhold og udformning.
Kapitel III.
Bedømmelse af uddannelserne.
Kapitel IV.
Andre bestemmelser.
Kapitel V.
Ikrafttræden m.v.
Uddannelsernes formål og struktur § 1.  Formålet med de humanistiske kandidatuddannelser  

 er at kvalificere de studerende til selvstændigt at varetage  

 erhvervsfunktioner på baggrund af kundskaber og metodiske færdigheder inden  

 for humanistisk videnskab.
 § 2.  En humanistisk kandidatuddannelse består af en  

 grunduddannelse på 2 år inden for et enkelt fag eller et nærmere afgrænset  

 fagligt område og en overbygningsuddannelse med videre studier på 2, 3 eller  

 4 år (magisterkonferensen, jfr. stk. 5).
 Stk. 2.  Grunduddannelsen kan tilrettelægges, så den  

 helt eller delvis er fælles for flere beslægtede fag eller faglige områder.
 Stk. 3.  Overbygningsuddannelsen på 2 år består af  

 videre studier inden for grunduddannelsens fag eller faglige områder med  

 mulighed for at kombinere med tilvalg uden for grunduddannelsens fag eller  

 faglige områder i et omfang, svarende til højst 1 årsværk og under  

 hensyntagen til helheden og niveauet i overbygningsuddannelsen.
 Stk. 4.  Overbygningsuddannelsen på 3 år består af  

 videregående studier inden for grunduddannelsens fag eller faglige områder  

 kombineret med studier uden for grunduddannelsens fag eller faglige områder i  

 et omfang, svarende til mindst 1 og højst 2 årsværk.
Stk. 5.  Overbygningsuddannelsen på 4 år,  

 magisterkonferensen, kan godkendes inden for fag og faglige områder, der i  

 særlig grad stiler mod erhvervsfunktioner, der omfatter videnskabeligt  

 arbejde.
En sådan overbygningsuddannelse tilrettelægges som en uddannelse  

 efter stk. 3, udbygget med et videregående studium på 2 år.
Stk. 6.  I en overbygningsuddannelse efter stk. 3 og 4  

 kan der indgå praktik af 1/2 års varighed.
Den samlede studietid forlænges  

 tilsvarende.
§ 3.  Kandidatuddannelserne kan tilrettelægges i  

 samarbejde med andre faglige hovedområder og andre videregående  

 uddannelsesinstitutioner.
I kandidatuddannelser efter § 2, stk. 4 kan  

 studietiden forlænges med 1/2 år, såfremt det fag, der ligger uden for det  

 humanistiske hovedområde, udgør en afrundet uddannelsesdel, tilrettelagt med  

 henblik på en bestemt erhvervskompetence.
 § 4.  I forbindelse med de humanistiske  

 kandidatuddannelser kan en institution tilbyde:
§ 5.  De anførte uddannelseslængder angiver det antal  

 årsværk, der skal lægges til grund for planlægningen af uddannelserne.
Et  

 årsværk er en fuldtidsstuderendes arbejde i et år.
 Stk. 2.  Der kan godkendes propædeutisk undervisning i  

 et omfang svarende til højst 1 årsværk i fag og faglige områder, hvor der  

 kræves særlige forudsætninger for at påbegynde studiet.
 § 6.  Undervisningsministeriet, direktoratet for de  

 videregående uddannelser, godkender efter indstilling eller indhentet  

 udtalelse fra institutionen, inden for hvilke faglige områder og inden for  

 hvilke studietidsrammer, der kan tilbydes humanistiske uddannelser efter  

 denne bekendtgørelse.
 § 7.  En humanistisk grunduddannelse og  

 uddannelsesforløb efter § 4, svarende til to års fuldtidsstudium, giver ret  

 til betegnelsen  exam.art. (examinatus/examinata artium).
 Stk. 2.  I kombination med en afsluttet  

 kandidatuddannelse eller tilsvarende fra en dansk eller udenlandsk højere  

 uddannelsesinstitution giver uddannelsesforløb efter stk. 1, ret til at føje  

et art. (eet artium) til betegnelsen for hoveduddannelsen.
 Stk. 3.  En kandidatuddannelse på 4 år giver ret til  

 betegnelsen  cand.phil. (candidatus/candidata philosophiae).
 Stk. 4.  En kandidatuddannelse på 5 år giver ret til  

 betegnelsen  cand.mag (candidatus/candidata magisterii).
 Stk. 5.  En magisterkonferens giver ret til betegnelsen  

mag.art  (magister artium).
Uddannelsernes nærmere indhold og  

 udformning § 8.  Grunduddannelsen skal give de studerende  

 kundskaber og metodiske færdigheder, der kan danne grundlag for studier til  

 højere fagligt niveau, og som sætter de studerende i stand til at løse  

 elementære faglige opgaver.
 Stk. 2.  I grunduddannelsen indgår bl.a.  

 studieaktiviteter inden for videnskabsteoretiske, faghistoriske og metodiske  

 emner, tilrettelagt for eet fag eller fælles for 2 eller flere fag eller  

 faglige områder.
§ 9.  En overbygningsuddannelse på 2 og 3 år skal - udbygge de studerendes kundskaber og metodiske færdigheder i forhold til  

 grunduddannelsen, - sætte dem i stand til at anvende videnskabelige metoder og selvstændigt  

 at løse faglige opgaver inden for eet eller flere fag eller faglige områder, - sætte dem i stand til at påtage sig faglige formidlingsopgaver.
Stk. 2.  En overbygningsuddannelse på 4 år,  

 magisterkonferensen, skal sætte den studerende i stand til at - beherske sit fags videnskabelige metoder, - gennemføre selvstændige studier inden for dets problemområder og - udføre erhvervsfunktioner, der i særlig grad er baseret på selvstændig  

 forskning.
§ 10.  I de humanistiske kandidatuddannelser indgår  

 elementer, der sigter mod anvendelse af den erhvervede viden, og som har en  

 indholdsmæssig sammenhæng med den øvrige uddannelse.
Der kan tillige indgå  

 feltstudier og praktik i uddannelsen.
 § 11.  En overbygningsuddannelse skal omfatte et  

 speciale, en større selvstændig afhandling.
Stk. 2.  Specialet skal dokumentere den studerendes  

 færdigheder i at anvende videnskabelige teorier og metoder under arbejdet med  

 et afgrænset fagligt emne.
Emnet skal godkendes af institutionen.  

 Specialeemnet skal afgrænses således, at det samlede specialearbejde kan  

 gennemføres inden for en tidsramme svarende til 1/2 årsværk.
De nærmere  

 bestemmelser herom fastsættes ved studieordning.
 Stk. 3.  Det kan i studieordningen fastsættes, at  

 specialet kan erstattes af 2-3 mindre afhandlinger indenfor samme emne.
Stk. 4.  I magisterkonferensen, jfr. § 2, stk. 5, indgår  

 specialestudiet med en vægt på 1 årsværk.
Specialet skal dokumentere  

 videnskabelig modenhed i behandlingen af et afgrænset fagligt emne.
Emnet  

 skal godkendes af institutionen.
Specialet skal kunne udarbejdes som en  

 udvidelse af et speciale efter stk. 2, eller ved en supplering af et sådant  

 speciale.
Bedømmelse af uddannelserne § 12.  De kvalifikationer, der er erhvervet ved  

 uddannelserne dokumenteres ved prøver, herunder bedømmelse af specialet.
Stk. 2.  Uddannelseselementer, hvis indhold og  

 arbejdsformer begrunder det, kan helt eller delvis dokumenteres ved  

 deltagelse i undervisningen.
Nærmere bestemmelser om prøveformen fastsættes i  

 studieordningen, jfr. dog § 14, stk. 3.
 Stk. 3.  Prøveformerne skal tilgodese uddannelsens  

 formål, og skal sikre, at der sker individuel bedømmelse af den studerende,  

 jfr. dog § 18.
 § 13.  Prøverne er enten interne eller  

eksterne.
 Interne prøver bedømmes af:
- eksaminator (erne) - eksaminator (erne) og een eller flere censorer, der er beskikket af  

 rektor blandt lærerne ved institutionen.
 Eksterne prøver bedømmes af:
 - eksaminator (erne) og een eller flere censorer, der er beskikket af  

 undervisningsministeriet, direktoratet for de videregående uddannelser  

 (ministerielt beskikkede censorer).
 § 14.  Bedømmelsen af studerendes  

 undervisningsdeltagelse efter § 12 stk. 2, foretages af læreren (lærerne) ved  

 den pågældende undervisning.
 Stk. 2.  Praktik og feltstudier dokumenteres efter  

 institutionens bestemmelse, jfr. dog stk. 3.
 Stk. 3.  Undervisningsministeriet, direktoratet for de  

 videregående uddannelser, kan efter forhandling med det berørte  

 erhvervsområde fastsætte nærmere regler for bedømmelse af praktik efter § 2,  

 stk. 6.
 § 15.  Mindst 1/3 af henholdsvis grund- og  

 overbygningsuddannelsen skal dokumenteres ved eksterne prøver, og disse skal  

 dække uddannelsernes væsentlige områder, problemstillinger og metoder,  

 herunder specialeafhandlingen.
§ 16.  Bedømmelsen af uddannelseselementer fra andre  

 uddannelser følger de regler, der i forvejen er fastsat for de pågældende  

 uddannelseselementer.
Hvis der er behov derfor, fastsætter institutionen i  

 studieordningen regler for særskilt bedømmelse.
§ 17.  Prøverne skal normalt være tilrettelagt som  

 individuelle prøver.
Institutionen kan dog fastsætte, at bestemte prøver  

 tilrettelægges som gruppeprøver, hvor flere studerende eksamineres samtidig.  

 Det fastsættes ved studieordning, hvor mange studerende, der kan deltage i en  

 gruppeprøve.
Det skal herunder sikres, at individuel bedømmelse finder sted,  

 jfr. stk. 2 og 3.
Stk. 2.  En specialeafhandling kan skrives af indtil 5  

 studerende i fællesskab.
Den enkelte deltagers bidrag skal bedømmes for sig.
 Stk. 3.  Eksaminationen ved mundtlige gruppeprøver  

 foregår som en samtale mellem de studerende, lærer (erne) og censor (erne).  

 Der skal indgå eksamination af hver enkelt deltager.
Stk. 4.  I en skriftlig gruppeprøve skal den enkelte  

 deltagers bidrag konstateres, og individuel bedømmelse skal finde sted.
Det  

 kan fastsættes, at den individuelle bedømmelse i en skriftlig gruppeprøve kan  

 foretages ved en efterfølgende, uddybende samtale med udgangspunkt i det  

 skriftlige arbejde.
Bedømmelsen foretages i så tilfælde på grundlag af den  

 mundtlige eksamination.
Stk. 5.  Det kan i studieordningen fastsættes, at en  

 specialeafhandling skal forelægges ved en offentlig diskussion eller  

 forelæsning.
Bedømmelsen sker da på grundlag af en samlet vurdering af den  

 skriftlige afhandling og den mundtlige præstation.
§ 18.  En ekstern prøve i en grunduddannelse og en  

 ekstern prøve i en overbygningsuddannelse kan aflægges som gruppeprøve med  

 fælles bedømmelse.
Gruppen må ikke overstige 3. Institutionen kan dog, hvor  

 særlige forhold gør sig gældende, tillade grupper på indtil 5.
 Stk. 2.  Prøver efter stk. 1 skal ligge ud over den  

 andel på 1/3 af uddannelsen, der efter § 15 skal være dokumenteret ved  

 eksterne prøver.
Stk. 3.  Institutionen kan bestemme, at en begrænset,  

 mindre del af en grunduddannelse og af en overbygningsuddannelse bedømmes ved  

 interne gruppeprøver med fælles bedømmelse, når det er begrundet i hensynet  

 til sammenhængen mellem undervisningsform og bedømmelsesform.
Gruppens  

 størrelse fastsættes ved studieordningen.
 § 19.  Ved bedømmelsen gives karakter efter 13-skalaen  

 efter de fælles bestemmelser om karaktergivningen ved de højere  

 uddannelsesinstitutioner, eller der gives bedømmelsen Bestået/Ikke bestået.
 Stk. 2.  Bedømmelsen Bestået/Ikke bestået kan højst  

 anvendes ved prøver, der dækker 1/3 af uddannelsen.
 Stk. 3.  For undervisningsdeltagelse, jfr. § 12, stk. 2,  

 og for prøver med fælles bedømmelse, jfr. § 18, gives bedømmelsen  

 Bestået/Ikke bestået.
 § 20.  Specialeafhandlingen bedømmes efter 13-skalaen,  

 jfr. dog § 21.
 Stk. 2.  Der gives 13 for en afhandling, der har fået  

 guldmedalje.
Stk. 3.  Ved bedømmelsen udarbejder censor(erne) og  

 lærer(erne) i fællesskab en skriftlig udtalelse, der inden fastsættelsen af  

 karakteren og senest 3 måneder efter specialets indlevering, forelægges den  

 studerende med henblik på en eventuel drøftelse.
Umiddelbart herefter og  

 senest 14 dage efter drøftelsen, fastsættes karakteren.
 § 21.  Ved bedømmelsen af magisterkonferensspecialet  

 gives Bestået/Ikke bestået.
§ 22.  Hver prøve eller anden form for bedømmelse  

 bestås for sig.
Beståede prøver kan ikke tages om.
Stk. 2.  En studerende kan højst tre gange indstille sig  

 til den samme prøve eller anden form for bedømmelse.
Institutionen kan  

 tillade indstilling en fjerde gang.
 Stk. 3.  Tredje og fjerde gang, en studerende indstiller  

 sig til en intern prøve, der alene bedømmes af eksaminator, kan den  

 studerende forlange, at der medvirker en ministerielt beskikket censor.
Stk. 4.  En studerende, der anden gang skal have sin  

 undervisningsdeltagelse bedømt, jfr. § 12, stk. 2, kan forlange at aflægge en  

 prøve i stedet.
Tredie og fjerde gang kan den studerende forlange, at der  

 medvirker censor ved prøven.
§ 23.  En studerende kan først indstille sig til en  

 prøve, som indgår i overbygningsuddannelsen, når der foreligger dokumentation  

 for hele grunduddannelsen.
Institutionen kan dispensere herfra, hvis den  

 studerende kun mangler dokumentation for en lille del af grunduddannelsen og  

 ellers ville blive sinket uforholdsmæssigt i sin uddannelse.
 § 24.  Institutionen udsteder bevis for gennemført  

 uddannelse med angivelse af den betegnelse, uddannelsen giver ret til, jfr. §  

 7, og med en kort karakteristik af den konkrete uddannelse, med redegørelse  

 for dens faglige sammensætning, herunder eventuelt speciel  

 erhvervskompetence.
 Stk. 2.  Eksamensbeviset, der udstedes umiddelbart  

 efter, at sidste bedømmelse er opnået, skal bl.a. indeholde oplysning om:
 Stk. 3.  Studerende, der forlader en uddannelse uden at  

 have bestået den tilhørende eksamen, har ret til eet eller flere beviser for  

 beståede prøver m.v. med oplysning om de gennemførte uddannelseselementers  

 tidsmæssige vægt.
 Stk. 4.  Samlet eksamensbevis for en humanistisk grund-  

 og overbygningsuddannelse, der er gennemført ved flere institutioner,  

 udstedes af den institution, hvor den sidste uddannelse afsluttes.
Andre bestemmelser § 25.  Grunduddannelser og andre afsluttede  

 uddannelsesdele, som er bestået efter denne bekendtgørelse ved een  

 institution, ækvivalerer de tilsvarende uddannelser og uddannelsesdele ved  

 andre institutioner.
 Stk. 2.  En institution kan i hvert enkelt tilfælde,  

 eller ved almindelige bestemmelser i studieordningen godkende, at  

 dokumenterede prøver efter denne bekendtgørelse, bestået ved en anden  

 institution, ækvivalerer tilsvarende prøver ved institutionen.
 Stk. 3.  Institutionen kan i hvert enkelt tilfælde eller  

 ved almindelige bestemmelser godkende, at gennemførte/beståede  

 uddannelseselementer fra et andet hovedområde eller fra en anden dansk eller  

 udenlandsk videregående uddannelse træder i stedet for uddannelseselementer,  

 der er omfattet af bekendtgørelsen.
 Stk. 4.  Ved godkendelse efter stk. 3 anses  

 uddannelseselementet for gennemført, hvis det er bestået enten efter  

 bestemmelserne om den pågældende uddannelse eller efter denne bekendtgørelse.  

 Bedømmelsen overføres som »Bestået«, medmindre den træder i stedet  

 for en karakter og er givet efter samme bestemmelser, som karakterer givet  

 ved de humanistiske uddannelser.
 § 26.  Institutionen fastsætter inden for  

 bekendtgørelsens rammer nærmere regler om grund- og overbygningsuddannelser  

 samt afrundede uddannelsesforløb efter § 4 og uddannelsesforløb efter § 28 i  

 en studieordning.
 Stk. 2.  I studieordningen fastsættes regler om: 1)  

 hvilke faglige elementer, der indgår i uddannelsen/uddannelsesforløbet, 2)  

 hvilke faglige forudsætninger fra ungdomsuddannelserne, der er lagt til grund  

 for uddannelsen og eventuelle krav om supplering af adgangsgivende eksaminer,  

 samt angivelse af hvornår i uddannelsen, suppleringen senest skal være  

 dokumenteret, 3) valgmuligheder og faglige kombinationer, der indgår i  

 uddannelserne, 4) eventuel mulighed for at videreføre en  

 overbygningsuddannelse til magisterkonferensstudium, jfr. § 2 stk. 5, 5)  

 eventuelle, fagligt begrundede bindinger i uddannelsesforløbet med henblik på  

 et eller flere nærmere angivne erhvervsområder eller opnåelse af en bestemt  

 erhvervskompetence, 6) mål, indhold, undervisningsformer (f.eks.  

 forelæsninger, case-studies, projektarbejde), eksamensfordringer og  

 tidsmæssig vægtning af de enkelte uddannelseselementer, jfr. § 5, herunder  

 adgang for den studerende til - inden for den normerede uddannelsestid - at  

 foretage frie tilvalg af uddannelseselementer udefra, 7) eventuelle regler  

 for begrænsning af sidetallet i specialeafhandlingen, 8) antallet af prøver  

 og anden dokumentation samt prøveformer, herunder bl.a.:
- om skriftlige prøver er under tilsyn eller hjemmeopgaver, eller  

 kombinationer heraf, - om mundtlige prøver tager udgangspunkt i en foreliggende projektrapport  

 eller andet foreliggende skriftligt materiale, - om der er eventuelle betingelser for indstilling til prøven, f.eks.  

 aflevering af opgaver eller lignende, - frister for afgivelse af bedømmelse af skriftlige arbejder, 9)  

 dokumentation af praktik, Stk. 3.  En studieordning kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning fastsættes, tages  

 kontakt til aftagerrepræsentanter.
De øvrige institutioner orienteres med  

 henblik på koordinering af uddannelser i samme fag eller faglige områder.
Stk. 5.  Studieordninger og væsentlige ændringer af  

 studieordninger skal træde i kraft ved et universitetsårs begyndelse.
Det  

 skal sikres, at de studerende - inden for en frist - kan afslutte henholdsvis  

 grunduddannelse og overbygningsuddannelse efter de hidtidige regler.  

 Ændringer i eksamensregler kan kun have virkning for en prøve, hvis de er  

 fastsat og bekendtgjort, før der åbnes for tilmelding til prøven.
 Stk. 6.  Studieordninger og ændringer af studieordninger  

 sendes til de andre institutioner, til censorerne og til direktoratet for de  

 videregående uddannelser til orientering.
§ 27.  Institutionen udgiver og vedligeholder en  

 studievejledning om de humanistiske uddannelser.
I studievejledningen gives  

 der mere udførlige oplysninger om uddannelserne med eksempler på de  

 erhvervsfunktioner, de sigter imod, og om valgmuligheder og anbefalede  

 sammensætninger af interesse for de studerende ved planlægningen af deres  

 uddannelse.
 Stk. 2.  Bekendtgørelsen og studieordningerne aftrykkes  

 i studievejledningen, eller det oplyses i denne, hvor disse og andre  

 bekendtgørelser og regler, der gælder for studerende i de humanistiske  

 uddannelser, kan findes i deres helhed.
 § 28.  Undervisningsministeriet, direktoratet for de  

 videregående uddannelser kan godkende humanistiske kandidatuddannelser på  

 indtil 5 år, hvori der indgår flere fag, men som ikke følger den i  

 kapitel I beskrevne struktur.
 Stk. 2.  Undervisningsministeriet, direktoratet for de  

 videregående uddannelser kan godkende sammenhængende uddannelsesforløb på 3-4  

 år, bestående af en grunduddannelse i et fag eller fagligt område, kombineret  

 med et uddannelseselement af 1-2 års varighed, indeholdene supplerende  

 faglige elementer og studieelementer af erhvervsintroducerende karakter.
 § 29.  Ved godkendelsen af uddannelser efter § 28  

 tages der stilling til uddannelsens udformning, bedømmelse og betegnelse i  

 det omfang, bekendtgørelsens bestemmelser ikke kan bruges direkte.
§ 30.  Undervisningsministeriet, direktoratet for de  

 videregående uddannelser kan tillade fravigelse af bekendtgørelsen som led i  

 forsøg.
Samtidig fastsættes forsøgets varighed og rapporteringsformen.
 Stk. 2.  Undervisningsministeriet, direktoratet for de  

 videregående uddannelser kan dispensere fra bekendtgørelsen, når det findes  

 begrundet i usædvanlige forhold.
 Stk. 3.  Undervisningsministeriet, direktoratet for de  

 videregående uddannelser kan tillade institutionen at dispensere fra  

 bekendtgørelsen inden for nærmere angivne rammer.
 Ikrafttræden m.v.
 § 31.  Bekendtgørelsen har virkning for studerende,  

 der begynder uddannelsen 1. september 1985 eller senere.
 Stk. 2.  Bekendtgørelse nr. 309 af 14. juni 1972 om de  

 humanistiske eksaminer ophæves, jfr. dog stk. 3 og 4.
 Stk. 3.  I bekendtgørelse nr. 664 af 18. december 1975  

 om gymnasie- og HF-læreruddannelsen ved Ålborg Universitetscenter med  

 ændringsbekendtgørelse af 1. februar 1978 ophæves §§ 13-49 og §§ 42 a - i  

 (dansk, engelsk, tysk, fransk, historie, og musik). De øvrige bestemmelser i  

 bekendtgørelsen samt bestemmelser i bekendtgørelse nr. 497 af 24. september  

 1974 om basisuddannelser ved Ålborg Universitetscenter og bekendtgørelse nr.  

 665 af 18. december 1975 om uddannelser ved Ålborg Universitetscenter  

 (fællesbekendtgørelsen) opretholdes, medmindre de bestemmelser, der er  

 fastsat i denne bekendtgørelse, kan finde direkte anvendelse.
 Stk. 4.  I anordning af 25. februar 1969 om indstilling  

 til eksaminer og prøver ved universiteterne ophæves § 4 stk. 1 for prøver  

 efter denne bekendtgørelse.
 Stk. 5.  Institutionen fastsætter overgangsregler for  

 studerende, der har begyndt uddannelsen før 1. september 1985, og som ønsker  

 at færdiggøre uddannelsen enten helt eller delvis efter de hidtidige regler.  

 Uddannelser, der ønskes færdiggjort efter de hidtidige regler, skal være  

 afsluttet senest sommereksamen 1992.
