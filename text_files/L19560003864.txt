 Ved en i februar-april 1956 stedfunden noteveksling er der mellem Danmark  

 og Sverige truffet aftale om, at den i artikel 4, punkt 5, i konventionen af  

 31. december 1932 angående fiskeriforholdene i de til Danmark og Sverige  

 grænsende farvande, jfr. udenrigsministeriets bekendtgørelse af 21. juni 1933  

 (lovtidende A, 1933, p. 1370), indeholdte bestemmelse om afmærkning med stage  

 med blåt flag ved snurrevodsfiskeri betragtes som ophævet, efter at de  

 internationale søvejsregler pr. 1. januar 1954 er trådt i kraft i de to  

 lande.
 Udenrigsministeriet, den 17. august  

 1956.
 Ernst Christiansen.
