Den 20. juli fik K stjålet sin bankbog og den 26. og 27. juli  

 udbetaltes ved 3 ekspeditioner i 2 af P's afdelinger henholdsvis 5.000 kr.,  

 30.000 kr. og 26.000 kr.
P fandtes at have været i god tro ved de omtvistede  

 udbetalinger, ligesom P ikke havde pådraget sig et erstatningsansvar som  

 følge af manglende rådgivning overfor K om mulighederne for at hæve på  

 kontoen (dissens).
Kendelse af 25. oktober 1990 i sag 194/1990 (Bog, frigørende betaling) Ved et indbrud den 20. juli på K's bopæl fik denne stjålet sin bankbog.  

 Den 26. juli 1990 udbetalte en ikke kontoførende afdeling af P 5.000 kr.,  

 ligesom en anden af P's afdelinger samme dag udbetale 30.000 kr. og den  

 følgende dag 26.000 kr.
Ved hævningerne foreviste den hævende den til kontoen  

 hørende bog og oplyste K's navn med forbogstavet i K's fornavn og fulde  

 efternavn.
 K indbragte sagen for Ankenævnet med påstand om, at P tilpligtedes at  

 erstatte ham det hævede beløb på 61.000 kr.
 P nedlagde påstand om frifindelse.
 3 af Ankenævnets medlemmer tog P's påstand til følge med følgende  

 bemærkninger:
»Indledningsvis bemærkes, at der ikke findes holdepunkter for at  

 antage, at P i forbindelse med oprettelsen af kontoen har pådraget sig  

 erstatningsansvar som følge af manglende rådgivning om mulighederne for at  

 hæve på kontoen.
Da vi ikke finder, at der foreligger sådanne særlige  

 omstændigheder i forbindelse med de uretmæssige hævninger på kontoen, som  

 burde have foranlediget P til at afkræve den hævende bevis for dennes ret til  

 at hæve, stemmer vi for, at klagen ikke tages til følge.« 2 af Ankenævnets medlemmer udtalte:
