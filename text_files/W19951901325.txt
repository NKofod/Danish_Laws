 Ankestyrelsen har behandlet 2 sager om den lempeligere beregning af  

 pensionstillægget for pensionister gift med en person, der ikke modtager  

 social pension.
 Opregningen i pensionslovens § 29, stk. 2, gør udtømmende op med,  

 hvilke af ægtefællens indtægter der kan ses bort fra.
 Ægtefællens indtægter fra privat pension og renteindtægter var ikke  

 omfattet af § 29, stk. 2.
 SAGSFREMSTILLING:
 Sag nr. 1 - j.nr. 20678-94:
En 64-årig gift kvinde modtog forhøjet almindelig førtidspension.
Hendes  

 ægtefælle modtog efterløn med 2.228 kr. pr. måned samt en egenpension på  

 13.125 kr. pr. måned.
 Pensionstillægget kom ikke til udbetaling pr. 1. januar 1994, idet  

 indtægtsgrundlaget var 184.000 kr.
 Pensionisten klagede over pensionens størrelse, som nu var 251 kr. mindre  

 om måneden end i 1993. Hun mente, at kommunen ved beregningen af pensionen  

 ikke havde taget hensyn til lov nr. 1135 af 22. december 1993 om nedsættelse  

 af indtægtsgrundlaget ved beregning af pensionstillæg.
 Nævnet anførte over for Ankestyrelsen, at man ved opgørelsen af  

 indtægtsgrundlaget efter pensionslovens § 29, stk. 2, lagde til grund, at der  

 skal bortses fra ægtefællers indtægter op til 10.000 kr., hvis disse hidrører  

 fra personligt arbejde, delpension, kontanthjælp, sygedagpenge,  

 arbejdsløshedsdagpenge, efterløn eller overgangsydelse.
 Nævnet fandt, at ansøgerens ægtefælles private pension ikke var omfattet  

 af § 29, stk. 2, og derfor fuldt ud skulle indgå i indtægtsgrundlaget.
 Sagen blev behandlet i principielt møde med henblik på afklaring af, om  

 indtægt fra privat pension var omfattet af den lempeligere beregning af  

 pensionstillægget, der gælder for pensionister gift med en person, der ikke  

 modtager social pension.
 AFGØRELSE:
 Ankestyrelsen fandt ikke grundlag for at ændre nævnets afgørelse.
 Ankestyrelsen fandt, at en ægtefælles indtægter, der hidrører fra en  

 privat pension, ikke er omfattet af den lempeligere beregning af  

 pensionstillægget i pensionslovens § 29, stk. 2, der gælder for pensionister,  

 der er gift med en person, der ikke modtager social pension.
Ankestyrelsen lagde ved afgørelsen særlig vægt på, at opregningen i § 29,  

 stk. 2, udtømmende gør op med, hvilke af ægtefællens indtægter, der ses bort  

 fra, og at der ikke er mulighed for at dispensere herfra.
Efter bestemmelsen  

 ses der ved opgørelsen af indtægtsgrundlaget for beregning af pensionstillæg  

 for en pensionist, der er gift med en person, der ikke modtager social  

 pension, bort fra ægtefællens indtægter op til 10.000 kr., hvis disse  

 hidrører fra personligt arbejde, delpension, kontanthjælp, sygedagpenge,  

 arbejdsløshedsdagpenge, efterløn eller overgangsydelse.
 SAGSFREMSTILLING:
 Sag nr. 2 - j.nr. 21101-94:
Ansøgeren var en 68-årig gift folkepensionist.
Udover folkepensionen var  

 der indtægter i form af statspension på 100.410 kr, ATP på 7.560 kr. og  

 bankrenter på 1.840 kr.
Desuden havde ægtefællen en årlig renteindtægt på  

 1.040 kr.
 Pensionisten anmodede i forbindelse med ændring af satserne for beregning  

 af pensionstillæg pr. 1. januar 1994 kommunen om at se bort fra ægtefællens  

 renteindtægter ved beregning af pensionstillægget.
 Kommunen gav afslag, da renteindtægter ikke er omfattet af de  

 indtægtsformer, som muliggør en lempeligere beregning af indtægtsgrundlaget  

 for pensionstillægget.
 Nævnet tiltrådte kommunens afgørelse.
 Sagen blev behandlet i principielt møde med henblik på afklaring af, om  

 renteindtægt var omfattet af den lempeligere beregning af pensionstillægget,  

 der gælder for pensionister gift med en person, der ikke modtager social  

 pension.
 AFGØRELSE:
 Ankestyrelsen traf afgørelse som i sag nr. 1.
