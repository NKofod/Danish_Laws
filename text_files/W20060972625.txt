Landsskatterettens kendelse vedr.  

 gave til datter fra forældre  et eller to  

 bundfradrag Klagen vedrører beregning af gaveafgift  

 og skyldes, at myndigheden ikke har anerkendt, at en gave ydet til klageren  

 blev ydet af begge hendes forældre.
Landsskatterettens  

 afgørelse ToldSkat har beregnet den  

 skyldige gaveafgift til 7.072,50 kr.
Klageren har ikke anset gaven for  

 afgiftspligtig.
 Landsskatteretten stadfæster  

 ToldSkats afgørelse.
Sagens oplysninger Ifølge en gaveanmeldelse  

 dateret 2. november 2004 har B og dennes ægtefælle, C, den 21. juli 2004  

 givet  

 deres datter, A, værdipapirer for nom. 100.000 kr. i form af obligationer i D  

 A/S (fondskode xxx xxxx). Gaveanmeldelsen er underskrevet af såvel B som af C  

 og af A .
 Kursen på de omhandlede  

 obligationer var den 21. juli 2004 98,65, og skattemyndigheden har herefter  

 beregnet gaveafgiften således:
100.000 kr. til kurs 98,65 98.650,00 kr.
Bundfradrag 51.500,00 kr.
Afgiftspligtigt beløb 47.150,00 kr.
Gaveafgift 15% 7.072,50 kr.
Skattemyndighedens  

 afgørelse Den skyldige gaveafgift er  

 beregnet til 7.072,50 kr., idet obligationerne anses for ejet af B alene.  

 Gaveoverdragelsen fra C anerkendes derfor ikke.
 Under forudsætning af at  

 gaven kan rummes inden for en ægtefælles bodel, kan ægtefæller hver for sig  

 give gave til samme person inden for § 22-kredsen i bo- og gaveafgiftsloven.  

 Der beregnes et bundfradrag for hver giver.
Af den forelagte  

 depotudskrift fra E Bank A/S vedrørende depotet fremgår, at denne alene er  

 stilet til B Af oplysninger fra  

 selvangivelsen fremgår endvidere, at renteafkastet fra obligationerne  

 pålignes  

 Bs selvangivelse.
 På denne baggrund er obligationerne  

 anset for en del af Bs bodel.
Klagerens påstand og  

 argumenter A har fremsat påstand om, at  

 gaveafgiften nedsættes til 0 kr., idet gaven blev ydet af såvel hendes far,  

 B,  

 som af hendes mor, C, og at der derfor skal beregnes to bundfradrag.
 Af blanketten vedrørende  

 anmeldelsen af gaven fremgår, at gaven er ydet af både B og af C.
B og C har fælleseje.
Det  

 forhold, at depotet alene står i Bs navn, skyldes reglerne vedrørende  

 Værdipapircentralen, og hvordan man i et ægteskab med fælleseje kan  

 konkludere,  

 at det foreligger oplyst, at obligationerne alene ejes af Deres  

 ægtefælle B,  

 er dybt besynderligt.
Indtil Værdipapircentralens  

 oprettelse har B og C løbende indkøbt obligationerne sammen for deres fælles  

 indkomst.
B arbejdede som elektriker og C som hjemmegående husmor/selvstændig  

 erhvervsdrivende  

 fra hjemadressen.
Da det efter en årrække blev indført, at obligationer  

 skulle  

 registreres i Værdipapircentralen, blev det oplyst, at det kun var muligt at  

 registrere i ét navn.
Da B og C har fælleseje, blev der ikke gjort større  

 overvejelser om, hvilket navn depotet skulle stå i, og det blev af praktiske  

 hensyn oprettet i Bs navn.
Han har således bil og kørekort og derfor  

 større  

 mulighed for at besøge banken.
Både B og C står anmeldt som  

 gavegivere.
At de begge har skrevet under på gaveanmeldelsen er naturligvis  

 udtryk for, at B var enig i, at C  som følge af deres fælleseje   

 var medejer  

 af obligationerne og dermed kunne give de 50.000 kr. væk.
Landsskatterettens  

 bemærkninger og begrundelse Et ægteskab med  

 formuefællesskab består af henholdsvis mandens og hustruens bodel.
En bodel  

 består af det, som hver ægtefælle har indbragt i fællesboet ved ægteskabets  

 indgåelse eller senere under ægteskabets beståen.
Hver ægtefælle råder som  

 udgangspunkt frit over sin bodel og kan f.eks. vælge at forære en del af  

 denne  

 væk som gave.
Dette følger af lov om ægteskabets retsvirkninger, §§ 15 og 16,  

 stk. 1.
 Under hensyn til at de i  

 sagen omhandlede obligationer lå i et depot under Bs navn, og til at  

 renter af  

 depotet endvidere er selvangivet hos ham, må det lægges til grund, at  

 obligationerne var en del af hans bodel.
Uanset at obligationerne er  

 en del af Bs og Cs fælleseje, er det herefter kun B, der kan  

 disponere over  

 obligationerne, og hele den i sagen omhandlede gave må derfor anses for ydet  

 af  

 ham.
Den påklagede afgørelse stadfæstes derfor.
