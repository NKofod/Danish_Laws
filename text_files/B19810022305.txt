 I henhold til § 30, stk. 6, i lov om indkomstbeskatning af aktieselskaber  

 m.v., jfr. lovbekendtgørelse nr. 447 af 16. oktober 1980 bestemmes følgende:
 § 1.  Skat for skatteåret 1975/76 og følgende skatteår  

 indbetales til statsskattedirektoratet, hvor den er pålignet skattepligtige  

 selskaber og foreninger m.v., der er sat i skat i Københavns kommune, jfr.  

 lovens § 24, Statsskattedirektoratet udbetaler endvidere skat, der skal  

 tilbagebetales.
 Stk. 2.  Statsskattedirektoratet udbetaler de beløb, der  

 efter lovens § 23 tilfalder kommunen.
 Stk. 3.  Inddrivelse af de i bestemmelserne i stk. 1  

 omhandlede skatter iværksættes af statsskattedirektoratet i overensstemmelse  

 med reglerne i kildeskattelovens § 72, stk. 1.
 § 2.  Bekendtgørelsen træder i kraft ved  

 bekendtgørelsen i Lovtidende.
