(Til stiftsøvrighederne) I medfør af § 12, jf. § 2, stk. 1, nr. 13, i lov om folkekirkens økonomi,  

 jf. lovbekendtgørelse nr. 537 af 24. juni 1997, fastsætter kirkeministeren  

 regler om folkekirkens deltagelse i mellemkirkeligt arbejde.
I henhold til § 1, stk. 2, i bekendtgørelse nr. 891 af 23. november 1993  

 om folkekirkens deltagelse i mellemkirkeligt arbejde vælges i hvert stift et  

 mellemkirkeligt stiftsudvalg bestående af 6 valgte medlemmer, 4 læge og 2  

 gejstlige, samt af stiftets biskop som født medlem.
De læge medlemmer skal  

 opfylde betingelserne for at kunne vælges som menighedsrådsmedlem eller  

 bestyrelsesmedlem for en valgmenighed i stiftet og må ikke være ordineret til  

 at kunne være præst i Den danske Folkekirke.
Valgbare som gejstlige medlemmer  

 er præster, der er medlemmer af stiftets menighedsråd og  

 valgmenighedspræster, der er ansat i en valgmenighed i stiftet, samt  

 personer, der er ordineret til at kunne være præst i Den danske Folkekirke,  

 og som har bopæl i stiftet eller som sognebåndsløser har valgt at udøve  

 valgret i stiftet.
I henhold til § 1, stk. 3, i bekendtgørelse nr. 891 af 23. november 1993,  

 vælges de valgte medlemmer for 4 år, regnet fra den 1. april 1998, af  

 stiftets menighedsrådsmedlemmer, herunder medlemmer af menighedsråd for  

 døvemenigheder, der har hjemsted i stiftet.
Valgret har tillige medlemmer af  

 bestyrelserne for stiftets valgmenigheder samt valgmenighedspræster, der er  

 ansat i en valgmenighed i stiftet, og som ikke er medlem af bestyrelsen.  

 Kirkeministeren fastsætter regler om valget.
 Herved fastsættes følgende regler om valg til stiftsudvalg:
I.
Valgret og valgbarhed.
Valgret har medlemmer af stiftets menighedsråd, herunder medlemmer af  

 menighedsråd for døvemenigheder, der har hjemsted i stiftet.
Valgret har  

 endvidere medlemmer af bestyrelserne for valgmenigheder med hjemsted i  

 stiftet, samt valgmenighedspræster, der er ansat i en valgmenighed i stiftet,  

 og som ikke er medlem af bestyrelsen.
Præster i pastorater, der omfatter  

 flere menighedsrådskredse, har kun een stemme og kan selv vælge, i hvilket  

 menighedsråd de vil afgive stemme.
Omfatter et pastorat menighedsrådskredse i  

 mere end eet stift, har præsten en stemme i hvert stift.
 Valgbar som lægt medlem er enhver, der opfylder betingelserne for at  

 kunne vælges som menighedsrådsmedlem eller bestyrelsesmedlem for en  

 valgmenighed i stiftet, og som ikke er ordineret til at kunne være præst i  

 Den danske Folkekirke.
 Valgbar som gejstligt medlem er præster, der er medlemmer af stiftets  

 menighedsråd og valgmenighedspræster, der er ansat i en valgmenighed i  

 stiftet, samt personer, der er ordineret til at kunne være præst i  

 folkekirken, og som har bopæl i stiftet eller som sognebåndsløser har valgt  

 at udøve valgret i stiftet.
 Sognebåndsløsere, der er valgt som medlem af et menighedsråd, har valgret  

 og er valgbare i det stift, hvori de er medlem af menighedsrådet.  

 Sognebåndsløsere, der ikke er valgt som medlem af et menighedsråd, er  

 valgbare i det stift, hvor de har valgt at udøve valgret, jf. afsnit II i  

 ministeriets cirkulære nr. 62 af 1. april 1996 om udarbejdelse af valglister  

 og valgkort til brug ved menighedsrådsvalget den 12. november 1996.
II.
Valgbestyrelse og bekendtgørelse af valget.
Stiftsøvrigheden er valgbestyrelse.
Valgbestyrelsen godkender  

 kandidatlisterne.
Stiftskontorchefen er sekretær for valgbestyrelsen og fører  

 beslutningsprotokollen.
Valgbestyrelsen bekendtgør valget ved udsendelse af  

 meddelelse til stiftets menighedsråd og til bestyrelserne for stiftets  

 valgmenigheder.
Valgbestyrelsen bekendtgør valget senest den 1. oktober 1997.
 III. kandidatanmeldelse.
A.
Kandidater og stillere.
Kandidatanmeldelsen, der udfærdiges i en afdeling A for læge kandidater  

 og en afdeling B for gejstlige kandidater, må højst indeholde navnene på 8  

 læge og 4 gejstlige kandidater og skal mindst omfatte 1 læg og 1 gejstlig  

 kandidat.
Kandidatanmeldelserne skal angive kandidaternes navne, personnumre  

 og bopæl.
Kandidatanmeldelsen skal være valgbestyrelsen i hænde senest tirsdag den  

 25. november 1997 kl. 14.00 og skal være underskrevet af mindst 10 stillere.  

 Stillerne skal have valgret til valg af stiftsudvalg i stiftet, jf. afsnit I.  

 For hver stiller anføres navn, personnummer og bopæl.
Desuden anføres for  

 menighedsrådsmedlemmer, hvilket menighedsråd de er medlem af, for præsters  

 vedkommende, hvilken præstestilling de beklæder.
For medlemmer af bestyrelsen  

 af eller præster for en valgmenighed anføres dennes navn.
 Anmeldelsen skal være skriftligt tiltrådt af de opstillede kandidater, og  

 navnet på en person, som valgbestyrelsen kan rette henvendelse til vedrørende  

 listen, skal anføres.
Ingen kan være stiller for mere end een kandidatliste eller for en liste,  

 hvorpå den pågældende selv er opført som kandidat.
Ingen kan opstilles som  

 kandidat på mere end een liste.
 Efter indgivelse af kandidatlisten kan stillere og kandidater ikke  

 foretage ændringer i listen, ligesom hverken stillere eller kandidater kan  

 trække sig tilbage fra listen.
B.
Sideordnet eller prioriteret opstilling.
 Ved indlevering af kandidatanmeldelsen skal det være angivet, om  

 kandidaterne er opstillet sideordnet eller i prioriteret rækkefølge.
 Når kandidaterne er sideordnet opstillet, skal det fremgå, om kandidaterne  

 ønskes opført i en bestemt rækkefølge eller alfabetisk på stemmesedlen.  

 Indeholder anmeldelsen navne på flere kandidater end det antal læge og  

 gejstlige medlemmer, der i alt skal vælges til stiftsudvalget, skal stillerne  

 træffe bestemmelse om, hvilke af anmeldelsens læge og gejstlige kandidater,  

 der skal være medlemmer af stiftsudvalget, og hvilke der skal være  

 stedfortrædere, hvis afstemningen aflyses som følge af, at der kun er  

 indleveret denne ene kandidatanmeldelse til valget.
 Er kandidaterne opstillet i prioriteret rækkefølge, er denne rækkefølge  

 afgørende for, hvilke der betragtes som læge og gejstlige medlemmer af  

 udvalget og hvilke som stedfortrædere, hvis afstemningen aflyses som følge  

 af, at der kun er indleveret denne ene kandidatanmeldelse til valget.
C.
Listebetegnelse og listeforbund.
Stillerne for en kandidatliste kan over for valgbestyrelsen skriftligt  

 anmelde en listebetegnelse, som kandidatlisten skal betegnes med på  

 stemmesedlerne.
Anmeldelse af listebetegnelse skal ske samtidig med  

 kandidatlistens indlevering og skal være tiltrådt ved underskrift af samtlige  

 kandidater og stillere.
 Den først indleverede liste betegnes som nr. 1, den anden som nr. 2 osv.  

 De godkendte lister opbevares foreløbig af valgbestyrelsen.
 Den, der indleverer kandidatlisten, har ret til på en medbragt genpart af  

 listen at få kvittering for, at listen er indleveret med angivelse af  

 indleveringstidspunktet.
Der kan skriftligt anmeldes listeforbund.
Anmeldelsen skal være  

 valgbestyrelsen i hænde senest tirsdag den 2. december 1997 kl. 14.00. Om  

 fremgangsmåden henvises til reglerne i afsnit II i ministeriets cirkulære nr.  

 61 af 1. april 1996 om foretagelse, opgørelse m.v. af valg til menighedsråd.
D.
Mangler.
Er der mangler ved affattelsen af en kandidatliste, skal valgbestyrelsen  

 senest tirsdag den 2. december 1997 kl. 14.00 give stillerne meddelelse  

 herom.
Der gives herefter stillerne lejlighed til at afhjælpe manglerne  

 senest tirsdag den 9. december 1997, kl 14.00.
E.
Bekendtgørelse af kandidatlister m.m.
 Kandidatlisterne med angivelse af stillerne samt oplysning om anmeldte  

 listeforbund bekendtgøres af valgbestyrelsen senest tirsdag den 16. december  

 1997.
 Samtidig md bekendtgørelsen af de modtagne kandidatlister giver  

 valgbestyrelsen meddelelse om tid og sted for optællingen.
IV.
Bortfald af afstemning.
 Er der ved udløbet af fristen for indgivelse af kandidatlister kun  

 indleveret een gyldig liste, bortfalder afstemningen.
 Ved sideordnet opstilling har stillerne truffet bestemmelse om, hvilke af  

 listens læge og gejstlige kandidater, der er valgt som medlemmer og hvilke  

 som stedfortrædere, jf. afsnit III, B.
Ved prioriteret opstilling er de 4 først anført læge kandidater og de 2  

 først anførte gejstlige kandidater valgt.
De på listen anførte kandidater,  

 der ikke er valgt, anses som stedfortrædere i den rækkefølge, hvori de er  

 opført på kandidatlisten, jf. afsnit III, B.
Valgbestyrelsen foretager tilførsel om afstemningens bortfald til  

 beslutningsprotokollen.
Valgbestyrelsen sender meddelelse om valgets resultat  

 til de valgte kandidater, til stedfortræderne og til menighedsrådene og  

 bestyrelserne for valgmenigheder i stiftet, og bekendtgør stiftsudvalgets  

 sammensætning.
V.
Afstemning og stemmemateriale.
 Er der indkommet flere gyldige kandidatlister, tilvejebringer  

 valgbestyrelsen det fornødne stemmemateriale (stemmesedler med tilhørende  

 kuverter).
Ved valg af læge medlemmer benyttes stemmesedler og kuverter af hvidt  

 papir.
Ved valg af gejstlige medlemmer benyttes gule stemmesedler og  

 kuverter.
Foroven på stemmesedlerne anføres med store typer ordene »Valg af  

 medlemmer til mellemkirkeligt stiftsudvalg«,. Umiddelbart herunder  

 anføres på de hvide stemmesedler ordene »Læge medlemmer« og på de  

 gule stemmesedler ordene »Gejstlige medlemmer«.
Med hensyn til  

 stemmesedlernes udformning henvises i øvrigt til afsnit III i ministeriets  

 cirkulære nr. 61 af 1. april 1996 om foretagelse, opgørelse m.v. af valg til  

 menighedsråd.
 Stemmesedlerne med tilhørende kuverter sendes af valgbestyrelsen til hvert  

 af stiftets menighedsråd, herunder menighedsrådet for en eventuel  

 døveminighed i stiftet, samt til bestyrelserne for valgmenigheder.
 Stemmematerialet skal være menighedsråd og valgmenigheder i hænde senest  

 tirsdag den 13. januar 1998.
Ved modtagelsen af stemmesedlerne skal menighedsrådets formand (formanden  

 for valgmenighedens bestyrelse) straks påse, at der er et tilstrækkeligt  

 antal stemmesedler med kuverter.
Er dette ikke tilfældet, rekvireres det  

 manglende antal hos valgbestyrelsen.
VI.
Afstemningens gennemførelse.
Medlemmerne af stiftets menighedsråd afgiver stemme i et  

 menighedsrådsmøde.
Tiden for mødets afholdelse fastsættes af formanden  

 således at stemmesedlerne kan være valgbestyrelsen i hænde senest tirsdag den  

 10. februar 1998 kl. 14.00.
Under mødet omdeler formanden stemmematerialet til hvert medlem.
Der må  

 kun sættes eet kryds på hver af de udleverede stemmesedler.
Krydset sættes  

 enten ud for listebetegnelsen (listens mummer) eller ud for navnet på den  

 kandidat, men ønsker at stemme på.
Stemmesedler, hvorpå der er anført andet  

 end eet kryds, er ugyldige.
 Afstemningen er hemmelig og kan kun ske ved personligt fremmøde.  

 Medlemmer, der er forhindret i at være tilstede i dette møde, kan ikke afgive  

 stemme, heller ikke ved fuldmagt.
Når stemmesedlerne er afkrydset, lægges de i de dertil hørende kuverter,  

 der tilklæbes og afleveres til formanden.
Et medlem af menighedsrådet, som  

 ikke ønsker at stemme, lægger den eller de blanke stemmesedler i de  

 respektive kuverter.
 Tilbagesendelse af stemmesedlerne til valgbestyrelsen skal ske umiddelbart  

 efter afstemningen og under iagttagelse af fristen den 10. februar 1998.  

 Menighedsrådets formand skal oplyse antallet af benyttede, ubenyttede og  

 ombyttede stemmesedler.
 Medlemmerne af bestyrelserne for stiftets valgmenigheder og  

 valgmenighedspræster, der ikke er medlem af bestyrelsen, sender de afkrydsede  

 stemmesedler til bestyrelsens formand så tidligt, at formanden kan  

 tilbagesende materialet, således at det kan være valgbestyrelsen i hænde  

 senest tirsdag den 10. februar 1998 kl. 14.00.
 Bestyrelsens formand skal oplyse antallet af de fra valgbestyrelsen samt  

 eventuelt fra valgmenighedspræster modtagne stemmesedler samt antallet af  

 benyttede, ubenyttede og ombyttede stemmesedler.
VII.
Opgørelse af valget.
 Optællingen af stemmesedler foretages af valgbestyrelsen snarest muligt  

 og senest torsdag den 12. februar 1998. Optællingen er offentlig i det omfang  

 pladshensyn gør det muligt.
 Om optællingsmåden og om gyldighed af stemmesedler henvises til afsnit VI  

 i ministeriets cirkulære nr. 61 af 1. april 1996 om foretagelse, opgørelse  

 m.v. af valg til menighedsråd.
 Valget opgøres som et forholdstalsvalg for henholdsvis læge og gejstlige  

 medlemmer hver for sig på samme måde som opgørelsen af valg til menighedsråd,  

 jf. afsnit VII og VIII i ministeriets cirkulære nr. 61 af 1. april 1996 om  

 foretagelse, opgørelse m.v. af valg til menighedsråd.
 De læge og gejstlige kandidater, der ikke erklæres for valgte, betragtes  

 som stedfortrædere for de valgte på samme liste.
Rækkefølgen blandt stedfortrædere bestemmes ved sideordnet opstilling af  

 antallet af personlige stemmer og ved prioriteret opstilling ved summen af  

 personlige stemmer og eventuelle resterende listestemmer.
Ved stemmelighed  

 afgøres rækkefølgen ved sideordnet opstilling ved lodtrækning og ved  

 prioriteret opstilling ved placering på listen.
 Når opgørelsen har fundet sted, tilføres der beslutningsprotokollen  

 nøjagtig oplysning herom, således at det angives, hvorledes stemmerne  

 fordelte sig på de forskellige kandidatlister, i hvilken nummerorden  

 mandaterne tilfaldt listerne, hvilket fordelingstal der blev lagt til grund  

 for hver kandidatliste, hvor mange personlige stemmer, der blev afgivet for  

 kandidaterne, hvorledes listestemmerne forrdeltes på kandidaterne, hvilke  

 medlemmer der blev erklæret for valgt, samt det medlemsnummer, der tilfaldt  

 hver af de valgte.
 Valgbestyrelsen sender meddelelse om valgets resultat til de valgte  

 kandidater, til stedfortræderne, til menighedsrådene i stiftet, til  

 bestyrelserne for stiftets valgmenigheder og til Kirkeministeriet og  

 bekendtgør stiftsudvalget sammensætning.
 Stemmesedlerne opbevares af valgbestyrelsen i et år efter optællingen.
VIII.
Valgklager.
 Eventuelle klager over valgets gyldighed indsendes til Kirkeministeriet  

 senest torsdag den 19. februar 1998.
IX.
Udgifter ved valget.
Udgifter i anledning af valget, herunder til stemmemateriale og til  

 fornøden medhjælp for valgbestyrelsen, udredes af fællsfonden, jf.  

 bekendtgørelsens § 1, stk. 6. -------------------------------- Cirkulære nr. 191 af 1. december 1993 om valg af medlemmer af stiftsudvalg  

 vedrørende mellemkirkeligt arbejde ophæves.
 Et antal eksemplarer af dette cirkulære vedlægges til omdeling blandt  

 stiftets menighedsråd og bestyrelserne for de valgmenigheder, der har  

 hjemsted i stiftet.
Kirkeministeriet, den 15. august 1997 P.M.V.
 E.B.
