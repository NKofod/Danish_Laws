Fremsat den 3. december 2003 af  

 Margrete Auken (SF), Aage Frandsen (SF),  

 Lene Garsdal (SF) og Villy Søvndal (SF) Forslag til folketingsbeslutning om bedre vejafmærkning og andre foranstaltninger med henblik  

 på at fremme cyklisters fremkommelighed Folketinget opfordrer regeringen til at tage følgende  

 initiativer med henblik på at forbedre cyklisters trafiksikkerhed og  

 fremkommelighed i trafikken:
 1.  

 	  

    

 Der skal være  

 obligatorisk markering med blå vejbelægning og/eller cyklisttegn af  

 cykelfeltet  

 i vejkryds og rundkørsler i tættere bebygget område.
 2.  

 	  

    

 Bilers og øvrige  

 motorkøretøjers stoplinjer skal i signalregulerede vejkryds og rundkørsler  

 placeres længere tilbage på kørebanen i forhold til cyklernes stopstreger.
 3.  

 	  

    

 I vejkryds med  

 signalanlæg etableres krydsning af bilernes højresvingsbane og en  

 ligeudkørende  

 cykelbane.
 4.  

 	  

    

 I de største byer  

 etableres gader forbeholdt cykler og kollektive busser på centrale  

 trafikstrøg,  

    

 hvor der samtidig findes  

 parallelle gader, der kan benyttes af biler og øvrige motorkøretøjer.
 5.  

 	  

    

 Mulighederne for at  

 bruge cyklen som transportmiddel i kombination med den kollektive trafik  

 udvides.
 6.  

 	  

    

 Der gives økonomisk  

 præmiering af at vælge cyklen som transportmiddel mellem bolig og  

 arbejdsplads.
Bemærkninger til forslaget Almindelige bemærkninger Enkelte af forslagene kræver lovændring, mens de fleste kan  

 gennemføres af vejmyndighederne allerede i dag.
Det er hensigten at få  

 ministeren til at pålægge den statslige vejmyndighed og anspore de amtslige  

 og  

 kommunale myndigheder til at fremme cyklismen som foreslået i  

 beslutningsforslaget.
 Her er der en tilbøjelighed til at lade sikkerhedshensynet  

 dominere cyklistens fremkommelighed.
Værst er det i de rundkørsler, hvor man tillader bilerne at  

 svinge til højre uden hensyn til de ligeudkørende cyklister, men lader det  

 være  

 cyklisternes ansvar at stoppe op, jf. punkt 1. Det indøver dårlige vaner hos  

 bilister i andre konfliktsituationer og sender det signal til cyklisterne, at  

 de helst burde blive hjemme for at være sikre.
Tilsvarende er reglerne i  

 mange  

 kryds med højresvingende biler åbenlyst til ugunst for cyklisternes  

 fremkommelighed.
 Hvis man omvendt sætter hensynet til cyklistens  

 fremkommelighed højt uden at give køb på sikkerheden, er det en anden  

 tænkning,  

 der skal til  en tænkning, der i øvrigt ofte også er en fordel for  

 bilisten.  

 Laver man en ligeudbane for cyklister til venstre for en højresvingsbane for  

 biler, laver man sammenfletningen, før bilisten er begyndt at svinge, hvilket  

 alle parter vil have glæde af, jf. punkt 3.
Cyklister kører altid den korteste vej.
Derfor bør det være  

 den, der er den sikreste.
Sikre cykelveje, der er lange omveje, bliver aldrig  

 en succes.
Hvis man derimod i de største byer omdannede vigtige gader til  

 kollektiv trafik- og cykelgader  det kunne ske i gader, hvor der er  

 parallelveje, bilerne kan køre ad  ville man for alvor opleve det store  

 løft  

 for cykler og busser, jf. punkt 4. Forslaget svarer til, hvad man gør for  

 bilisternes fremkommelighed med motorveje  her er det blot til fordel  

 for de  

 andre trafikanters fremkommelighed og dér, hvor de i særlig grad har behov  

 for  

 det.
I betragtning af, hvor mange veje i Danmark bilerne har alene, kan det  

 næppe kaldes urimeligt, at der er veje, der er forbeholdt alle de andre.
 Endvidere foreslås det, at tilbagetrukne stoppestreger for  

 biler skal markedsføres over for vejforvaltningerne, jf. punkt 2. Dette skal  

 ske for at sikre, at cyklisterne kommer forrest i krydset og dermed gøres  

 mere  

 synlige for bilisterne.
Det er også vigtigt at få cyklen tænkt med i transporten,  

 også for dem med lang transportafstand.
Her kan park-and-ride og  

 medtageordninger for cykler forene den kollektive transport med cyklens  

 fleksibilitet og dermed øge mobiliteten for dem, der ikke kører bil.
Det sidste punkt drejer sig om at få regeringen til at  

 fremlægge forslag til økonomisk præmiering ved brug af cyklen i  

 bolig-arbejdssted-trafikken.
Også den slags incitamenter til at cykle bør  

 tages  

 i anvendelse.
Bemærkninger til forslagets enkelte bestemmelser Til punkt 1: Obligatorisk markering med blå  

 vejbelægning og/eller cyklisttegn af cykelfeltet i vejkryds og rundkørsler i  

 tættere bebygget område.
 Bilister, der skal svinge ud af en rundkørsel, har ifølge  

 færdselslovens § 26 vigepligt for cyklister, som fortsætter i rundkørslen.  

 Der  

 er imidlertid risiko for, at bilisten ikke er opmærksom på denne vigepligt,  

 når  

 der ikke er markeret en cykelbane i rundkørslen.
For at der ikke skal opstå tvivl hos bilisten og cyklisten  

 om, hvem der har vigepligten i denne situation, skal rundkørsler indrettes  

 således, at der er markeret en tydelig cykelbane med blå vejbelægning  

 og/eller  

 cyklisttegn.
Herved markeres den svingende bilists vigepligt for cyklisten.
I forhold til biler er cyklerne den svage part.
Der har ved  

 rundkørsler været en tilbøjelighed til at lade sikkerhedshensynet dominere  

 cyklisternes fremkommelighed, f.eks. hvor man tillader bilerne at svinge til  

 højre uden hensyn til de ligeudkørende cyklister, det vil sige, at man har  

 etableret vigepligt for cyklisterne i rundkørslerne, således at cyklisterne  

 skal  

 holde tilbage for biler, som skal ud af rundkørslen  nogle gange med  

 den  

 konsekvens, at cyklisterne med vejafmærkning pålægges ubetinget vigepligt for  

 bilerne mange gange på vej rundt i rundkørslen.
Det indøver dårlige vaner hos  

 bilister i andre konfliktsituationer og sender det signal til cyklisterne, at  

 de helst burde blive hjemme for at være sikre.
Tilsvarende er reglerne i  

 mange  

 kryds med højresvingende biler åbenlyst til ugunst for cyklisternes  

 fremkommelighed.
Det er i dag ikke obligatorisk, at cykelfeltet er markeret  

 i vejkryds.
Herved opstår ofte risikable situationer, når bilisterne ikke er  

 opmærksomme på, hvor cyklerne befinder sig.
For at minimere risikoen for  

 ulykker skal cykelbanerne markeres tydeligt med blå vejbelægning og/eller  

 cyklisttegn i alle vejkryds i tættere bebygget område.
Dette vurderes at  

 kunne  

 gennemføres ved ændringer i administrative forskrifter.
 Til punkt 2: Bilers og øvrige motorkøretøjers  

 stoplinje skal i signalregulerede vejkryds og rundkørsler placeres længere  

 tilbage på kørebanen i forhold til cyklernes stopstreger.
Når en bil  og særlig en lastbil  holder for rødt lys ved  

 et kryds eller en rundkørsel, kan føreren have svært ved at se en cyklist,  

 der  

 holder på bilens (højre) inderside.
Det kan føre til risikable situationer,  

 hvis bilen, når der bliver grønt, skal svinge til højre og cyklen fortsætter  

 ligeud.
For at minimere denne risiko skal den stoplinje, som bilerne skal  

 standse ved, trækkes længere tilbage på kørebanen i forhold til cyklernes  

 stoplinje, således at cyklisterne ved rødt lys altid befinder sig foran  

 bilerne.
Dette vurderes at kunne gennemføres ved ændringer i administrative  

 forskrifter.
Det er muligt i dag, men det bør indskærpes vejmyndighederne, at  

 de skal gøre det.
 Til punkt 3: Frem mod større vejkryds etableres  

 krydsning af bilernes højresvingsbane og en ligeudkørende cykelbane.
Hvis man sætter hensynet til cyklistens fremkommelighed  

 højt uden at give køb på sikkerheden, skal der anderledes tænkning til   

 en  

 tænkning, der i øvrigt ofte også er en fordel for bilisten.
Etablerer man  

 f.eks. en ligeudbane for cyklister til venstre for en højresvingsbane for  

 biler, laver man sammenfletningen, før bilisten er begyndt at svinge, hvilket  

 alle parter vil have glæde af.
Det er en risikabel situation, når en bil skal svinge til  

 højre i et kryds og der samtidig på bilens højre side kan være cykler, der  

 skal  

 fortsætte ligeud.
Bilens blinde vinkler kan gøre det vanskeligt for bilisten  

 at  

 se cyklen.
Det vil derfor forbedre sikkerheden for både biler og cykler, hvis  

 der længere tilbage på vejen, inden krydset, etableres en krydsning af  

 bilernes  

 højresvingsbane og en cykelbane for ligeudkørende cyklister, hvor  

 ligeudkørende  

 cyklister skal krydse til venstre ind over vejbanen, således at de fremme ved  

 krydset befinder sig på venstre side af de højresvingende bilers bane.  

 Bilisterne vil have nemmere ved at se cyklisterne ved en sådan krydsning, end  

 hvis cyklisterne befinder sig på bilens højre side fremme ved krydset.  

 Stedet,  

 hvor vej og cykelbane krydser hinanden, skal markeres tydeligt, således at  

 bilisterne klart kan se, at der kan være krydsende cyklister.
Dette vurderes  

 at  

 kunne gennemføres ved ændringer i administrative forskrifter.
En sådan  

 vejmærkning vil også begrænse de for cyklister ubehagelige og hæmmende  

 situationer,  

 hvor cyklister tvinges til at holde bag en længere række ventende (og osende)  

 biler.
 Til punkt 4: I de største byer etableres  

 gader forbeholdt cykler og kollektive busser på steder, hvor der samtidig  

 findes parallelle gader.
Cyklister kører altid den korteste vej.
Derfor bør det være  

 den, der er den sikreste.
Sikre cykelveje, der er lange omveje, bliver aldrig  

 en succes.
Hvis man derimod i de største byer omdanner vigtige gader til at  

 være forbeholdt kollektiv trafik og cykler  det kunne ske i gader, hvor  

 der er  

 parallelveje, bilerne kan køre ad  ville man for alvor opleve det store  

 løft  

 for cykler og busser, som man gør det for bilismen med motorveje.
I  

 betragtning  

 af, hvor mange veje i Danmark bilerne har alene, kan det næppe kaldes  

 urimeligt, at der er veje, der er forbeholdt alle de andre.
Justitsministeren har hjemmel til at tillade tidsmæssigt og  

 geografisk begrænsede forsøg med færdselsregulerende foranstaltninger.  

 Forsøgene kan være begrundet i enten miljømæssige eller færdselsregulerende  

 hensyn eller begge dele.
Forsøgene kan dog kun tillades, hvis det er  

 trafikmæssigt forsvarligt.
Formålet hermed er, at der gennem forsøg vil kunne  

 indhøstes erfaringer i praksis med henblik på permanente ændringer i  

 færdselsloven.
Forslagsstillerne foreslår, at regeringen skal tilskynde de  

 større byer, først og fremmest København og Århus, hvor trafikken er særlig  

 tæt, til at forbeholde en række gader til cykler og kollektiv trafik på  

 steder,  

 hvor der samtidig er en parallel gade med plads til bilerne.
I København kan  

 der f.eks. peges på Nørrebrogade og Tagensvej eller Amagerbrogade og Amager  

 Boulevard til at være sådanne parallelle gader.
I København har man tidligere  

 overvejet sådanne ordninger.
Formålet med dette tiltag er, at fremkommeligheden  

 forbedres og sikkerheden øges til gavn for alle trafikanter.
I første omgang  

 kan etableres forsøgsordninger, som kan bane vejen for permanente ordninger.
 Til punkt 5: Mulighederne for at bruge cyklen  

 som transportmiddel i kombination med den kollektive trafik udvides.
Dette forslag drejer sig om at få cyklen tænkt med i  

 transporten, også for dem med lange transportafstande.
Her kan park-and-ride  

 og  

 medtageordninger for cykler forene den kollektive transport med cyklens  

 fleksibilitet og dermed øge mobiliteten for dem, der ikke kører bil.
 Til punkt 6: Der gives økonomisk præmiering  

 af at vælge cyklen som transportmiddel mellem bolig og arbejdsplads.
Det sidste forslag kunne også være stillet til  

 skatteministeren.
I hvert fald bør regeringen arbejde med at tilskynde folk  

 til  

 at bruge cyklen til bolig-arbejdssted-transporten.
Som det er i dag, er det i  

 høj grad bilisterne, der præmieres, mens cyklisterne bærer byrderne.
I  

 Belgien  

 og Holland er der eksempler på sådanne økonomiske incitamenter.
 Regeringen opfordres derfor til at fremkomme med konkrete  

 forslag, som kan udvide mulighederne for at bruge cyklen som transportmiddel  

 i  

 kombination med den kollektive trafik.
