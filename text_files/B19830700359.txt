VEDTÆGTENS OMRÅDE § 1 Vedtægtens område omfatter Ringkøbing fjord, Von å og Øst Stadil fjord  

 jfr. bilag 1. Ringkøbing fjords udmunding i Vesterhavet regnes at være ved  

 havnemolernes yderste, vestlige ende.
INDBYRDES ORDENSREGLER FOR FISKERIET § 2 For at kunne nyde den ved fiskerilovgivningen almindelige beskyttelse for  

 fiskeriet på lovlig indtagen fiskeplads skal alle redskaber være afmærket  

 efter reglerne i den til enhver tid gældende lov om saltvandsfiskeri, dog  

 således, at samtlige til fiskeriet benyttede pæle såvel i rod- som topenden  

 mærkes på tydelig måde med ejerens navnebogstaver.
§ 3 Fiskere, der ønsker at deltage i lodtrækning om fordeling af de  

 nummererede bundgarnspladser i det i vedhæftede bilag 3 anførte område  

 afgrænset af Nr.
Lyngvig kirke - Velling kirke som nordlig grænse og Præstens  

 Øje - Stauning kirke som sydlig grænse for tildeling af pladser til fiskeri  

 med bundgarn, skal senest den 15. februar kl. 16.00, eller dersom denne dag  

 er en helligdag, da den påfølgende hverdag inden kl. 16.00 herom skriftligt  

 have givet meddelelse til den stedlige fiskerikontrol.
Om de nævnte pladser  

 vil der derefter den 1. marts kl. 13.00, eller dersom denne dag er en  

 helligdag, da den følgende hverdag kl. 13.00 på sømandshjemmet i Hvide Sande  

 eller andet af fiskerikontrollen anvist sted finde lodtrækning og fordeling  

 sted alene mellem de fiskere, der i henhold til gældende saltvandsfiskerilovs  

 bestemmelser er berettigede til at deltage i lodtrækning om nævnte  

 bundgarnspladser og i rette tid har indgivet anmeldelse til den stedlige  

 fiskerikontrol.
Stk. 2.  Lodtrækningen og fordelingen foretages ved  

 fiskerikontrollens mellemkomst efter de herom angivne regler i den til enhver  

 tid gældende saltvandsfiskerilov, dog med den ændring, at højeste nummer også  

 trækker først hver tredje omgang.
I omtalte lodtrækning kan kun deltage een  

 person fra hvert bådelag.
Stk. 3.  Fiskere, der ved lodtrækning har erhvervet  

 pladser til sildebundgarn og ikke efter dette fiskeri ønsker pladserne  

 benyttet til andre fiskerier, skal til fiskerikontrollen afmelde disse  

 pladser inden den 15. juni.
Pladserne vil så ved fiskerikontrollens medvirken  

 og eventuelt ved lodtrækning blive fordelt den 1. juli.
Stk. 4.  Bundgarnspladser, der er fordelt efter stk. 1,  

 må først påbegyndes afmærket den 15. marts, og afmærkningen skal være  

 afsluttet inden 1. april, forudsat at is- og vejrforholdene tillader det.  

 Ikke afmærkede pladser kan efter sidstnævnte dato indtages efter  

 saltvandsfiskerilovens almindelige regler.
Udsætning af fiskedygtigt redskab  

 på de tildelte bundgarnspladser skal være tilendebragt senest 21 dage efter  

 sidst tilladte afmærkningsdag.
 Stk. 5.  Fiskeriet betragtes ikke som afsluttet, når  

 afbrydelse for tørring eller udbedring af redskabet ikke overstiger 21 dage.
 Stk. 6.  Pladser, der ikke er besat med fiskedygtigt  

 redskab inden udløbet af nævnte frist, kan ligeledes besættes efter  

 saltvandsfiskerilovens almindelige regler.
 Stk. 7.  På lodtrækningsområdet kan der uden for de  

 nummererede pladser indtages bundgarnspladser efter reglerne i § 4 nedenfor.
§ 4 På det øvrige vedtægtsområde uden for det i § 3 nævnte lodtrækningsområde  

 for bundgarnspladser, jfr. bilag 3, anses en fiskeplads til bundgarn for  

 lovligt indtaget, når udsættelse af redskabet er påbegyndt, og når  

 udsættelsen uden unødigt ophold fortsættes, indtil bundgarnet er fuldt udsat  

 og behørigt afmærket.
Forinden arbejdet med udsættelse af et redskab  

 påbegyndes, skal redskabets hovedpæl og inderste radpæl anbringes på plads.
 Stk. 2.  Ankommer flere fiskere samtidig og ønsker at  

 benytte samme fiskeplads, og man ikke opnår enighed, afgøres det ved  

 lodtrækning, eventuelt ved fiskerikontrollens mellemkomst, hvem pladsen skal  

 tilfalde.
 Stk. 3.  Berettigede til at deltage i lodtrækning om  

 bundgarnspladserne er kun fiskere, der i henhold til gældende  

 saltvandsfiskerilov er berettigede til at deltage i lodtrækning om  

 bundgarnspladser, som selv er ejere af det garn, der ønskes udsat på den  

 plads, hvorom der trækkes lod, samt deres faste medhjælpere, dog højst 1 mand  

 fra hvert bådelag.
§ 5 Ingen kan på vedtægtsområdet erhverve sig fortrinsret udover den tid,  

 pladsen er besat med fiskedygtigt redskab og senest til 30. december, jfr.  

 dog bestemmelsen om tørringstid og fiskeri efter smelt.
§ 6 Afstande mellem fiskeredskaber fastsættes som følger:
 Stk. 2.  Når redskaber sættes i lige linie, skal der for  

 hver 300 meter redskabslængde være afstande på 100 meter mellem disse; dog  

 således, at der mellem sådanne redskabslængder udsat i de i § 7, stk. 1  

 nævnte grænselinier fastsættes afstande på 125 meter.
 Stk. 3.  Der påbegyndes afmærkning udefra af de  

 redskabspladser, der er trukket til besættelse ved de i § 7, stk. 1 nævnte  

 grænselinier, og længder på de ved den der nævnte nordlige grænselinie  

 udsatte redskaber må ikke overstige 250 meter.
Stk. 4.  Endelig bestemmes, at pæleredskaber i hele  

 vedtægtsområdet skal være optaget i tiden 1. januar - 15. marts, dog undtaget  

 redskaber til fangst af smelt, der tillades anbragt hele året på den del af  

 Ringkøbing fjord, der begrænses af sejlløbet til Ringkøbing havn og linien  

 Anduvningsbøjen - Gl.
Sogn kirke samt i Von å og Stadil fjord.
BESKYTTELSE AF FISKEBESTANDENE § 7 Fra afvandingsslusen østefter i Ringkøbing fjord fastsættes et område, der  

 ved afvandingsslusen skal have en bredde af 345 meter og i flugt med strømmen  

 strækker sig ind i fjorden.
Området afmærkes med båker af fiskerikontrollen  

 for angivelse af såvel en nordlig som en sydlig grænselinie.
Mod øst  

 afgrænses området af Ringkøbing - Hvide Sande sejlløb og har her en bredde af  

 1.180 meter, parallelt med sejlløbet, og afmærkes i det nordøstlige og  

 sydøstlige hjørne ved sejlløbet, med tydeligt mærkede bøjer, jfr. bilag 2. I  

 forannævnte område er alt fiskeri forbudt.
 Stk. 2.  Endvidere fastsættes områder inden for afstande  

 af 50 meter fra gennemløbene i Baggers dæmning, hvor enhver form for fiskeri  

 er forbudt.
 Stk. 3.  I området inden for en afstand af 50 meter fra  

 afvandingsslusen på dennes vestside er alt fiskeri forbudt.
Stk. 4.  I området fra 50 meter fra afvandingsslusen og  

 udefter til havnemolernes yderste vestlige ende er alt fiskeri forbudt.
Dog  

 tillades fiskeri med stang og snøre, men ikke fiskeri med huggeredskaber  

 (rykfiskeri).
§ 8 I Von å forbydes fiskeri på de strækninger, hvor åens bredde er mindre end  

 50 meter.
Hvor åen er bredere end 50 meter, fastsættes et løb på 40 meter for  

 sejlads og fiskens frie gang, hvor intet redskabsfiskeri må udøves.
Afstande  

 måles fra den til enhver tid værende rørkant.
 Stk. 2.  Intet faststående redskab må udsættes på  

 vanddybder, der er over 1 meter.
Stk. 3.  Fra Østerdyb til Vesterdyb i Stadil fjord  

 (Svælget) skal dette i hele dets bredde være åbent for fiskens frie gang.
I  

 dette løb må intet fiskeredskab anbringes.
Løbet (en strækning på 550 meter)  

 afmærkes af fiskerikontrollen.
§ 9 Løbet, der syd for Haurvig Huk går imod vest nord om Tipperne og derefter  

 sydefter imellem Tipperne og Holmsland klit, friholdes til Grønne Odde for  

 fiskeri i en bredde af 100 meter.
Syd for Grønne Odde friholdes løbet for  

 fiskeri i en bredde af 25 meter.
§ 10 På de trukne bundgarnspladser, jfr. § 3, må i tiden 15. marts 15. juni  

 ikke benyttes redskaber med mindre maskestørrelse end 20 mm i hovednettet.
§ 11 Ved fiskeri på vedtægtens område er anvendelse af enhver art af  

 maskinkraft forbudt.
Det er dog tilladt at anvende maskinkraft ved fiskeri  

 med nedgarn, ålekroge og faststående redskaber.
Stk. 2.  Vod- og notfiskeri er forbudt.
Fra forbudet er  

 undtaget fiskeri med åledrivvod, åleslæbevod, ålehåndvod og agnvod.
Fiskeri  

 med disse redskaber, der ikke må belastes med mere vægt end 20 kg, tillades  

 hele året overalt på vedtægtens område.
§ 12 Plumpning af nedgarn forbydes overalt på vedtægtens område.
Ligeledes er  

 ålestangning fra is forbudt.
§ 13 For fisk af nedennævnte arter fastsættes følgende fredningstider:
 1. Havørred i yngledragt: 1. oktober til 31. december,  

 dog således, at fredningstiden ikke er mindre end fastsat i medfør af  

 gældende saltvandsfiskerilov.
 2. Nedfaldslaks og -havørred: totalfredet.
ANDRE BESTEMMELSER § 14 Ved tidsangivelser i denne vedtægt medregnes såvel den førstnævnte som den  

 sidstnævnte dag.
§ 15 For alle forhold, hvorom der ikke i denne vedtægt er givet særlige  

 bestemmelser, gælder bestemmelserne i den til enhver tid gældende lov om  

 saltvandsfiskeri.
§ 16 Overtrædelse af bestemmelserne i §§ 6, 7, 8, 9, 10, 11, 12 og 13 straffes  

 med bøde.
 Stk. 2.  Overtrædelse af bestemmelserne i § 6 er  

 undergivet privat påtale.
§ 17 Foranstående vedtægt, der er udarbejdet i henhold til lov nr. 195 af 26.  

 maj 1965 om saltvandsfiskeri med senere ændringer, stadfæstes herved, således  

 at den træder i kraft den 1. november 1983, fra hvilket tidspunkt den under  

 13. januar 1954 stadfæstede vedtægt for fiskeriet i Ringkøbing og Stadil  

 fjorde bortfalder.
