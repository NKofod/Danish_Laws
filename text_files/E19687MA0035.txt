 1. Afgiften på indkøb af lærebøger og andet undervisningsmateriel vil  

 kunne medregnes til den indgående afgift, for så vidt udgiften vedrører  

 uddannelse af lærlinge eller anden faglig uddannelse, der kræves af og fuldt  

 ud betales af en registreret virksomhed.Afgiften på indkøb til anden  

 uddannelse kan derimod ikke medregnes til den indgående afgift.
2. Et revisionsselskab har rejst spørgsmål om fradragsret for indgående  

 moms ved køb af lærebøger mv.
Lærebøgerne købes til brug for medarbejdernes  

 videreuddannelse og indgår efter brug i selskabets bibliotek.
De  

 revisionsmedarbejdere, selskabet ansætter, har vidt forskellige  

 uddannelsesforløb bag sig - og således også brug for forskellige former for  

 videreuddannelse.
Ud af de 185 ansatte revisionsmedarbejdere er 90 -100 i  

 øjeblikket under videreuddannelse, mens de øvrige har nået et af de  

 uddannelsesmæssige slutniveauer inden for branchen.
Selskabet kræver ikke, at  

 medarbejderne videreuddanner sig, men anser det dog for en almindelig  

 forudsætning for ansættelse.
Nævnet har nu truffet afgørelse om, at selskabet  

 har fradragsret for momsen af udgifterne til lærebøger mv, idet de  

 videreuddannelsesforløb, medarbejderne gennemfører, er anset for at vedrøre  

 selskabets momspligtige omsætning.
 Se også Mn.75 og Mn.607.
