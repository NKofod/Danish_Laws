 En kvinde, der havde mistet retten til kursusgodtgørelse på grund af  

 sygefravær under deltagelse i et efteruddannelseskursus, fandtes derved på  

 grund af sygdomsbetinget uarbejdsdygtighed at have haft et indtægtstab, der  

 berettigede til dagpenge, jfr. dagpengelovens § 1.
 REDEGØRELSE FOR SAGEN:
En kvinde blev arbejdsledig i november 1980 og var på grund af  

 kontingentrestance ikke berettiget til arbejdsløshedsdagpenge.
I perioden 30.  

 marts - 19. juni 1981 deltog hun i et 10 ugers kontorkursus med støtte efter  

 lovgivningen om efteruddannelse af faglærte arbejdere.
Hun var syg i perioden  

 11. maj - 18. maj 1981 og modtog ikke kursusgodtgørelse i denne periode.
Den 19. maj 1981 anmodede hun socialudvalget om sygedagpenge for den  

 nævnte sygeperiode.
Socialudvalget gav afslag på sygedagpenge og begrundede  

 sin afgørelse med, at sikrede ikke var berettiget til arbejdsløshedsdagpenge,  

 og at der således ikke forelå et indtægtstab, hvilket er en betingelse for  

 udbetaling af sygedagpenge.
 AFGØRELSEN, DER KLAGES OVER:
 Amtsankenævnet tiltrådte socialudvalgets afgørelse og har ved sin  

 afgørelse med henvisning til dagpengelovens § 23 og § 1 i socialministeriets  

 bekendtgørelse nr. 559 af 12. december 1980 om dagpengegivende indtægter lagt  

 vægt på, at der ikke forelå en dagpengegivende indtægt, da der ikke var tale  

 om et egentligt vederlag for egen arbejdsindsats, men en godtgørelse under et  

 videre uddannelseskursus.
 KLAGEN TIL ANKESTYRELSEN:
Sagen blev anket af sikredes faglige organisation, der anførte, at den  

 nævnte kursusgodtgørelse må anses for dagpengegivende indtægt, idet  

 godtgørelse netop udbetales som erstatning for den arbejdsindtægt kursisterne  

 er afskåret fra at erhverve sig i kursusperioden.
Godtgørelsen udbetales på  

 baggrund af en væsentlig arbejdsindsats fra kursisternes side, idet det er en  

 forudsætning for udbetalingen, at kursisterne følger kurset, der er  

 tilrettelagt som heldagsundervisning.
 LOVGRUNDLAG:
 Efter dagpengelovens § 1, stk. 1, ydes dagpenge som erstatning for tab af  

 indtægt ved uarbejdsdygtighed på grund af sygdom, herunder tilskadekomst  

 eller fødsel.
 Ifølge §§ 7 og 8 i arbejdsministeriets bekendtgørelse nr. 550 af 1.  

 november 1978 om adgang til uddannelsesforanstaltninger for specialarbejdere  

 m.fl. ydes der til lønmodtagere, der deltager i dagkursus, en godtgørelse for  

 tab af indtægt eller arbejdsmuligheder med et beløb, der svarer til den  

 maksimale dagpengesats i den anerkendte arbejdsløshedskasse, at hvilken  

 deltageren er eller kunne have været medlemmer.
 ANKESTYRELSENS AFGØRELSE:
 Sikrede fandtes i perioden fra 11. maj - 18. maj 1981, hvor hun ikke havde  

 modtaget sædvanlig kursusgodtgørelse for tab af erhvervsmuligheder, derved på  

 grund af sygdomsbetinget uarbejdsdygtighed at have haft tab af indtægt, der  

 berettigede til dagpenge efter dagpengeloven, jfr. lovens § 1. Der burde  

 derfor for den omhandlede periode udbetales hende sygedagpenge, såfremt hun  

 iøvrigt opfyldte betingelserne herfor, jfr. dagpengelovens kap. 7 - 8.
 Ankestyrelsen ændrede således amtsankenævnets afgørelse.
