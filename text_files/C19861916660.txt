(Til kommuner og amtskommuner) I.
Indledning.
 Ved lov nr. 349 af 4. juni 1986 om ændring af lov om statshospitalernes  

 overførsel til amtskommunerne vil de psykiatriske plejehjem, H-plejehjemmene  

 og Københavns kommunes psykiatriske plejehjem mv., blive overført fra  

 Indenrigsministeriets til Socialministeriets regie den 1. januar 1987.
 Følgende psykiatriske plejehjem under sygehusvæsenet overføres til  

 administration under amtskommunernes social- og sundhedsudvalg:
 Amtskommuner/kommuner:
Københavns amtskommune En del af KAS Ballerup Vestsjællands amtskommune Sygehjemmet i Holbæk Sygehjemmet i Sorø Kolonien Filadelfia Kolonien Filadelfia »Solvang« Storstrøms amtskommune Amtsplejehjemmet i Stege Behandlingshjemmet Saxenhøj Fyns amtskommune Hvedholm Plejehjem Vejle amtskommune H-plejehjemmet under Hornsyld Sygehus H-plejehjemmet under Kolding Sygehus Ringkøbing amtskommune H-plejehjemmet Brahmsvej (Centralsygehuset i Herning) Århus amtskommune Råmosegård plejehjem Dalstrup plejehjem Plejehjemmet på Fabersvej, Randers Nordjyllands amtskommune Visborggaard Københavns kommune Ringbo Brøndbylund Sundbygård Hedelund Gyvelholm Holme Stubberupgård Lindegården Overførslen omfatter 22 institutioner med ca. 2.640 pladser.
 Socialministeren har efter drøftelser med Indenrigsministeriet og  

 Københavns kommune i en skrivelse til folketingets socialudvalg af 14. maj  

 1986 udtalt, at socialministeriet intet har at indvende imod Københavns  

 kommunes anmodning om, at plejehospitalerne »Avnstrup« og  

 »Boserup« undtages fra den foreslåede overførsel til bistandsloven  

 og bibeholdes under sygehusvæsenet.
 Overførslen af H-plejehjemmene til bistandslovens regie er i første række  

 en teknisk/administrativ overførsel, og der forudsættes ikke i forbindelse  

 med overførslen umiddelbart at ske ændringer i de tilbud og den service, der  

 ydes beboerne på de nuværende H- plejehjem.
 Men det er hensigten, at der i de enkelte amtskommuner sker en tilpasning  

 af ressourcerne under hensyn til fremtidige ændringer i institutionernes  

 indhold og formål set i sammenhæng med andre bolig- og servicetilbud på det  

 sociale og sundhedsmæssige område.
 Overførslen er et led i at få en klarere fordeling mellem sygehusopgaver  

 og sociale og sundhedsmæssige opgaver, således at bolig-, beskæftigelses-, og  

 pleje- og aktivitetstilbud er opgaver, der løses i socialt regi.
 En indpasning i bistandslovens regelsæt indebærer en integration af  

 H-plejehjemmene i den sociale og sundhedsmæssige planlægning og  

 servicetilrettelæggelse på kommunalt og amtskommunalt plan.
 Denne vejledning er tænkt som en vejledning om overførslens iværksættelse,  

 herunder om konsekvenserne af det nye regelsæt.
 Ved overførslen vil der umiddelbart ske ændringer inden for følgende  

 områder, som amtskommunerne må være opmærksomme på:
- institutionens formål og beboersammensætning, jfr. vejledningens pkt. 2, - visitation, jfr. vejledningens pkt. 3, - ansættelses- og ledelsesforhold, jfr. vejledningens pkt. 4, - medarbejder- og beboerindflydelse samt tilsyn, jfr. vejledningens pkt.  

 5, - dagfunktion, jfr. vejledningens pkt. 6, - beboerbetaling, jfr. vejledningens pkt. 7, - betalings- og opholdskommune, jfr. vejledningens pkt. 8, - finansiering, jfr. vejledningens pkt. 9.
 - magtanvendelse og tvangstilbageholdelse, jfr. vejledningens pkt. 10.
 Der henvises til rapport fra den af socialstyrelsen nedsatte arbejdsgruppe  

 vedrørende overførsel af psykiatriske plejehjem under sygehusvæsenet,  

 H-plejehjemmene, fra indenrigsministeriets til socialministeriets område  

 afgivet i april 1985 og udsendt til kommuner og amtskommuner i sommeren 1985.
 Endvidere henvises der til socialministeriets cirkulære af 29. juni 1979  

 om institutioner under amtskommunerne for personer med vidtgående fysiske  

 eller psykiske handicap pkt. 1-12 og 72-81.
 En oversigt over det regelsæt der gælder for institutioner i henhold til  

 bistandslovens § 112, stk. 2 er optaget som bilag til vejledningen.
 2. Formål og beboersammensætning.
 Overførslen skal som udgangspunkt ske med henblik på en videreførelse af  

 H-plejehjemmene efter bestemmelsen i bistandslovens § 112, stk. 2 om særlige  

 plejehjem.
 De enkelte H-plejehjem kan drives videre enten som særlige plejehjem  

 bestemt til længerevarende ophold eller særlige plejehjem bestemt til  

 periodevis indlæggelse til rekreation eller behandling, jfr. bistandslovens §  

 112, stk. 2.
De forskellige funktioner kan foregå inden for samme  

 institutions/bygningsmæssige rammer.
Formålet med institutionsopholdet har  

 bl.a. betydning for beboernes egenbetaling, se nærmere herom i vejledningens  

 pkt. 7.
 3. Visitation til et særligt plejehjem og indlæggelser  

 på en psykiatrisk sygehusafdeling.
 Beslutning om optagelse på et særligt plejehjem i henhold til  

 bistandslovens § 112, stk. 2, træffes af amtskommunens social- og  

 sundhedsudvalg efter indstilling fra det sociale udvalg i opholdskommunen,  

 jfr. bistandslovens § 115.
 Det er således amtskommunerne, der har beslutningskompetencen, og en  

 amtskommune kan gennemføre en visitationsbeslutning, selv om amtskommunen  

 ikke følger kommunens indstilling.
 Amtskommunens social- og sundhedsudvalgs besluyning om optagelse i et  

 særligt plejehjem kan indbringes for Den sociale Ankestyrelse, jfr.  

 bistandslovens § 15, stk. 5.
Amtskommunens social- og sundhedsudvalgs afgørelse om optagelse  

 forudsætter, at den fornødne sociale, sundhedspædagogiske og lægelige  

 sagkundskab fra socialcentret og/eller vedkommende institution samt eventuelt  

 andre sagkyndige er inddraget.
Afgørende for visitationen er, at bl.a. den  

 nødvendige psykiatriske sagkundskab inddrages.
Det er ved overførslen  

 amtskommunens ansvar i samarbejde med kommunerne at tilrettelægge en  

 visitationsmodel.
Der skal i denne forbindelse peges på muligheden for at  

 inddrage de i henhold til bistandslovens § 83 nedsatte rådgivende  

 visitationsudvalg i visitationen, således at også de øvrige amtskommunale og  

 kommunale tilbud bliver overvejet.
I forbindelse med overførslen skal der ikke træffes nogen egentlig  

 visitationsbeslutning for de beboere, der allerede bor på de overførte  

 plejehjem.
Beboerne bliver udskrevet af sygehusvæsenet.
Det er imidlertid  

 nødvendigt, at amtskommunernes underretter beboernes  

 hjemkommuner/amtskommuner, idet kommuner/amtskommuner nu skal inddrage denne  

 gruppe beboere i den sociale og sundhedsmæssige planlægning og  

 servicetilrettelæggelse på kommunalt og amtskommunalt plan.
Endvidere skal  

 kommunerne inddrages i betaling for opholdet på plejehjemmet, jfr. pkt. 8 og  

 9.
Det er nødvendigt for sygehuskommunerne at vurdere, om der på H-  

 plejehjemmene er beboere, der af behandlingsmæssige årsager skal opholde sig  

 på en sygehusafdeling på grund af de muligheder for tvangstilbageholdelse  

 mv., som sindssygeloven giver hjemmel til.
Disse personer skal inden  

 overførslen visiteres til en sygehusafdeling.
 Samtidig må amtskommunerne være opmærksomme på, at en revisitation må  

 kombineres med overvejelser i den enkelte amtskommune om andre flytninger af  

 patienter på de psykiatriske sygehusafdelinger, som må betegnes som  

 plejepatienter.
 Såfremt en beboer modsætter sig en revisitation til en psykiatrisk  

 sygehusafdeling skal der tages stilling til om sindssygelovens regler om  

 tvangsindlæggelse er opfyldt.
 Såfremt en beboer modsætter sig ophold på et af de overførte plejehjem, er  

 der ikke mulighed for administrativt at tvangstilbageholde beboeren (se  

 endvidere under vejledningens pkt. 10). Amtskommunerne skal i så fald tage  

 stilling til, om beboeren skal indlægges på en psykiatrisk sygehusafdeling,  

 eller om der bør tilbydes ophold i en anden institution eller anden  

 hensigtsmæssig foranstaltning.
 Med hensyn til personer, der er dømt til anbringelse på psykiatrisk  

 sygehusafdeling, må der ske en revisitation af beboeren til en sådan.
 Der skal til samtlige beboere og eventuelle pårørende og værger ske en  

 grundig orientering om overførslen og konsekvenserne heraf, og baggrunden for  

 en eventuel revisitation til en psykiatrisk sygehusafdeling.
 Indlæggelser på psykiatrisk sygehusafdeling foregår efter sindssygelovens  

 regler, og der sker ikke principielle ændringer heri efter overførslen.  

 Indlæggelserne foregår i dag på en for institutionerne særlig smidig måde som  

 følge af, at lægerne på de psykiatriske sygehusafdelinger er de samme, som  

 leder H- plejehjemmene, hvorved hverken kommuner eller amtskommuner (§ 83-  

 udvalg) inddrages med de tilbud, der er til rådighed i den sociale sektor.  

 Det har imidlertid været en forudsætning, at der fortsat knyttes fast  

 psykiatrisk speciallægetilsyn til plejehjemmene, og dette tilsyn bør i hvert  

 fald i en overgangsperiode fortsat kunne varetages af sygehusafdelingerne.
 4. Ansættelses- og ledelsesforhold.
 Personalet ved de særlige plejehjem må have en sammensætning og en  

 uddannelse af socialpædagogisk, pleje- og omsorgsmæssig art, således at den  

 enkelte institution er egnet til at modtage beboere i de aldersgrupper og med  

 de lidelser eller handicap, som institutionen er bestemt for.
 Overførslen sker med det personale, der er tilknyttet institutionen, idet  

 dog eventuelle ændringer heraf på længere sigt kan blive nødvendige på grund  

 af ændringer i tilbud og service til beboerne.
 Det bør tilstræbes, at der sikres personalet mulighed for efter- og  

 videreuddannelse.
Med hensyn til ledelsesforholdet forudsættes det, at de overførte  

 institutioner sidestilles med øvrige § 112, stk. 2-institutioner.
Overlægerne  

 vil således ikke efter overførslen være ledere af de særlige plejehjem.
 Det er for de særlige plejehjem for personer med psykiatriske lidelser en  

 forudsætning, at der til hjemmet er knyttet fast psykiatrisk  

 speciallægetilsyn.
 Den enkelte amtskommune må imidlertid vurdere behovet for den lægelige  

 betjening i takt med en eventuel ændret beboersammensætning og ændrede  

 opgaver for de overførte institutioner.
 5. Medarbejder- og beboerindflydelse samt tilsyn.
Socialstyrelsen har udsendt vejledende retningslinier om medarbejderråd i  

 cirkulæreskrivelse nr. 670 af 25. marts 1980 om medarbejderråd ved  

 døgninstitutioner under amtskommunens ansvar.
Herudover henvises til de til  

 enhver tid gældende regler om samarbejdsudvalg inden for den amtskommunale  

 forvaltning/virksomhed.
 Et medarbejderråd er medbestemmende ved fastlæggelse af retningslinier for  

 varetagelse af det omsorgsmæssige og socialpædagogiske arbejde.
 Socialstyrelsen har endvidere udsendt vejledende retningslinier i  

 cirkulæreskrivelse nr. 667 af 6. februar 1980 om beboerråd og beboermøder ved  

 døgninstitutioner for voksne med vidtgående fysiske eller psykiske handicap  

 og særlige plejehjem.
 Indenrigsministeren har i skrivelse af 14. februar 1986 opfordret  

 amtskommunerne til allerede inden overførslen at tage initiativ til at  

 undersøge mulighederne for at oprette beboerråd på de psykiatriske plejehjem  

 under sygehusvæsenet.
 Formålet ved et beboerråd er dels at aktivere hjemmets beboere ved bl.a.  

 at give dem medindflydelse og ansvar, dels at skabe et samarbejde mellem  

 beboere og hjemmets ledere med henblik på at drøfte spørgsmål af interesse  

 for det daglige liv på hjemmet.
 Det almindelige tilsyn med de særlige plejehjem påhviler amtsrådet i den  

 amtskommune, hvor institutionen er beliggende, jfr. bistandslovens § 114.
 Se nærmere om tilsyn i pkt. 65 i socialministeriets cirkulære af 29. juli  

 1979 om institutioner under amtskommunerne for personer med vidtgående fysisk  

 eller psykisk handicap.
 Med hensyn til det psykiatriske speciallægetilsyn henvises til  

 bemærkningerne herom i vejledningens pkt. 4.
 6. Dagfunktion.
 Der er i dag tilknyttet dagforanstaltninger til nogle H-plejehjem.  

 Amtskommunerne må inden overførslen vurdere, om disse dagforanstaltninger  

 skal fortsætte som led i det særlige plejehjems drift eller drevet efter  

 bistandslovens § 91 i tilknytning til institutionen.
 Formålet med en dagfunktion er, at alle uanset handicap får mulighed for  

 individuelle tilbud om daglig beskæftigelse og aktivitet med henblik på at  

 vedligeholde erhvervede færdigheder og udvikle nye.
 7. Beboerbetaling.
For ophold på særlige plejehjem, der er bestemt til længerevarende ophold,  

 finder betalingsreglerne for almindelig plejehjem tilsvarende anvendelse,  

 jfr. bistandslovens § 84. Det vil sige, at når en person, der modtager  

 pension efter den sociale pensionslovgivning optages i et særligt plejehjem  

 bestemt til længerevarende ophold, udbetales af pensionen et beløb til  

 personlige fornødenheder, medens resten af pensionen fra udgangen af den  

 måned, der følger efter indlæggelsesmåneden benyttes til betaling for  

 opholdet.
Har pensionisten indtægter udover pensionen benyttes 60% heraf som  

 yderligere betaling.
Det skal bemærkes, at beløbet til personlige fornødenheder altid skal  

 udbetales til beboerne.
Se nærmere i pkt. 120 i socialministeriets cirkulære  

 af 29. marts 1976 om institutioner under kommunerne og om visse særlige  

 plejehjem.
 Er der rimelig udsigt til, at pågældende vil kunne udskrives inden for et  

 tidsrum af omkring 3 måneder efter optagelsen, kan betalingen nedsættes,  

 således at den pågældende yderligere beholder et beløb til dækning af  

 udgifter til husleje og lignende, jfr. bistandslovens § 85, stk. 1.
 For særlige plejehjem, der er bestemt til periodevis indlæggelse ved  

 rekreation eller behandling fastsætter socialministeren en betalingstakst pr.  

 opholdsdag, jfr. bistandslovens § 118, stk. 2. Efter socialministeriets  

 cirkulære af 29. juni 1979, pkt. 80, er det socialstyrelsen, der fastsætter  

 en betalingstakst pr. opholdsdag, og amtskommunerne skal således indsende en  

 ansøgning herom til socialstyrelsen.
 Socialstyrelsen har udsendt vejledende retningslinier herom i  

 cirkulæreskrivelse nr. 684 af 15. april 1980 om selvbetalertakst mv. for  

 ophold i de under bistandslovens § 112, stk. 2 hørende særlige plejehjem, der  

 er bestemt til periodevis indlæggelse til rekreation eller behandling.
 Beboernes betaling for ophold i de særlige plejehjem indgår til  

 anbringelseskommunen.
 For de personer med ophold på et H-plejehjem, der ved overførslen ikke har  

 fået nedsat eller inddraget deres sociale pension i henhold til § 46, stk. 1  

 eller 2 i lov nr. 217 af 16. maj 1984 om social pension, vil  

 betalingsreglerne på de særlige plejehjem efter bistandslovens § 112, stk. 2,  

 finde anvendelse.
 Pension, der allerede på overførselstidspunktet er nedsat eller inddraget,  

 udbetales ikke påny, men nedsættes fra overførselstidspunktet efter reglerne  

 om betaling på de særlige plejehjem efter bistandslovens § 112, stk. 2. Også  

 for så vidt angår indtægtsinddragelse gælder reglerne for  

 tilflytningsinstitutionen.
 8. Betalings- og opholdskommune.
 Beboere på de særlige plejehjem i henhold til bistandslovens § 112, stk.  

 2, får opholdskommune i den kommune, hvor institutionen er beliggende med  

 mindre andet aftales.
 Reglerne om opholds- og betalingskommune i henhold til bistandslovens §§  

 10 og 11 finder tilsvarende anvendelse.
Amtskommunen må finde frem til den kommune/amtskommune, der skal betale  

 for institutionsopholdet.
Oplysningerne herom foreligger ofte i Instituttet  

 for Psykiatrisk Demografi.
Amtskommunerne skal således informere de kommuner,  

 der skal betale for beboernes ophold.
 En amtskommunes sygehusforpligtelser gælder også for beboere på de sociale  

 institutioner, der er beliggende i amtskommunen, og overførslen medfører  

 således sygehusforpligtelser for de amtskommuner, hvori H-plejehjemmene er  

 beliggende.
 9. Finansiering.
Kommunerne skal i henhold til lov nr. 262 af 6. juni 1985 om  

 finansieringsomlægning betale for ophold på en § 112, stk. 2 institution på  

 grundlag af en takst.
Taksten skal for personer, der er fyldt 67 år svare til  

 100% og for personer under 67 år svare til 50% af udgifterne ved opholdet.
 10. Magtanvendelse og tvangstilbageholdelse.
 Der er inden for det psykiatriske sygehusregi ud fra en lægelig vurdering  

 mulighed for at anvende tvangsmidler i form af fx bæltefiksering.
Reglerne om magtanvendelse i § 112, stk. 2 institutioner findes i  

 socialministeriets bekendtgørelse nr. 568 af 21. december 1979 om  

 magtanvendelse mv. i institutioner for voksne med vidtgående fysiske eller  

 psykiske handicap.
Bekendtgørelsen har hjemmel i bistandslovens § 14, stk. 5.
I bekendtgørelsen er der fastsat regler om forbud mod nedværdigende  

 behandling, fysisk magtanvendelse og isolation samt regler om anvendelse af  

 fiksering og anbringelse i lukket institution.
Disse foranstaltninger må kun  

 iværksættes, når forholdene i det enkelte tilfælde gør det absolut påkrævet  

 og må kun opretholdes, så længe betingelserne herfor er opfyldt, jfr.  

 bekendtgørelsens § 3. Såfremt pågældende modsætter sig foranstaltningerne og  

 ikke er dømt til institution eller i henhold til retskendelse skal opholde  

 sig i lukket institution, kan foranstaltningerne ikke opretholdes.
 Der er ikke efter bistandsloven hjemmel til at tvangstilbageholde beboere.
Ved fiksering forstås i denne bekendtgørelse anvendelse af mekaniske  

 tvangsmidler i form af bælte, håndremme, fodremme eller livstykke.
Anden form  

 for mekanisk fiksering er ikke tilladt, jfr. bekendtgørelsens § 4, stk. 1.
Fastspænding med stofseler til seng, stol eller toilet for at hindre fald  

 betragtes ikke som fiksering.
Som fiksering betragtes ej heller anvendelse af  

 særlige lærredstøj til personer, der river tøjet i stykker eller anvendelse  

 af bløde, beskyttende specialhandsker til selvlemlæstende personer.
 På de eksisterende særlige plejehjem efter bistandslovens § 112, stk. 2,  

 anvendes de tvangsmidler, der er omtalt i magtanvendelsesbekendtgørelsen,  

 ikke i dag.
Anvendelse af farmakologiske tvangsmidler er omfattet af det almindelige  

 forbud mod fysisk magtanvendelse.
Se herom nærmere i socialstyrelsens  

 cirkulæreskrivelse nr. 673 af 10. marts 1980.
Med hensyn til låste døre efter overførslen af plejehjemmene vil der alene  

 være mulighed for at aflåse døre, hvis betingelserne i socialministeriets  

 bekendtgørelse nr. 568 af 21. december 1979 er opfyldt.
Der er således ikke  

 længere mulighed for at holde en institution aflåst, med mindre institutionen  

 af socialstyrelsen er godkendt som lukket institution.
Institutionen kan dog  

 holdes aflåst om natten og undtagelsesvist i kortere perioder af dagen, jfr.  

 § 8 i magtanvendelsesbekendtgørelsen.
Såfremt aflåsning herudover er påkrævet i en kort overgangsperiode må  

 socialministeriets tilladelse indhentes i hvert enkelt tilfælde.
Tilladelse  

 vil kun blive meddelt, såfremt det dokumenteres, at aflåsningen er absolut  

 påkrævet for at afværge, at beboerne skader sig selv eller andre, og at faren  

 herfor ikke kan afværges ved andre og mere lempelige forholdsregler.
 Sindssygelovens regler om magtanvendelse finder således ikke anvendelse på  

 de særlige plejehjem.
 Socialstyrelsen har i cirkulæreskrivelse nr. 673 af 10. marts 1980 og nr.  

 696 af 24. juli 1980 vejledt omkring magtanvendelsesbekendtgørelsen.
 Amtskommunerne må inden overførslen i samarbejde med de overførte  

 institutioner udarbejde en procedure for indsendelse af eventuelle skemaer og  

 indberetninger, jfr. magtanvendelsesbekendtgørelsens §§ 9 og 10.
 11. Bygningsmæssige forhold.
 Svarende til principperne bag anden opgaveomlægning vil H- plejehjemmene  

 blive overført i den stand institutionerne har på overførselstidspunktet, og  

 der vil ikke i indpasningen i bistandslovens regelsæt ligge et lovbestemt  

 krav om standardforbedringer.
 Det vil herefter blive en amtskommunal opgave at tage stilling til  

 standarden på den enkelte institution, dens nuværende og fremtidige  

 anvendelse, og hvilke behov for ændringer, der på kortere eller længere sigt  

 er som et led i den samlede planlægning og prioritering på det sociale  

 institutionsområde.
Boligministeriet har i en vejledning fra 1976 vedrørende indretning af  

 plejehjem, daghjem, dagcentre og beskyttede boliger, nærmere beskrevet  

 kravene til nyetablerede plejehjem i socialt regi.
Et af kravene er bl.a., at  

 beboerne skal have enkeltværelse.
Endvidere henvises til den i pkt. 1 nævnte  

 rapport fra april 1985 side 11-14 om udviklingstendenserne.
 Såfremt amtskommunerne således ved gennemgangen af de psykiatriske  

 patienter på sygehusafdelingerne finder frem til, at andre bygninger end de  

 der i dag har status som H-plejehjem, skal videreføres med særlige plejehjem  

 i henhold til bistandslovens § 112, stk. 2, skal disse bygninger opfylde  

 boligministeriets krav i henhold til ovenfor omtalte vejledning fra 1976.
 Det skal endelig bemærkes, at H-plejehjem, der oprettes inden overførslen,  

 enten skal oprettes som langtidspsykiatriske sygehusafdelinger, eller  

 oprettes som særlige plejehjem i henhold til bistandslovens § 112, stk. 2.  

 Det vil sige, at de som forannævnte skal opfylde boligministeriets krav til  

 indretningen.
Socialstyrelsen, den 17. oktober 1986 Ole Høeg Styrelseschef /Margit Jespersen Kontorchef BILAG Regelsæt for institutioner i henhold til bistandslovens § 112, stk. 2.
 1. Bistandsloven - socialministeriets bekendtgørelse  

 nr. 413 af 5. juli 1984 (§§ 112-118 sammenholdt med § 14 og § 135, stk. 3).
 2. Socialministeriets cirkulære af 29. juni 1979 om  

 institutioner under amtskommunerne for personer med vidtgående fysiske eller  

 psykiske handicap (pkt. 72-81).
 3. Socialministeriets cirkulære af 18. marts 1976 om  

 bistandslovens bestemmelser om institutioner under amtskommunerne.
 4. Socialministeriets cirkulære af 29. marts 1976 om  

 institutioner under kommunerne og om visse særlige plejehjem (vedrørende  

 betalingsregler, pkt. 121-129).
 5. Socialministeriets cirkulæreskrivelse af 13. juli  

 1982 om afgrænsning af plejehjem i henhold til bistandslovens § 79, stk. 1,  

 og § 112, stk. 2, samt psykiatriske plejehjem under sygehusvæsenet.
 6. Socialministeriets bekendtgørelse af 21. december  

 1979 om magtanvendelse mv. i institutioner for voksne med vidtgående fysiske  

 eller psykiske handicap samt tilhørende cirkulæreskrivelser:
- Socialstyrelsens cirkulæreskrivelse nr. 673 af 10. marts 1980 og - Socialstyrelsens cirkulæreskrivelse nr. 696 af 24. juli 1980.
 7. Socialstyrelsens cirkulæreskrivelse nr. 667 af 6.  

 februar 1980 om beboerråd og beboermøder ved døgninstitutioner for voksne med  

 vidtgående fysiske eller psykiske handicap og særlige plejehjem.
 8. Socialstyrelsens cirkulæreskrivelse nr. 670 af 25.  

 marts 1980 om medarbejderråd ved døgninstitutioner under amtskommunens  

 ansvar.
 9. Socialstyrelsens cirkulæreskrivelse nr. 684 af 15.  

 april 1980 om selvbetalertakst mv. for ophold i de under bistandslovens §  

 112, stk. 2, hørende særlige plejehjem, der er bestemt til periodevis  

 indlæggelse til rekreation eller behandling.
