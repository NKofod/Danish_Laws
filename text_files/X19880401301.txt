En ansøger havde oplyst om modtagelse af ATP- og pensionsbidrag, men  

 det sociale udvalg havde overset dette.
Oplysningspligt opfyldt og derfor  

 ingen tilbagebetalingspligt.
Amtsankenævnet har den 22. marts 1988 behandlet Deres klage over, at det  

 sociale udvalg i kommune kræver ydet boligsikring i 1985 tilbagebetalt.  

 Amtsankenævnet har truffet følgende AFGØRELSE:
 Amtsankenævnet ophæver kommunes sociale udvalgs krav om tilbagebetaling af  

 boligsikring forsåvidt angår den del, der er begrundet i ATP og  

 pensionsbidrag.
 Amtsankenævnet har lagt til grund, at De har oplyst om, at De betaler ATP  

 og i ansættelsesforholdet er omfattet af en pensionsordning, og at De i  

 øvrigt ikke - henset til den udbetalte boligsikrings størrelse - mod bedre  

 vidende har modtaget boligsikring.
 Amtsankenævnet stadfæster kommunes sociale udvalgs krav om tilbagebetaling  

 af boligsikring begrundet i stigningen i Deres og Deres søns indkomstforhold.
 Amtsankenævnet har lagt til grund, at De - mod bedre vidende - har  

 modtaget for meget i boligsikring, idet De har undladt at oplyse om  

 væsentlige indtægtsstigninger, der har medført, at de faktiske indtægter  

 væsentlig overstiger den anvendte indtægt ved beregning af boligsikring i  

 1985.
 ANKEVEJLEDNING:
 Af lov om individuel boligstøtte § 63, stk. 2, fremgår, at amtsankenævnets  

 afgørelse er endelig og derfor ikke kan påklages til anden administrativ  

 myndighed.
 Boligministeren kan dog behandle nævnets afgørelse, hvis boligministeren  

 mener, at sagen har principiel betydning.
 Beslutter De Dem for, under henvisning til ovenstående, at klage over  

 nævnets afgørelse, skal klagen inden 4 uger fra modtagelse af denne afgørelse  

 sendes til: Amtsankenævnet, Amtsgården, Sorsigvej, 6760 Ribe.
 Deres klage vil da sammen med sagens akter blive sendt til Boligstyrelsen.
 OPLYSNINGER TIL SAGEN:
 Med hensyn til sagens faktiske oplysninger og kommunens begrundelse for  

 afgørelsen henvises til vedlagte notat.
 LOVREGLER:
 Amtsankenævnet har lagt følgende lovregler til grund ved behandlingen af  

 Deres anke: Boligstøttelovens §§ 38 og 41.
Oplæg til møde i amtsankenævnet den 22. marts 1988 Klagen : Der klages over, at det sociale udvalg i kommune kræver  

 boligsikring ydet i 1985 tilbagebetalt med i alt 6.612 kr.
 Kommunens begrundelse: Det sociale udvalg i kommune har som begrundelse  

 for afgørelsen henvist til, at klageren har undladt at give oplysninger om  

 den faktiske indtægts størrelse, særlig klagerens egen indtægt, sønnens  

 renteindtægt og klagerens pensionsbidrags størrelse.
 Faktiske oplysninger: Det drejer sig om en kvindelig pædagog med 1 barn.
 Klageren har i 1985 modtaget boligsikring på baggrund af afgivne  

 oplysninger i november måned 1984.
 Det sociale udvalg har beregnet boligsikring på baggrund af klagerens  

 oplysninger:
 Beregningsgrundlaget efter fradrag for 1 barn + barnets indtægt 131.183 -  

 9.200 - 8.800 kr. = 113.000 kr., nedrundet 113.00 kr.
 Egenbetaling:
 Beregning af boligsikring for 1985:
 Boligudgift 27.518 kr. - egenbetaling 18.700 kr. = 8.818 kr. x 75% = 6.612  

 kr.
 Ifølge skatteoplysninger blev indkomsterne m.v. i 1985:
 Beregningsgrundlag efter fradrag for 1 barn + barnets indtægt 166.629 -  

 9.200 - 8.800 = 148.629 kr., nedrundet 148.000 kr.
 En beregning af boligsikring giver 62 kr. for 1985. Det fremgår af  

 boligstøtteloven, at et beregnet boligsikringsbeløb på årsbasis under 648 kr.  

 ikke kommer til udbetaling.
Af omberegningsskema, som klageren udfyldte ultimo november 1984 fremgår,  

 at klageren til kommunen har oplyst, at hun er pædagog, at hun i  

 ansættelsesforholdet er omfattet af en pensionsordning.
Der er på skemaet  

 alene et afkrydsningsfelt.
 Klageren har i klageskrivelsen bl.a. anført, at sønnens renteindtægt er  

 påført med et beløb svarende til året forud, at sønnens formue er en arv og  

 at formuen på grund af sønnens umyndighed forvaltes af et pengeinstituts  

 forvaltningsafdeling.
