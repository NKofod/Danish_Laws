 Oplysningspligten blandt andet vedrørende værdien af en  

 pensionsordning ikke opfyldt.
Ved brev af 10. august 1989, modtaget i amtsankenævnets sekretariat den  

 20. november 1989 via Holbæk kommune, har De klaget over, at kommunen har  

 krævet tilbagebetaling af for meget udbetalt boligstøtte for året 1987 med  

 4.445,00 kr.
Under sagens behandling i amtsankenævnet har kommunen nedsat  

 kravet om tilbagebetalig til 3.476,00 kr.
 Ved skrivelse af 16. november 1989 fra Holbæk kommune har amtsankenævnet  

 modtaget en udtalelse tilligemed sagens akter.
På grundlag af samlede oplysninger og gældende bestemmelser på området har  

 amtsankenævnet i sit møde den 8. marts 1989 truffet A F G Ø R E L S E :
 Amtsankenævnet tiltræder afgørelsen, hvorefter De er afkrævet  

 tilbagebetaling af for meget udbetalt boligstøtte for 1987 med kr. 3.476,00  

 kr. og hvorefter tilbagebetalingskravet også vedrører maj, juni og juli  

 måned.
 Amtsankenævnet har ved sin afgørelse lagt vægt på, at De ikke har oplyst  

 anden indkomst, som også skal indgå i beregningsgrundlaget, og at De først i  

 juli måned har anmodet om omberegning af boligstøtten.
 Nævnet har tillige lagt vægt på, at opgørelsen af husstandsindkomsten er  

 helt i overensstemmelse med gældende regler på området.
Amtsankenævnets afgørelse kan ikke indbringes for anden administrativ  

 myndighed.
Boligministeren kan dog optage sagen til behandling, hvis det  

 skønnes, at sagen er af principiel betydning.
Anmodning til boligministeren  

 om behandling af sagen indgives inden 4 uger efter modtagelsen af denne  

 skrivelse til amtsankenævnet, der herefter videresender klagen med sagens  

 akter til Boligstyrelsen, Stormgade 10, 1470 København K.
 P.A.V.
 E.B.
 Vedlagt lovgrundlag.
 Kopi af denne skrivelse er sendt til Holbæk kommune og til  

 Boligministeriet.
AMTSANKENÆVNET I VESTSJÆLLANDS AMT Sekretariatet Sagsfremstilling:
 Ansøgeren har klaget over, at Holbæk kommune har fremsat krav om  

 tilbagebetaling af for meget udbetalt boligsikring i året 1987 med 4.445,00  

 kr.
 I klageskrivelsen har ansøgeren gjort gældende, at indtægtsopgørelsen til  

 efterregulering af boligsikring er forkert.
 Af den via kommunen tilsendte sag i november 1989 fremgår det, at kommunen  

 i forbindelse med besvarelse af klagen til amtsankenævnet har nedsat  

 tilbagebetalingskravet med 245,00 kr.
Kommunen har oplyst, at nedsættelsen skete på grundlag af nye oplysninger  

 om samlevers indtægtsforhold.
Man har ikke kunnet foretage anden beregning  

 for så vidt angår ansøgerens indkomst, fordi han ikke har tilsendt  

 dokumentation for sin indtægt.
Kommunen har henvist til oplysninger fra skattevæsenet ifølge hvilke,  

 ansøgerens egen indtægt efter fradrag har været 167.094,00 kr.
Den  

 selvangivende indtægt til beregning af boligsikring har kun været 118.380,00  

 kr.
 Kommunen har oplyst, at i den faktiske indkomst indgår blandt andet  

 værdien af pensionsordning med 19.617,00 kr., som ansøgeren ikke har givet  

 oplysning om i forbindelse med ansøgning om boligsikring.
 I januar 1990 har ansøgeren modtaget aktindsigt.
Ved brev af 23. januar 1990 har ansøgeren supplerende oplyst, at han  

 fortsat er af den opfattelse, at indtægtsopgørelsen er forkert.
Ansøgeren har  

 henvist til vedlagte dokumentation i form af lønsedler og skattevæsenets  

 årsopgørelse for 1987.
 Ansøgeren har endvidere gjort gældende, at kommunen ikke har hjemmel til  

 at kræve tilbagebetaling, fordi han allerede ved ansøgning af september 1986  

 på ansøgningsskemaet har anført, at de angivne indkomstforhold kun gælder i 6  

 måneder, d.v.s., fra 1. november 1986 til og med april 1987. Eftersom  

 kommunen har udbetalt boligsikring også for maj, juni og juli 1987, må  

 kommunen ændre sit krav på grund af egen fejl ved at fortsætte udbetalingen.
Af sagens oplysninger angående sidstnævnte fremgår, at ansøgeren på  

 ansøgningsskemaet har bemærket, at samlevers indtægt i form af S.U. vil vare  

 i seks måneder og herefter vil hun modtage elevløn.
Videre fremgår det, at  

 kommunen ophørte med udbetaling af boligsikring, efter at ansøgeren i brev af  

 7. juli 1987 har anmodet om omberegning af boligstøtten på grund af ændrede  

 indkomstforhold hos samlever.
Ifølge ny beregning har ansøgeren ikke været  

 berettiget til boligsikring fra 1. august 1987.
For så vidt angår beregningsgrundlaget fremgår det af sagen, at  

 oplysninger fra lønsedler og årsopgørelse stemmer overens med oplysninger fra  

 skattevæsenet til boligstøttekontoret.
Da ansøgerens indtægtsforhold har  

 fordelt sig uensartet i løbet af 1987 har amtsankenævnets sekretariat  

 oversendt dokumentation for ansøgerens indtægt til boligstøttekontoret med  

 henblik på periodevis beregning af eventuelt krav om tilbagebetaling af for  

 meget udbetalt boligstøtte.
 Ansøgeren har herudover bidraget med yderligere oplysninger direkte til  

 boligstøttekontoret.
Ved brev af 4. februar 1991 har Holbæk kommune tilsendt en ny opgørelse  

 over tilbagebetalingskravet.
Med opgørelsen fulgte ikke oplysninger om  

 beregningsgrundlaget, men ifølge det telefonisk oplyste til amtsankenævnet  

 den 13. februar 1991, er indkomstgrundlaget opgjort måned for måned for  

 perioden 1. januar - 31. juli 1987.
 Det nye tilbagebetalingskrav er nu på 3.476,00 kr.
 Vedrørende maj, juni og juli måned er tilbagebetalingskravet henholdsvis  

 15,00 kr., 635,00 kr. og 635,00 kr.
 Det fremgår således af sagen, at den faktiske husstandsindkomst, opgjort  

 på årsbasis, oversteg beregningsgrundlaget med 73.795,00 kr.
 Efter egne oplysninger om indtægtsforhold har kommunen udbetalt  

 boligstøtte med 635,00 kr. pr. måned, på grundlag af husstandsindkomst på  

 131.000 kr.
 Ifølge periodevis opgjort husstandsindkomst har ansøgeren været berettiget  

 til boligstøtte i marts med 198,00 kr., i april med 151,00 kr. og i maj måned  

 med 620,00 kr.
 Endelig fremgår af sagen, at ansøgeren ikke har afgivet oplysninger om  

 ekstra indtægt på 20.924,00 kr. og den før nævnte pensionsordning, til værdi  

 af 19.617 kr..
Lovgrundlag: - vedlagt i fotokopi - Lov om individuel boligstøtte § 7, § 38, § 39, § 40 og § 41.
