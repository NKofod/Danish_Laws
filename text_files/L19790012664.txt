 Ved kgl. resolution af 12. december 1978 har Danmark ratificeret en i  

 Strasbourg den 15. oktober 1975 udfærdiget europæisk konvention om  

 retsstillingen for børn født uden for ægteskab.
 Konventionen har følgende ordlyd:
Oversættelse EUROPÆISK KONVENTION OM RETSTILLINGEN FOR BØRN FØDT UDEN FOR ÆGTESKAB Undertegnede stater, som er medlemmer af Europarådet og som tager i  

 betragtning, at Europarådets formål er at knytte sine medlemmer nærmere  

 sammen, især ved indførelse af ensartede retsregler, bemærker, at der i et stort antal medlemsstater er blevet eller er i færd  

 med at blive gjort anstrengelser for at forbedre retsstillingen for børn født  

 uden for ægteskab ved at mindske de forskelle mellem disse børns og ægtebørns  

 retsstilling, som er retligt eller socialt ufordelagtige for børn født uden  

 for ægteskab, erkender, at der stadig er store forskelle mellem medlemsstaternes  

 lovgivning på dette område, mener, at forholdene for børn født uden for ægteskab bør forbedres, og at  

 udarbejdelsen af visse fælles regler om deres retsstilling vil medvirke  

 hertil og samtidig bidrage til en harmonisering af medlemsstaternes  

 lovgivning på dette område, imidlertid tager i betragtning, at det er nødvendigt at tillade gradvise  

 fremskridt i de stater, som ikke ser sig i stand til straks at vedtage visse  

 af reglerne i denne konvention, er blevet enige om følgende:
Artikel 1 Hver kontraherende part forpligter sig til at sikre, at dens retsregler er  

 i overensstemmelse med bestemmelserne i denne konvention, og at underrette  

 Europarådets generalsekretær om de skridt, der tages med dette formål for  

 øje.
Artikel 2 Spørgsmålet om, hvem der er mor til et barn født uden for ægteskab,  

 afgøres udelukkende på grundlag af den kendsgerning, at hun har født barnet.
Artikel 3 Faderskab til ethvert barn født udenfor ægteskab kan godtgøres eller  

 fastslås ved frivillig anerkendelse eller ved retsafgørelse.
Artikel 4 Frivillig anerkendelse af faderskab må ikke forhindres eller bestrides, i  

 det omfang national ret anerkender en sådan fremgangsmåde, medmindre den  

 person, der ønsker at anerkende barnet eller har anerkendt barnet, ikke er  

 dets biologiske far.
Artikel 5 I faderskabssager skal videnskabeligt bevis, som kan medvirke til at  

 bevise eller modbevise faderskabet, være tilladt.
Artikel 6 1. Faderen og moderen til et barn født uden for  

 ægteskab har samme pligt til at forsørge barnet, som hvis det havde været et  

 ægtebarn.
 2. Såfremt visse medlemmer af faderens eller moderens  

 familie efter loven har pligt til at forsørge et ægtebarn, gælder denne pligt  

 også til fordel for et barn født uden for ægteskab.
Artikel 7 1. I tilfælde, hvor det er fastslået både hvem der er  

 mor og hvem der er far til et barn født uden for ægteskab, tilkommer  

 forældremyndigheden ikke automatisk faderen alene.
 2. Forældremyndigheden skal kunne overføres, Det  

 afgøres efter national ret, i hvilke tilfælde overførelse kan ske.
Artikel 8 Hvis faderen eller moderen til et barn født uden for ægteskab ikke har  

 forældremyndigheden over barnet, skal han eller hun have adgang til  

 samkvemsret med barnet, hvis det anses for hensigtsmæssigt.
Artikel 9 Et barn født uden for ægteskab har samme ret som et ægtebarn til arv efter  

 sin far og mor og et medlem af faderens eller moderens familie.
Artikel 10 Ægteskab mellem moderen og faderen til et barn født uden for ægteskab  

 giver barnet retsstilling som ægtebarn.
Artikel 11 1. Denne konvention er åben for undertegnelse af  

 Europarådets medlemsstater.
Den skal ratificeres, accepteres eller godkendes.  

 Ratifikations-, accept- eller godkendelsesinstrumenterne skal deponeres hos  

 Europarådets generalsekretær.
 2. Denne konvention træder i kraft tre måneder efter  

 deponeringen af det tredje ratifikations-, accept- eller  

 godkendelsesinstrument.
 3. For en signatarstat, der senere ratificerer,  

 accepterer eller godkender konventionen, træder den i kraft tre måneder efter  

 datoen for deponeringen af ratifikations-, accept- eller  

 godkendelsesinstrumentet.
Artikel 12 1. Efter denne konventions ikrafttræden kan  

 Europarådets ministerkomite opfordre enhver ikke-medlemsstat til at tiltræde  

 denne konvention.
 2. En sådan tiltrædelse sker ved deponering af et  

 tiltrædelsesinstrument hos Europarådets generalsekretær og får virkning tre  

 måneder efter datoen for deponeringen.
Artikel 13 1. Enhver stat kan ved undertegnelsen af konventionen  

 eller ved deponeringen af sit ratifikations-, accept-, godkendelses- eller  

 tiltrædelsesinstrument angive, på hvilket territorium eller hvilke  

 territorier denne konvention finder anvendelse.
 2. Enhver stat kan ved deponeringen af sit  

 ratifikations-, accept-, godkendelses- eller tiltrædelsesinstrument eller på  

 et hvilket som helst senere tidspunkt ved en erklæring til Europarådets  

 generalsekretær udvide denne konventions anvendelsesområde til et andet  

 territorium eller flere andre territorier, der er anført i erklæringen, og  

 for hvis internationale forbindelser den er ansvarlig eller på hvis vegne den  

 er beføjet til at indgå forpligtelser.
 3. Enhver erklæring, der er afgivet i medfør af det  

 foregående afsnit, kan for ethvert i en sådan erklæring anført territorium  

 tilbagekaldes i overensstemmelse med den i denne konventions artikel 15  

 fastsatte fremgangsmåde.
Artikel 14 1. Enhver stat kan ved undertegnelsen eller ved  

 deponeringen af sit ratifikations-, accept-, godkendelses- eller  

 tiltrædelsesinstrument, eller når den afgiver erklæring i overensstemmelse  

 med denne konventions artikel 13, stk. 2, tage højst tre forbehold med hensyn  

 til bestemmelserne i konventionens artikler 2-10.
Forbehold af generel karakter er ikke tilladt.
Hvert forbehold må kun  

 omfatte een bestemmelse.
2. Et forbehold gælder for vedkommende kontraherende  

 part i fem år fra denne konventions ikrafttræden.
Det kan fornyes for  

 yderligere femårsperioder ved en erklæring til Europarådets generalsekretær  

 før udløbet af hver periode.
3. Enhver kontraherende part kan helt eller delvis  

 tilbagekalde et forbehold, som den har taget i henhold til de foregående  

 afsnit, ved en erklæring til Europarådets generalsekretær.
Erklæringen får  

 virkning fra datoen for dens modtagelse.
Artikel 15 1. Enhver kontraherende part kan for sit vedkommende  

 opsige denne konvention ved en meddelelse herom til Europarådets  

 generalsekretær.
 2. En sådan opsigelse får virkning seks måneder efter  

 datoen for generalsekretærens modtagelse af en sådan meddelelse.
Artikel 16 Europarådets generalsekretær skal underrette rådets medlemsstater og  

 enhver stat, som har tiltrådt denne konvention, om:
a. enhver undertegnelse, b. enhver deponering af et ratifikations-, accept-, godkendelses- eller  

 tiltrædelsesinstrument, c. enhver dato for denne konventions ikrafttræden i overensstemmelse med  

 artikel 11, d. enhver underretning modtaget i medfør af bestemmelserne i artikel 1, e. enhver erklæring modtaget i henhold til bestemmelserne i artikel 13,  

 stk. 2 og 3, f. ethvert forbehold taget i henhold til bestemmelserne i artikel 14, stk.  

 1, g. fornyelse af ethvert forbehold, som er gennemført i medfør af  

 bestemmelserne i artiartikel 14, stk. 2, h. tilbagekaldelse af ethvert forbehold, som er gennemført i medfør af  

 bestemmelserne i artikel 14, stk. 3, i. enhver meddelelse modtaget i henhold til bestemmelserne i artikel 15 og  

 den dato, på hvilken opsigelsen får virkning.
 Til bekræftelse heraf har undertegnede, som er behørigt bemyndigede  

 dertil, undertegnet denne konvention.
Udfærdiget i Strasbourg den 15. oktober 1975 på engelsk og fransk, idet  

 begge tekster har samme gyldighed, i eet eksemplar, som skal være deponeret i  

 Europarådets arkiv.
Europarådets generalsekretær skal sende bekræftede  

 genparter til hver af de stater, som undertegner eller tiltræder  

 konventionen.
 Konventionen trådte i medfør af artikel 11, stk. 2, i kraft den 11. august  

 1978 for Norge, Schweiz og Sverige.
 Danmarks ratifikationsinstrument deponeredes den 18. januar 1979 hos  

 Europarådets generalsekretær, og konventionen trådte i medfør af artikel 11,  

 stk. 3, i kraft for Danmarks vedkommende den 19. april 1979.
 I forbindelse med deponeringen af sit ratifikationsinstrument har Danmark  

 i overensstemmelse med konventionens artikel 13, stk. 1, afgivet erklæring  

 om, at konventionen ikke finder anvendelse på Færøerne og Grønland.
