Landsskatteretskendelse vedr. afmeldelse fra momsregistrering  

  kunstnerisk virksomhed Klagen skyldes, at Told & Skat har afmeldt A v/B  

 (herefter klageren) fra momsregistrering pr. 1. januar 2002, idet klagerens  

 aktiviteter er anset for omfattet af fritagelsesbestemmelsen i momslovens §  

 13,  

 stk. 1, nr. 7, om kunstnerisk virksomhed.
Det fremgår af sagen, at klageren siden 1. august 1998 har  

 været momsregistreret som selvstændig udøvende kunstner.
Klageren har i  

 perioden indtil 30. juni 2001 angivet 12.653 kr. i udgående afgift og 210.443  

 kr. i indgående afgift.
Der har således i perioden været et negativt  

 momstilsvar på 197.880 kr.
 Klageren har oplyst, at der i perioden har været følgende  

 aktiviteter:
 Udstillinger:
 År 1994-2001  

  

 :
Skulpturprojekt i X, løbende gennem årene.
I samarbejde med  

 C på foranledning af Statens kunstfond.
Projektet opstår i forbindelse af  

 bygningen af motorvejen Y/X, hvor 800.000 kubikmeter jord bliver til en  

 monumental skulptur.
 År 1997:
Arrangør af et udstillingsprojekt, hvor kunstnere i Danmark  

 og Spanien udveksler hver for sig (1999 og 2000) og udstiller sammen (2001) År 1999:
Januar  

    

  

  

 Galleri viser: En dias installation til 3  

 projektorer med udgangspunkt i familiefotografier Marts:  

  

 Spanien, galleri, første gang visning af: Mix 1 + 2, 2  

 stk. fotografisk sammensattværker April:  

  

 Spanien, andet galleri.
Viser: Fotografiske  

 billeder på pressening, 2 stk.
Stretch Nomad, video vist på monitor.Transit,  

 video vist på monitor Arrangør af udstillingsprojekt, 4 danske kunstnere  

 besøger Spanien i udvekslingen af kunstnere i Europas yderpunkter.
 Maj:  

  

 Museet  

 D, 52x4 diasprojektion til 4 karuseller, i samarbejde med E, udendørs  

 diasprojektion.
Juni:  

  

 Kunstforening,  

 Norge.
Viser: videoinstallation Transit installation August:  

  

 Biennal i England.  

 Viser: Video  

 installation 1998 Unge danske videokunstnere.
Viser: Videoinstallation på  

 monitor og en fotomontage fra videoen Oktober:  

    

  

  

 Galleri, første gang visning af: Video  

 installation til 4 projektioner November:  

  

 Kunstcenter.  

 Første gang visning af: Video installation til 2 projektioner 1999 År 2000:
Marts:  

  

 Kulturministeriets Udstillingssted.
Arrangør af  

 udstillingsprojekt, 5 spanske kunstnere besøger Danmark i en kunstnerisk  

 udveksling/dialog Juni:  

  

 Tyskland (kunstner drev et udstillingslokale i  

 et gammelt, men velfungerende vandtårn), Viser: video installation, lyd  

 installation, anden, lydinstallation Oktober:  

  

 Galleri  

 Danmark viser: Kunstnerportrætter, diasinstallation til 7 karrusel  

 projektioner Kongrescenter viser: video installation og sammensætter en  

 grafisk udstilling på kongres.
November:  

  

 Galleri,  

 Sverige, viser: video installation Vinterlys med  

 F på foranledning af bl.a. kommune December:  

  

 Julekalender, Kunstmuseum.
I samarbejde med  

 G og H viser: julekalender med 8 værker Holland (katalog) viser:  

 videoinstallation År 2001:
Marts:  

  

 Spanien (katalog).  

 Viser:  

 Videoinstallation til 3 projektioner August:  

  

 Dansk  

 Video Manifesta viser uddrag fra en N video projektion Oktober  

  

 :  

 Galleri i Tyskland viser: uddrag fra N som video fra monitor.
September:  

  

 Galleri i Portugal, viser: N installation  

 til 6 projektioner og NN.
En interaktiv dokumentarisk DVD vist fra monitor  

 Galleri i Sverige.
Første gang visning af: N installation til 6 projektioner  

 og  

 NN.
En interaktiv dokumentarisk DVD vist fra monitor Andet  

  

 :
1999:  

  

 mix  

 1 + 2, 2 fotografisk sammensatte værker Maj 1999:  

  

 Skulpturkonkurrence i Sverige.
Forslag til  

 skulptur i forbindelse med Øresundsbroen.
En lige bronze-linje, der følger  

 landskabets form over et stræk på 300 m,. Forslaget blev ikke udvalgt.
 Juni 1999:  

    

  

  

 Inspektion  

 og foredrag i forbindelse med video købes af Statens Konstraad, Sverige og  

 installeres som en permanent udsmykning på en Håogskola i Sverige.
Dec. 2000:  

  

 Skulpturforslag til lufthavn, Jordskulptur  

 på et ledigt areal mellem lufthavnsbygningerne og  

    

  

 motorvejen.
På foranledning af G.
Forslaget  

 hviler.
Maj 2001:  

  

 Skulpturkonkurrence  

 til Z Havn, Forslaget blev ikke udvalgt Kataloger:
1991 med tekst af B 1994 med tekst fra 3 personer 1989-1997 Billedkatalog 1998 do. med tekst I øvrigt:
·  

  

 	  

    

 (A-skat) Honoreret medlem af bestyrelsen  

 for Kulturministeriets Udviklingsfond ·  

  

 	  

    

 (Ulønnet) Medlem af Det Kongelige danske  

 Kunstakademi 1996-2001 ·  

  

 	  

    

 (Ulønnet) Medlem af Vejdirektoratets  

 Fremtidsudvalg 1997-2002 ·  

  

 	  

    

 (Ulønnet) Medlem af bestyrelsen for Den  

 Danske Radeerforening ·  

  

 	  

    

 Timelønnet konsulent og censor på  

 Designskole ·  

  

 	  

    

 Timelønnet konsulent og censor på  

 Designskolen i Y ·  

  

 	  

    

 Timelønnet konsulent på Det Kongelige  

 Danske Kunstakademi, 1998-1999 ·  

  

 	  

    

 Vikar på Det Kongelige Danske Kunstakademi Told- og skatteregionen har truffet afgørelse om, at  

 klagerens frembringelse af kunstværker er omfattet af fritagelsesbestemmelsen  

 i  

 momslovens § 13, stk. 1, nr. 7, hvorfor regionen har afmeldt klageren fra  

 momsregistrering pr. 31. december 2001. Regionen har bemærket, at man har  

 besluttet ikke at foretage efteropkrævning af tidligere udbetalt negativ  

 moms.
Regionen har henvist til, at kunstnerisk virksomhed efter  

 momslovens § 13, stk. 1, nr. 7, vedrører levering af ydelser, mens momslovens  

 §  

 30, stk. 3, omhandler kunst som vare.
Regionen har anset klagerens  

 kunstneriske  

 aktiviteter for at være levering af ydelser.
Regionen har herved bl.a. anført, at klageren frembringer  

 kunstværker i form af ydelser, og at disse kunstværker efter deres karakter  

 blandt andet har lighed med de immaterielle kunstværker som forfattere og  

 komponister skaber.
Regionen har henvist til, at efter momslovens § 4, stk.  

 1,  

 er ydelser alt dét, der ikke er varer.
Regionen har anført, at varer har det  

 karakteristika, at de er håndgribelige materielle genstande, og at en  

 genstand er  

 kendetegnet ved at være et flytbart, fysisk objekt, der er velafgrænset i  

 3-dimensioner.
Når man som køber erhverver en vare, er det med det  

 karakteristikum, at man erhverver retten til som ejer at råde over det gode,  

 der er handlet.
Som ejer opnår man således fuld råderet, hvilket f.eks.  

 indebærer at man normalt kan sælge  eller ødelægge  det uden at  

 krænke andres  

 rettigheder.
Samlet set er det regionens opfattelse, at det er et kendetegn  

 ved  

 kunst betragtet som en vare, at der er tale om et materielt gode, der kan  

 flyttes, løftes, berøres og videresælges.
Regionen har anført, at hverken ved  

 lyssætning af en høj i X eller på et torv eller ved et video- eller diasshow  

 kan man tale om, at en køber kommer til at råde over et materielt gode.
Det  

 er  

 selve den uhåndgribelige kunstneriske idé frem for det materielle  

 videobånd/dias/jordhøj, der skaber værdien.
Regionen har bemærket, at der  

 ikke  

 har været så meget salg i kontrolperioden, hvorfor betragtninger herom i grad  

 beror på spekulationer, men at det dog må antages, at de kunstneriske  

 rettigheder bevares ved et eventuelt salg.
Endvidere har regionen anført, at hvis man bedømte værkerne  

 til at være varer, ville der være fuld momspligt.
Efter regionens opfattelse  

 falder værkerne således ikke ind under bestemmelserne om reduceret moms i  

 momslovens § 30, stk. 3, idet værkerne ikke opfylder kriterierne i momslovens  

 §  

 69, stk. 4, pkt. 2, som vedrører skulpturer henhørende under KN-kode 97 03.
 Klagerens repræsentant har over for Landsskatteretten  

 fremsat påstand om, at afmeldelsen fra momsregistrering har været  

 uberettiget,  

 og at Told & Skats således tilpligtes at registrere klageren som  

 momspligtig pr. 1. januar 2002. Han har herved anført, at klagerens  

 virksomhed  

 ikke er momsfritaget efter momslovens § 13, stk. 1, nr. 7, men at klageren  

 derimod er momspligtig og omfattet af de særlige regler om reduceret  

 momsgrundlag for udøvende kunstnere.
Til støtte for påstanden har repræsentanten anført, at de to  

 regelsæt udspringer af henholdsvis 6. og 7. momsdirektiv, hvor  

 fritagelsesreglen i 6. momsdirektiv alene omfatter tjenesteydelser eller  

 honorarer til forfattere, komponister og udøvende kunstnere.
Begrebet  

 udøvende  

 kunstnere dækker udover de nævnte, skuespillere, musikere og andre  

 optrædende.
Han har anført, at skabende kunstnere som f.eks.  

 billedhuggere og kunstmalere, derimod ikke er omfattet af  

 fritagelsesbestemmelsen, hvilket blandt andet fremgår af ændringen af den  

 nugældende momslov af 1994. I det oprindelige lovforslag var således en  

 bestemmelse  

 i § 13, stk. 1, nr. 8, med følgende indhold: Kunstnerisk levering af  

 egne  

 kunstværker. Bestemmelsen udgik imidlertid under behandlingen af  

 lovforslaget i Folketinget, idet der ved ikrafttrædelsen af 7. momsdirektiv  

 den  

 1. januar 1995 ikke længere ville være mulighed for at opretholde  

 afgiftsfritagelsen.
Salg af kunstværker var fra den dag omfattet af den  

 fælles  

 ordning efter direktivet, hvor der dog var mulighed for en særlig høj  

 bundgrænse og en lavere beregning af afgiftsgrundlaget.
Videre har han anført, at klageren således både har ret og  

 pligt til at være momsregistreret efter de særlige regler om kunstnermoms.  

 Han  

 har bestridt det af regionen anførte om, at fællestrækkene ved værkerne er,  

 at  

 man bruger lys som kunstnerisk medie, og han har anført, at regionens  

 gennemgang af punkterne er både ukorrekt og uprofessionel.
Han har anført, at  

 han ikke anser regionen for kompetent til at afgøre, hvorvidt der er tale om  

 et  

 kunstværk omfattet af momslovens definition.
Endvidere har han anført, at afgørelsen bringer regionen på  

 kollisionskurs med Kommissionen, jf. herved sag C-169/00, Kommissionen mod  

 Finland, hvor Finland blev anset for at have tilsidesat sine forpligtelser i  

 henhold til artikel 2 i 6. momsdirektiv ved at opretholde en lovgivning,  

 hvorefter såvel salg af kunstgenstande foretaget af kunstnere direkte eller  

 gennem mellemmand er momsfri, jf.
SkatUdland 2002.128. Regionen burde i  

 øvrigt  

 som led i officialprincippet selv have undersøgt den finske sag, i stedet for  

 at bede klageren om at præcisere, hvilken sag man påberåbte sig.
Han har anført, at kunstnerisk virksomhed altid har været og  

 vil være en udnyttelse af de tekniske muligheder, der eksisterer.
Det er  

 således ukorrekt at anførte, at såfremt værket anvender elementer, som  

 adskiller sig fra en traditionel skulptur/statue, så er der ikke tale om et  

 kunstværk i momslovens forstand, men en tjenesteydelse.
Han har fremhævet, at  

 regionens henvendelse til kompetente myndigheder indebar, at disse alene  

 kunne  

 definere en skulptur som flytbart fysisk objekt, der er velafgrænset i  

 3  

 dimensioner.
Han har anført, at definitionen er ganske vid, og at  

 spørgsmålet  

 om flytbarhed må være en tilsnigelse, som regionen selv har tilføjet.
Han har  

 bemærket, at regionen ud fra Gyldendals fremmedordbog forsøger at definere,  

 hvad  

 en skulptur er, og at dette tydeligt illustrerer, at regionen anser sig for  

 kompetent til at afgøre, hvad et kunstværk er, og hvad det ikke er.
Videre har han anført, at vurderingen af momslovens § 69,  

 stk. 4, rejser spørgsmålet om der er tale om en udtømmende opremsning eller  

 blot en eksemplificering.
Der findes i momslovgivningen ingen vejledning  

 herom  

 og man bør derfor ty til bestemmelsens oprindelse  den internationale  

 Toldtarif.
I den findes i afsnit 1 de almindelige tariferingsbestemmelser,  

 regler  

 for, hvordan man løbende må indfortolke nye varer og produkter ud fra den  

 eksisterende klassifikation.
Momslovgivningen bør derfor på tilsvarende måde  

 tilpasse sig de løbende ændringer i samfundet, hvor kunstnere naturligvis  

 arbejder med de tekniske virkemidler, som samtiden giver mulighed for.
Han  

 har  

 supplerende oplyst, at man for en række år siden måtte definere  

 mobiltelefoner  

 som en mellemting mellem transistorradioer og fastnettelefoner, og at man i  

 begyndelsen betragtede computere som en slags regnemaskiner.
Toldtariffen  

 revideres nemlig ikke løbende.
Endelig har han anført, at det er bemærkelsesværdigt at  

 regionen er i stand til at afgøre om en lysskulptur er et kunstværk, især i  

 betragtning af, at København i øjeblikket er oversvømmet med lysskulpturer,  

 hvor halvofficielle institutter som Det Danske Kultur Institut og Copenhagen  

 Eventures samt Københavns Kommune, Hovedstadens Udviklingsråd og  

 Kulturministeriet enten er arrangør eller sponsorer.
Han har henvist til  

 brochuren Lux Europa 2002 samt en artikel fra et dagblad.
Han har bemærket,  

 at  

 B i perioden 16. september 2002 til 5. januar 2003 er ansat som  

 gæsteprofessor  

 på Kungliga Konsthögskolan i Sverige.
Told- og Skattestyrelsen har udtalt, at der skal sondres  

 mellem de forskellige leverancer som klageren foretager.
Styrelsen har  

 henvist  

 til Generaladvokatens forslag til afgørelse i sag C-169/00, Kommissionen mod  

 Finland, pkt. 25 og 26, hvoraf fremgår, at Kommissionen definerer, at  

 præstationen af en kunstnerisk tjenesteydelse er færdig efter præstationen,  

 og  

 et kunstnerisk gode kan sælges flere gange.
Kommissionen mener desuden, at  

 den  

 forskellige behandling med hensyn til levering af kunstværker følger af den  

 type kontrakt, som kunstneren indgår.
Kommissionen mener således, at der  

 foreligger levering af et gode, såsom salg af et maleri eller en skulptur,  

 når  

 kunstneren sælger et værk som han har udført.
Der foreligger levering af en  

 ydelse, når opdragsgiveren fra starten ejer kunstværket, f.eks. når et  

 portræt  

 udføres på bestilling.
 Styrelsen har videre udtalt, at der i denne sag skal sondres  

 mellem henholdsvis video/DVD/lysbillede-installationer,  

 lysskulpturer/lyssætninger og fotografier/fotografiske værker.
For så vidt angår video/DVD/lysbillede-installationer har  

 styrelsen anført, at disse er værker, der kan sælges, og således må anses for  

 at være en vare og efter styrelsens opfattelse et stykke kunst.
Der er dog  

 ikke  

 tale om kunstgenstande i momslovens forstand, idet den ikke er omfattet af  

 definitionen kunstgenstande i momslovens § 69, stk. 4. Installationerne kan  

 således ikke sælges efter de særlige kunstnermomsregler i momslovens § 30,  

 stk.  

 3, og er ikke omfattet af den forhøjede registreringsgrænse i momslovens §  

 49,  

 stk. 2. Salg af Video/DVD/lysbillede-installationer skal således behandles  

 efter momslovens almindelige regler, herunder den almindelige  

 registreringsgrænse på 50.000 kr., jf. momslovens § 47, stk. 1 og 49, stk. 1.
Styrelsen har anført, at udstilling af  

 video/DVD/lysbillede-installationer sidestilles med udstilling af andre  

 former  

 for kunstværker, og at de udstillingsvederlag som en kunstner modtager for  

 udstilling af egne værker, er vederlag for en momspligtig ydelse, der skal  

 behandles efter momslovens almindelige regler, jf.
SKM2002.263.TSS.
Videre har styrelsen anført, at de af klageren udførte  

 lysskulpturer/lyssætninger ud fra det beskrevne har karakter af en ydelse.  

 Styrelsen har bl.a. henvist til, at lysskulpturerne er færdige når lysene  

 afmonteres  altså efter præstationen, og at selv om ideen kan sælges og  

 sælges  

 flere gange, vil det færdige resultat være forskellig alt efter, hvor  

 lysskulpturen udføres.
Det er således efter styrelsens opfattelse ikke en  

 vare,  

 der leveres  men en kunstnerisk idé. Levering af klagerens  

 lysskulpturer skal  

 således anses for levering af kunstneriske ydelser og dermed fritaget for  

 moms  

 efter momslovens § 13, stk. 1, nr. 7.
 Endelig har styrelsen anført, at foto-kunst ikke er omfattet  

 af definitionen på kunstværker, jf. momslovens § 69, stk. 4, og derfor skal  

 behandles efter momslovens almindelige regler.
 Landsskatteretten  

 skal udtale:
 Landsskatteretten kan i henhold til momslovens § 79, stk. 1,  

 nr. 2, påkende klager over afgørelser om spørgsmål om, hvorvidt der  

 foreligger  

 afgiftspligtige transaktioner efter momslovens kapitel 3. Landsskatteretten  

 kan  

 derimod ikke tage stilling til selve spørgsmålet om registrering efter  

 momslovens kapitel 12.
 Af 6. momsdirektiv artikel 28, stk. 3, litra b) fremgår, at  

 medlemsstaterne i den i stk. 4 omhandlede periode, fortsat kan fritage de  

 transaktioner, der er opregnet i bilag F, på de i medlemsstaten gældende  

 betingelser.
 Af bilag F Liste over transaktioner omhandlet i artikel 28,  

 stk. 3, litra b), fremgår under pkt. 2:
Tjenesteydelser præsteret af forfattere, kunstnere herunder  

 udøvende kunstnere ( ) Bemyndigelsesbestemmelsen er udnyttet i momslovens § 13,  

 stk. 1, nr. 7, hvorefter følgende er fritaget:
Forfatter- og komponistvirksomhed samt anden kunstnerisk  

 virksomhed. Det følger af momslovens § 30, stk. 3:
Kunstnere eller disses arvinger kan ved førstegangssalg af  

 kunstnerens egne kunstgenstande, jf. § 69, stk. 4, afgiftsberigtige de  

 pågældende kunstgenstande på et reduceret grundlag svarende til 20 pct. af  

 afgiftsgrundlaget som fastsat efter §§ 27-29. Det følger af momslovens § 4:
Der betales en afgift af varer og ydelser, der leveres mod  

 vederlag her i landet.
Ved levering af en vare forstås overdragelse af retten  

 til som ejer at råde over et materielt gode.
Levering af en ydelse omfatter  

 enhver anden levering.
 Definitionen af levering af en vare er i overensstemmelse  

 med definitionen i 6. momsdirektivs artikel 5, stk. 1.
 Landsskatteretten er enig med Told- og Skattestyrelsen i, at  

 der skal sondres mellem de forskellige aktiviteter, klageren foretager.
 Således som sagen foreligger oplyst er retten enig i, at  

 alene en del heraf kan karakteriseres som kunstneriske ydelser omfattet af  

 momslovens § 13, stk. 1, nr. 7.
 Retten finder således i overensstemmelse med det af Told- og  

 Skattestyrelsen anførte, at  

  

 udstillingsvederlag  

  

 må anses for et almindeligt momspligtigt vederlag for levering af en ydelse.
 Retten finder endvidere, at klagerens  

  

 salg af video/DVD/lys-billede-installationer  

  

 må anses for salg af  

 varer, og at det ud fra de angivne kriterier i momslovens § 69, stk. 4, ikke  

 kan karakteriseres som salg af kunstgenstande, således at der ikke for så  

 vidt  

 angår disse salg kan ske afgiftsberigtigelse efter momslovens § 30, stk. 3.
 Det bemærkes tillige, at  

  

 foto-kunst  

  

 ikke er omfattet af definitionen på kunstværker i  

 momslovens § 69, stk. 4.
 For så vidt angår klagerens yderligere aktiviteter med  

  

 lysskulpturer/lyssætning  

  

 er retten enig  

 med Told- og Skattestyrelsen i, at der som udgangspunkt er tale om levering  

 af  

 kunstneriske ydelser omfattet af momslovens § 13, stk. 1, nr. 7.
Landsskatteretten giver derfor klageren medhold i, at en del  

 af klagerens virksomhed er momspligtig virksomhed, og at afmeldelsen fra  

 momsregistrering derfor er sket med urette.
Det bemærkes dog, at ingen del af  

 den udbetalte negative moms for perioden frem til 31. december 2001 som denne  

 klage vedrører, er krævet tilbagebetalt.
