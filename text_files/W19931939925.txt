 Retsforskriften vedrører følgende lovgivning: R LBK nr 829 af  

 01/10/1992 § 43, stk. 2 Retsforskriften administreres af:
 Ankestyrelsen er fra flere sider blevet gjort opmærksom på, at der efter  

 udsendelsen af SM 0-50-92 har rejst sig tvivl om, hvorvidt en revalidend kan  

 anses for kompenseret med hjælp efter § 43, stk. 2 til en bacheloruddannelse.
 I ovennævnte SM fandt Ankestyrelsen, at da muligheden for en  

 erhvervsmæssig placering med en bachelor-juragrad ifølge foreliggende  

 erfaringer måtte anses for usikker, var kommunen ikke berettiget til at afslå  

 at yde bruttorevalideringsydelse til resten af jurauddannelsen.
Ankestyrelsen fandt således, at ansøger med en bacheloruddannelse i jura  

 ikke kunne anses for at være tilstrækkeligt kompenseret.
Det var i denne  

 forbindelse uden betydning, at bache-lorgraden medførte ret til  

 arbejdsløshedsdagpenge.
Forinden havde kommunen afslået ansøgningen, da man ikke fandt, at der var  

 grundlag for at antage, at ansøger ikke ville kunne finde beskæftigelse med  

 sin bachelorgrad.
Man lagde herved bl.a. vægt på, at ansøger var berettiget  

 til arbejdsløshedsdagpenge, samt at han måtte anses for kompenseret for sin  

 erhvervshæmning.
 Det Sociale Ankenævn havde tiltrådt kommunens afgørelse med den yderligere  

 begrundelse, at man efter det oplyste om ansøgers fremtidige  

 forsørgelsesgrundlag ikke fandt, at det var påkrævet af hensyn til hans  

 muligheder for fremtidigt at klare sig, at der blev ydet yderligere støtte  

 efter § 43. Nævnet fandt herefter, at manden uagtet udsigten til  

 arbejdsløshed på trods af sin erhvervshæmning var bragt i stand til at opnå  

 et arbejde på det almindelige arbejdsmarked i konkurrence med andre  

 arbejdssøgende.
 Det afgørende i sagen var om pågældende kunne anses for tilstrækkeligt  

 kompenseret med den 3-årige uddannelse som bachelor inden for jura-området.
 I sagen var der indhentet oplysninger fra Jurist og Økonomforbundet (Djøf)  

 samt fra Århus Universitet, Studievejledningen for Det Juridiske Studium.
 Af oplysninger fra Djøf fremgik det, at 3 medlemmer var registreret som  

 bachelor-jurister, hvoraf et medlem var arbejdsløs, mens de 2 andre fortsat  

 var under uddannelse.
 Det fremgik videre, at der var stigende problemer med beskæftigelsen for  

 cand.jur. uddannede, og alt andet lige ville en bache-lor uddannet have det  

 sværere.
 Af oplysninger fra Århus Universitet fremgik det, at det nærmest måtte  

 betegnes som umuligt for en juridisk bachelor at få fagrelevant arbejde.
Ankestyrelsen indhentede tillige oplysninger fra Undervisningsministeriet.  

 Af disse oplysninger fremgik det, at det i modsætning til det  

 naturvidenskabelige- og humanistiske område, ikke er muligt at tilmelde sig  

 en bacheloruddannelse inden for det juridiske fagområde.
Efter 3 års normeret  

 studietid har juridiske studerende imidlertid ret til at framelde sig studiet  

 og kalde sig bachelor.
 På dette grundlag fandt Ankestyrelsen ikke, at pågældende var  

 tilstrækkeligt kompenseret med den bevilgede hjælp, men at han var  

 be-rettiget til støtte til gennemførelse af hele kandidatuddannelsen.
 Ankestyrelsen lagde her vægt på, at jura ikke har en egentlig  

 bacheloruddannelse samt at beskæftigelsesmulighederne med de foreliggende  

 oplysninger måtte anses for uhyre spinkle.
 Afgørelsen var med andre ord begrundet i de konkrete forhold inden for  

 jurastudiet på dette tidspunkt.
 På den baggrund var det ikke afgørende at uddannelsen medførte ret til  

 arbejdsløshedsdagpenge.
 Ankestyrelsen har med denne afgørelse ikke taget stilling til  

 bachelorgraden inden for andre uddannelser.
 Afgørelsen udelukker således ikke, at hjælp efter § 43, såfremt der inden  

 for andre fagområder, er erfaring for at bacheloruddannede har muligheder for  

 ansættelse på arbejdsmarkedet, vil kunne begrænses til en sådan kortere  

 uddannelse.
 Det samme vil kunne gøre sig gældende inden for jura området, såfremt der  

 i fremtiden viser sig en efterspørgsel på bacheloruddannede.
