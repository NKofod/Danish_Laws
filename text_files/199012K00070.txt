Nr LSF 70 Forslag til Lov om ændring af lov om skibes sikkerhed m.v. og om ophævelse  

 af lov om skibsfartens betryggelse.
Fremsat af industriministeren (Anne Birgitte Lundholt) den 14. november 1990 § 1 I lov om skibes sikkerhed m.v., jf. lovbekendtgørelse nr. 584 af 29.  

 september 1988, foretages følgende ændringer:
 1. Lovens titel affattes således:
 »Lov om skibes sikkerhed og skibsfartens betryggelse m.v.«.
 2. I § 1, stk. 1 indsættes efter  

 »troppetransportskibe«: », jf. dog § 27e«.
 3. I § 9, stk. 1 , indsættes efter »§ 18, stk.  

 4«: », § 27b, stk. 2 og § 27d«.
 4. Efter kapitel 6 indsættes:
»Kapitel 6a Skibsfartens betryggelse § 27a.
Industriministeren fastsætter regler til sikring af  

 sejladsen og om bistand til redning af menneskeliv på søen.
§ 27b.
Industriministeren kan pålægge enhver fører af dansk skib  

 ved optagelse og videresendelse af meteorologiske observationer at bidrage  

 til opretholdelse af vejrtjeneste i sådant omfang, som udkræves til  

 betryggelse af skibsfarten.
 Stk. 2. Trafikministeren træffer efter forhandling med  

 industriministeren de fornødne foranstaltninger til Danmarks medvirken ved  

 opretholdelse af en international vejrtjeneste til betryggelse af  

 skibsfarten.
§ 27c.
Industriministeren kan efter forhandling med  

 forsvarsministeren fastsætte bestemmelser til overholdelse af orden og  

 forebyggelse af fare i danske farvande, herunder forskrifter om, hvad der  

 skal iagttages for at forebygge, at der lægges den frie sejlads hindringer i  

 vejen.
§ 27d.
Forsvarsministeren kan bestemme, at der skal foretages  

 afmærkning m.v. i dansk afmærkningsområde, når forholdene gør det påkrævet.
 Stk. 2. Afmærkninger m.v. i hoved- og gennemsejlingsfarvande samt  

 til sikker ankerplads udføres og vedligeholdes for statens regning ved  

 Farvandsvæsenets foranstaltning.
 Stk. 3. Afmærkning m.v., der ikke er omfattet af stk. 2, udføres  

 og vedligeholdes af vedkommende havnevæsen, brobestyrelse m.v., der tillige  

 afholder udgifterne i forbindelse hermed.
 Stk. 4. Forsvarsministeren afgør, om afmærkning m.v. er omfattet  

 af stk. 2 eller stk. 3.
Stk. 5. Forsvarsministeren fører kontrol med afmærkningen  

 m.v.« § 27e.
Bestemmelser, fastsat i medfør af § 27a eller § 27c, gælder  

 for alle danske skibe, samt for alle udenlandske skibe i dansk havn eller på  

 dansk søterritorium, medmindre andet er bestemt.
 5. § 28, stk. 1 affattes således:
»Med bøde eller hæfte straffes den, der overtræder § 13, stk. 4 og §§  

 23-27, samt den, der ikke efterkommer et påbud, udstedt i henhold til § 15,  

 et forbud mod sejlads i medfør af § 16, stk. 1 eller stk. 2, eller et pålæg i  

 medfør af § 27b, stk. 1. I forskrifter, der udstedes i medfør af loven, kan  

 der fastsættes straf af bøde eller hæfte for overtrædelse af bestemmelser i  

 forskrifterne.« § 2 Stk. 1. Loven træder i kraft den 1. januar 1991.
Stk. 2. Lov om skibsfartens betryggelse, jf. lovbekendtgørelse nr.  

 587 af 29. september 1988, ophæves.
De i medfør af loven udstedte  

 bekendtgørelser bevarer dog deres gyldighed, indtil de ophæves eller afløses  

 af regler, udstedt i medfør af lov om skibes sikkerhed og skibsfartens  

 betryggelse m.v.
Overtrædelse af bekendtgørelserne straffes med bøde.
Dog  

 straffes overtrædelse af bekendtgørelse nr. 186 af 26. maj 1965 om  

 skibsfartens betryggelse med bøde eller hæfte.
§ 3 Loven gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, de særlige  

 færøske eller grønlandske forhold tilsiger.
Bemærkninger til lovforslaget Almindelige bemærkninger Som led i regelforenklingen foreslås det at ophæve lov om skibsfartens  

 betryggelse mod, at relevante bestemmelser indsættes i lov om skibes  

 sikkerhed.
Som følge heraf foreslås lovens titel ændret til »Lov om  

 skibes sikkerhed og skibsfartens betryggelse m.v.«.
 I en generel bestemmelse (§ 27a) bemyndiges industriministeren til som  

 hidtil at fastsætte regler til sikring af sejladsen og om bistand til redning  

 af menneskeliv på søen.
 De bestemmelser i lov om skibsfartens betryggelse, der foreslås overført  

 til lov om skibes sikkerhed, er følgende:
 § 1, stk. 2 og § 3, stk. 2 om opretholdelsen af en international  

 vejrtjeneste og skibsføreres meldepligt.
 § 5, stk. 4 om fastsættelse af bestemmelser til overholdelse af orden og  

 forebyggelse af fare i danske farvande.
 § 5a om afmærkning i dansk afmærkningsområde m.v.
Under lovarbejdet har det været drøftet med Trafikministeriet henholdsvis  

 Forsvarsministeriet, om bestemmelserne i lov om skibsfartens betryggelse, §  

 1, stk. 2 henholdsvis § 5a skulle overføres til de respektive ministeriers  

 lovgivning.
Der var herunder enighed om, at det ville være mest  

 hensigtsmæssigt at indsætte bestemmelserne i lov om skibes sikkerhed m.v.
 Bestemmelserne i lov om skibsfartens betryggelse § 1, stk. 1 og 3,  

 foreslås erstattet af en tekstanmærkning til finansloven med følgende ordlyd:
»Industriministeren bemyndiges til at yde bidrag til en international  

 sikkerhedstjeneste i det nordlige Atlanterhav omfattende isvarsling samt  

 undersøgelser og iagttagelser af de forhold, der betinger isens  

 forekomst.« Seneste bidrag til sikkerhedstjenesten beløb sig til US 43.048,00 for  

 1988.
 Finansudvalgets tilslutning til optagelse af tekstanmærkning på forslag  

 til tillægsbevillingslov for 1991 vil blive søgt gennem forelæggelse af  

 aktstykke.
 Lovforslaget vil hverken have økonomiske eller administrative  

 konsekvenser.
 Bemærkninger til lovforslagets enkelte bestemmelser.
Til § 1 Til nr. 1 Ved ændringen af lovens titel understreges, at den nu også indeholder  

 bestemmelser om skibsfartens betryggelse.
Til nr. 2 Sejladsregler, udstedt i medfør af § 27a eller § 27c, gælder for alle  

 skibe, eksempelvis også krigsskibe og troppetransportskibe.
Dette er i  

 overensstemmelse med den gældende ordning.
Til nr. 3 Da § 27b, stk. 2 og § 27d indeholder bemyndigelser til henholdsvis  

 trafikministeren og forsvarsministeren, er det fundet rigtigst at henvise til  

 dem som undtagelser fra § 9, stk. 1 om, at industriministeren er øverste  

 administrative myndighed i spørgsmål vedrørende denne lov.
Til nr. 4 Kapitel 6a.
Da bestemmelserne i §§ 27a til 27e ikke umiddelbart kan  

 indpasses i de eksisterende kapitler i lov om skibes sikkerhed mv., er det  

 fundet mest hensigtsmæssigt at oprette et selvstændigt kapitel om  

 skibsfartens betryggelse.
§ 27a.
Bestemmelsen bemyndiger industriministeren til som hidtil at  

 fastsætte regler til sikring af sejladsen og om bistand til redning af  

 menneskeliv på søen med henblik på at sikre, at Danmark fortsat kan opfylde  

 sine forpligtelser i så henseende i henhold til den internationale konvention  

 om sikkerhed for menneskeliv på søen 1974/78.
§ 27b.
Stk. 1, der svarer til § 3, stk. 2 i betryggelsesloven, sikrer ved  

 pålæg til førere af danske skibe, at der kan bidrages til opretholdelse af en  

 vejrtjeneste, medens stk. 2, der svarer til betryggelseslovens § 1, stk. 2,  

 bemyndiger trafikministeren til efter forhandling med industriministeren at  

 træffe de fornødne foranstaltninger til dansk medvirken ved opretholdelsen af  

 en international vejrtjeneste til betryggelse af skibsfarten.
Dette gøres  

 bl.a. ved, at Meteorologisk Institut, der henhører under trafikministeren,  

 udpeger skibe, som videregiver deres observationer til instituttet.
§ 27c.
Bestemmelsen, der svarer til betryggelseslovens § 5, stk. 4, skal  

 ses i sammenhæng med § 27d.
Det er således Søfartsstyrelsen under  

 Industriministeriet, der fastsætter forskrifter for sejladsen i de danske  

 farvande, men Farvandsvæsenet under Forsvarsministeriet, der udfører  

 afmærkningen.
§ 27d.
Bestemmelsen, der svarer til betryggelseslovens § 5a i en let  

 moderniseret form, skal ses i sammenhæng med § 27c.
Bestemmelsen afgiver  

 hjemmel til afmærkning m.v. i dansk afmærkningsområde efter  

 forsvarsministerens nærmere bestemmelse, idet sådan afmærkning er  

 Farvandsvæsenets område.
§ 27e.
Se bemærkningerne ad »Til nr. 2«.
Til nr. 5 Det foreslås, at den, der tilsidesætter et pålæg efter § 27b, stk. 1,  

 fortsat skal kunne straffes med bøde eller hæfte.
Til § 2 Eftersom loven ikke vil medføre behov for følgelovgivning endsige have  

 ressourcemæssige konsekvenser, foreslås det, at den træder i kraft den 1.  

 januar 1991.
Der er i medfør af lov om skibsfartens betryggelse udstedt en lang række  

 bekendtgørelser, der foreslås bevaret i deres nuværende form, indtil de i  

 anden forbindelse skal ændres eller ophæves.
Tilføjelsen om, at overtrædelse  

 af disse bekendtgørelser straffes med bøde og, for så vidt angår  

 bekendtgørelse om skibsfartens betryggelse, tillige med hæfte, foreslås  

 indsat med henblik på at bevare hjemmelen for straf for overtrædelse af de  

 bekendtgørelser, der er udstedt med hjemmel i betryggelsesloven.
Til § 3 Lov om skibsfartens betryggelse gjaldt for Færøerne ved sin ikrafttræden  

 den 19. november 1952 og blev sat i kraft for Grønland den 27. februar 1980.  

 Lov om skibes sikkerhed m.v. blev sat i kraft for Færøerne den 1. januar 1985  

 og for Grønland den 1. juni 1981. Det foreslås derfor, at ændringslovens  

 bestemmelser kan sættes i kraft for Færøerne og Grønland ved kongelig  

 anordning.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om skibes sikkerhed m.v., jf. lovbekendtgørelse nr. 584 af 29.  

 september 1988, foretages følgende ændringer:
 1. Lovens titel affattes således:
 »Lov om skibes sikkerhed og skibsfartens betryggelse m.v.«.
 Lov om skibes sikkerhed m.v.
 2. I § 1, stk. 1 indsættes efter  

 »troppetransportskibe«: », jf. dog § 27e«.
 § 1. Loven omfatter danske skibe bortset fra krigsskibe og  

 troppetransportskibe.
 3. I § 9, stk. 1, indsættes efter »§ 18, stk. 4«:  

 », § 27b, stk. 2 og § 27d«.
 § 9. Industriministeren er øverste administrative myndighed i  

 spørgsmål vedrørende denne lov, jf. dog § 18, stk. 4.
 4. § 28, stk. 1 affattes således:
»Med bøde eller hæfte straffes den, der overtræder § 13, stk. 4 og §§  

 23-27, samt den, der ikke efterkommer et påbud, udstedt i henhold til § 15,  

 et forbud mod sejlads i medfør af § 16, stk. 1 eller stk. 2, eller et pålæg i  

 medfør af § 27b, stk. 1. I forskrifter, der udstedes i medfør af loven, kan  

 der fastsættes straf af bøde eller hæfte for overtrædelse af bestemmelser i  

 forskrifterne.« § 28. Med bøde eller hæfte straffes den, der overtræder § 13, stk.  

 4, og §§ 23-27, samt den, der ikke efterkommer et påbud udstedt i henhold til  

 § 15 eller et forbud mod sejlads i medfør af § 16, stk. 1 eller stk. 2. I  

 forskrifter, der udstedes i medfør af loven, kan der fastsættes straf af bøde  

 eller hæfte for overtrædelse af bestemmelser i forskrifterne.
