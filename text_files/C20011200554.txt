Meddelelse om køretøjers  

 indretning og udstyr mv. nr. 1784  

 Afgiftslempelse for visse påhængs- og sættevognstog Bekendtgørelsen nr. 145 af 19. marts 1996, om  

 synsfri sammenkobling af lastbil og påhængskøretøj  

 med en tilladt totalvægt på over 3500 kg, er blevet ændret  

 ved bekendtgørelse af 29. maj 2001, der træder i kraft den 1.  

 juni 2001.
 Denne ændring hænger sammen med en  

 ændring i vægtafgiftsloven, hvor der er indført en ny  

 afgiftskategori, som lemper afgiften for lastbiler, der udelukkende anvendes  

 som trækkraft for påhængs- eller sættevogne med  

 mindst 3 aksler.
 Med ændringerne i vægtafgiftsloven og i  

 ovennævnte bekendtgørelse får de vognmænd, der alene  

 anvender påhængs- eller sættevogne med mindst 3 aksler,  

 muligheden for at lade lastbilen registrere til synsfri sammenkobling alene  

 med et sådant påhængskøretøj, og dermed  

 opnå en besparelse på lastbilens vægtafgift.
 For ibrugtagne lastbiler kan ændringen ske ved  

 anmeldelse til et motorkontor, hvor registreringsattesten vil blive  

 påført "med mindst 3 aksler". Når denne ændring er  

 foretaget, må lastbilen ikke længere sammenkobles synsfrit med et  

 påhængskøretøj, som er forsynet med mindre end tre  

 aksler.
 For nye lastbiler, som alene ønskes registreret til  

 synsfri sammenkobling med påhængs- eller sættevogne med  

 mindst 3 aksler, skal der i forbindelse med syn, med henblik på 1.  

 registrering, gives oplysninger til Statens Bilinspektion herom.  

 Anmeldelsesblanketten og registreringsattesten vil herefter blive  

 påført "med mindst 3 aksler".
 Loven træder i kraft den 1. juni 2001 og har  

 virkning for det enkelte motorkøretøj fra anmeldelsesdagen.
