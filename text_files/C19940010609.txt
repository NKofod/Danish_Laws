 Statsskattelovens § 6 a og ligningslovens § 9, stk. 1, giver adgang til  

 fradrag for udgifter, der er afholdt med henblik på at erhverve, sikre og  

 vedligeholde indkomsten.
 Det er undtagelsen, at der kan foretages fradrag for udgifter til  

 fortæring, idet disse udgifter som hovedregel anses for private, selv om de  

 afholdes i tilknytning til arbejdet.
Der kan kun foretages, fradrag for merudgifter til kost, når det  

 dokumenteres, at der er tale om nødvendige merudgifter i forbindelse med  

 arbejdet, og de samlede udgifter dokumenteres.
Efter praksis har  

 ligningsmyndighederne anset, at fiskere ikke har merudgifter til kost i  

 forbindelse arbejdet.
2. Ved dom af 12. januar 1994 har Vestre Landsret  

 fundet at en fisker, der i indkomståret 1989 var på havet i 193 dage, havde  

 afholdt merudgifter til kost på grund af arbejdet.
Der var henset til  

 provianteringsforholdene i forbindelse med fisketurene, hvis varighed ikke  

 kendtes på forhånd, samt til de uregelmæssige arbejdsforhold.
Sagen blev  

 hjemvist med henblik på en opgørelse af merudgifternes størrelse.
3. Det må herefter antages, at fiskere, der har  

 afholdt udgifter til kost under tilsvarende forhold, har haft merudgifter,  

 der kan fratrækkes som driftsudgifter.
Ansatte fiskere har kun ret til  

 fradrag i det omfang merudgifterne, eventuelt sammen med andre  

 fradragsberettigede lønmodtagerudgifter, overstiger bundfradraget i  

 ligningslovens § 9, stk. 1. Ved bedømmelse af merudgiftens størrelse må der  

 tages udgangspunkt i de dokumenterede udgifter til kost for den pågældende  

 med fradrag af et skønnet normalforbrug, der må antages at overstige  

 Ligningsrådets satser.
 4. Genoptagelse af skatteansættelsene efter  

 foranstående retningslinier kan ske for indkomstårene 1989, 1990, 1991 og  

 1992. Ligningsrådet har i den forbindelse vedtaget, at fiskere, der opholder  

 sig på havet i mere end et døgn, og som kan dokumentere antallet af dage på  

 søen, uden yderligere dokumentation kan opnå fradrag for merudgifter til kost  

 på 20 kr. pr. dag.
 5. Opmærksomheden henledes på, at fra og med  

 indkomståret 1993 har fiskere, der er registreret som erhvervsfiskere efter  

 saltvandsfiskeriloven, mulighed for at foretage fradrag for havdage efter  

 ligningslovens § 9 G.
 6. Ansøgning om genoptagelse af skatteansættelserne  

 skal indgives til skattemyndighederne inden udgangen af 1995, på hvilket  

 tidspunkt cirkulæret bortfalder.
