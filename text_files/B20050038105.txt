Bekendtgørelse  

 om bygge- og anlægsarbejder i vinterperioden I medfør af § 113, stk. 2 i lov om almene boliger samt  

 støttede private andelsboliger m.v., jf. lovbekendtgørelse nr. 106 af 21.  

 februar 2005, bestemmes:
§ 1.  

  

 Bekendtgørelsen med bilag gælder for 1)  

 	  

 Ny-, om- eller  

 tilbygning på 500 (m2) bruttoetageareal eller mere, herunder bebyggelser, der  

 omfatter en flerhed af bygninger på samlet 500 (m2) bruttoetageareal eller  

 mere.
 2)  

 	  

 Alle indendørs  

 arbejder, uanset bruttoetagearealets størrelse, når etageadskillelse eller  

 tagkonstruktion er udført og er vandtæt.
 3)  

 	  

 Anlægsarbejder med en  

 samlet anlægsudgift på over 4 mio. kr. excl. moms bortset fra jord-, grus-,  

 blødbunds-, afvandings- og belægningsarbejder.
 Stk. 2.  

  

 Ved  

 vinterperioden forstås tiden 1. oktober  30. april.
 Stk. 3.  

  

 Ved  

 vinterforanstaltninger forstås vejrligsforanstaltninger i vinterperioden.
 § 2.  

  

 Arbejder, der ikke er afsluttet inden vinterperioden, skal videreføres i  

 denne  

 med normal arbejdsindsats og således, at vintervejrlig ikke kan volde skade  

 på  

 materialer og konstruktioner før, under eller efter arbejdets udførelse.  

 Arbejder, der påbegyndes i vinterperioden, skal på samme måde gennemføres  

 uanset vejrliget.
 Stk. 2.  

  

 Pligten efter  

 stk. 1, der også omfatter detailplanlægning af vinterforanstaltninger,  

 påhviler  

 den enkelte entreprenør.
 Stk. 3.  

  

 Ved  

 entreprenøren forstås i denne bekendtgørelse den eller de entreprenører, der  

 har indgået kontrakt med bygherren.
§ 3.  

  

 Til  

 brug for entreprenørens prissætning, detailplanlægning og udførelse af  

 arbejdet  

 skal bygherren i udbudsmaterialet angive 1)  

 	  

 hvilke og hvor  

 omfattende vinterforanstaltninger, der skønnes nødvendige for at bestemmelsen  

 i  

 § 2 kan opfyldes og 2)  

 	  

 hvorledes foranstaltningerne  

 som nævnt i § 3, stk. 1, nr. 1, der er fælles for flere  

 entrepriser, skal fordeles mellem entreprenørerne.
 Stk. 2.  

  

 Under arbejdets  

 gang skal bygherren supplere angivelserne efter stk. 1, hvis disse viser sig  

 ufuldstændige.
 Stk. 3.  

  

 Gennemføres  

 byggeriet i totalentreprise påhviler pligten efter stk. 1 og stk. 2  

 totalentreprenøren.
 § 4.  

  

 Hvis  

 dele af et arbejde skal gennemføres i vinterperioden omfatter § 3 også  

 følgende  

 byggepladsydelser, uanset om disse udføres i eller uden for vinterperioden:
 1)  

 	  

 Afvanding af  

 byggepladsens arbejdsområde.
 2)  

 	  

 Forsyningsledninger,  

 der er nødvendige for arbejdets udførelse.
 3)  

 	  

 Tilstrækkelige,  

 effektivt befæstede og afvandede færdselsarealer og oplagspladser.
 4)  

 	  

 Belysning af  

 byggepladsen og dennes trafikarealer.
 5)  

 	  

 En eventuel  

 inddækning.
 § 5.  

  

 Pligten  

 til at videreføre arbejdet efter § 2 kan fraviges, hvis arbejdet trods  

 indsats  

 af vinterforanstaltninger af sædvanlig type i normalt omfang ikke kan holdes  

 i  

 gang.
 § 6.  

  

 Det  

 påhviler kommunalbestyrelsen at påse, at bygge- og anlægsarbejder udføres i  

 overensstemmelse med bekendtgørelsens bestemmelser.
 Stk. 2.  

  

 Kommunalbestyrelsen  

 kan over for bygherren, ved totalentreprise totalentreprenøren, påbyde, at  

 forhold, der strider mod bekendtgørelsen, bringes i orden straks eller inden  

 nærmere angivet frist.
 § 7.  

  

 Bekendtgørelsen  

 træder i kraft den 15. juni 2005 og gælder for bygge- og anlægsarbejder, der  

 udbydes denne dato eller senere.
 Stk. 2.  

  

 Bekendtgørelse  

 nr. 728 af 5. september 1995 om bygge- og anlægsarbejder i vinterperioden  

 ophæves.
Erhvervs- og Byggestyrelsen, den 25. maj  

 2005 Jesper Rasmussen /Jan Spohr Bilag 1 Typiske vinterforanstaltninger Til opfyldelse af bestemmelserne i bekendtgørelsens §§ 3 og  

 4 vil det typisk være nødvendigt at iværksætte de nedenfor nævnte  

 vinterforanstaltninger.
 Nogle foranstaltninger f.eks ved byggemodning og  

 byggepladsindretning skal iværksættes for at byggepladsen kan fungere i  

 vinterperioden,  

 andre skal iværksættes for at sikre, at de enkelte byggearbejder både  

 udendørs  

 og indendørs kan udføres i overensstemmelse med de for arbejdet gældende  

 konditioner.
 I nogle tilfælde kan det, hvor det kan ske uden at forringe  

 kvaliteten af det færdige arbejde, af økonomiske årsager være hensigtsmæssigt  

 alene at gardere sig mod det hyppigst forekommende vejrlig og, såfremt  

 sjældnere forekommende vejrlig forvolder ulemper eller skader, foretage de  

 nødvendige afhjælpningsforanstaltninger, jf. f.eks. punkt 1 e og punkt 2 h  

 nedenfor.
