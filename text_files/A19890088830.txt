 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om skattemæssige afskrivninger m.v., jf. lovbekendtgørelse nr. 758  

 af 12. december 1988, som ændret ved lov nr. 388 af 7. juni 1989, foretages  

 følgende ændringer:
 1. § 26 A, stk. 6, affattes således:
»Stk. 6.  Er den skattepligtige i medfør af § 29 A  

 fritaget for, at en fortjeneste som nævnt i § 29 medregnes i den pågældendes  

 særlige indkomst, skal de afskrivningsberettigede beløb, der er nævnt i stk.  

 2 og 3, nedsættes ved forlods afskrivning efter § 29 A, stk. 1.« 2. § 29 A, stk. 1, affattes således:
»Indvindes en fortjeneste, der er skattepligtig efter § 29, ved  

 modtagelsen af en forsikrings- eller erstatningssum, henregnes den ikke til  

 den skattepligtiges særlige indkomst, hvis forsikrings~ eller  

 erstatningssummen anvendes fuldt ud til genopførelse eller genanskaffelse af  

 det skadelidte formuegode og fortjenesten anvendes til forlods afskrivning på  

 udgiften til genopførelse eller genanskaffelse.« 3. I § 29 A, stk. 3, 3. pkt., indsættes efter  

 »skatten« ordet: »ellers«, og ordene », såfremt den  

 skattepligtige ikke havde begæret sig fritaget for erlæggelsen« udgår.
 4. § 29 D, stk. 1, affattes således:
»Afskrivningsreglerne i afsnit I kan anvendes på dok- og  

 beddingsanlæg, der er beregnet til bygning og reparation af skibe, samt på de  

 til selve dokken eller beddingen hørende bygninger, installationer og lign.  

 Anvendelsen af reglerne er betinget af, at der i et indkomstår anskaffes  

 aktiver som nævnt i 1. pkt. til en samlet anskaffelsessum af mindst 200.000  

 kr., og af, at salgsavancer m.v. på de pågældende aktiver også behandles  

 efter reglerne i afsnit I.« 5. I § 29 D, stk. 2, ændres »Aktiver, som  

 omfattes af den tilladelse, der er nævnt i stk. 1,» til: »Aktiver,  

 som efter stk. 1 afskrives efter afsnit I,».
 6. § 29 D, stk. 3, ophæves.
 7. § 29 R, stk. 2, affattes således:
» Stk. 2.  Når indehaveren af en erhvervsvirksomhed  

 dør, kan forskudsafskrivninger overtages af en ægtefælle eller højst een  

 arving efter afdøde på de for afdøde gældende betingelser.« 8. § 30 A affattes således:
» § 30 A.  Ved opgørelse af anskaffelsessummer,  

 forbedringsudgifter og reparationsudgifter kan den skattepligtige ikke  

 medregne afgift, der efter merværdiafgiftsloven kan fradrages som indgående  

 afgift.
Det samme gælder ved opgørelsen af den aftalte byggesum for et skib  

 efter § 14.
Stk. 2.  Ved opgørelsen af salgssummer medregnes ikke  

 merværdiafgift.« § 2 I lov om indskud på etableringskonto, jf. lovbekendtgørelse nr. 759 af 12.  

 december 1988, som ændret ved lov nr. 388 af 7. juni 1989, foretages følgende  

 ændringer:
 1. I § 5, stk. 2, 4. pkt., udgår »der er  

 tale om en virksomhed, hvor antallet af ejere er højst 10, og hvor«.
 2. § 5, stk. 2, 5. pkt., ophæves.
 3. § 5, stk. 4, affattes således:
» Stk. 4.  For indskud på etableringskonto, der er  

 foretaget inden 17. maj 1983, er beløbsgrænsen efter stk. 2 30.000 kr.  

 Skatteministeren kan tillade, at kravet om personlig arbejdsindsats efter  

 stk. 2 og 3 fraviges, når særlige omstændigheder taler derfor og indskud på  

 etableringskonto er sket inden 17. maj 1983. Bestemmelsen i dette stykke  

 finder kun anvendelse indtil udgangen af indkomståret 1995.« 4. § 5, stk. 6, 2. pkt., ophæves.
 5. I § 9, stk. 2, 1. pkt., ændres »Når  

 særlige omstændigheder taler derfor, kan ministeren for skatter og afgifter  

 tillade, at indskud på etableringskonto« til: »Samtlige indskud på  

 etableringskonto kan«, og i 2. pkt. ændres »ansøgning  

 indgives« til: »indskuddet hæves«.
 6. I § 9, stk. 3, indsættes efter 1. pkt.:
»Hvis den skattepligtige i dette indkomstår har været omfattet af  

 personskattelovens § 24, finder 1. pkt. dog ikke anvendelse i det omfang,  

 indskuddet og tillæg efter stk. 1 eller 2 kan rummes inden for det beløb, der  

 efter personskattelovens § 24 kunne fradrages ved opgørelsen af den  

 personlige indkomst.« 7. I § 10, stk. 3, ændres »2.-3.  

 pkt.« til: »3.-4. pkt.« 8. § 11, stk. 2, affattes således:
» Stk. 2.  På tilsvarende måde forholdes, såfremt  

 kontohaverens skattepligt efter kildeskattelovens § 1 ophører.
Har etablering  

 fundet sted, skal der dog ikke foretages efterbeskatning, så længe  

 kontohaveren er skattepligtig efter kildeskattelovens § 2, stk. 1, litra d,  

 af indkomsten fra virksomheden.
Dog kan de ikke hævede indskud opretholdes på  

 de oprindelige vilkår, hvis kontohaveren inden 2 år efter skattepligtens  

 ophør på ny bliver fuldt skattepligtig efter kildeskattelovens § 1.  

 Efterbeskatning skal ske senest ved udløbet af fristen for etablering, jf. §  

 8.« 9. I § 11, stk. 3, 3. pkt., ændres  

 »Ministeren for skatter og afgifter eller den, ministeren bemyndiger  

 dertil, kan tillade, at« til: »Dog kan«.
 10. I § 11 A, stk. 1, indsættes efter 2. pkt.:
»Hvis den skattepligtige i dette indkomstår har været omfattet af  

 personskattelovens § 24, finder 1. pkt. dog ikke anvendelse i det omfang,  

 indskuddet og tillæg efter 1. pkt. kan rummes inden for det beløb, der efter  

 personskattelovens § 24 kunne fradrages ved opgørelsen af den personlige  

 indkomst.« § 3 I lov om investeringsfonds, jf. lovbekendtgørelse nr. 760 af 12. december  

 1988, som ændret ved lov nr. 388 af 7. juni 1989, foretages følgende  

 ændringer:
 1. § 3 A, stk. 3, affattes således:
» Stk. 3.  Skattepligtige personer kan kun benytte  

 henlæggelser til investeringsfonds til forlods afskrivning på aktiver i en  

 virksomhed, såfremt den skattepligtige person i ikke uvæsentligt omfang  

 deltager i driften af virksomheden.« 2. I § 3 A, stk. 5, indsættes efter  

 »kan«: »med virkning for indkomstårene til og med 1990«.
 3. § 9, stk. 2, 1. pkt., affattes således:
»En foretagen investeringsfondshenlæggelse, der ikke anvendes som  

 nævnt i § 3, stk. 1, kan hæves, selv om fristen efter § 6, stk. 2, ikke er  

 udløbet.« 4. I § 9, stk. 2, 2. pkt., ændres  

 »ansøgning indgives« til: »beløbet hæves«.
 5. I § 10, stk. 2, udgår »ministeren for  

 skatter og afgifter eller den, han bemyndiger dertil, tillade, at«, og  

 »1 år« ændres til: »2 år«.
 6. I § 10, stk. 3, udgår »ministeren for  

 skatter og afgifter tillade, at«, og »1 år« ændres til:  

 »2 år«.
 7. § 10, stk. 4, affattes således:
» Stk. 4.  I tilfælde, hvor indehaveren af en  

 erhvervsvirksomhed afgår ved døden, kan henlæggelsen overtages, ved skifte  

 dog senest ved indgivelse af boopgørelsen, af en ægtefælle eller højst een  

 arving efter afdøde på de for afdøde gældende betingelser.« § 4 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 661 af 19. oktober 1989, foretages følgende  

 ændringer:
 1. § 10, stk. 5, 3. og 4. pkt., ophæves.
 2. § 26, stk. 4, ophæves.
§ 5 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 593 af 30. september 1988, foretages følgende  

 ændringer:
 1. § 4, stk. 2, ophæves.
 Stk. 3  bliver herefter stk. 2.
 2. § 5 B, stk. 2, affattes således:
» Stk. 2.  Reglerne i fondsbeskatningslovens §§  

 16-19 finder anvendelse ved den første ansættelse, for hvilken en ændring som  

 nævnt i stk. 1 har virkning.« 3. § 6, stk. 2, ophæves.
 Stk. 3  bliver herefter stk. 2.
 4. I § 10, stk. 1, udgår », medmindre  

 Ligningsrådet i særlige tilfælde tillader, at et andet indkomstår lægges til  

 grund«.
 5. § 35 ophæves.
 6. § 35 A, stk. 1, affattes således:
»For de efter reglerne i § 1, stk. 1, nr. 3, skattepligtige  

 foreninger gælder de i stk. 2-3 nævnte overgangsregler.
Det skatteår, for  

 hvilket en forening første gang beskattes efter reglerne i nærværende lov,  

 benævnes i det følgende overgangsskatteåret.« 7. § 35 A, stk. 2, 3 og 7, ophæves.
 Stk. 4-5 bliver herefter stk. 2-3.
 8. § 35 B ophæves.
 9. I § 35 C, stk. 1, ændres »stk.  

 2-4« til: »stk. 2«.
 10. § 35 C, stk. 2 og 3, ophæves.
 Stk. 4-5 bliver herefter stk. 2-3.
 11. I § 35 F, stk. 1, ændres »stk.  

 2-4« til: »stk. 2-3«.
 12. § 35 F, stk. 2, ophæves.
 Stk. 3-4 bliver herefter stk. 2-3.
 13. §§ 36-38 ophæves.
§ 6 I lov om afgift af arv og gave, jf. lovbekendtgørelse nr. 62 af 6. februar  

 1987, som ændret ved § 5 i lov nr. 360 af 1. juli 1988 og § 4 i lov nr. 373  

 af 7. juni 1989, foretages følgende ændringer:
 1. I § 2, stk. 1, A, indsættes efter litra c  

 som nyt litra:
 Litra d-f bliver herefter litra e-g.
 2. I § 2, stk. 1, A, affattes litra e,  

 der bliver litra f, således:
 3. § 3, stk. 5-7, ophæves.
 4. § 15, stk. 4, affattes således:
» Stk. 4.  Skal en kapital, hvorpå der hviler  

 rente-, indtægts- eller brugsnydelse, udredes fri for arveafgift, jf. § 21,  

 stk. 3, kan boet vælge at betale afgiften af kapitalen straks, selv om afgift  

 efter reglerne i stk. 1 og 2 først skulle betales senere.
Afgiften beregnes  

 da af værdien af kapitalen efter reglerne i § 17.« 5. § 15, stk. 5 og 6, ophæves.
 6. I § 44, stk. 1, ændres »§ 2 A, 1. pkt.,  

 litra f« til: »§ 2, stk. 1, A, 1. pkt., litra g«.
§ 7 I lov om beskatning af fortjeneste ved afståelse af fast ejendom, jf.  

 lovbekendtgørelse nr. 558 af 16. september 1988, som ændret ved lov nr. 385  

 af 7. juni 1989, foretages følgende ændringer:
 1. § 8, stk.1, 1. pkt., affattes således:
»Fortjeneste ved afståelse af en- og tofamilieshuse og  

 ejerlejligheder skal ikke medregnes, hvis huset eller lejligheden har tjent  

 til bolig for ejeren eller dennes husstand i en del af eller hele den  

 periode, hvori denne har ejet ejendommen.« 2. § 8, stk. 2, ophæves.
 Stk. 3-6 bliver herefter stk. 2-5.
 3. § 8, stk. 3, der bliver stk. 2, affattes således:
» Stk. 2.  Reglerne i stk.1 gælder også for  

 sommerhusejendomme og lign., som ejeren eller dennes husstand har benyttet  

 til privat formål i en del af eller hele den periode, hvori denne har ejet  

 ejendommen.« 4. § 8, stk. 4, der bliver stk. 3, affattes således:
» Stk. 3.  Reglerne i stk.1 gælder også ved  

 afståelse af en anpart af en fast ejendom med mere end 2  

 beboelseslejligheder, såfremt anparten er forbundet med brugsret til en  

 beboelseslejlighed i ejendommen og lejligheden har tjent til bolig for ejeren  

 af anparten eller dennes husstand i en del af eller hele den periode, hvori  

 denne har ejet anparten.« 5. I § 8, stk. 5, der bliver stk. 4, affattes  

1. pkt. således:
»Fortjeneste eller tab ved afhændelse eller afståelse af aktier,  

 andelsbeviser og lignende værdipapirer, der er forbundet med brugsret til en  

 beboelseslejlighed i en ejendom med mere end 2 beboelseslejligheder,  

 medregnes ikke ved opgørelsen af skattepligtig almindelig eller særlig  

 indkomst efter aktieavancebeskatningsloven, hvis lejligheden har tjent til  

 bolig for ejeren af værdipapiret eller dennes husstand i en del af eller hele  

 den periode, hvori denne har ejet værdipapiret.« 6. § 8, stk. 5, 3. pkt., ophæves.
 7. I § 8, stk. 6, der bliver stk. 5, ændres  

 »stk. 4 og 5« til: »stk. 3 og 4«.
 8. § 9, stk. 2, affattes således:
» Stk. 2.  Fradraget efter stk.1 gives kun, hvis  

 ejendommen har tjent til bolig for ejeren eller dennes husstand i en del af  

 eller hele den periode, hvori denne har ejet ejendommen.« 9. § 9, stk. 4, 2. pkt., affattes således:
»I disse tilfælde er det dog en betingelse, at ejeren eller dennes  

 husstand havde beboet huset eller lejligheden i en del af eller hele den  

 periode, hvori denne ejede den samlede ejendom.« 10. I § 14, stk. 4, ændres »§ 8, stk. 4, 5  

 og 6« til: »§ 8, stk. 3, 4 og 5«.
§ 8 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, foretages  

 følgende ændringer:
 1. § 7 F, stk. 1, nr. 1, affattes således:
 2. § 7 F, stk. 1, nr. 2, affattes således:
 3. § 7 F, stk. 1, nr. 3, ophæves.
 4. § 16 A, stk. 2, ophæves, og i stedet indsættes:
 » Stk. 2.  Den regionale told- og  

 skatteforvaltning, for Københavns og Frederiksberg Kommuners vedkommende dog  

 skattedirektoratet, kan tillade, at beløb, der udloddes i forbindelse med en  

 nedsættelse af aktiekapitalen eller andelskapitalen i et selskab, der ikke er  

 under likvidation, fritages for beskatning efter reglerne i stk. 1.  

 Fortjeneste eller tab ved den pågældende udlodning behandles i så fald efter  

 de almindelige regler om beskatning af fortjeneste eller tab ved afståelse af  

 aktier m.v.
Stk. 3.  Finder udlodning af likvidationsprovenu fra  

 aktieselskaber og andelsselskaber sted forud for det kalenderår, hvori  

 selskabet endeligt opløses, kan den regionale told- og skatteforvaltning, for  

 Københavns og Frederiksberg Kommuners vedkommende dog skattedirektoratet,  

 tillade, at de udbetalte beløb eller en del af disse ikke skal medregnes i  

 modtagerens skattepligtige almindelige indkomst, når særlige omstændigheder  

 taler derfor.
I så fald behandles de beløb, der fritages for almindelig  

 indkomstbeskatning, efter de almindelige regler om beskatning af fortjeneste  

 eller tab ved afståelse af aktier m.v.
Stk. 4.  Den regionale told- og skatteforvaltnings,  

 henholdsvis skattedirektoratets, afgørelse efter stk. 2 og 3 kan indbringes  

 for den centrale told- og skatteforvaltning, hvis afgørelse ikke kan  

 indbringes for højere administrativ myndighed.« § 9 I lov om særlig indkomstskat m.v., jf. lovbekendtgørelse nr. 900 af 21.  

 december 1987, ophæves § 17, stk. 3.
§ 10 I lov om opkrævning af indkomst- og formueskat for personer m.v.  

 (kildeskat), jf. lovbekendtgørelse nr. 662 af 19. oktober 1989, foretages  

 følgende ændringer:
 1. I § 16, stk. 6, ændres »§ 8, stk. 3« til: »§ 8,  

 stk. 2«.
 2. § 64 A ophæves.
 3. § 65, stk. 3, affattes således:
»Stk. 3.  Reglerne i dette afsnit finder  

 tilsvarende anvendelse på udlodninger foretaget af investeringsforeninger,  

 der udsteder omsættelige beviser for medlemmernes indskud.« § 11 Stk. 1.  Loven træder i kraft dagen efter  

 bekendtgørelsen i Lovtidende.
Loven har virkning fra og med indkomståret  

 1990.
 Stk. 2.  § 2, nr. 6 og 10, har dog virkning for indskud,  

 der foretages den 4. oktober 1989 eller senere.
 Stk. 3.  § 6 har virkning, når afgiftspligten indtræder  

 den 1. januar 1990 eller senere.
 Stk. 4.  § 7 har virkning for afståelser i indkomståret  

 1990 og senere indkomstår.
 Stk. 5.  § 8, nr. 1, har virkning for tilskud, som ydes  

 den 1. januar 1989 og senere.
 Stk. 6.  § 8, nr. 4, og § 9 har virkning for afståelser,  

 der finder sted den 1. januar 1990 eller senere.
Givet på Marselisborg Slot, den 29.  

 december 1989 Under Vor Kongelige Hånd og Segl MARGRETHE R.
