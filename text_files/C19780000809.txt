Efter § 4, stk. 3, i råstofloven, lov nr. 237 af 8. juni 1977, kan  

 miljøministeren fastsætte nærmere retningslinier for den kortlægning af  

 råstofforekomsterne, der forestås af amtsrådene, i hovedstadsområdet  

 hovedstadsrådet.
Lovens § 4 er trådt i kraft den 1. juli 1977.
 Dette cirkulære, der har været forelagt amtsrådsforeningen og  

 hovedstadsrådet, har til formål at sikre, at udførelsen af kortlægningen i  

 henhold til § 4, stk. 2, kan ske ensartet for hele landet.
 De i cirkulæret foreskrevne retningslinier gælder råstofkortlægningens  

 fase 1, således som den er beskrevet i fredningsstyrelsens »Vejledning i  

 råstofkortlægning« 1977.
I Amtsrådene/ hovedstadsrådet forestår en kortlægning af råstofforekomsterne  

 i jorden efter art, mængde og beliggenhed, omfattende følgende råstoffer:  

 Sten, grus, sand, ler, kalk, kridt, tørv, granit/ gnejs, sandsten, skifer,  

 kaolin, kul, brunkul, mergel, kildekalk/ søkalk, skaller, moler, kiselgur,  

 flint, myremalm og okker.
II 1. Råstofkortlægningens fase 1 sigter mod  

 udarbejdelsen af foreløbige råstofkort; i vejledningen betegnet C-kort.
 C-kortene skal vise arten og beliggenheden af råstofforekomster.  

 Oplysninger om kvalitet og mængde kan medtages, hvor de foreligger, men skal  

 i øvrigt først kortlægges i råstofkortlægningens fase 2.
 2. C-kortene skal fremstilles på grundlag af Geodætisk  

 Instituts kort i målforholdet 1:25.000 (4 cm kort). For større områder  

 fremstilles eventuelt oversigtskort målforholdet 1:100.000 (1 cm kort). Ved  

 stedfæstelse af oplysningerne benyttes UTM-systemet.
3. Der udarbejdes et kort for hvert enkelt råstof,  

 idet dog råstoffer, som kun forekommer inden for begrænsede områder,  

 eventuelt kan indtegnes på samme kort.
Dette gælder f. eks. kaolin,  

 kildekalk/ søkalk, skaller, moler, kiselgur, flint, myremalm og okker.
4. De formodede forekomster angives på kortene, som  

 beskrevet i vejledningens afsnit 5.3., med de i vejledningens fig. 19 viste  

 farver og signaturer.
Der benyttes en graduering i farverne, således at den  

 kraftigste farvning angiver gode forekomstmuligheder, svagere farve mindre  

 gode muligheder og svagest farve dårlige eller ingen muligheder.
Områder, for  

 hvilke der ikke foreligger oplysninger, farvelægges ikke, jvf. fig. 27 A og B  

 i vejledningen.
De under pkt. 3 særligt nævnte råstoffer angives med sort/  

 hvid signatur.
Kortene skal forsynes med signaturforklaring.
 5. Oplysninger om overjordens og forekomsternes  

 mægtighed angives som beskrevet i vejledningens afsnit 5.3.
III Aflevering af C-kortene, jvf. § 4, stk. 2, sker til Danmarks geologiske  

 Undersøgelse.
Kortene afleveres i 2 eksemplarer.
Der oplyses samtidig om, på  

 hvilke grundlag C-kortene er udarbejdet, herunder hvilke specialkort der er  

 fremstillet, samt om der er udført feltundersøgelser.
