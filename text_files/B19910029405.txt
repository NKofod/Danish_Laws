I henhold til §§ 2, 4 og 22 i lov nr. 431 af 13. juni 1990 om gymnasiet m.v. fastsættes:
Gymnasiets opbygning og indhold § 1.  Undervisningen i gymnasiet er 3-årig og gives på  

 to forskellige linjer, den sproglige og den matematiske.  

 Undervisningen omfatter obligatoriske fag, som er fælles for alle  

 elever på den valgte linje, og valgfag, som kan vælges af elever på  

 begge linjer, jf. dog stk. 3 og 4. Valgfag findes på to niveauer, højt  

 niveau og mellemniveau.
Stk. 2.  De obligatoriske fag på begge linjer er  

 religion, oldtidskundskab, dansk, historie, engelsk, geografi, biologi,  

 musik, billedkunst og idræt.
På den sproglige linje undervises tillige i tysk  

 eller fransk som fortsættersprog, tysk, fransk, spansk, italiensk eller  

 russisk som begyndersprog samt i latin og naturfag (matematik-fysik-kemi). På  

 den matematiske linje undervises tillige i matematik, fysik og kemi samt  

 fransk eller tysk som fortsættersprog eller tysk, fransk, spansk, italiensk  

 eller russisk som begyndersprog.
Stk. 3.  Valgfagene på højt niveau er engelsk, tysk som  

 fortsættersprog og begyndersprog, fransk som fortsættersprog og  

 begyndersprog, spansk, italiensk, russisk, latin, græsk, samfundsfag,  

 biologi, kemi, fysik, matematik og musik.
Latin og græsk kan kun vælges af  

 elever på sproglig linje.
Biologi, fysik, kemi og matematik kan kun vælges af  

 elever på matematisk linje.
Engelsk tilrettelægges forskelligt på de to  

 linjer.
Stk. 4.  Valgfagene på mellemniveau er latin,  

 samfundsfag, geografi, biologi, kemi, fysik, matematik, datalogi, teknikfag,  

 erhvervsøkonomi, filosofi, dramatik, musik, idræt, billedkunst, design samt  

 film- og tv-kundskab.
Matematik og fysik kan kun vælges af elever på sproglig  

 linje.
Latin og kemi tilrettelægges forskelligt på de to linjer.
 Stk. 5.  Undervisnings- og Forskningsministeriet kan  

 godkende, at der tilbydes eleverne undervisning i andre valgfag end de i stk.  

 3 og 4 nævnte.
 Stk. 6.  Undervisningen omfatter tillige en større  

 skriftlig opgave, jf. § 7.
 Stk. 7.  Alle elever undervises desuden i edb.
 Stk. 8.  Med hensyn til fagenes indhold henvises til  

 bekendtgørelse om fagene m.v. i gymnasiet (gymnasiefagbekendtgørelsen).
§ 2.  For den enkelte elev omfatter undervisningen de  

 obligatoriske fag efter § 1, stk. 2, samt valgfag efter § 1, stk. 3 og 4, i  

 et omfang af 4 eller 5 ugentlige timer i 2. gymnasieklasse og 14-15 ugentlige  

 timer i 3. gymnasieklasse, jf. dog stk. 2-5. Hertil kommer den større  

 skriftlige opgave.
Et fag kan kun vælges på eet niveau, og samme fag på  

 mellemniveau kan ikke vælges både i 2. gymnasieklasse og i 3. gymnasieklasse.
 Stk. 2.  Mindst to af valgfagene skal vælges blandt de  

 fag, der er nævnt i § 1, stk. 3, dog således at elever på sproglig linje skal  

 vælge mindst et sprog på højt niveau, og elever på matematisk linje skal  

 vælge et af fagene matematik, fysik, kemi, biologi, musik eller samfundsfag  

 på højt niveau.
Stk. 3.  Elever på sproglig linje, der vælger både latin  

 og græsk som valgfag på højt niveau, afslutter efter eget valg undervisningen  

 i fortsættersprog eller begyndersprog efter 1. gymnasieklasse.
Elever, der  

 vælger græsk på højt niveau, deltager ikke i undervisningen i oldtidskundskab  

 i 3. gymnasieklasse.
 Stk. 4.  Elever på matematisk linje, som vælger enten  

 samfundsfag eller musik på højt niveau, skal yderligere vælge mindst eet af  

 følgende fag: matematik på højt niveau, fysik på højt niveau, biologi på  

 mellemniveau, geografi på mellemniveau eller kemi på mellemniveau.
 Stk. 5.  Valg af fagene fransk, italiensk, russisk, tysk  

 eller spansk som valgfag forudsætter, at eleven har fulgt undervisning i  

 det/de pågældende sprog i 1. og 2. gymnasieklasse.
 § 3.  Eleverne har pligt til at følge undervisningen,  

 herunder til at aflevere de skriftlige arbejder, der forlanges, og deltage i  

 årsprøver efter 1. og 2. gymnasieklasse, jf. dog § 3 i lov om gymnasiet om  

 fritagelse for undervisning i religion.
 Stk. 2.  Eleverne skal orienteres om mødepligten og om  

 de konsekvenser, det vil få, hvis den ikke overholdes.
Stk. 3.  Rektor drager omsorg for, at der sker en  

 registrering af fremmødet.
Den enkelte elev skal have mulighed for at  

 kontrollere sine forsømmelser.
Opgørelsen af forsømmelser for den enkelte  

 elev gælder for hvert skoleår for sig.
 Stk. 4.  Hvis en elevs fravær henholdsvis manglende  

 aflevering af skriftlige arbejder overstiger en af rektor fastsat grænse på  

 normalt højst 15 pct. af den afholdte undervisning henholdsvis de krævede  

 skriftlige arbejder, medfører det som hovedregel henvisning til at aflægge  

 eksamen på særlige vilkår efter bestemmelserne i § 13, jf. dog stk. 7.
Stk. 5.  Hvis rektor skønner, at en elevs  

 tilsidesættelse af mødepligtsbestemmelserne er i fare for at nå et omfang,  

 der medfører henvisning til at aflægge eksamen på særlige vilkår, gives  

 eleven en skriftlig advarsel.
Advarslen gives i anbefalet brev eller mod  

 kvittering fra eleven, eller, hvis eleven er undergivet forældremyndighed, i  

 anbefalet brev til dennes indehaver.
 Stk. 6.  Tilsidesættelse af mødepligtsbestemmelserne  

 inden for et enkelt fag medfører normalt henvisning til at aflægge eksamen på  

 særlige vilkår i alle fag.
 Stk. 7.  Rektor kan, hvis særlige forhold gør sig  

 gældende, bestemme, at en elev trods tilsidesættelse af  

 mødepligtsbestemmelserne kan aflægge prøve på normale vilkår.
 Stk. 8.  I tilfælde af graverende eller fortsat  

 tilsidesættelse af mødepligtsbestemmelserne kan rektor i medfør af lovens §  

 12 bestemme, at eleven udelukkes fra undervisningen.
Undervisningen i gymnasiet § 4.  Undervisningen i gymnasiet tilrettelægges efter  

 følgende timeplan (lektioner pr. uge):
-------------------------------------------------------------------- -------------------------------------------------------------------- Stk. 2.  Undervisningen i valgfagene på højt niveau, jf.  

 § 1, stk. 3, tilrettelægges efter følgende timeplan (lektioner pr. uge):
-------------------------------------------------------------------- -------------------------------------------------------------------- (* 1) Jf. dog § 2, stk. 3.
Stk. 3.  Valgfagene på mellemniveau, jf. § 1, stk. 4,  

 tilrettelægges over eet år med fire ugentlige timer.
I fagene geografi samt  

 matematik, fysik og kemi på sproglig linje finder undervisningen sted i 3.  

 gymnasieklasse.
For de øvrige fags vedkommende finder undervisningen sted  

 enten i 2. eller 3. gymnasieklasse.
Holdene kan bestå af elever fra begge  

 klassetrin.
§ 5.  Ved begyndelsen af undervisningen skal læreren  

 enten sammen med eleverne udarbejde en plan for arbejdet i efterårshalvåret  

 eller gøre eleverne bekendt med en sådan plan.
For de senere faser i  

 undervisningen gælder, at læreren og eleverne i fællesskab planlægger  

 arbejdet.
Læreren og eleverne drøfter regelmæssigt undervisningen.
Stk. 2.  Undervisningen i den enkelte klasse skal  

 koordineres med henblik på at sikre sammenhængen mellem fagene og en passende  

 fordeling af elevernes arbejdsbyrde.
Koordineringen drøftes i  

 lærerforsamlingen, jf. stk. 3.
Stk. 3.  Lærerforsamlingen omfatter alle den pågældende  

 elevs lærere under rektors forsæde.
Lærerne har pligt til at deltage i  

 lærerforsamlingens møder.
§ 6.  Ud over de i § 2 nævnte fag omfatter  

 undervisningen fællestimer og frivillig undervisning i musik, billedkunst og  

 idræt samt ekskursioner m.v.
Undervisnings- og Forskningsministeriet  

 fastsætter nærmere regler herom.
Den større skriftlige opgave § 7.  I 3. gymnasieklasse udarbejder hver elev en  

 større skriftlig opgave i et af fagene dansk eller historie eller i et af  

 elevens valgfag på højt niveau, jf. § 1, stk. 3. Den enkelte elev vælger selv  

 det fag, som opgaven skal skrives i.
Opgaven udarbejdes i løbet af en uge i  

 perioden 15. november til 31. januar.
Den skemalagte undervisning suspenderes  

 i denne uge for elever i 3. gymnasieklasse.
Opgaven formuleres af læreren i  

 det pågældende fag inden for et område, der vælges af eleven i samråd med  

 læreren.
 Stk. 2.  De nærmere retningslinjer om praktiske forhold  

 i forbindelse med udarbejdelse af opgaven og om fremgangsmåden ved  

 bedømmelsen af opgaven fremgår af bilag 2.
 Stk. 3.  Skolernes lokaler, bibliotek og øvrige udstyr  

 skal være til rådighed for eleverne i den uge, hvor opgaven udarbejdes.  

 Fysik-, kemi- og biologilokaler skal være til rådighed i passende omfang  

 inden for normal undervisningstid afhængig af opgavens karakter, og en af  

 fagets lærere skal være til stede.
Studievejledning § 8.  Skolen tilbyder eleverne kollektiv og individuel  

 studievejledning, jf. bekendtgørelse om uddannelses- og erhvervsvejledning i  

 gymnasiet og på studenterkursus.
Undervisningen på den enkelte gymnasieskole § 9.  Ved hver offentlig gymnasieskole skal der gives  

 undervisning på den sproglige og den matematiske linje.
Stk. 2.  Bestyrelsen træffer efter indstilling fra  

 rektor beslutning om, hvilke fag der skal tilbydes på den enkelte skole.
Der  

 skal dog mindst tilbydes undervisning i 6 valgfag på højt niveau, herunder  

 engelsk for sproglige og et andet fremmedsprog, matematik og fysik, samt i  

 mindst 6 valgfag på mellemniveau.
Stk. 3.  Samtlige valgfag på højt niveau efter § 1, stk.  

 3, og følgende valgfag efter § 1, stk. 4: latin, samfundsfag, geografi,  

 biologi, kemi, fysik, matematik, datalogi, teknikfag, erhvervsøkonomi, musik,  

 idræt samt billedkunst skal tilbydes ved en eller flere af de offentlige  

 gymnasieskoler inden for amtskommunen.
Amtsrådet kan pålægge den enkelte  

 skole bestemte af de nævnte valgfag.
 Stk. 4.  Den enkelte skole kan udover reglerne i § 2,  

 stk. 2-4, fastsætte yderligere bindinger på elevernes valg af valgfag.
 Stk. 5.  Til elever med handicap gives der  

 specialundervisning eller anden specialpædagogisk bistand i fornødent omfang.
 § 10.  Amtsrådet træffer beslutning om det samlede  

 ugentlige lærerskematimetal til undervisning som anført i § 4 ved den enkelte  

 skole.
 Det minimale ugentlige lærerskematimetal udgør dog:
Hertil lægges i alle tilfælde eventuelle ekstratimer i idræt som følge af  

 den kønsadskilte undervisning.
Hvis skolen har græskundervisning i 3.  

 gymnasieklasse, lægges 3 ugetimer til ovennævnte lærerskematimetal.
Hvis  

 skolen har klasser, der omfatter elever fra såvel den sproglige som den  

 matematiske linje, tillægges 14 timer for hver 1. g-klasse og 12 timer for  

 hver 2. g-klasse af denne type.
Stk. 2.  Rektor træffer afgørelse om, hvorledes den  

 samlede timeramme efter stk. 1 skal anvendes til obligatoriske fag og til  

 valgfag.
Afgørelsen skal træffes med udgangspunkt i skolens  

 undervisningstilbud og således, at elevernes ønsker opfyldes bedst muligt.
 Stk. 3.  Undervisnings- og Forskningsministeriet  

 fastsætter særlige regler for antallet af elever i laboratorietimer og for  

 holddannelsen i faget idræt.
Stk. 4.  Reglerne i § 9, stk. 1, 2 og 4, samt i stk. 1-3  

 finder tilsvarende anvendelse for private gymnasieskoler, idet den private  

 gymnasieskoles bestyrelse træder i stedet for amtsrådet.
Undervisnings- og  

 Forskningsministeriet kan i særlige tilfælde dispensere fra reglen i § 9,  

 stk. 2, 2. pkt.
Stk. 5.  Reglerne vedrørende amtskommunerne finder  

 tilsvarende anvendelse for Københavns og Frederiksberg Kommuner.
For Sorø  

 Akademis Skoles vedkommende træder Undervisnings- og Forskningsministeriet i  

 stedet for amtsrådet.
Stk. 6.  Til beregningen efter stk. 1 fastsættes pr. 15.  

 april et forventet elevantal det følgende skoleår.
Timetallet kan ikke  

 reduceres efter dette tidspunkt.
 § 11.  Senest den 1. marts skal eleverne i 1.  

 gymnasieklasse meddele, hvilke af de tilbudte valgfag de ønsker at følge  

 undervisning i i 2. gymnasieklasse, jf. § 2. Samtidig skal eleverne med  

 henblik på skolens planlægning meddele, hvilke af de tilbudte valgfag de  

 påregner at vælge i 3. gymnasieklasse.
 Stk. 2.  Elever i 2. gymnasieklasse skal tilsvarende  

 senest 1. marts meddele deres endelige valg af valgfag for 3. gymnasieklasse,  

 jf. § 2.
Eksamen § 12.  Studentereksamen omfatter prøver i alle  

 obligatoriske fag undtagen idræt, musik og billedkunst samt i alle valgfag.
Stk. 2.  Eksamen omfatter for hver elev i alt 10 prøver  

 samt den større skriftlige opgave, jf. § 7. Prøverne aflægges på det  

 klassetrin, hvor eleven afslutter undervisningen i faget, jf. stk. 3. Elever,  

 der vælger et valgfag, som tillige er obligatorisk fag, i umiddelbar  

 forlængelse af det obligatoriske fag, aflægger kun prøve i valgfaget.
Elever,  

 der vælger både latin og græsk på højt niveau, aflægger dog ikke prøve i det  

 sprogfag, der fravælges efter 1. gymnasieklasse, jf. § 2, stk. 3.
Stk. 3.  Alle elever aflægger efter 3. gymnasieklasse  

 skriftlig prøve i dansk og i de fag efter § 1, stk. 3, der er valgt.
Efter 2.  

 gymnasieklasse aflægger alle elever på den sproglige linje skriftlig prøve i  

 engelsk og alle på den matematiske linje skriftlig prøve i matematik.
Stk. 4.  Undervisnings- og Forskningsministeriet  

 fastsætter hvert år, i hvilke fag der herudover aflægges mundtlig prøve.  

 Antallet af prøver for den enkelte elev efter 1. og 2. gymnasieklasse  

 fastsættes således, at der normalt aflægges fire mundtlige prøver efter 3.  

 gymnasieklasse.
Om eksamen på særlige vilkår henvises til § 13, stk. 2.
Stk. 5.  For elever, der vælger latin, biologi eller  

 kemi som valgfag på mellemniveau i 3. gymnasieklasse, bortfalder en eventuel  

 aflagt prøve efter 1. gymnasieklasse.
Prøven tæller ikke med i antallet efter  

 stk. 2.
 § 13.  Ved aflæggelse af eksamen på særlige vilkår  

 efter 1. og 2. gymnasieklasse gælder følgende:
 Stk. 2.  Ved aflæggelse af eksamen på særlige vilkår  

 efter 3. gymnasieklasse gælder følgende:
 Evaluering m.v.
§ 14.  Undervisningen i gymnasiet skal løbende  

 evalueres til intern brug, så elever og lærere informeres om udbyttet af  

 undervisningen.
Desuden skal den enkelte elevs faglige kvalifikationer  

 evalueres til ekstern brug; dette sker ved følgende former for bedømmelse:  

 vidnesbyrd, standspunktskarakterer, årskarakterer og eksamenskarakterer.
 § 15.  Som led i evalueringen afholdes der følgende  

 prøver, der ikke indgår i studentereksamen:
 Karaktererne for terminsprøverne indgår i grundlaget for fastsættelsen af  

 standpunktskarakterer og årskarakterer.
Stk. 2.  Årsprøverne holdes i maj/juni-eksamensterminen.  

 I 1. og 2. gymnasieklasse holdes der hvert år desuden 3 mundtlige  

 årsprøver/eksaminer, med mindre undervisningen fortsætter, og elevernes  

 udbytte evalueres på anden måde.
Der skal dog som minimum afholdes mindst  

 fire mundtlige årsprøver/eksaminer i løbet af de to år.
 § 16.  Vidnesbyrd og standpunktskarakterer gives efter  

 bestemmelserne i bilag 3.
§ 17.  Årskarakterer gives i alle fag ved slutningen  

 af alle 3 gymnasieklasser.
Der gives dog ikke årskarakterer i idræt som  

 obligatorisk fag.
Om eksamen på særlige vilkår henvises til § 13, stk. 2.
Stk. 2.  I fag, som efter § 12, stk. 3, har skriftlig  

 prøve til studentereksamen, gives der to årskarakterer: En for skriftlige og  

 en for mundtlige præstationer.
I andre fag gives der een årskarakter.
Stk. 3.  Årskarakteren i det enkelte fag gives af  

 faglæreren.
Karakteren er en bedømmelse af elevens standpunkt ved skoleårets  

 slutning.
 § 18.  På grundlag af evalueringen ved skoleårets  

 slutning rådgiver lærerforsamlingen eleverne i 1. og 2. gymnasieklasse og  

 eventuelt deres forældre om de enkelte elevers fortsættelse i næste klasse.  

 Afgørelse herom træffes af eleven eller - hvis denne er under 18 år og ugift  

 - af forældremyndighedens indehaver, jf. dog § 13, stk. 1 og 2.
§ 19.  Umiddelbart før årskaraktererne fastsættes,  

 drøftes elevernes standpunkt på et lærerforsamlingsmøde.
Karaktererne skal  

 være indført i eksamensprotokollen, før skemaet for den mundtlige eksamen  

 offentliggøres.
Andre bestemmelser § 20.  Klage over rektors afgørelse i henhold til  

 denne bekendtgørelse kan af eleven indgives til Undervisnings- og  

 Forskningsministeriet inden en måned efter, at afgørelsen er meddelt eleven.
 Stk. 2.  Hvis eleven er undergivet forældremyndighed,  

 kan klage også indgives af dennes indehaver.
Stk. 3.  Klagen indgives skriftligt gennem rektor, der  

 videresender klagen til ministeriet sammen med sin egen udtalelse i sagen.  

 Før sagen videresendes, skal rektor give klageren lejlighed til inden for en  

 uges frist at kommentere udtalelsen.
Klagerens eventuelle kommentar skal  

 medsendes til ministeriet.
 Stk. 4.  Ministeriet træffer afgørelse om stadfæstelse  

 af rektors afgørelse eller om ændring af denne til fordel for klageren.
 § 21.  Rektor kan give tilladelse til, at personer,  

 som ønsker at aflægge enkeltfagsstudentereksamen, jf. hf-bekendtgørelsen, kan  

 følge undervisningen og gå til eksamen på gymnasiet i enkelte fag.
 § 22.  Undervisnings- og Forskningsministeriet har det  

 overordnede ansvar for og fører tilsyn med undervisningen i gymnasieskolen.
 Stk. 2.  Undervisnings- og Forskningsministeriet kan  

 godkende sådanne afvigelser fra bekendtgørelsens bestemmelser, som er led i  

 pædagogisk udviklingsarbejde, eller som i øvrigt indgår i en fastlagt plan.  

 Det er en betingelse herfor, at eksamens anvendelighed som grundlag for  

 videregående uddannelse ikke forringes.
 Stk. 3.  Undervisnings- og Forskningsministeriet kan  

 dispensere fra bekendtgørelsen i særlige tilfælde.
 § 23.  Skoleåret omfatter 199 dage inkl. eksamens- og  

 årsprøveperioden.
 § 24.  Undervisnings- og Forskningsministeriet kan  

 give økonomisk støtte til pædagogisk udviklingsarbejde og til efteruddannelse  

 af lærere og andet personale.
§ 25.  Bekendtgørelsen træder i kraft den 1. august  

 1991, idet dog §§ 3 og 13, stk. 1, først har virkning for de elever, der  

 påbegynder undervisningen i 1. gymnasieklasse august 1991 eller senere.  

 Bekendtgørelse nr. 76 af 6. februar 1990 om gymnasiet som ændret ved  

 bekendtgørelse nr. 176 af 9. marts 1990 ophæves samtidig, idet dog §§ 3, 17  

 og 19, stk. 1, fortsat har virkning for de elever, der har påbegyndt  

 undervisningen i 1. gymnasieklasse august 1990 eller tidligere.
Reglerne om  

 eksamen opretholdes for så vidt angår sygeeksamen 1991.
Stk. 2.  Bekendtgørelse nr. 415 af 11. juli 1988 om  

 lærerråd, lærerforsamlinger, elevråd og fællesudvalg ved gymnasieskoler,  

 studenterkurser og 2-årige kurser til højere forberedelseseksamen,  

 bekendtgørelse nr. 157 af 7. marts 1990 om valg af skoleråd ved  

 gymnasieskoler uden for København ophæves.
Cirkulære af 2. september 1988 om  

 behandlingen af forsømmelsessager i gymnasiet, cirkulære af 15. juni 1989 om  

 evaluering og meddelelser til hjemmmene, cirkulære af 23. marts 1990 om  

 praktiske forhold og bedømmelsen af den større skriftlige opgave i gymnasiet  

 og cirkulære af 25. november 1988 om godkendelse af valgfag i gymnasiet  

 ophæves.
 Stk. 3.  Bekendtgørelse nr. 114 af 5. april 1972 om  

 gymnasiale suppleringskursus, bekendtgørelse nr. 10 af 15. januar 1988 om  

 afskæring af klage over afgørelser vedrørende undervisning i gymnasiet og på  

 studenterkursus og studentereksamen m.v., cirkulære af 15. december 1989 om  

 gymnasiale suppleringskurser i skoleårene 1989/90 og 1990/91, cirkulære af  

 16. september 1988 om gymnasialt suppleringskursus i latin på  

 sundhedsuddannelserne, cirkulære af 26. september 1988 om faget latin på gsk,  

 cirkulære af 15. august 1989 om græsk på gsk, cirkulære af 6. oktober 1989 om  

 kemi på gsk, cirkulære af 6. oktober 1989 om fysik på gsk, skrivelse af 31.  

 oktober 1986 vedrørende hjælpemidler ved skriftlig eksamen i matematik ved  

 gsk, skrivelse af 14. november 1986 om suppleringskursus matematik 2 og  

 cirkulære af 10. februar 1989 om faget matematik som gsk-undervisning ophæves  

 den 1. oktober 1991.
Undervisnings- og Forskningsministeriet,  

 den 7. maj 1991 Bertel Haarder / Steffen Jensen Bilag 1 Oversigt over gymnasiets fag -------------------------------------------------------------------- -------------------------------------------------------------------- Bilag 2 Bestemmelser om praktiske forhold og bedømmelsen af den større skriftlige  

 opgave i gymnasiet Bilag 3 Bestemmelser om evaluering og meddelelser til hjemmene I.
Intern evaluering Formålet med den løbende evaluering er at vejlede elever og lærer med  

 henblik på den videre tilrettelæggelse af undervisningen.
Den enkelte lærer  

 får herigennem mulighed for at justere undervisningens progression og niveau  

 i relation til elevernes faglige formåen.
Den interne evaluering skal desuden  

 danne grundlag for en detaljeret vejledning af den enkelte elev med hensyn  

 til både den faglige udvikling og arbejdsmetoder.
Evalueringsformen  

 fastlægges af elever og lærer i fællesskab og tilpasses undervisningens form  

 og indhold.
Læreren følger udviklingen i såvel den enkelte elevs som hele holdets  

 udbytte af undervisningen.
Med passende mellemrum drøftes dette kollektivt og  

 individuelt med eleverne.
Hele undervisningsforløb evalueres, fx ved tests,  

 særlige opgaver/rapporter eller samtaler.
I forbindelse med arbejdet med skriftlige discipliner giver læreren en  

 vurdering af elevens arbejde i form af en karakter og/eller skriftlige eller  

 mundtlige kommentarer.
Samtidig vejledes eleven med hensyn til arbejdsmetoder  

 og faglige detaljer, således at eleven bliver i stand til fortsat at forbedre  

 sit skriftlige arbejde.
II.
Ekstern evaluering Der skal endvidere foretages evaluering af den enkelte elevs faglige  

 kvalifikationer til ekstern brug.
Dette sker ved følgende former for  

 bedømmelse: Årskarakterer, eksamenskarakterer, standspunktskarakterer og  

 vidnesbyrd.
 Medtællende årskarakterer, der skal anføres på elevernes eksamensbeviser,  

 gives ved udgangen af det skoleår, hvor faget afsluttes. Årskaraktererne  

 gives af faglæreren og udtrykker dennes bedømmelse af elevens standpunkt  

ved skoleårets slutning.
Der gives standpunktskarakterer i de fag, hvori der til studentereksamen  

 gives årskarakterer.
Standspunktskaraktererne skal gives to gange i løbet af  

 skoleåret, og for fag, der fortsætter i det følgende skoleår, tillige ved  

 skoleårets afslutning (ikke-medtællende årskarakter). Rektor fastsætter  

 tidspunkterne for afgivelse af standpunktskarakterer.
Disse karakterer kan  

 ledsages af et i ord affattet vidnedsbyrd om elevens anlæg for og arbejde i  

 faget.
Hvis en karakter er under 6, skal den ledsages af et  

 vidnesbyrd, og tilsvarende gælder, hvis en karakter er to karakterpoint eller  

 mere lavere end den forudgående bedømmelse.
III.
Terminsprøver og årsprøver Rektor fastsætter ordning og omfang af mundtlige årsprøver efter 1. g og  

 2. g eller eventuelt andet arbejde for klasserne i tiden, efter at  

 undervisningen efter normalt skema er ophørt, og indtil sommerferien.
Med  

 hensyn til 2 mundtlige årsprøver kan lærer og elever vælge at udnytte  

 muligheden for at afprøve andre evalueringsformer, fx på grundlag af specielt  

 tilrettelagte undervisningsforløb, udadrettede aktiviteter eller lignende.
 I forbindelse med afgivelse af standpunktskarakterer, såvel i skoleårets  

 løb som ved dets afslutning, og umiddelbart før den endelige fastsættelse af  

 medtællende årskarakterer i de fag, der afsluttes, drøftes elevernes  

 standpunkt på et lærerforsamlingsmøde.
På lærerforsamlingsmødet ved skoleårets slutning behandles spørgsmål om  

 rådgivning af eleverne i 1. g og 2. g om fortsættelse i næste klasse.  

 Resultatet af årsprøver og lignende er vejledende for lærerforsamlingens  

 behandling.
Hvis der ikke er enighed om, at en elev bør fortsætte i næste  

 klasse, drøfter lærerforsamlingen, hvilke råd der skal gives den pågældende  

 elev.
Rektor skal skriftligt over for eleven eller dennes forældre referere  

 de synspunkter, der er fremkommet under drøftelserne.
Afgørelse af, om en  

 elev skal fortsætte i næste klasse træffes af eleven - eller hvis denne er  

 under 18 år og ugift af forældremyndighedens indehaver.
IV.
Meddelelser til hjemmene Skolen skal (for ugifte elever under 18 år) give meddelelse til hjemmet,  

 hvis den løbende evaluering giver anledning til bekymring for en elevs  

 standpunkt, således at skole og hjem i et samarbejde kan søge elevens  

 problemer løst.
Kontakten mellem skolen og hjemmene varetages endvidere ved  

 afholdelse af forældremøder og ved skriftlig meddelelse af  

 standpunktskarakterer, årskarakterer og lærerforsamlingens eventuelle råd.
Forældremøderne afholdes med deltagelse af lærere, elever og disses  

 forældre mindst en gang om året.
Ved sådanne møder orienteres forældrene om  

 resultaterne af den løbende evaluering.
