 Beløbene i §§ 1,2, 4 og 5 i denne bekendtgørelse er fastsat i forhold til  

 stigningen i ugelønnen fra april kvartal 1976 til april kvartal 1985.  

 Ugelønnen beregnes ved at multiplicere den gennemsnitlige timeløn i kvartalet  

 med det ugentlige antal arbejdstimer ved fuld sædvanlig arbejdstid, jfr.  

 arbejdsskadeforsikringslovens § 38, stk. 1 og 2. Den gennemsnitlige timeløn i  

 april kvartal 1976 var 3415 øre og i april kvartal 1985 6968 øre, og det  

 sædvanlige ugentlige antal arbejdstimer var 40 i begge kvartaler.
ARBEJDSSKADER INDTRUFFET 1. APRIL 1986 ELLER SENERE § 1.  Med virkning for arbejdsskader indtruffet den 1.  

 april 1986 eller senere fastsættes følgende:
 § 2.  Grundlønnen for beregning af reguleringaf  

 løbende ydelser for arbejdsskader, indtruffet den 1. april 1986 eller senere  

 er den efter lovens § 37, stk. 1-5, fastsatte årsløn multipliceret med  

 107.500/219.500.
 § 3.  Værdien af kost og logi fastsættes til 18.600  

 kr. årlig for personer, der har ophold hos arbejdsgiveren, herunder mandskab  

 ombord på skibe, jfr. lovens § 37, stk. 2. Værdien af kosten alene fastsættes  

 til 43 kr. pr. dag.
ARBEJDSSKADER INDTRUFFET I TIDEN 1. APRIL 1978 TIL 31. MARTS 1986 § 4.  Løbende årlig ydelse efter  

 arbejdsskadeforsikringsloven udbetales med virkning fra 1. april 1986 med et  

 tillæg på 104,0 pct. til den ydelse, der svarer til grundlønnen, jfr. lovens  

 § 38, stk. 2.
 Stk. 2.  Fastsættes en løbende ydelse den 1. april 1986  

 eller senere, reguleres ydelsen fra tidspunktet for dennes påbegyndelse, dog  

 tidligst fra den 1. april 1986.
 Stk. 3.  For dødsfald indtruffet den 1. april 1986 eller  

 senere forhøjes det i lovens § 30, stk. 1, nævnte overgangsbeløb til 34.500  

 kr.
ULYKKESTILFÆLDE INDTRUFFET I TIDEN 1. OKTOBER 1933 TIL 31. MARTS 1978 § 5.  Løbende rente efter ulykkesforsikringsloven  

 udbetales med virkning fra 1. april 1986 med et tillæg på 104,0 pct. til den  

 efter arbejdsskadeforsikringslovens § 66, stk. 1, fastsatte grundrente.
 Stk. 2.  For så vidt angår en løbende rente, der er  

 beregnet efter lovens § 66, stk. 2, samt en løbende rente, der fastsættes den  

 1. april 1986 eller senere i anledning af ulykkestilfælde indtruffet før 1.  

 april 1978, udbetales den rente, der svarer til den efter lovens § 66, stk.  

 1, fastsatte grundløn med et tillæg på 104,0 pct. fra tidspunktet for rentens  

 påbegyndelse, dog tidligst fra den 1. april 1986.
 Stk. 3.  Stk. 1 og 2 gælder ikke for forsikringer tegnet  

 efter ulykkesforsikringslovens §§ 55, 58, 59 og 74, jfr.  

 arbejdsskadeforsikringslovens § 66, stk. 3.
AFRUNDING § 6.  Løbende årlige ydelser, der ikke er delelige med  

 12, forhøjes til nærmeste med 12 delelige kronebeløb.
IKRAFTTRÆDEN § 7.  Bekendtgørelsen træder i kraft den 1. april  

 1986.
