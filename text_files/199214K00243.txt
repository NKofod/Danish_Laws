Nr BTL 243 Betænkning over Forslag til lov om ændring af lov om stempelafgift  

 (Fritagelse for stempelafgift ved ejendomshandel)   

 Nr L 243 1992-93, 1. samling Afgivet af Skatteudvalget Afgivet: 19930604 Udvalget har behandlet lovforslaget i en række møder.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til forkastelse ved 3.  

 behandling.
 Et mindretal (Fremskridtspartiets medlem af udvalget) indstiller  

 lovforslaget til vedtagelse uændret .
Mindretallet bemærker, at dette lovforslag er fremsat af  

 Fremskridtspartiet for at afbøde en af virkningerne af den 19. almindelige  

 ejendomsvurdering.
Samtidig vil lovforslaget medføre, at prisniveauet på  

 boligmarkedet ikke falder yderligere.
Dermed sættes der gang i  

 ejendomsomsætningen, når omkostningerne ved køb og salg af fast ejendom  

 falder.
Den så stærkt nødvendige mobilitet i arbejdsstyrken forbedres hermed  

 også.
