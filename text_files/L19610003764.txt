 Under 16. februar 1961 er der i Stockholm udvekslet følgende noter  

 vedrørende ændring af den dansk-tyske luftfartsoverenskomst af 29. januar  

 1957 (bekendtgørelse nr. 24 af 3. maj 1958, Lovtidende C):
DEN TYSKE DELEGATION Formanden Hr. formand, Under henvisning til luftfartsoverenskomsten af 29. januar 1957 mellem  

 Forbundsrepublikken Tyskland og Kongeriget Danmark bekræfter jeg herved på  

 min regerings vegne, at der er opnået enighed om fra 1. april 1961 at  

 gennemføre den i artikel 2, stk. 2, i ovennævnte overenskomst omhandlet  

 ruteflyvning efter den vedlagte ruteliste og i henhold til de tre vedlagte  

 tillægsoverenskomster.
 Såfremt Kongeriget Danmarks regering ligeledes godkender denne ruteliste  

 samt de tre tillægsoverenskomster (* 1), har jeg den ære at foreslå, at denne  

 note og Deres tilsvarende svarnote skal udgøre en overenskomst mellem vore to  

 regeringer, der træder i kraft dags dato.
 Modtag, hr. formand, forsikringen om min mest udmærkede højagtelse.
Lahr Til formanden for den danske delegation hr. udenrigsråd Kristiansen, Stockholm.
 Bilag 1.
 Ruteliste.
 I.
 Luftruter, der drives af de af Forbundsrepublikken Tyskland udpegede  

 luftfartsselskaber:
 Fra pladser i Forbundsrepublikken Tyskland via mellemlandingspladser i  

 Kongeriget Sverige til København, Århus og Ålborg.
 II.
 Luftruter, der drives af de af Kongeriget Danmark udpegede  

 luftfartsselskaber fra punkter i Kongeriget Danmark via mellemlandingspladser  

 i Kongeriget Sverige:
 1. En luftrute til hver af følgende pladser: Hamburg,  

 Bremen, Hannover, Düsseldorf, Køln/Bonn, Frankfurt/M., Stuttgart,  

 Nürnberg, München.
 2. Til Hannover eller Stuttgart og derudover til  

 pladser i Frankrig, Spanien og Portugal.
 3. Til Hamburg eller Bremen og derudover til pladser i  

 Europa nordvest for Forbundsrepublikken Tyskland og i Nordamerika.
 4. Tileen plads for hver luftrute i  

 Forbundsrepublikken Tyskland og derudover via een plads for hver luftrute i  

 Mellem-, Syd- og Sydøsteuropa (* 2) til Afrika (* 3).
 5. Til een plads for hver luftrute i  

 Forbundsrepublikken Tyskland og derudover via een plads for hver luftrute i  

 Mellem-, Syd- og Sydøsteuropa (* 2) til een plads for hver luftrute i den  

 asiatiske del af Tyrkiet eller i Cypern eller i Libanon eller i Irak eller i  

 Iran eller i Israel eller i Jordan eller i Den Forenede Arabiske Republik  

 eller til Jeddah eller til Aden eller til Bahrein.
 6. Til een plads for hver luftrute i  

 Forbundsrepublikken Tyskland og derudover via een plads for hver luftrute i  

 Mellem-, Syd- og Sydøsteuropa (* 4) og via een plads for hver luftrute i den  

 asiatiske del af Tyrkiet eller i Cypern eller i Libanon eller i Irak eller i  

 Iran eller i Israel eller i Jordan eller i Den Forenede Arabiske Republik  

 eller via Jeddah eller via Aden til det Fjerne Østen.
 En eller flere pladser på hver af de fornævnte ruter kan udelades efter de  

 udpegede luftfartsselskabers valg under forudsætning af, at udgangspunktet  

 for ruten ligger på den kontraherende stats territorium, der har udpeget  

 selskaberne.
DEN DANSKE DELEGATION formanden Stockholm, den 16. februar 1961.
Hr. formand, Jeg har den ære at bekræfte modtagelsen af Deres note af 16. februar 1961,  

 der lyder som følger:
Jeg tillader mig herved, hr. formand, at underrette Dem om, at den med  

 Deres note fulgte ruteliste samt de tre tillægsoverenskomster godkendes af  

 den kgl. danske regering.
Deres note og nærværende svarnote er følgelig at  

 betragte som em overenskomst mellem de to regeringer.
 Modtag, hr. formand, forsikringen om min mest udmærkede højagtelse.
Kristiansen Til formanden for den tyske delegation hr. ambassadør Lahr, Stockholm.
 Udenrigsministeriet, den 26. juli 1961.
J.
O.
Krag.
 (* 1) Udeladt her.
 (* 2) Begrebet »Mellem-, Syd- og Sydøsteuropa« omfatter her  

 følgende stater: Schweiz, Østrig, Ungarn, Albanien; Grækenland, Italien samt  

 den europæiske del af Tyrkiet.
 (* 3) Begrebet Afrika omfatter her ikke Den Forenede Arabiske Republik.
 (* 4) Begrebet »Mellem-, Syd- og Sydøsteuropa« omfatter her  

 følgende stater: Schweiz, Østrig, Ungarn, Jugoslavien, Bulgarien, Grækenland,  

 Italien samt den europæiske del af Tyrkiet.
