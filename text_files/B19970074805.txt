 I medfør af § 3 i lov om tjenestemænd, jf. lovbekendtgørelse nr. 572 af 5.  

 august 1991, som ændret senest ved lov nr. 208 af 28. april 1993, fastsættes  

 herved følgende:
§ 1.  Universiteterne, Roskilde Universitetscenter,  

 Danmarks Tekniske Universitet, Danmarks Farmaceutiske Højskole, Danmarks  

 Lærerhøjskole, Den Kgl.
Veterinær- og Landbohøjskole, Danmarks  

 Journalisthøjskole, Danmarks Pædagogiske Institut, statsseminarierne, de  

 sociale højskoler, Danmarks Edb-Center for Forskning og Uddannelse samt  

 Styrelsen for Statens Uddannelsesstøtte bemyndiges til at ansætte  

 tjenestemænd, hvis stillinger er klassificeret i lønrammerne 1-35.
 Stk. 2.  De i stk. 1 nævnte institutioner kan ligeledes  

 foretage afsked af tjenestemænd i lønrammerne 1-35 bortset fra afsked af  

 kongeligt udnævnte tjenestemænd samt uansøgt afsked af tjenestemænd, jf.  

 tjenestemandslovens § 26, stk. 1, og stk. 2, 2. pkt.
 § 2.  Bekendtgørelsen træder i kraft den 4. oktober  

 1997 og har virkning fra den 1. september 1997.
 Stk. 2.  Bekendtgørelse nr. 327 af 28. april 1994 om  

 delegering af udnævnelses- og afskedigelseskompetence til visse institutioner  

 under Undervisningsministeriet ophæves.
Undervisningsministeriet, den 25.  

 september 1997 P.m.v.
