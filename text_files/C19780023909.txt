 Bestemmelserne i §§ 34 og 34a i naturfredningsloven (lovbekendtgørelse nr.  

 435 af 1. september 1978) anlægger en sondring mellem a) sager om  

 dispensationer fra fredningsbestemmelser, der kan meddeles, når det ansøgte  

 ikke vil komme i strid med fredningens formål (§ 34), og b) sager om  

 videregående afvigelser (§ 34a). Bestemmelserne træder i kraft den 1. januar  

 1979.
 Medens de i § 34a omhandlede videregående afvigelser kun kan foretages,  

 når et forslag herom er behandlet efter reglerne for rejsning af nye  

 fredningssager, kan en konkret dispensation efter § 34 meddeles efter en  

 enklere sagsbehandling, der i det væsentlige svarer til den, der for enhver  

 afvigelse fra en fredningskendelse hidtil er foretaget på grundlag af den  

 tidligere lovs § 34 og de supplerende bestemmelser i forretningsordenerne for  

 fredningsnævn og overfredningsnævnet.
Kompetencen til at meddele en dispensation efter § 34 er - som hidtil -  

 fordelt mellem overfredningsnævnet og fredningsnævnene ud fra kriteriet, om  

 den pågældende fredningskendelse (afgørelse) har været indbragt for  

 overdredningsnævnet.
Hvis fredningsnævnets kendelse (afgørelse) ikke har  

 været indbragt for overfredningsnævnet tilkommer dispensationskompetencen  

 fredningsnævnet, og ellers overfredningsnævnet.
 § 34  indeholder imidlertid den nye bestemmelse, at  

 overfredningsnævnet kan bemyndige fredningsnævnene til at meddele  

 dispensationer, som efter lovens hovedregel skal træffes af  

 overfredningsnævnet.
I medfør af sidstnævnte bestemmelse bemyndiger overfredningsnævnet herved  

 fredningsnævnene til at træffe afgørelse i alle sager om dispensation efter §  

 34 fra fredningsbestemmelser, hvor kompetencen efter loven tilkommer  

 overfredningsnævnet, under forudsætning af at alle fredningsnævnets medlemmer  

 stemmer for afgørelsen.
Opmærksomheden henledes på, at en dispensation efter  

 § 34 overhovedet kun kan meddeles, når det ansøgte ikke vil komme i strid med  

 fredningens formål.
Bl.a. med sigte på afgrænsningen mellem § 34 og 34a kan  

 fredningsnævnet imidlertid undlade at anvende bemyndigelsen og i stedet med  

 en indstilling henskyde sagens afgørelse til overfredningsnævnet.
Fredningsnævnets afgørelse i medfør af denne bemyndigelse må ledsages af  

 klagevejledning.
Der henvises til lovens § 34, stk. 2, jfr. § 58, stk. 3-7.
 Bemyndigelsen træder i kraft den 1. januar 1979 med virkning for alle af §  

 34 omfattede sager, der ikke forinden er indsendt til overfredningsnævnet med  

 fredningsnævnets indstilling.
Overfredningsnævnet, den 15. december  

 1978 P.O.V.
