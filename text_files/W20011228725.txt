Landsskatteretskendelse Toldtarifering af stoleunderlag.
 Klagen skyldes, at  et toldcenter i henhold til  

 toldkodeksens artikel 12 har afgivet en bindende tariferingsoplysning (BTO)  

 om, at de af A ApS indbragte stoleunderlag af plastvinyl skal tariferes under  

 toldtariffens position 3918 10 90 90.
 Det fremgår af sagens oplysninger, at A ApS  

 (herefter klageren), der driver virksomhed med import og handel af en  

 række forskelligartede artikler, importerer stoleunderlag fra firmaet  

 B, USA.
Det fremgår videre, at klageren den 18. maj 2000 har  

 anmodet om en bindende tariferingsoplysning (BTO) på stoleunderlag.  

 Stoleunderlagene fremtræder som en løs plade i klar plastvinyl  

 med glat overside og er forsynet med pigge på undersiden til  

 tæppebelagte gulve og uden pigge til trægulve eller andre  

 hårde gulve.
Stoleunderlagene importeres med såvel lige som  

 skrå kanter.
Stoleunderlagene anvendes for at beskytte eksisterende  

 gulvbelægning og for at gøre det nemmere at bevæge  

 kontorstolen og dermed medvirker de omhandlede underlag også til  

 ergonomiske forbedringer.
Stoleunderlagene importeres og videresælges i  

 standardstørrelser på 91x122 cm, 101x122cm, 122x152cm,  

 122x183cm, 122x200cm, 152x220cm, 91x122cm (T-formet) samt 122x152cm  

 (T-formet). De respektive stoleunderlag fås i 3 forskellige tykkelser,  

 nemlig 2mm, 3 mm eller 4 mm.
Udover disse størrelser importeres og  

 videresælges en række stoleunderlag i specielle størrelser  

 og faconer.
Toldcentret har afgivet en bindende tariferingsoplysning  

 (BTO) til klageren om, at de omhandlede stoleunderlag af plastvinyl skal  

 tariferes under toldtariffens position 3918 10 90 90. Toldcentret har herved  

 anført, at plader, ark etc., af plast, kantslebne m.v., også  

 udskåret i anden form end kvadratisk eller rektangulære,  

 almindeligvis tariferes i pos. 3918, 3919 eller 3922-3926, og at der i  

 omhandlede tilfælde skal anvendes pos. 3918, idet der er tale om  

 gulvbelægningsmateriale.
Toldcentret har herved henvist til de  

 forklarende bemærkninger til Toldtariffen (FB) kapitel 39, side 39-31,  

 pkt. 6 og 7. Toldcentret har endvidere henvist til en bindende  

 tariferingsoplysning fra de tyske toldmyndigheder.
Told- og Skattestyrelsen har indstillet, at toldcentrets  

 afgørelse stadfæstes.
Styrelsen har herved anført, at da  

 varen er fremstillet af plast, er de eneste relevante kapitler for tarifering  

 kapitel 39 som gulvbelægningsplade, eller kapitel 94 som møbel  

 eller som tilbehør til siddemøbel.
Styrelsen har videre  

 anført, at kørepladen ikke er et møbel i den almindelige  

 forståelse af dette begreb, men at den derimod kan sammenlignes med  

 forskellige former for gulvmåtter og gulvtæpper, hvis  

 hovedformål er at beskytte et gulv eller et gulvtæppe mod  

 slitage.
Endvidere har styrelsen anført, at gulvmåtter og  

 gulvtæpper af tekstil tariferes i kapitel 57, og at tilsvarende varer  

 af plast eller gummi tariferes i kapitel 39 eller 40 efter materialets  

 beskaffenhed.
Styrelsen har anført, at tarifering under pos. 9403  

 derfor ikke er mulig.
Endvidere har styrelsen anført, at tarifering i  

 pos. 9401 som en del eller et tilbehør heller ikke er mulig.
Styrelsen  

 har henvist til de forklarende bemærkning til pos. 9401, hvori  

 anføres, at positionen omfatter identificerbare dele af  

 siddemøbler.
Styrelsen har anført, at tilbehør til  

 siddemøbler ikke tariferes i pos. 9401, jf. at teksten kun  

 nævner dele.
Hvis det havde været tanken, at tilbehør til  

 siddemøbler skulle omfattes af positionen, ville dette således  

 være nævnt i positionsteksten, jf. herved f.eks. overskriften til  

 kapitel 95 og teksten til pos. 9502 9100 - 9502 9900.
 Klagerens advokat har over for Landsskatteretten nedlagt  

 påstand om, at stoleunderlagene henhører under position 9403 70  

 90 00.
 Advokaten har indledningsvis bemærket, at klageren i  

 forbindelse med opstart af importen af bl.a. nævnte stoleunderlag ved  

 skrivelse af 8. december 1993 søgte om privat toldoplag beliggende  

 på virksomhedens adresse, og at det eksplicit fremgår af  

 ansøgningen, at stoleunderlag ville blive placeret under position 3926  

 10 10. Klageren ændrede efterfølgende position til 9403 70 00,  

 efter at have fået oplyst af et norsk selskab, at denne virksomhed  

 efter anvisning fra de norske toldmyndighederne anvendte denne position.
Advokaten har til støtte for påstanden gjort  

 gældende, at den af toldcentret nævnte bindende  

 tariferingsoplysning afgivet fra de tyske toldmyndigheder, ikke kan  

 tillægges særlig vægt i nærværende  

 tilfælde.
Han har dertil anført, at der følges en ganske  

 uensartet praksis af toldmyndighederne vedrørende de omhandlede  

 stoleunderlag.
 Videre har han anført, at stoleunderlag i de  

 nævnte standardstørrelser under ingen omstændigheder kan  

 karakteriseres som gulvbelægningsmaterialer i rulle eller som en flise  

 som angivet i position 3918. Han har bemærket, at stoleunderlagene ikke  

 importeres i ruller, samt anført, at en flise karakteriseres ved, at  

 der er tale om en mindre enhed, der pålægges gulvet med andre  

 lignende enheder for sammen med disse at dække denne større  

 flade/fra væg til væg.
 Han har henvist til, at det af FB 39-31, afsnit 7,  

 fremgår:
"Plader, ark etc., også overfladebearbejdede  

 (herunder kvadratiske og rektangler fremstillet af sådanne varer),  

 kantslebne, forsynet med borede huller, fræsede, sømmede,  

 snoede, indrammet eller på anden måde bearbejde tariferes  

 almindeligvis som varer under pos. 39.18, 39.19 eller 39.22-39.26" Han har dertil anført, at det eksplicit  

 fremgår, at der alene er tale om en hovedregel, hvorfor der ikke kan  

 udledes nogen sikker løsning ud fra de citerede  

 eksemplifikationer.
Endvidere har han anført, at tilsvarende synes  

 positionen 3926.10.00 ikke at være en korrekt tarifering for de  

 omhandlede stoleunderlag, uanset det forhold, at stoleunderlagene umiddelbart  

 nærliggende kunne betegnes som en kontorartikel.
Han har herved henvist  

 til FB 39.26. Det var således velbegrundet, at klageren ændrede  

 tarifering efter modtagelse af oplysningen om tariferingen af helt  

 tilsvarende varer for det norske selskab.
 Advokaten har henvist til, at det af de almindelige  

 bestemmelser under kapitel 94, pkt. 2 fremgår:
"De under pos. 9401-9403 nævnte møbler  

 (undtagen dele) tariferes kun i de pågældende positioner,  

 såfremt de er bestemt til anbringelse på gulvet eller på  

 jorden. ..." , Videre har han henvist til,  at det af FB 94, almindelige  

 bemærkninger, fremgår, at der ved betegnelsen møbler  

 forstås:
"A Alle flyttelige genstande, der ikke er specielt omfattet  

 af andre positioner i nomenklaturen, og som er indrettet til anbringelse  

 på gulvet eller på jorden ( selv om de i særlige  

 tilfælde - fx i skibe skal fastgøres til gulvet), og som  

 anvendes fortrinsvis som nyttegenstande, til udstyr af såvel ...  

 kontorer ..." Han har bemærket, at en stor del af de omhandlede  

 stoleunderlag er fremstillet med et håndtag, der netop muliggør  

 nem flytning heraf.
Endvidere har han anført, at det af FB 94  

 følger, at positionen omfatter møbler både til almindelig  

 og speciel anvendelse.
Han har henvist til, at det under FB 94.03  

 fremgår, at positionen omfatter "kontorinventar, fx garderobeskabe,  

 arkivskabe, kartoteksskabe, bordvogne til transport af kartotekskort og andre  

 dokumenter etc." Han har sammenfattende gjort gældende, at da de  

 omhandlede stoleunderlag er - flyttelige - nyttegenstande - bestemt udelukkende til anvendelse sammen med en  

 kontorstol må de omhandlede stoleunderlag anses som egentligt  

 kontorinventar, hvorfor stoleunderlagene er omfattet af position 9403 70 10  

 00.
 Han har dertil anført, at de omhandlede  

 stoleunderlag stedse markedsføres som tilbehør til  

 kontorindretning, og at de sælges af kontorforsyninger.
 Advokaten har endvidere henvist til, at det i FB 39.18  

 under bemærkninger til KN-underpositioner fremgår:
"Generelt Denne position omfatter bl.a. ikke-perforerede folier af  

 plast, i ruller eller fliser, til anvendelse som belægning på fx  

 tennisbaner eller terrasser." Han har bemærket, at der ikke herudover gives  

 eksemplifikationer, men at det ud fra de kortfattede bemærkninger kan  

 konstateres, at der er tale om varer, der ligger meget langt fra de  

 omhandlede stoleunderlag.
Han har medgivet told- og skattemyndighederne, at  

 stoleunderlagene tillige ligger et stykke fra den almindelige  

 forståelse af kontorinventar eller møbler, jf. 94.03.
Han har dertil anført, at da stoleunderlagene  

 således ikke ud fra en naturlig sproglig forståelse umiddelbart  

 hverken kan rubriceres under 3918 eller 9403, må det imidlertid under  

 alle omstændigheder være fejlagtigt at tarifere varen under  

 position 3918, der er subsidiær i forhold til den primære  

 position 9403. En tarifering under den subsidiære position må  

 således forudsætte en sikker positionering, hvilken sikkerhed der  

 ikke kan præsteres i nærværende sag.
Det må  

 således være konklusionen, at stoleunderlagene - i virkeligheden  

 af mangel på bedre -  må tariferes under position 9403.
Han har herved henvist til Toldtariffen, Bestemmelser,  

 Afsnit I Almindelige bestemmelser, A.
Almindelige tariferingsbestemmelser  

 vedrørende den kombinerede nomenklatur, pkt. 3 c), hvoraf  

 fremgår, at når hverken regel a) eller b) kan anvendes ved  

 tariferingen, henføres varen til den position, som har dette  

 højeste nummer blandt de positioner, der i lige grad kan komme i  

 betragtning.
Told- og Skattestyrelsen har over for Landsskatteretten  

 bl.a. anført, at da varen er fremstillet af plast, er de eneste  

 relevante kapitler for tarifering kapitel 39 som gulvbelægningsplade,  

 eller kapitel 94 som møbel eller som tilbehør til  

 siddemøbel.
Videre har styrelsen anført, at stoleunderlaget  

 ikke er et møbel i den almindelig forståelse af dette begreb,  

 men at den derimod kan sammenlignes med forskellige former for  

 gulvmåtter og gulvtæpper, hvis hovedformål er at beskytte  

 et gulv eller et gulvtæppe mod slitage.
Tarifering under pos. 9403 er  

 derfor ikke mulig.
Endvidere har styrelsen anført, at tarifering i  

 pos. 9401 som en del eller et tilbehør heller ikke er mulig.
Da varen  

 er af plast er den klart omfattet af hovedpositionen "plast og varer heraf",  

 og man må kunne karakterisere varen som gulvbelægning i form af  

 en speciel indrettet flise.
Til advokatens henvisning til Toldtariffens  

 bestemmelser, Afsnit I, A., har styrelsen bemærket, at det af punkt 1  

 fremgår, at tarifering skal ske med hjemmel i positionsteksterne.
 Landsskatteretten skal udtale:
 Toldtariffens kapitel 39 omhandler:
"Plast og varer deraf" Hovedposition 3918 omhandler:
 "Gulvbelægningsmaterialer af plast, også  

 selvklæbende, i ruller eller som fliser; væg- eller  

 loftsbeklædning af plast som defineret i bestemmelse 9 til dette  

 kapitel:
Varekode 3918 10 90 90 omfatter  "Polymerer af  

 vinylchlorid":  "I andre tilfælde" Af pkt. 2u) til bestemmelser til kapitel 39 fremgår,  

 at kapitlet ikke omfatter:
"Varer henhørende under kap. 94 (f.eks.  

 møbler, lamper, belysningsartikler, lysskilte, præfabrikerede  

 bygninger);" Toldtariffens kapitel 94 omhandler:
 "Møbler, sengebunde, madrasser, dyner, punkter  

 o.lign.; lamper og belysningsartikler, ikke andetsteds tariferet; lysskilte,  

 navneplader med lys og lignende varer; præfabrikerede bygninger".
 Af de forklarende bemærkninger til position 39.20  

 der omhandler "Andre plader, ark, film, folier, bånd og strimler af  

 plast, undtagen celleplast, uden underlag og ikke forstærket, lamineret  

 eller på lignende måde i forbindelse med andre materialer" hedder  

 det i afsnit 7:
"Plader, ark etc., også overfladebearbejdede  

 (herunder kvadratiske og rektangler fremstillet af sådanne varer),  

 kantslebne, forsynet med borede huller, fræsede, sømmede,  

 snoede, indrammet eller på anden måde bearbejde tariferes  

 almindeligvis som varer under pos. 39.18, 39.19 eller 39.22-39.26" Hovedposition 9403 omhandler:
"Andre møbler eller dele hertil" Varekode 9403 70 90 00 omfatter "Møbler af plast":  

  "I andre tilfælde".
 Af pkt. 2 i bestemmelser til kapitel 94 fremgår:
 "De under pos. 9401-9403 nævnte møbler  

 (undtagen dele) tariferes kun i de pågældende positioner,  

 såfremt de er bestemt til anbringelse på gulvet eller på  

 jorden".
 Af de forklarende bemærkninger til toldtariffen  

 fremgår under almindelige bemærkninger til kapitel 94, at der ved  

 betegnelsen møbler i dette kapitel forstås:
"A Alle flyttelige genstande, der ikke er specielt omfattet  

 af andre positioner i nomenklaturen, og som er indrettet til anbringelse  

 på gulvet eller på jorden (selv om de i særlige  

 tilfælde - fx i skibe skal fastgøres til gulvet), og som  

 anvendes fortrinsvis som nyttegenstande, til udstyr af såvel ...  

 kontorer ..." Af de forklarende bemærkninger til toldtariffen  

 fremgår endvidere under 94.03:
"Denne position omfatter møbler og dele dertil, der  

 ikke kan henføres til de foregående positioner.
Positionen  

 omfatter både møbler til almindelig anvendelse, fx vitriner,  

 borde, skriveborde, sekretærer, bogreoler etc, og møbler til  

 speciel anvendelse".
 Positionen omfatter bl.a.:
 "2.
Kontorinventar, fx garderobeskabe, arkivskabe,  

 kartoteksskabe, bordvogne til transport af kartotekskort og andre dokumenter  

 etc." To retsmedlemmer finder ud fra en vurdering af de  

 foreviste stoleunderlag mest naturligt at henføre stoleunderlagene  

 under position 9403 70 90 00 som møbler af plast, jf. herved, at denne  

 position også omfatter kontorinventar.
Disse retsmedlemmer finder  

 således, at stoleunderlagene kan karakteriseres som en form for  

 kontorinventar, idet disse retsmedlemmer herved bemærker, at  

 stoleunderlagene er fremstillet med henblik på at blive placeret under  

 en kontorstol i et kontormiljø. Uagtet, at et væsentligt  

 formål med anvendelse af stoleunderlagene er at beskytte  

 gulvet/gulvtæppet mod slitage i forbindelse med kørsel med  

 kontorstolen, finder disse retsmedlemmer ikke umiddelbart at stoleunderlagene  

 kan omfattes af ordlyden i hovedposition 39.18, der omfatter  

 "gulvbelægningsmaterialer af plast, også selvklæbende, i  

 ruller eller som fliser". Disse retsmedlemmer finder således, at der  

 skal gives advokaten medhold i den nedlagte påstand.
Et retsmedlem, retsformanden, bemærker, at det ud  

 fra en rent sproglig forståelse er vanskeligt at betegne omhandlede  

 stoleunderlag som møbler, jf. positionsteksten 94.03. I et  

 tilfælde som det foreliggende, hvor varerne hverken klart er omfattet  

 af kapitel 39 eller kapitel 94 i nomenklaturen, må der lægges  

 afgørende vægt på selve positionsteksten, der  

 nærmere peger mod betegnelsen "gulvplader" end mod betegnelsen  

 møbler.
Hertil kommer de forklarende bemærkninger til position  

 39.20, hvor det antages, at bl.a. bearbejdede plader kan tariferes under  

 bl.a. position 39.18. Dette retsmedlem finder således, at  

 stoleunderlagene skal tariferes under toldtariffens position 3918 10 90 90.
 Der afsiges kendelse i overensstemmelse med  

 stemmeflertallet, hvor den påklagede afgørelse ændres i  

 overensstemmelse med advokatens påstand.
