(Handelsskolerne) 1. Direktoratet har med skrivelser af 11. oktober 1984  

 til Købmandsskolen i København og Århus Købmandsskole samt skrivelse af 14.  

 juli 1986 til Tietgenskolen beskrevet lærerkvalifikationerne til  

 datamatikeruddannelsen således:
»Lærerne ved datamatikeruddannelsen skal have en videregående  

 uddannelse eller tilsvarende baggrund, suppleret med relevant praktisk  

 erfaring.« Med videregående uddannelse forstås i denne sammenhæng uddannelser, der er  

 tilrettelagt med udgangspunkt i studentereksamen, HF, HH eller HTX.
 Det forudsættes, at der er tale om uddannelser med et væsentligt  

 datalogisk indhold.
 For fastansættelse kræves endvidere, at den pædagogiske del af  

 handelsfaglærereksamen er gennemført.
 2. Lærere ved edb-assistentuddannelsen eller  

 datanomkursus, der er fastansat eller ansat på prøve før den 20. december  

 1989, men ikke opfylder de i pkt. 1 nævnte krav om videregående uddannelse,  

 vil kunne kvalificere sig til at undervise på datamatikeruddannelsen ved at  

 gennemføre den nedenfor beskrevne uddannelse på vilkår, beskrevet under pkt.  

 3.
 Kvalificeringsordningen bygger på, at den beskrevne uddannelse er  

 gennemført inden den 1. januar 1993.
 De nævnte kvalifikationer opnås ved at gennemføre en samlet  

 datanomuddannelse, hvor følgende kurser er indeholdt:
1.1 Datamatarkitektur 2.1. Sproglære 2.5. Datastruktur 2.13. Algoritmekonstruktion samt enten 3.11. Systemudvikling eller 3.2. Systemdesign og 3.3. Systemkonstruktion.
 Endvidere skal der gennemføres et 3-dages-kursus, afholdt af Statens  

 Erhvervspædagogiske Læreruddannelse med titlen:»Pædagogisk  

 tilrettelæggelse af tematiseret undervisning ved  

 datamatikeruddannelsen«.
 Det understreges, at datanomuddannelsen ikke i almindelighed opfylder  

 kvalifikationskravene nævnt under pkt. 1.
3. Lærere, der i henhold til denne ordning ønsker at  

 indstille sig til prøve, indstilles af skolen ved anvendelse af en særlig  

 indstillingsliste, der skal rekvireres ved henvendelse til direktoratets  

 eksamenskontor, Chr.
IX's Gade 2, 1111 København K.
 På indstillingslisten anføres det antal obligatoriske opgaver, der stilles  

 ved det pågældende kursus.
 Indstillingslisten fremsendes senest 4 uger efter kursernes begyndelse.
 Privatister under denne ordning indstilles ved anvendelse af den nævnte  

 særlige liste senest 2 måneder før eksamen.
Ved den mundtlige prøve efter hvert datanomkursus medvirker en af  

 direktoratet beskikket eksaminator og en af direktoratet beskikket censor.  

 Eksaminator bedømmer tillige de obligatoriske opgaver, der er stillet i løbet  

 af kurset.
Det forudsættes, at eksamensspørgsmål udarbejdes af underviseren  

 på det pågældende kursus, og at spørgsmålene konfereres med eksaminator.
 P.m.v.
 e.b.
