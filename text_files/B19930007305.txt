 I medfør af § 7 a og § 45 i lov om kemiske stoffer og produkter, jf.  

 lovbekendtgørelse nr. 566 af 15. august 1989 som ændret ved lov nr. 358 af 6.  

 juni 1991 og lov nr. 1067 af 23. december 1992 samt under hensyn til Rådets  

 forordning (EØF) nr. 2455/92 af 23. juli 1992 om udførsel og indførsel af  

 visse farlige kemikalier (* 1), fastsættes:
 § 1.  Miljøstyrelsen udøver de funktioner, som i  

 henhold til Rådets forordning (EØF) nr. 2455/92 af 23. juli 1992 om udførsel  

 og indførsel af visse farlige kemikalier, udøves af den nationale udpegede  

 myndighed, jf. forordningens artikel 3, stk. 1.
 § 2.  Miljøstyrelsen fører tilsyn med overholdelsen af  

 reglerne i den i § 1 nævnte forordning.
 § 3.  Bekendtgørelsen træder i kraft den 1. marts  

 1993.
Miljøministeriet, den 16. februar 1993 Svend Auken / Hanne Thorup (* 1) Forordningen er offentliggjort i EF-Tidende 1992 L 251 s. 13.  

 Ændringer af forordningen, herunder ændring og udfyldelse af bilag, vil blive  

 offentliggjort i EF-Tidende.
