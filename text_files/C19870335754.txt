 Direktoratet har d.d. meddelt specialarbejderskolerne og de faglige  

 efteruddannelsesudvalg m.fl. følgende:
 Arbejdsdirektoratet har i samarbejde med AMU-direktoratet, A-kassernes  

 Samvirke samt repræsentanter for A-kasser og AF-kontorer udarbejdet vedlagte  

 ansøgningsskema (AR 160) vedrørende godtgørelse og befordringstilskud under  

 deltagelse i kurser i henhold til lov om arbejdsmarkedsuddannelser.
 Opmærksomheden henledes på, at skemaet alene skal anvendes ved ansøgning  

 om kursusgodtgørelse og befordringstilskud og ikke i forbindelse med  

 ansøgning om optagelse op uddannelserne.
Det er ved udformningen af skemaet forudsat, at skolen/kursusiværksætteren  

 tidligst 4 uger før kursusstart sender et skema med pkt. 1 udfyldt til alle  

 optagne kursusdeltagere med anmodning om, at skemaet udfyldes og afleveres  

 til vedkommende A-kasse/AF-kontor i god tid inden kursusstart og senest inden  

 kursusafslutning.
Det understreges, at det er kursusdeltageren, der alene har  

 ansvaret for, at skemaet afleveres rettidigt.
Direktoratet har bedt trykkeriet om, at der sendes et antal skemaer til  

 skolen/kursusiværksætteren.
Skemaerne skal anvendes for alle kurser, der  

 starter efter 31. juli 1987. Yderligere skemaer vil kunne rekvireres på  

 AF-kontorerne.
 -Hvilket herved meddeles, idet der vedlægges exemplar af det pågældende  

 skema.
 AF-kontorerne vil kunne rekvirere yderligere skemaer på sædvanlig måde.
 P.D.V.
 E.B.
Poul Eigenbrod eksp. sekr.
