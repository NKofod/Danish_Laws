(Handelsskolerne) Ifølge bekendtgørelse nr. 380 af 31. juli 1978 om optagelse og  

 uddannelsesaftaler m.v. for elever i de erhvervsfaglige grunduddannelser § 5  

 skal eleverne deltage i skoleundervisningen.
Denne mødepligt skal sikre, at  

 alle elever får mest muligt ud af undervisningen, og at der løbende kan  

 foretages en vurdering af den enkelte elevs udbytte af undervisningen.
En  

 planmæssig gennemførelse af undervisningen forudsætter, at samtlige elever  

 overholder mødepligten.
Med henvisning hertil har direktoratet fastsat følgende retningslinier:
 1. Almindelige bestemmelser.
 Skolens leder skal drage omsorg for, at skolen har en oversigt over den  

 enkelte elevs samlede fravær, fordelt på dage og timer.
 Den enkelte elev skal gennem skolens ordensregler orienteres om  

 mødepligten og de foranstaltninger, som skolen skal benytte ved en  

 tilsidesættelse af denne.
 Endvidere skal nedennævnte fremgangsmåde og gældende regler for meddelelse  

 til skolen om sygdom gøres bekendt for de enkelte elever.
 2. Fremgangsmåde ved forsømmelser.
Enhver ulovlig forsømmelse påtales.
Ved fortsat ulovligt fravær skal  

 skolen give eleven en mundtlig advarsel, såfremt en samlet vurdering af  

 elevens forsømmelser taler herfor.
Advarslen gives, inden der er opstået  

 uoprettelige skadevirkninger på grund af fraværet.
Fortsætter eleven med at forsømme fra undervisningen, sender skolen en  

 skriftlig advarsel ved anbefalet brev til eleven.
Er eleven under 18 år,  

 stiles brevet til værgen med kopi til eleven.
 Er eleven over 18 år, stiles brevet alene til denne.
 Skolen registrerer meddelte advarsler.
I forbindelse med den skriftlige advarsel indkaldes eleven til en samtale.  

 I brevet kan der være indeholdt en frist til at forbedre forholdet.
Brevet  

 skal indeholde oplysning om, at såfremt fraværet ikke ophører inden en  

 nærmere angivet frist, vil næste skridt kunne være udelukkelse fra fortsat  

 undervisning under henvisning til de almindelige regler om mødepligt,  

 herunder skolens ordensregler.
 Sker der ingen forbedring, kan skolen indstille, at eleven udelukkes fra  

 undervisningen.
Såfremt eleven imidlertid har forsømt undervisningen i længere tid, og  

 skolen ikke har opnået kontakt med eleven, kan denne betragtes som udmeldt på  

 grund af passivitet, uden at der foreligger udelukkelse i bekendtgørelsens  

 forstand.
Det er en betingelse, at skolen har udfoldet rimelige bestræbelser  

 for at opnå kontakt med eleven, herunder henvendelse ved anbefalet brev til  

 elev og eventuelt værge, således som det tidligere er beskrevet.
 Sideløbende med behandlingen af sagen efter disse retningslinier tilbydes  

 elev/forældre studievejledning/personlig rådgivning med henblik på at  

 genoprette elevens uddannelsesforløb.
 3. Særligt vedrørende 2.-dels elever.
 Er eleven 2.-dels elev, bør skolen i almindelighed i samarbejde med  

 praktikvirksomheden indkalde eleven til et nyt skoleophold i stedet for at  

 iværksætte bortvisning.
 Samtidig orienteres praktikvirksomheden om, at aftaleperioden kan  

 forlænges tilsvarende, jfr. bekendtgørelsen § 13, stk. 2.
 4. Fremgangsmåde ved udelukkelse fra fortsat undervisning.
 Udelukkelse af en elev fra fortsat undervisning sker ved afgørelse af  

 direktoratet efter indstilling fra skolen.
 Indstilling til direktoratet for erhvervsuddannelserne skal indeholde  

 følgende oplysninger:
a.
Elevens navn, cpr. nr. og adresse (evt. skolehjem).
b.
Beskrivelse af forsømmelserne og deres karakter.
Fraværet opgøres i  

 absolutte tal.
Skoleopholdets betegnelse og varighed angives.
Hvis fraværet  

 særligt samler sig om enkelte fag, ugedage, eller der foreligger andre  

 særlige forhold, bør det tillige fremgå af indstillingen.
c.
Opgørelse over skolens foranstaltninger, herunder advarsler.
d.
Skolens indstilling.
 Skolen sikrer, at indstillingen til direktoratet for erhvervsuddannelserne  

 gennemlæses af eleven/værgen, som gøres bekendt med sin ret til at vedlægge  

 en personlig redegørelse.
 Eleven påtegner brevet om, at han/hun har læst brevet og er gjort bekendt  

 med sin ret til at vedlægge en redegørelse.
 Dersom skolen ikke kan opnå kontakt med eleven, skal skolen ved anbefalet  

 brev til eleven/værgen gøre denne bekendt med skolens indstilling til  

 direktoratet, herunder om elevens ret til at fremkomme med en personlig  

 redegørelse.
 Skrivelsen indsendes til direktoratet for erhvervsuddannelserne med  

 anmodning om en afgørelse.
 Direktoratets afgørelse meddeles til skolen, som sørger for, at afgørelsen  

 meddeles eleven samt eventuelt værgen, for 2,-dels elever tillige  

 praktikvirksomheden, arbejdsformidlingskontoret og det faglige udvalg.
 P.d.v.
