Ændringsforslag stillet den 27. april  

 2000 uden for betænkningen Ændringsforslag til 2. behandling af Forslag til lov om biblioteksvirksomhed Af	kulturministeren:
Til § 21 10) Paragraffen affattes således:
» Stk. 2. Beløbene, der er nævnt i stk. 1,  

 reguleres pr. 1. januar, første gang den 1. januar 2001, med  

 satsreguleringsprocenten, idet der afrundes til beløb, der er delelige  

 med 5.« Bemærkninger Til nr. 10 Kulturministeriet har udformet ændringsforslaget med  

 henblik på at sikre, at de forudsatte merindtægter ved en  

 justering af gebyret for overskridelse af lånetiden vil kunne  

 opnås.
I lovforslagets økonomiske grundlag er det således  

 forudsat, at en justering af gebyret vil kunne skabe et øget  

 indtægtsniveau for folkebibliotekerne på i  

 størrelsesordenen 30-40 mio. kr.
Kulturministeriet er af Biblioteksstyrelsen og en  

 række biblioteker blevet gjort opmærksom på, at  

 folkebibliotekerne efter lovforslagets gebyrbestemmelser samlet set ikke vil  

 kunne opnå de forudsatte merindtægter.
Det er endvidere blevet  

 påpeget, at lovforslagets gebyrbestemmelser, hvorefter  

 folkebibliotekerne skal kombinere et gebyr pr. materialeenhed med et  

 maksimumgebyr pr. samlet lån, vil komplicere gebyropkrævningen  

 for både personale og brugere.
Efter ændringsforslaget fastholdes den  

 gældende praksis på gebyrområdet, hvorefter  

 folkebibliotekerne opkræver betaling for et samlet lån uanset  

 antallet af materialeenheder, der har været hjemlånt.
Dette  

 skyldes, at brugerne ofte afleverer et fåtal af materialer for  

 sent.
Efter ændringsforslaget vil der derfor ikke blive  

 fastsat et maksimum pr. materialeenhed, men alene et samlet maksimum for  

 materialer, der lånes og afleveres samlet.
Dette maksimum vil  

 også kunne vedrøre ét eksemplar, medmindre en kommune har  

 fastsat et andet beløb inden for maksimumgrænsen.
 Der er med ændringsforslaget skabt gode muligheder  

 for, at bibliotekerne kan tilrettelægge en gebyrpolitik, der dels vil  

 sikre, at de forudsatte merindtægter i lovforslagets økonomiske  

 grundlag vil kunne opnås, og dels er enkel at administrere og forklare  

 over for brugerne.
