Nr LSF 89 Forslag til Lov om ændring af lov om børnetilskud og forskudsvis  

 udbetaling af børnebidrag (Årlig bekræftelse af status som enlig forsørger  

 m.v.) Fremsat af socialministeren (Karen Jespersen) den 20. november 1997 Vedtaget ved tredjebehandling den 19. december 1997 Lov nr. 1109 af 29/12/1997 § 1 I lov om børnetilskud og forskudsvis udbetaling af børnebidrag, jf.  

 lovbekendtgørelse nr. 707 af 25. august 1995, foretages følgende ændringer:
 1. Efter § 22 indsættes:
»§ 22 a.
Kommunalbestyrelsen udsender hvert år i januar måned  

 en anmodning om skriftlig bekræftelse fra modtageren af ordinært og ekstra  

 børnetilskud, jf. § 2, nr. 1-3, og § 3, af modtagerens fortsatte status som  

 enlig forsørger.
Har kommunen ikke modtaget bekræftelsen senest 2 måneder fra  

 anmodningen, ophører udbetalingen af børnetilskud, jf. § 2, nr. 1-3, og § 3,  

 fra april kvartal.
Udbetalingen genoptages med virkning fra kvartalet efter,  

 at bekræftelsen er modtaget.
Stk. 2 . Socialministeren kan fastsætte nærmere regler om  

 administration i forbindelse med kommunens vurdering af modtagerens status  

 som enlig forsørger.« 2. § 25 a, stk. 4, ophæves.
 3. §§ 28 og 29 ophæves.
§ 2 Loven træder i kraft den 1. januar 1998.
Oprindeligt fremsat forslag § 1 I lov om børnetilskud og forskudsvis udbetaling af børnebidrag, jf.  

 lovbekendtgørelse nr. 707 af 25. august 1995, foretages følgende ændringer:
 1. Efter § 22 indsættes:
»§ 22 a.
Kommunalbestyrelsen udsender hvert år i januar måned  

 en anmodning om skriftlig bekræftelse fra modtageren af ordinært og ekstra  

 børnetilskud, jf. § 2, nr. 1-3, og § 3, af modtagerens fortsatte status som  

 enlig forsørger.
Har kommunen ikke modtaget bekræftelsen senest 2 måneder fra  

 anmodningen, ophører udbetalingen af børnetilskud, jf. § 2, nr. 1-3, og § 3,  

 fra april kvartal.
Udbetalingen genoptages med virkning fra kvartalet efter,  

 at bekræftelsen er modtaget.
 Stk. 2 . Socialministeren kan fastsætte nærmere regler om  

 administration i forbindelse med kommunens vurdering af modtagerens status  

 som enlig forsørger.«.
 2. § 25 a, stk. 4, ophæves.
 3. §§ 28 og 29 ophæves.
§ 2 Loven træder i kraft den 1. januar 1998.
Bemærkninger til lovforslaget Almindelige bemærkninger Som led i regeringens forslag til finanslov for 1998 foreslås det, at en  

 modtager af ordinært og ekstra børnetilskud som enlig forsørger forpligtes  

 til een gang årligt skriftligt at bekræfte sin fortsatte status som reelt  

 enlig forsørger.
 Herudover foreslås det, at socialministeren bemyndiges til at fastsætte  

 nærmere regler om administration ved kommunens vurdering og kontrol af  

 modtagerens status som enlig forsørger.
Efter de gældende regler påhviler det den, der får udbetalt ydelser efter  

 loven at underrette kommunalbestyrelsen om forandringer i forholdene, der kan  

 medføre bortfald af ydelserne.
Hvis man mod bedre vidende uberettiget har  

 modtaget ydelser efter børnetilskudsloven, skal det beløb, der med urette er  

 modtaget, tilbagebetales.
Disse regler om modtagerens oplysningspligt og om  

 tilbagebetaling af uberettiget modtagne ydelser foreslås opretholdt.
Nogle kommuner har inden for de seneste år - en eller flere gange - bedt  

 modtagere af børnetilskud som enlig forsørger om at returnere en udsendt tro-  

 og loveerklæring i underskrevet stand om, at de fortsat var enlig forsørger.  

 Det viste sig, at en del af disse erklæringer ikke blev returneret.
Disse  

 modtagere af børnetilskud bekræftede således ikke, at betingelsen om at  

 modtage børnetilskud som enlig forsørger fortsat var opfyldt.
Baggrunden  

 kunne fx være, at der var indledt et samlivsforhold.
 Med henblik på i højere grad at sikre, at udbetaling af børnetilskud til  

 enlige forsørgere alene sker til de personer, der opfylder betingelserne for  

 at få ydelserne udbetalt, foreslås det, at kommunalbestyrelsen een gang  

 årligt anmoder modtageren af ordinært og ekstra børnetilskud som enlig  

 forsørger om skriftligt at bekræfte, at betingelsen om at være reelt enlig  

 forsørger fortsat er opfyldt.
Det foreslås, at kommunen får hjemmel til at stoppe udbetalingen af disse  

 børnetilskud, hvis kommunen ikke har modtaget bekræftelsen senest 2 måneder  

 fra anmodningen.
For at undgå tvivl om, hvorvidt anmodningen er modtaget,  

 forudsættes det, at denne er fremsendt ved anbefalet brev.
 Kommunen kan genoptage udbetalingen af børnetilskud med virkning fra det  

 følgende kvartal efter at have modtaget bekræftelsen, hvis de øvrige  

 betingelser for at modtage disse børnetilskud fortsat er opfyldt.
Med forslaget henledes modtagerens opmærksomhed på, at det er en  

 betingelse for at få udbetalt ordinært og ekstra børnetilskud som enlig  

 forsørger, at modtageren fortsat skal være reelt enlig.
Bestemmelsen vil  

 samtidig, ved at det i højere grad sikres, at ydelserne alene udbetales til  

 de berettigede, medvirke til at antallet af sager med krav om tilbagebetaling  

 af uberettigede modtagne ydelser mindskes.
 Endvidere foreslås det, at socialministeren får bemyndigelse til at  

 fastsætte regler om administration i forbindelse med kommunens vurdering af  

 modtagerens status som enlig forsørger.
 Det foreslås, at der fastsættes regler om, at kommunen i forbindelse med  

 den årlige anmodning om bekræftelse af status som enlig forsørger, undersøger  

 via folkeregistret, om der er tilmeldt flere voksne på den adresse, som  

 modtageren af børnetilskud som enlig forsørger, er tilmeldt.
Det foreslås, at ministeren fastsætter regler om, at det ved kommunens  

 vurdering af, om en ansøger eller modtager af ordinært eller ekstra  

 børnetilskud opfylder betingelsen om at være enlig forsørger må lægges til  

 grund, at der er en formodning for, at der foreligger et ægteskabslignende  

 forhold, når to voksne er tilmeldt folkeregistret på den samme adresse.  

 Ansøgeren kan derfor ikke anses for at være enlig forsørger, med mindre  

 ansøgeren eller modtageren af børnetilskud overfor kommunen kan godtgøre at  

 være reelt enlig forsørger.
Kommunen må i disse tilfælde anmode om  

 dokumentation for, at ansøgeren/modtageren er enlig forsørger.
Det foreslås endvidere, at der fastsættes regler om, at kommunen i øvrigt  

 skal anmode en ansøger/modtager af børnetilskud om nærmere  

 oplysning/dokumentation i de tilfælde, hvor kommunen på baggrund af sagens  

 øvrige oplysninger finder det overvejende sandsynligt, at pågældende ikke er  

 reelt enlig forsørger.
Kommunen må i disse tilfælde konkretisere på hvilke  

 områder, der kræves oplysninger/dokumentation eller øvrigt materiale, der kan  

 ændre kommunens opfattelse.
 Finder kommunen herefter, at det fortsat er overvejende sandsynligt, at  

 pågældende ikke er reelt enlig, træffer kommunen afgørelse herom.
 Der er mange faktorer, der kan have betydning ved kommunens vurdering af,  

 om den finder det godtgjort, at pågældende kan anses for enlig forsørger.  

 Ansøgeren kan af egen drift eller på baggrund af en anmodning fra kommunen i  

 den konkrete sag fremlægge dokumentation eller på anden måde godtgøre at være  

 reelt enlig.
 Nogle af de faktorer, der især må lægges vægt på ved kommunens vurdering  

 af, om pågældende er enlig forsørger, er, om pågældende skriftligt har  

 erklæret sig som enlig forsørger, om der kan indgås ægteskab eller  

 registreret partnerskab, om der er fælles folkeregisteradresse, bolig,  

 økonomi, bankkonto, husholdning og fælles biologiske børn.
 Kommunens afgørelse om hvorvidt betingelsen som enlig forsørger for at  

 modtage børnetilskud er opfyldt, kan indbringes for det sociale ankenævn.
 Det foreslås endvidere, at lovens bestemmelse, om at størrelsen af ydelser  

 efter loven skal bekendtgøres, ophæves.
 Herudover foreslås en ophævelse af regler i børnetilskudsloven, der ikke  

 længere finder anvendelse.
Administrative konsekvenser Forslaget forventes at medføre et vist administrativt merarbejde.
Økonomiske konsekvenser De foreslåede ændringer skønnes at medføre en årlig besparelse til  

 børnetilskud på 63,4 mill. kr.
Kommunernes udgifter i forbindelse med  

 forslaget om den årlige bekræftelse af status som enlig forsørger skønnes til  

 3,4 mill. kr.
Den samlede årlige besparelse ved forslagene forventes således  

 at være 60 mill. kr.
 De økonomiske konsekvenser skal forhandles med de kommunale parter.
Forholdet til EU-retten Lovforslaget indeholder ikke EU-retlige aspekter.
Erhvervsøkonomiske og miljømæssige konsekvenser Lovforslaget skønnes ikke at have erhvervsøkonomiske eller miljømæssige  

 konsekvenser.
Bemærkninger til lovforslagets enkelte bestemmelser Til § 1 Til nr. 1 Det foreslås, at en modtager af børnetilskud een gang årligt er forpligtet  

 til skriftligt overfor kommunen at bekræfte, at forudsætningen for fortsat at  

 modtage børnetilskud som enlig forsørger er opfyldt.
Det foreslås derfor, at  

 kommunalbestyrelsen hvert år i januar måned udsender en anmodning om en  

 skriftlig bekræftelse fra modtageren af ordinært og ekstra børnetilskud som  

 enlig forsørger om modtagerens fortsatte status som enlig forsørger.
Hvis  

 kommunen ikke har modtaget bekræftelsen senest efter 2 måneder, ophører  

 udbetalingen af disse børnetilskud fra april kvartal.
Udbetalingen kan først  

 genoptages med virkning fra kvartalet efter, at bekræftelsen er modtaget.
 Endvidere foreslås det, at socialministeren kan fastsætte nærmere regler  

 om administration i forbindelse med kommunens vurdering af modtagerens status  

 som enlig forsørger, herunder, at der er en formodning for, at en  

 ansøger/modtager af børnetilskud ikke er enlig forsørger, hvis en anden  

 voksen person er tilmeldt folkeregistret på samme adresse, og i øvrigt at  

 kommunen må bede om yderligere dokumentation, såfremt den på baggrund af  

 sagens øvrige oplysninger finder det overvejende sandsynligt, at en  

 ansøger/modtager af børnetilskud ikke er enlig forsøger.
 Der henvises i øvrigt til de almindelige bemærkninger.
Til nr. 2 Reglen om at størrelsen af ydelserne efter loven bekendtgøres foreslås  

 ophævet.
Størrelsen af ydelserne kan i lighed med en række øvrige satser på  

 det sociale område oplyses ved Socialministeriets årlige cirkulære om  

 regulering af satser på det sociale område.
Til nr. 3 §§ 28 og 29 foreslås ophævet, idet disse overgangsbestemmelser ikke  

 længere finder anvendelse.
Til § 2 Loven foreslås at træde i kraft den 1. januar 1998.
Skriftlig fremsættelse (20. november 1997) Socialministeren (Karen Jespersen):
 Jeg tillader mig herved at fremsætte:
 Forslag til lov om ændring af lov om børnetilskud og forskudsvis  

 udbetaling af børnebidrag. (Årlig bekræftelse af status som enlig forsørger  

 m.v.).
(Lovforslag nr.
L 89).
 Som led i regeringens forslag til finanslov for 1998 foreslås ændringer i  

 lov om børnetilskud og forskudsvis udbetaling af børnebidrag.
Det foreslås, at kommunalbestyrelsen een gang hvert år i januar måned  

 udsender en anmodning til en modtager af ordinært og ekstra børnetilskud som  

 enlig forsørger om skriftligt at bekræfte, at betingelsen om at være enlig  

 forsørger fortsat er opfyldt.
Som følge heraf foreslås det, at hvis kommunen  

 ikke har modtaget bekræftelsen senest 2 måneder fra anmodningen ophører  

 udbetalingen af disse børnetilskud fra april kvartal.
Udbetalingen af  

 børnetilskud kan genoptages med virkning fra kvartalet efter, at bekræftelsen  

 er modtaget, under forudsætning af, at de øvrige betingelser for at modtage  

 disse børnetilskud fortsat er opfyldt.
 Det foreslås endvidere, at socialministeren får bemyndigelse til at  

 fastsætte regler om administration i forbindelse med kommunens vurdering af  

 modtagerens status som enlig forsørger.
I den forbindelse foreslås det, at socialministeren fastsætter regler om,  

 at det ved kommunens vurdering af om en ansøger eller modtager af  

 børnetilskud som enlig forsørger er reelt enlig forsørger må lægges til  

 grund, at der er en formodning for, at der foreligger et ægteskabslignende  

 forhold, når to voksne, er tilmeldt folkeregistret på samme adresse.
I disse  

 tilfælde foreslås det, at ansøgeren eller modtageren af børnetilskud som  

 enlig forsørger ikke kan anses for at være enlig forsørger, med mindre dette  

 kan godtgøres over for kommunen.
Endvidere foreslås det, at socialministeren  

 kan fastsætte regler om, at kommunen i øvrigt skal anmode en ansøger eller  

 modtager af børnetilskud som enlig forsørger om nærmere oplysning eller  

 dokumentation i de tilfælde, hvor kommunen på baggrund af sagens øvrige  

 oplysninger finder det overvejende sandsynligt, at pågældende ikke er reelt  

 enlig.
 Idet jeg i øvrigt henviser til lovforslaget og bemærkningerne hertil, skal  

 jeg anbefale forslaget til Folketingets hurtige og velvillige behandling.
BILAG I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om børnetilskud og forskudsvis udbetaling af børnebidrag, jf.  

 lovbekendtgørelse nr. 707 af 25. august 1995, foretages følgende ændringer:
 1. Efter § 22 indsættes:
»§ 22 a.
Kommunalbestyrelsen udsender hvert år i januar måned  

 en anmodning om skriftlig bekræftelse fra modtageren af ordinært og ekstra  

 børnetilskud, jf. § 2, nr. 1-3, og § 3, af modtagerens fortsatte status som  

 enlig forsørger.
Har kommunen ikke modtaget bekræftelsen senest 2 måneder fra  

 anmodningen, ophører udbetalingen af børnetilskud, jf. § 2, nr. 1-3, og § 3,  

 fra april kvartal.
Udbetalingen genoptages med virkning fra kvartalet efter,  

 at bekræftelsen er modtaget.
 Stk. 2 . Socialministeren kan fastsætte nærmere regler om  

 administration i forbindelse med kommunens vurdering af modtagerens status  

 som enlig forsørger.«.
 2. § 25 a, stk. 4, ophæves.
§ 25 a.
Ydelserne i §§ 2, 3, 4, 10 a, 10 b og 15, stk. 1,  

 reguleres en gang årligt den 1. januar med satsreguleringsprocenten, jf. lov  

 om en satsreguleringsprocent.
 Stk. 2. De beregnede børnetilskud afrundes for så vidt angår  

 børnetilskud efter §§ 2 og 3 til det nærmeste med 4 delelige beløb i kroner,  

 for så vidt angår de i § 4 nævnte særlige børnetilskud til det nærmeste med  

 12 delelige beløb i kroner og for så vidt angår de i § 15, stk. 1, nævnte  

 ydelser til det nærmeste beløb i kroner.
 Stk. 3. For normalbidraget, jf. § 14, omfatter reguleringen kun  

 hele måneder og foretages på den følgende forfaldsdag for bidraget.
 Stk. 4. Socialministeriet bekendtgør størrelsen af ydelserne efter  

 loven.
 3. §§ 28 og 29 ophæves.
 § 28. Til de familier, som den 30. juni 1987 modtager  

 ungdomsydelser, og som ikke er berettiget til at modtage ordinært  

 børnetilskud efter § 2 i denne lov, ydes der efter de hidtil gældende regler  

 om ungdomsydelse indtil udgangen af den måned, da barnet fylder 18 år, et  

 beløb, der pr. kvartal udgør forskellen mellem den udbetalte ungdomsydelse i  

 april kvartal 1987 og børnefamilieydelsen i juli kvartal 1987.
 § 29. I 1987 kan kommunen undlade med staten at afregne 25 pct. af  

 det merprovenu, som kommunen inddriver som forskudsvis udbetalt børnebidrag i  

 forhold til det beløb, som kommunen har inddrevet i 1985.
