Overdragelse af  

 fast ejendom - hovedaktionær - maskeret udlodning - overdragelsespris Spørgsmål Kan ejendommen X, der ejes af A A/S, senest 6 måneder efter  

 modtagelse af den bindende forhåndsbesked, med overtagelsesdag den 1/1 2002,  

 overdrages til hovedaktionæren NN for et beløb svarende til ejendomsværdien  

 1/1  

 2001? Kan ejendommen X senest 6 måneder efter modtagelse af den  

 bindende forhåndsbesked, med overtagelsesdag den 1/1 2002, overdrages til  

 hovedaktionæren NN for 2.800.000 kr. kontant svarende til vurdering foretaget  

 af valuar G og under den i vurderingen anførte forudsætning, at køberen skal  

 respektere de på ejendommen pr. overdragelsestidspunktet hvilende lejemål? Kan ejendommen X senest 6 måneder efter modtagelse af den  

 bindende forhåndsbesked, med overtagelsesdag den 1/1 2002, overdrages til 3.  

 mand for 2.800.000 kr. kontant svarende til vurdering foretaget af valuar G  

 og  

 under den i vurderingen anførte forudsætning, at køberen skal respektere de  

 på  

 ejendommen pr. overdragelsestidspunktet hvilende lejemål? Såfremt et eller flere af ovennævnte spørgsmål 1-3 besvares  

 benægtende, bedes det oplyst, til hvilken værdi ejendommen under hver af de  

 angivne forudsætninger kan overdrages senest 6 måneder efter modtagelse af  

 den  

 bindende forhåndsbesked.
 Såfremt den bindende forhåndsbesked kan være bindende i  

 mere end 6 måneder efter modtagelsen, bedes perioden oplyst.
 Såfremt den bindende forhåndsbesked ikke kan være bindende  

 i 6 måneder efter modtagelsen, bedes perioden oplyst.
Svar Ad 1: Nej.
Ejendommen kan overdrages for ejendomsværdien pr. 1.  

 januar 2002, 4.650.000 kr.
 Ad 2: Nej.
 Ad 3: Spørgsmålet afvises.
 Ad 4: Under henvisning til det benægtende svar på spørgsmål 2  

 henvises til svaret på spørgsmål 1.
 Ad 5 og 6: Den bindende forhåndsbesked er bindende i 6 måneder fra  

 modtagelsen, jf. svaret på spørgsmål 1.
Faktiske forhold Ejendommen ejes af A A/S, som har været ejer siden den 1. april  

 1993. En del af ejendommen er udlejet til B A/S, der driver liberalt erhverv,  

 mens resten af ejendommen er udlejet til hovedaktionæren NN personligt.
NN er  

 tillige hovedaktionær i B A/S.
Der er oprettet lejekontrakt for begge lejemål  

 i  

 henholdsvis 1993 og 1994.
 Ejendommens handelspris er pr. 1. september 2000 af valuar G  

 vurderet til en handelspris på 2.800.000 kr. under hensyntagen til de på  

 ejendommen værende lejekontrakter.
 Ejendomsværdien pr. 1. januar 2001 er fastsat til 4.200.000 kr.,  

 og den seneste ejendomsværdi pr. 1. januar 2002 er fastsat til 4.650.000 kr.
Told- og Skattestyrelsens Ejendomsbeskatningskontor har besigtiget  

 ejendommen den 31. januar 2001 og har skønnet, at ejendommens aktuelle  

 handelsværdi på besigtigelsestidspunktet svarede til ejendomsværdien på samme  

 tidspunkt på 4.200.000 kr.
Kontoret var af den opfattelse, at lejeniveauet  

 for  

 begge lejemåls vedkommende svarede til det lejedes værdi, idet man dog har  

 gjort opmærksom på, at der er tale om lejemål i en ejendom, der ikke er en  

 typisk udlejningsejendom.
 A A/S's repræsentant har oplyst, at erhvervslejemålet er indgået  

 på markedsvilkår og i respekt af den til enhver tid gældende erhvervslejelov.
Kommunen har oplyst, at den i 1986 gav tilladelse til, at ca. 45  

 kvm. af beboelsesdelen af bygningen blev taget i anvendelse til det  

 pågældende  

 liberale erhverv.
Denne tilladelse var personlig for NN.
Ligningsrådets afgørelse og  

 begrundelse Ad spørgsmål 1 og 2 Efter det ovenfor anførte finder Told- og Skattestyrelsen, at der  

 kan tages udgangspunkt i, at handelsværdien for ejendommen   

  

 uden hensyntagen til lejemålene  

  

 kan  

 sættes lig med ejendomsværdien.
 Spørgsmålet er herefter, om der ved en overdragelse fra selskabet  

 til hovedaktionæren skal tages hensyn til lejemålene eller ej.
Der er tale om en overdragelse mellem interesseforbundne parter.  

 Det betyder, at ejendommen som udgangspunkt skal overdrages til en pris, der  

 svarer til, hvad en uafhængig tredjemand ville have betalt, jf.
LV S.F.2.3.2.  

 Hvis selskabet sælger et aktiv til hovedaktionæren til underpris, skal  

 hovedaktionæren beskattes af den økonomiske fordel, han opnår ved  

 transaktionen.
Den økonomiske fordel anses at udgøre maskeret udlodning til  

 hovedaktionæren.
Henset til, at der er tale om en fast ejendom af en type, der ikke  

 normalt udlejes, må det antages, at tilstedeværelsen af de to lejemål  

 påvirker  

 handelsværdien af ejendommen i nedadgående retning.
Det er imidlertid Told-  

 og  

 Skattestyrelsens opfattelse, at man i den foreliggende sag må se bort fra de  

 to  

 lejekontrakter under hensyn til, at disse ikke er indgået med en uafhængig  

 tredjemand.
 For det første må der ses bort fra lejekontrakten mellem det  

 overdragende selskab og hovedaktionæren NN, og der må dernæst ses bort fra  

 lejekontrakten mellem det overdragende selskab og B A/S, eftersom køberen NN  

 er  

 hovedaktionær i det lejende selskab.
 Det er således Told- og Skattestyrelsens opfattelse, at de to  

 lejekontrakter ikke skal tages i betragtning ved fastlæggelsen af, til  

 hvilken  

 værdi ejendommen vil kunne afstås til hovedaktionæren, uden at denne  

 beskattes  

 af maskeret udlodning i den anledning.
 Dette betyder, at spørgsmål 1 kan besvares med, at ejendomsværdien  

 pr. 1. januar 2002 anses at svare til handelsværdien af ejendommen på  

 tidspunktet for afgivelsen af den bindende forhåndsbesked, dvs. at ejendommen  

 kan overdrages for 4.650.000 kr., som er den seneste ansatte ejendomsværdi.
Spørgsmål 2 kan besvares med et nej.
Da de to lejekontrakter ikke  

 skal tages med i betragtning, er det ikke relevant at efterprøve den af  

 valuar  

 G foretagne vurdering.
Ad spørgsmål 3 Det fremgår af anmodningen om bindende forhåndsbesked, at  

 selskabet har planer om at afstå ejendommen til hovedaktionæren.
Derimod har  

 selskabets repræsentant - trods opfordring hertil - ikke dokumenteret, at der  

 foreligger alternative planer om at afhænde ejendommen til en uafhængig  

 tredjemand.
 Spørgsmålet afvises derfor.
Ad spørgsmål 4 Spørgsmålet er formuleret således, at man beder om vejledning,  

 såfremt et eller flere af spørgsmålene 1-3 er besvaret benægtende.
Spørgsmål  

 2  

 er besvaret benægtende, mens spørgsmål 1 er besvaret bekræftende.
 Der henvises derfor i svaret til svaret på spørgsmål 1.
Ad spørgsmål 5-6 Den bindende forhåndsbesked er bindende i 6 måneder fra  

 modtagelsen.
