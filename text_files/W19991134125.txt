3/4 år efter indgrebet opstod der mistanke om genvækst 2  

 steder, dels i bunden af det lille bækken og dels ved den øvre  

 afgrænsning af det tidligere operationsområde bagtil midt i  

 bughulen.
Ved en reoperation viste det sig, at der ikke var genvækst,  

 men at der var efterladt en serviet i bughulen.
 Sundhedsstyrelsen indberettede den sygeplejerske, der havde assisteret ved  

 den første operation, til Patientklagenævnet.
Serviet glemt i bughulen på patient i  

 forbindelse med operation Nævnet fandt, at sygeplejersken havde udvist  

 manglende omhu og samvittighedsfuldhed ved ikke at meddele den opererende  

 læge et afvigende optællingsresultat.
Patientklagenævnet lagde herved vægt på  

 sygeplejerskens oplysninger om, at hun efter operationen talte servietterne  

 en 4. gang og herved konstaterede, at der var 99 servietter ud af i alt 100,  

 men fordi antallet havde stemt 3 gange under indgrebet, og fordi  

 operatøren havde brugt en serviet som vaginalkompres, gik hun ud fra,  

 at denne stadig var på plads.
Denne serviet var imidlertid blevet  

 udskiftet med en meche, hvilket hun ikke var klar over.
 Nævnet lagde endvidere vægt på, at  

 sygeplejersken ikke gjorde den opererende læge opmærksom  

 på, at der ved optællingen alene var 99 servietter.
