 Den 26. marts 1986 er der i Peking undertegnet følgende overenskomst  

 mellem Danmark og Kina til undgåelse af dobbeltbeskatning og forhindring af  

 skatteundragelse for så vidt angår indkomstskatter:
OVERENSKOMST mellem regeringen i Kongeriget Danmark og regeringen i Folkerepublikken  

 Kina til undgåelse af dobbeltbeskatning og forhindring af skatteunddragelse  

 for så vidt angår indkomstskatter.
Kongeriget Danmarks regering og Folkerepublikken Kinas regering, der ønsker at indgå en overenskomst til undgåelse af dobbeltbeskatning og  

 forhindring af skatteundragelse for så vidt angår indkomstskatter, er blevet enige om følgende bestemmelser:
Artikel 1 DE AF OVERENSKOMSTEN OMFATTEDE PERSONER Denne overenskomst skal finde anvendelse på personer, der er hjemmehørende  

 i en af eller begge de kontraherende stater.
Artikel 2 DE AF OVERENSKOMSTEN OMFATTEDE SKATTER 1. Denne overenskomst skal finde anvendelse på  

 indkomstskatter, der pålignes på en kontraherende stats eller dens lokale  

 myndigheders vegne, uden hensyn til hvorledes de opkræves.
 2. Som indkomstskatter skal anses alle skatter, der  

 pålignes hele indkomsten eller dele af indkomsten, herunder skatter af  

 fortjeneste ved afhændelse af rørlig formue eller fast ejendom, såvel som  

 skatter på formueforøgelse.
 3. De gældende skatter, på hvilke overenskomsten skal  

 finde anvendelse, er især:
(herefter omtalt som »kinesisk skat«); (herefter omtalt som »dansk skat«).
4. Overenskomsten skal også finde anvendelse på alle  

 skatter af samme eller væsentlig samme art, der efter denne overenskomsts  

 underskrivelse pålignes som tillæg til eller i stedet for de gældende  

 skatter.
De kompetente myndigheder i de kontraherende stater skal give  

 hinanden underretning om alle væsentlige ændringer, som er foretaget i deres  

 respektive skattelove, inden for en rimelig tid efter, at sådanne ændringer  

 har fundet sted.
Artikel 3 ALMINDELIGE DEFINITIONER 1. Medmindre andet fremgår af sammenhængen, har i  

 denne overenskomst følgende udtryk den nedenfor angivne betydning:
 2. Ved anvendelsen af denne overenskomst i en  

 kontraherende stat skal, medmindre andet følger af sammenhængen, ethvert  

 udtryk, som ikke er defineret i denne overenskomst, tillægges den betydning,  

 som det har i denne kontraherende stats lovgivning om de skatter, hvorpå  

 overenskomsten finder anvendelse.
Artikel 4 SKATTEMÆSSIGT HJEMSTED 1. I denne overenskomst betyder udtrykket »en  

 person, der er hjemmehørende i en kontraherende stat« enhver person, som  

 i henhold til lovgivningen i denne stat er skattepligtig der på grund af  

 hjemsted, bopæl, hovedkontorets sæde, sædet for den virkelige ledelse eller  

 ethvert andet lignende kriterium.
 2. I tilfælde, hvor en fysisk person efter  

 bestemmelserne i stykke 1 er hjemmehørende i begge de kontraherende stater,  

 bestemmes hans status efter følgende regler:
3. I tilfælde, hvor en ikke-fysisk person efter  

 bestemmelserne i stykke 1 i denne artikel er hjemmehørende i begge de  

 kontraherende stater, skal den anses for at være hjemmehørende i den stat, i  

 hvilken den virkelige ledelse af dens virksomhed har sit sæde.
Imidlertid  

 skal i tilfælde, hvor en sådan person har sædet for den virkelige ledelse af  

 sin virksomhed i en af de kontraherende stater og sædet for sit hovedkontor i  

 den anden kontraherende stat, de kontraherende staters kompetente myndigheder  

 ved gensidig aftale fastsætte, i hvilken stat selskabet skal anses for at  

 være hjemmehørende for så vidt angår denne overenskomst.
Artikel 5 FAST DRIFTSSTED 1. I denne overenskomst betyder udtrykket »fast  

 driftssted« et fast forretningssted, gennem hvilket et foretagendes  

 virksomhed helt eller delvis udøves.
 2. Udtrykket »fast driftssted« omfatter  

 navnlig:
 3. Udtrykket »fast driftssted« omfatter  

 endvidere:
 4. Uanset de foranstående bestemmelser i denne artikel  

 skal udtrykket »fast driftssted« anses for ikke at omfatte:
 5. Uanset bestemmelserne i stykke 1 og 2 skal et  

 foretagende, i tilfælde hvor en person, der ikke er en sådan uafhængig  

 repræsentant, som omhandles i stykke 6, handler i en kontraherende stat på  

 vegne af et foretagende i den anden kontraherende stat og har og sædvanligvis  

 udøver en fuldmagt til at indgå aftaler i foretagendets navn, anses for at  

 have et fast driftssted i denne kontraherende stat med hensyn til hele den  

 virksomhed, som denne person påtager sig for foretagendet, medmindre denne  

 persons virksomhed er begrænset til sådanne forhold, som er nævnt i stykke 4,  

 og som, hvis de var udøvet gennem et fast forretningssted, ikke ville gøre  

 dette faste forretningssted til et fast driftssted efter bestemmelserne i  

 nævnte stykke.
6. Et foretagende i en kontraherende stat skal ikke  

 anses for at have fast driftssted i den anden kontraherende stat, blot fordi  

 det driver erhvervsvirksomhed i denne kontraherende stat gennem en mægler,  

 kommissionær eller anden uafhængig repræsentant, forudsat at disse personer  

 handler inden for deres sædvanlige erhvervsvirksomheds rammer.
Såfremt en  

 sådan repræsentants arbejde imidlertid udelukkende eller næsten udelukkende  

 anvendes til fordel for dette foretagende, skal han ikke anses som en  

 uafhængig repræsentant i dette stykkes forstand, hvis det påvises, at  

 dispositionerne mellem repræsentanten og foretagendet ikke er truffet under  

 frie vilkår.
 7. Den omstændighed, at et selskab, der er  

 hjemmehørende i en kontraherende stat, behersker eller beherskes af et  

 selskab, der er hjemmehørende i den anden kontraherende stat, eller som  

 (enten gennem et fast driftssted eller på anden måde) driver  

 erhvervsvirksomhed i denne anden kontraherende stat, skal ikke i sig selv  

 medføre, at et af de to selskaber anses for et fast driftssted for det andet.
Artikel 6 INDKOMST AF FAST EJENDOM 1. Indkomst, som en person, der er hjemmehørende i en  

 kontraherende stat, oppebærer af fast ejendom (herunder indkomst af land-  

 eller skovbrug), der er beliggende i den anden kontraherende stat, kan  

 beskattes i denne anden kontraherende stat.
2. Udtrykket »fast ejendom« skal tillægges  

 den betydning, som det har i lovgivningen i den kontraherende stat, hvori  

 ejendommen er beliggende.
Udtrykket skal i alle tilfælde omfatte tilbehør til  

 fast ejendom, besætning og redskaber, der anvendes i land- og skovbrug,  

 rettigheder på hvilke civilretten om fast ejendom finder anvendelse,  

 brugsrettigheder til fast ejendom, samt rettigheder til varierende eller  

 faste ydelser, der betales for udnyttelsen af eller retten til at udnytte  

 mineralforekomster, kilder og andre naturforekomster; skibe og luftfartøjer  

 skal ikke anses for fast ejendom.
 3. Bestemmelserne i stykke 1 skal finde anvendelse på  

 indkomst, der hidrører fra direkte brug, udlejning eller fra enhver anden  

 form for benyttelse af fast ejendom.
 4. Bestemmelserne i stykke 1 og 3 skal også finde  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
Artikel 7 FORTJENESTE VED ERHVERVSVIRKSOMHED 1. Fortjeneste indvundet af et foretagende i en  

 kontraherende stat kan kun beskattes i denne kontraherende stat, medmindre  

 foretagendet driver erhvervsvirksomhed i den anden kontraherende stat gennem  

 et der beliggende fast driftssted.
Såfremt foretagendet driver en sådan  

 virksomhed, kan dets fortjeneste beskattes i den anden kontraherende stat,  

 men dog kun for så vidt angår den del deraf, som kan henføres til dette faste  

 driftssted.
 2. Under iagttagelse af bestemmelserne i stykke 3 skal  

 der i tilfælde, hvor et foretagende i en kontraherende stat driver  

 erhvervsvirksomhed i den anden kontraherende stat gennem et der beliggende  

 fast driftssted, i hver kontraherende stat til dette faste driftssted  

 henføres den fortjeneste, som det kunne forventes at ville have opnået, hvis  

 det havde været et frit og uafhængigt foretagende, som udøvede den samme  

 eller lignende virksomhed på samme eller lignende vilkår, og som under  

 fuldstændig frie forhold afsluttede forretninger med det foretagende, hvis  

 faste driftssted det er.
3. Ved fastsættelsen af et fast driftssteds  

 fortjeneste skal det være tilladt at fradrage omkostninger, som er afholdt  

 for det faste driftssted, herunder generalomkostninger til ledelse og  

 administration, hvad enten de er afholdt i den stat, hvori det faste  

 driftssted er beliggende, eller andre steder.
Der skal imidlertid ikke  

 indrømmes fradrag af den omhandlede art med hensyn til eventuelle beløb, der  

 (på anden måde end som godtgørelse af faktiske udgifter) betales af det faste  

 driftssted til foretagendets hovedkontor eller til noget af dettes øvrige  

 kontorer som royalty, honorarer eller andre lignende betalinger for  

 benyttelsen af patenter eller andre rettigheder eller som provision for  

 udførelse af særlige tjenester eller for administration eller, bortset fra  

 tilfælde hvor der er tale om et bankforetagende, som rente af pengebeløb  

 udlånt til det faste driftssted.
På samme måde skal der ved fastsættelsen af  

 et fast driftssteds fortjeneste ikke tages hensyn til beløb, der (på anden  

 måde end som godtgørelse af faktiske udgifter) af det faste driftssted  

 pålægges foretagendets hovedkontor eller noget af dets øvrige kontorer at  

 betale som royalty, honorarer eller andre lignende betalinger for benyttelsen  

 af patenter eller andre rettigheder eller som provision for udførelse af  

 særlige tjenester eller for administration eller, bortset fra tilfælde hvor  

 der er tale om et bankforetagende, som rente af pengebeløb udlånt til  

 foretagendets hovedkontor eller til noget af dets øvrige kontorer.
 4. Såfremt det har været sædvane i en kontraherende  

 stat at fastsætte den fortjeneste, der kan henføres til et fast driftssted,  

 på grundlag af en fordeling af foretagenets samlede fortjeneste mellem dets  

 forskellige afdelinger, skal intet i stykke 2 udelukke denne kontraherende  

 stat fra at fastsætte den skattepligtige fortjeneste på grundlag af en sådan  

 sædvanemæssig fordeling; den valgte fordelingsmetode skal imidlertid være  

 sådan, at resultatet bliver i overensstemmelse med de principper, der er  

 fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi dette faste driftssted har foretaget indkøb af varer  

 for foretagendet.
 6. Ved anvendelsen af stykke 1 til 5 skal den  

 fortjeneste, der henføres til det faste driftssted, fastsættes efter samme  

 metode hvert år, medmindre der er god og fyldestgørende grund til at anvende  

 en anden fremgangsmåde.
 7. I tilfælde, hvor en fortjeneste omfatter  

 indkomster, som er omhandlet særskilt i andre artikler i denne overenskomst,  

 skal bestemmelserne i disse andre artikler ikke berøres af bestemmelserne i  

 denne artikel.
Artikel 8 SKIBS-OG LUFTFART 1. Fortjeneste ved skibs- eller luftfartsvirksomhed i  

 international trafik kan kun beskattes i den kontraherende stat, hvori  

 foretagendets virkelige ledelse har sit sæde.
 2. Såfremt den virkelige ledelse for et foretagende,  

 der driver skibsfartsvirksomhed har sit sæde om bord på et skib, skal  

 foretagendet anses for at have sit sæde i den kontraherende stat, i hvilken  

 skibet har sit hjemsted, eller, såfremt et sådant hjemsted ikke findes, i den  

 kontraherende stat, i hvilken skibets reder er hjemmehørende.
 3. Bestemmelserne i stykke 1 skal også finde  

 anvendelse på fortjeneste ved deltagelse i en pool, i et konsortium eller i  

 en international driftsorganisation.
Artikel 9 INDBYRDES FORBUNDNE FORETAGENDER 1. I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 der afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, men som på grund  

 af disse vilkår ikke er tilfaldet dette, medregnes til dette foretagendes  

 fortjeneste og beskattes i overensstemmelse hermed.
2. I tilfælde, hvor en kontraherende stat til  

 fortjenesten for et foretagende i denne kontraherende stat medregner - og i  

 overensstemmelse hermed beskatter - fortjeneste, som et foretagende i den  

 anden kontraherende stat er blevet beskattet af i denne anden kontraherende  

 stat, og den således medregnede fortjeneste er fortjeneste, som ville være  

 tilfaldet foretagendet i den førstnævnte stat, hvis vilkårene mellem de to  

 foretagender havde været de samme, som ville være blevet aftalt mellem  

 uafhængige foretagender, skal denne anden kontraherende stat foretage en  

 dertil svarende regulering af det skattebeløb, som er beregnet der af  

 fortjenesten.
Ved reguleringen skal der tages hensyn til de øvrige  

 bestemmelser i denne overenskomst, og de kontraherende staters kompetente  

 myndigheder skal om nødvendigt rådføre sig med hinanden.
Artikel 10 UDBYTTE 1. Udbytte, som udbetales af et selskab, der er  

 hjemmehørende i en kontraherende stat, til en person, der er hjemmehørende i  

 den anden kontraherende stat, kan beskattes i denne anden kontraherende stat.
 2. Sådant udbytte kan imidlertid også beskattes i den  

 kontraherende stat, hvori det selskab, der betaler udbyttet, er  

 hjemmehørende, og i henhold til lovgivningen i denne kontraherende stat, men  

 den skat der pålignes må, såfremt modtageren er udbyttets retmæssige ejer,  

 ikke overstige 10 pct. af bruttobeløbet af udbyttet.
 De kontraherende staters kompetente myndigheder skal ved gensidig aftale  

 fastsætte de nærmere regler for gennemførelsen af disse begrænsninger.
 Dette stykke berører ikke adgangen til at beskatte selskabet af den  

 fortjeneste, hvoraf udbyttet er udbetalt.
 3. Udtrykket »udbytte« betyder i denne  

 artikel indkomst af aktier eller andre rettigheder, der ikke er  

 gældsfordringer, og som giver ret til andel i fortjeneste, såvel som indkomst  

 af andre selskabsrettigheder, der er undergivet samme skattemæssige  

 behandling som indkomst af aktier i henhold til lovgivningen i den  

 kontraherende stat, i hvilken det selskab, der foretager udlodningen, er  

 hjemmehørende.
4. Bestemmelserne i stykke 1 og 2 skal ikke finde  

 anvendelse, såfremt udbyttets retmæssige ejer, der er hjemmehørende i en  

 kontraherende stat, i den anden kontraherende stat, i hvilken det selskab,  

 der udbetaler udbyttet, er hjemmehørende, driver erhvervsvirksomhed gennem et  

 der beliggende fast driftssted eller i denne anden stat udøver frit erhverv  

 fra et der beliggende fast sted, og den aktiebesiddelse, som ligger til grund  

 for udlodningen af udbyttet, har direkte forbindelse med et sådant fast  

 driftssted eller fast sted.
I så fald skal bestemmelserne henholdsvis i  

 artikel 7 eller i artikel 14 finde anvendelse.
 5. I tilfælde, hvor et selskab, der er hjemmehørende i  

 en kontraherende stat, oppebærer fortjeneste eller indkomst fra den anden  

 kontraherende stat, må denne anden kontraherende stat ikke påligne nogen skat  

 på udbytte, som udbetales af selskabet, medmindre udbyttet udbetales til en  

 person, der er hjemmehørende i denne anden kontraherende stat, eller den  

 aktiebesiddelse, som ligger til grund for udlodningen af udbyttet, har  

 direkte forbindelse med et fast driftssted eller et fast sted, der er  

 beliggende i denne anden kontraherende stat, eller undergive selskabets  

 ikke-udloddede fortjeneste nogen skat på ikke-udloddet fortjeneste, selv om  

 det udbetalte udbytte eller den ikke-udloddede fortjeneste helt eller delvis  

 består af fortjeneste eller indkomst hidrørende fra denne anden kontraherende  

 stat.
Artikel 11 RENTER 1. Renter, der hidrører fra en kontraherende stat og  

 betales til en person, der er hjemmehørende i den anden kontraherende stat,  

 kan beskattes i denne anden kontraherende stat.
2. Sådan rente kan imidlertid også beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne kontraherende stat, men den skat der pålignes må,  

 såfremt modtageren er rentebeløbets retmæssige ejer, ikke overstige 10 pct.  

 af bruttobeløbet af renten.
De kontraherende staters kompetente myndigheder  

 skal ved gensidig aftale fastsætte de nærmere regler for gennemførelsen af  

 denne begrænsning.
 3. Uanset bestemmelserne i stykke 2 skal rente, der  

 hidrører fra en kontraherende stat og oppebæres af den anden kontraherende  

 stats regering eller lokale myndighed, denne anden kontraherende stats  

 nationalbank eller noget organ under denne regering eller af nogen anden  

 person, som er hjemmehørende i denne anden kontraherende stat, vedrørende de  

 af en sådan hjemmehørende persons gældsfordringer, som finansieres,  

 garanteres eller forsikres af denne anden kontraherende stats regering eller  

 lokale myndighed, denne anden kontraherende stats nationalbank eller noget  

 organ under denne regering, være fritaget for skat i den førstnævnte  

 kontraherende stat.
 4. Udtrykket »rente« betyder i denne artikel  

 indkomst af gældsfordringer af enhver art, hvad enten de er sikrede ved pant  

 i fast ejendom eller ikke, og hvad enten de indeholder en ret til andel i  

 skyldnerens fortjeneste eller ikke, og især indkomst af statsgældsbeviser og  

 indkomst af obligationer eller forskrivninger, herunder agiobeløb og  

 gevinster, der knytter sig til sådanne gældsbeviser, obligationer eller  

 forskrivninger.
 Straftillæg som følge af for sen betaling skal ikke anses for renter i  

 denne artikel.
 5. Bestemmelserne i stykke 1, 2 og 3 skal ikke finde  

 anvendelse, såfremt renternes retmæssige ejer, der er hjemmehørende i en  

 kontraherende stat, i den anden kontraherende stat, hvorfra renterne  

 hidrører, driver erhvervsvirksomhed gennem et der beliggende fast driftssted  

 eller udøver frit erhverv i denne anden kontraherende stat fra et der  

 beliggende fast sted, og den fordring, som ligger til grund for den udbetalte  

 rente, har direkte forbindelse med et sådant fast driftssted eller fast sted.  

 I så fald skal bestemmelserne henholdsvis i artikel 7 eller i artikel 14  

 finde anvendelse.
6. Renter skal anses for at hidrøre fra en  

 kontraherende stat, hvis de betales af denne kontraherende stats regering  

 eller lokale myndighed eller af en person, der er hjemmehørende i denne  

 kontraherende stat.
I tilfælde, hvor den person, der betaler renten, hvad  

 enten han er hjemmehørende i en kontraherende stat eller ej, imidlertid har  

 et fast driftssted eller et fast sted i en kontraherende stat, i forbindelse  

 med hvilket den gæld, hvoraf renten betales, er stiftet, og sådan rente  

 afholdes af dette faste driftssted eller faste sted, skal sådan rente anses  

 for at hidrøre fra den kontraherende stat, hvori det faste driftssted eller  

 det faste sted er beliggende.
7. I tilfælde, hvor en særlig forbindelse mellem den,  

 der betaler renten, og den retmæssige ejer, eller mellem disse og en tredje  

 person, har bevirket, at renten set i forhold til den gældsfordring, for  

 hvilken den er betalt, overstiger det beløb, som ville være blevet aftalt  

 mellem skyldneren og den retmæssige ejer, såfremt den nævnte forbindelse ikke  

 havde foreligget, skal bestemmelserne i denne artikel alene finde anvendelse  

 på det sidstnævnte beløb.
I så fald skal det overskydende beløb kunne  

 beskattes i overensstemmelse med lovgivningen i hver af de kontraherende  

 stater under hensyntagen til de øvrige bestemmelser i denne overenskomst.
Artikel 12 ROYALTIES 1. Royalties, der hidrører fra en kontraherende stat  

 og betales til en person, der er hjemmehørende i den anden kontraherende  

 stat, kan beskattes i denne anden kontraherende stat.
 2. Sådanne royalties kan imidlertid også beskattes i  

 den kontraherende stat, hvorfra de hidrører, og i overenstemmelse med  

 lovgivningen i denne kontraherende stat, men den skat der pålignes må,  

 såfremt modtageren er royaltybeløbets retmæssige ejer, ikke overstige 10 pct.  

 af bruttobeløbet af de pågældende royalties.
 3. Udtrykket »royalties« betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende enhver ophavsret til et litterært, kunstnerisk  

 eller videnskabeligt arbejde, herunder også film eller bånd til radio eller  

 fjernsynsudsendelser, ethvert patent, enhver know-how, ethvert varemærke,  

 mønster eller model, tegning, hemmelig formel eller fremstillingsmetode,  

 eller for anvendelsen af eller retten til at anvende industrielt, kommercielt  

 eller videnskabeligt udstyr, eller for oplysninger om industrielle,  

 kommercielle eller videnskabelige erfaringer.
4. Bestemmelserne i stykke 1 og 2 skal ikke finde  

 anvendelse, såfremt royaltybeløbets retmæssige ejer, der er hjemmehørende i  

 en kontraherende stat, i den anden kontraherende stat, hvorfra royaltybeløbet  

 hidrører, driver erhvervsvirksomhed gennem et der beliggende fast driftssted  

 eller udøver frit erhverv i denne anden kontraherende stat fra et der  

 beliggende fast sted, og den rettighed eller ejendom, som ligger til grund  

 for de udbetalte royalties, har direkte forbindelse med et sådant driftssted  

 eller fast sted.
I så fald skal bestemmelserne henholdsvis i artikel 7 eller  

 i artikel 14 finde anvendelse.
5. Royalties skal anses for at hidrøre fra en  

 kontraherende stat, hvis de betales af denne kontraherende stats regering  

 eller lokale myndighed eller af en person, der er hjemmehørende i denne  

 kontraherende stat.
I tilfælde, hvor den person, der betaler royalty, hvad  

 enten han er hjemmerhørende i en kontraherende stat eller ej, imidlertid har  

 et fast driftssted eller et fast sted i en kontraherende stat, i forbindelse  

 med hvilket forpligtelsen til at betale royalty er påtaget, og sådan royalty  

 afholdes af dette faste driftssted eller faste sted, skal sådan royalty anses  

 for at hidrøre fra den kontraherende stat, hvori det faste driftssted eller  

 det faste sted er beliggende.
6. I tilfælde, hvor en særlig forbindelse mellem den,  

 der betaler royalties, og den retmæssige ejer, eller mellem disse og en  

 tredje person, har bevirket, at de betalte royalties, når hensyn tages til  

 den anvendelse, rettighed eller oplysning, for hvilken de er betalt,  

 overstiger det beløb, som ville være blevet aftalt mellem skyldneren og den  

 retmæssige ejer, såfremt den nævnte forbindelse ikke havde foreligget, skal  

 bestemmelserne i denne artikel alene finde anvendelse på det sidstnævnte  

 beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 hensyntagen til de øvrige bestemmelser i denne overenskomst.
Artikel 13 KAPITALGEVINSTER 1. Fortjeneste, som en person, der er hjemmehørende i  

 en kontraherende stat, erhverver ved afhændelse af fast ejendom som omhandlet  

 i artikel 6, og som er beliggende i den anden kontraherende stat, kan  

 beskattes i denne anden kontraherende stat.
 2. Fortjeneste ved afhændelse af rørlig formue, der  

 udgør en del af erhvervsformuen i et fast driftssted, som et foretagende i en  

 kontraherende stat har i den anden kontraherende stat, eller ved afhændelse  

 af rørlig formue, der hører til et fast sted, som en person, der er  

 hjemmehørende i en kontraherende stat, har til rådighed til udøvelsen af frit  

 erhverv i den anden kontraherende stat, herunder også fortjeneste ved  

 afhændelse af et sådant fast driftssted (særskilt eller sammen med hele  

 foretagendet), eller af et sådant fast sted, kan beskattes i denne anden  

 kontraherende stat.
 3. Fortjeneste ved afhændelse af skibe eller  

 luftfartøjer, der anvendes i international trafik eller af rørlig formue, som  

 er knyttet til driften af sådanne skibe eller luftfartøjer, kan kun beskattes  

 i den kontraherende stat, hvori foretagendets virkelige ledelse har sit sæde.
 4. Fortjeneste, som en person, der er hjemmehørende i  

 en kontraherende stat, erhverver ved afhændelse af alle andre aktiver end de  

 i stykke 1 til 3 omhandlede, og som hidrører fra den anden kontraherende  

 stat, kan beskattes i denne anden kontraherende stat.
Artikel 14 FRIT ERHVERV 1. Indkomst ved frit erhverv eller ved andet arbejde  

 af selvstændig karakter oppebåret af en person, der er hjemmehørende i en  

 kontraherende stat, kan kun beskattes i denne kontraherende stat, undtagen  

 under en af følgende omstændigheder, hvor indkomsten også kan beskattes i den  

 anden kontraherende stat:
 2. Udtrykket »frit erhverv« omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 PERSONLIGT ARBEJDE I TJENESTEFORHOLD 1. Såfremt bestemmelserne i artiklerne 16, 18, 19, 20  

 og 21 ikke medfører andet, kan gage, løn og andet lignende vederlag for  

 personligt arbejde i tjenesteforhold oppebåret af en person, der er  

 hjemmehørende i en kontraherende stat, kun beskattes i denne kontraherende  

 stat, medmindre arbejdet er udført i den anden kontraherende stat.
Er  

 arbejdet udført der, kan det vederlag, som oppebæres herfor, beskattes i  

 denne anden kontraherende stat.
 2. Uanset bestemmelserne i stykke 1 kan vederlag, som  

 en person, der er hjemmehørende i en kontraherende stat, oppebærer for  

 personligt arbejde i tjenesteforhold, udført i den anden kontraherende stat,  

 kun beskattes i den førstnævnte kontraherende stat, såfremt:
 3. Uanset de foranstående bestemmelser i denne artikel  

 kan vederlag for personligt arbejde i tjensteforhold, som udføres om bord på  

 et skib eller luftfartøj, der anvendes i international trafik, beskattes i  

 den kontraherende stat, i hvilken foretagendets virkelige ledelse har sit  

 sæde.
Artikel 16 BESTYRELSESHONORARER Bestyrelseshonorarer og lignende vederlag, som oppebæres af en person, der  

 er hjemmehørende i en kontraherende stat, i hans egenskab af medlem af  

 bestyrelsen for et selskab, der er hjemmehørende i den anden kontraherende  

 stat, kan beskattes i denne anden kontraherende stat.
Artikel 17 KUNSTNERE OG SPORTSFOLK 1. Uanset bestemmelserne i artiklerne 14 og 15 kan  

 indkomst, som en person, der er hjemmerhørende i en kontraherende stat,  

 oppebærer som optrædende kunstner, såsom teater-, film-, radio- eller  

 fjernsynskunstner, eller musiker, eller som sportsmand, ved hans i denne  

 egenskab i den anden kontraherende stat udøvede virksomhed, beskattes i denne  

 anden kontraherende stat.
 2. I tilfælde, hvor indkomst ved en virksomhed, som  

 udøves af en optrædende kunstner eller en sportsmand i hans egenskab som  

 sådan, ikke tilfalder kunstneren eller sportsmanden selv, men en anden  

 person, kan denne indkomst, uanset bestemmelserne i artiklerne 7, 14 og 15,  

 beskattes i den kontraherende stat, i hvilken kunstnerens eller sportsmandens  

 virksomhed udøves.
 3. Uanset bestemmelserne i stykke 1 og 2 skal indkomst  

 som kunstnere eller sportsfolk, der er hjemmehørende i en kontraherende stat,  

 oppebærer fra virksomhed udøvet i den anden kontraherende stat under et  

 kulturudvekslingsprogram, som regeringerne i begge de kontraherende stater  

 står for, være fritaget for beskatning i denne anden kontraherende stat.
Artikel 18 PENSIONER OG SOCIALE SIKRINGSYDELSER 1. Såfremt bestemmelserne i artikel 19, stykke 2, ikke  

 medfører andet, kan pensioner og lignende vederlag, der udbetales for  

 tidligere personligt arbejde i tjensteforhold til en person, der er  

 hjemmehørende i en kontraherende stat, kun beskattes i denne kontraherende  

 stat.
 2. Uanset bestemmelserne i stykke 1 kan pensioner og  

 andre lignende beløb, som udbetales i medfør af et offentligt velfærdsprogram  

 inden for rammerne af det sociale sikringssystem af regeringen i en  

 kontraherende stat eller dennes lokale myndighed, kun beskattes i denne  

 kontraherende stat.
Artikel 19 VEDERLAG OG PENSIONER FOR UDFØRELSE AF OFFENTLIGE HVERV 1. a) Vederlag, undtagen pensioner, der udbetales af  

 en kontraherende stats regering eller lokale myndighed til en fysisk person  

 for udførelse af hverv for denne kontraherende stats regering eller lokale  

 myndighed, under udførelsen af virksomhed af offentlig karakter, kan kun  

 beskattes i denne kontraherende stat.
 2. a) Enhver pension, som udbetales af en  

 kontraherende stats regering eller lokale myndighed - eller af midler  

 tilvejebragt af disse - til en fysisk person for udførelse af hverv for denne  

 kontraherende stats regering eller lokale myndighed, kan kun beskattes i  

 denne kontraherende stat.
 3. Bestemmelserne i artiklerne 15, 16, 17 og 18 skal  

 finde anvendelse på vederlag og pensioner, der udbetales for hverv i  

 forbindelse med erhvervsvirksomhed, der drives af en kontraherende stats  

 regering eller lokale myndighed.
Artikel 20 LÆRERE OG FORSKERE 1. En fysisk person, der er hjemmehørende i en  

 kontraherende stat på det tidspunkt, han indleder et besøg i den anden  

 kontraherende stat, og som efter indbydelse fra regeringen i denne anden  

 kontraherende stat eller fra et universitet eller anden institution for  

 uddannelse eller videnskabelig forskning, som er beliggende i denne anden  

 kontraherende stat og er godkendt af en uddannelsesmyndighed i denne anden  

 kontraherende stat, opholder sig i denne anden kontraherende stat  

 hovedsageligt for at undervise, holde forelæsninger eller drive forskning ved  

 et sådant universitet eller anden institution for uddannelse eller  

 videnskabelig forskning, skal være fritaget for beskatning i denne anden  

 kontraherende stat af sin indkomst af personligt arbejde ved undervisning,  

 forelæsningsvirksomhed eller forskning ved det pågældende universitet eller  

 anden institution for uddannelse eller videnskabelig forskning i en periode,  

 som ikke overstiger 3 år fra datoen for den pågældendes ankomst i denne anden  

 kontraherende stat.
 2. Den fritagelse, som indrømmes i medfør af stykke 1,  

 skal ikke finde anvendelse på indkomst fra forskning, hvis sådan forskning  

 ikke sker i almenvellets interesse, men hovedsageligt til privat fordel for  

 en bestemt person eller bestemte personer.
Artikel 21 STUDERENDE, ERHVERVSPRAKTIKANTER OG TRAINEES 1. En studerende, erhvervspraktikant eller trainee,  

 der er, eller umiddelbart før han besøger en kontraherende stat, var  

 hjemmehørende i den anden kontraherende stat, og som opholder sig i den  

 førstnævnte stat udelukkende i studie- eller uddannelsesøjemed, skal i denne  

 stat være fritaget for beskatning af:
2. Fritagelserne i medfør af stykke 1 skal kun vedvare  

 i en sådan periode, som med rimelighed og efter sædvane er nødvendig for at  

 fuldføre studiet eller uddannelsen.
En fysisk person skal dog aldrig kunne  

 opnå den i stykke 1 omhandlede begunstigelse i mere end 5 år fra  

 påbegyndelsen af sådant studium eller uddannelse at regne.
Artikel 22 ANDRE INDKOMSTER 1. Indkomster, der oppebæres af en i en kontraherende  

 stat hjemmehørende person, og som ikke er behandlet i de foranstående  

 artikler i denne overenskomst, kan, uanset hvorfra de hidrører, kun beskattes  

 i denne kontraherende stat.
2. Bestemmelserne i stykke 1 skal ikke finde  

 anvendelse på anden indkomst end indkomst af fast ejendom som defineret i  

 artikel 6, stykke 2, såfremt den i en kontraherende stat hjemmehørende  

 modtager af sådan indkomst driver erhvervsvirksomhed i den anden  

 kontraherende stat gennem et der beliggende fast driftssted, eller udøver  

 frit erhverv i denne anden stat fra et der beliggende fast sted, og den  

 rettighed eller ejendom, som ligger til grund for den udbetalte indkomst, har  

 direkte forbindelse med et sådant fast driftssted eller fast sted.
I så fald  

 skal bestemmelserne henholdsvis i artikel 7 eller i artikel 14 finde  

 anvendelse.
 3. Uanset bestemmelserne i stykke 1 og 2 kan  

 indkomster, der oppebæres af en i en kontraherende stat hjemmehørende person,  

 og som ikke er behandlet i de foranstående artikler i denne overenskomst, og  

 som hidrører fra den anden kontraherende stat, også beskattes i denne anden  

 kontraherende stat.
Artikel 23 METODER TIL OPHÆVELSE AF DOBBELTBESKATNING 1. I Kina skal dobbeltbeskatning ophæves således:
 2. I Danmark skal dobbeltbeskatning ophæves således:
 3. For så vidt angår det fradrag, som er omhandlet i  

 stykke 2, punkt a) og b), skal kinesisk skat anses for at være betalt:
 4. For så vidt angår det fradrag, som er omhandlet i  

 stykke 2, skal udtrykket »indkomstskat, som er betalt i Kina«,  

 anses for at omfatte det beløb af kinesisk skat, som ville være blevet  

 betalt, hvis ikke der havde været meddelt fritagelse for den kinesiske skat  

 eller var sket nedsættelse eller tilbagebetaling af denne i medfør af:
 som måtte blive gennemført ved kinesisk lovgivning efter datoen for  

 underskrivelsen af denne overenskomst, og hvorom de kontraherende staters  

 regeringer måtte træffe aftale.
Artikel 24 IKKE-DISKRIMINERING 1. Statsborgere i en kontraherende stat skal ikke i  

 den anden kontraherende stat kunne undergives nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne anden kontraherende stat  

 under samme forhold er eller måtte blive undergivet.
Uanset bestemmelserne i  

 artikel 1 skal denne bestemmelse også finde anvendelse på personer, der ikke  

 er hjemmehørende i en af eller begge de kontraherende stater.
2. Beskatningen af et fast driftssted, som et  

 foretagende i en kontraherende stat har i den anden kontraherende stat, må  

 ikke være mindre fordelagtig i denne anden kontraherende stat end  

 beskatningen af foretagender i denne anden kontraherende stat, der driver  

 samme virksomhed.
Denne bestemmelse skal ikke kunne fortolkes som  

 forpligtende en kontraherende stat til at indrømme personer, der er  

 hjemmehørende i den anden kontraherende stat, de personlige skattemæssige  

 begunstigelser, lempelser og nedsættelser, som den som følge af ægteskabelig  

 stilling eller forsørgerpligt over for familie indrømmer personer, der er  

 hjemmehørende inden for dens eget område.
 3. Medmindre bestemmelserne i artikel 9, stykke 1,  

 artikel 11, stykke 7, eller artikel 12, stykke 6, finder anvendelse, skal  

 renter, royalties og andre betalinger, der udredes af et foretagende i en  

 kontraherende stat til en person hjemmehørende i den anden kontraherende  

 stat, kunne fratrækkes ved opgørelsen af et sådant foretagendes  

 skattepligtige indkomst under samme betingelser, som hvis betalingerne var  

 sket til en person hjemmehørende i den førstnævnte kontraherende stat.
 4. Foretagender i en kontraherende stat, hvis formue  

 helt eller delvis ejes eller kontrolleres, direkte eller indirekte, af en  

 eller flere personer, der er hjemmehørende i den anden kontraherende stat,  

 skal ikke i den førstnævnte kontraherende stat kunne undergives nogen  

 beskatning eller dermed forbundne krav, som er anderledes eller mere  

 byrdefulde end den beskatning og dermed forbundne krav, som andre tilsvarende  

 foretagender i den førstnævnte kontraherende stat er eller måtte blive  

 undergivet.
 5. Uanset bestemmelserne i artikel 2 skal  

 bestemmelserne i denne artikel finde anvendelse på skatter af enhver art og  

 betegnelse.
Artikel 25 FREMGANGSMÅDEN VED INDGÅELSE AF GENSIDIGE AFTALER 1. I tilfælde, hvor en person mener, at  

 foranstaltninger, truffet af en af eller begge de kontraherende stater, for  

 ham medfører eller vil medføre en beskatning, som ikke er i overensstemmelse  

 med bestemmelserne i denne overenskomst, kan han, uanset hvilke retsmidler  

 der måtte være fastsat i disse kontraherende staters interne lovgivning,  

 indbringe sin sag for den kompetente myndighed i den kontraherende stat, i  

 hvilken han er hjemmehørende eller, såfremt tilfældet er omfattet af artikel  

 24, stykke 1, for den kompetente myndighed i den kontraherende stat, i  

 hvilken han er statsborger.
Sagen skal forelægges inden tre år fra den dag,  

 hvor der er givet ham underretning om den foranstaltning, der medfører en  

 beskatning, som ikke er i overensstemmelse med bestemmelserne i  

 overenskomsten.
2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved gensidig aftale med den kompetente myndighed i den  

 anden kontraherende stat med henblik på at undgå en beskatning, der ikke er i  

 overensstemmelse med overenskomsten.
Enhver indgået aftale skal gennemføres  

 uden hensyn til frister, der måtte gælde ifølge de kontraherende staters  

 interne lovgivning.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelse af  

 overenskomsten.
De kan også forhandle om undgåelse af dobbeltbeskatning i  

 tilfælde, som ikke er omhandlet i denne overenskomst.
 4. De kontraherende staters kompetente myndigheder kan  

 træde i direkte forbindelse med hinanden med henblik på indgåelse af aftaler  

 i overensstemmelse med stykke 2 og 3. Når det for tilvejebringelsen af en  

 aftale skønnes ønskeligt, kan de kompetente myndigheder i de kontraherende  

 stater mødes til en mundtlig forhandling.
Artikel 26 UDVEKSLING AF OPLYSNINGER 1. De kontraherende staters kompetente myndigheder  

 skal udveksle sådanne oplysninger, som er nødvendige for at gennemføre  

 bestemmelserne i denne overenskomst eller i de kontraherende staters interne  

 lovgivning vedrørende skatter, der omfattes af overenskomsten, i det omfang  

 denne beskatning ikke strider mod overenskomsten, især for at forhindre svig  

 eller unddragelse med hensyn til sådanne skatter.
Udvekslingen af oplysninger  

 er ikke begrænset af artikel 1. Alle oplysninger, der modtages af en  

 kontraherende stat, skal behandles som hemmelige og må kun meddeles til  

 personer eller myndigheder (herunder domstole), der er beskæftiget med  

 påligning eller opkrævning af de skatter, der omfattes af denne overenskomst  

 eller med klagebehandling i forbindelse dermed.
Sådanne personer eller  

 myndigheder må kun benytte oplysningerne til de nævnte formål.
Sådanne  

 oplysninger kan meddeles under offentlige retshandlinger eller i  

 retsafgørelser.
 2. Bestemmelserne i stykke 1 skal i intet tilfælde  

 kunne fortolkes således, at der pålægges en kontraherende stat pligt til:
Artikel 27 PERSONER ANSAT VED DIPLOMATISKE OG KONSULÆRE REPRÆSENTATIONER Intet i denne overenskomst berører de skattemæssige begunstigelser, som  

 ansatte ved diplomatiske eller konsulære repræsentationer måtte nyde i kraft  

 af folkerettens almindelige regler eller særlige aftaler.
Artikel 28 IKRAFTTRÆDEN Efter gensidig underretning om, at de lovbestemte foranstaltninger, som er  

 nødvendige for denne overenskomst ikrafttræden, er truffet af de  

 kontraherende stater, skal overenskomsten træde i kraft på datoen for den  

 sidste af underretningerne, og dens bestemmelser skal have virkning:
Artikel 29 OPSIGELSE 1. Denne overenskomst skal forblive i kraft, indtil  

 den opsiges af en kontraherende stat.
Hver af de kontraherende stater kan  

 opsige overenskomsten til enhver tid 5 år efter den dato, på hvilken  

 overenskomsten træder i kraft, ved ad diplomatisk vej mindst 6 måneder forud  

 at give meddelelse om opsigelsen.
I så fald skal overenskomsten ophøre at  

 have virkning:
 Til bekræftelse heraf har undertegnede, af deres respektive regeringer  

 dertil behørigt befuldmægtigede, underskrevet denne overenskomst.
 Udfærdiget i Beijing den 26. marts 1986 efter den kristne tidsregning, i  

 to eksemplarer på dansk, kinesisk og engelsk, således at alle tekster har  

 samme gyldighed, undtagen i tvivlstilfælde, hvor den engelske tekst skal være  

 afgørende.
 For Kongeriget Danmarks regering:
Arne Belling For Folkerepublikken Kinas regering:
Tian Yinong PROTOKOL Ved underskrivelsen af denne overenskomst mellem Kongeriget Danmarks  

 regering og Folkerepublikken Kinas regering til undgåelse af  

 dobbeltbeskatning og forhindring af skatteunddragelse for så vidt angår  

 indkomstskatter er undertegnede blevet enige om, at følgende bestemmelser  

 skal udgøre en integrerende del af overenskomsten:
 1. Denne overenskomst skal ikke berøre anvendelsen af  

 artikel 8 i overenskomsten om skibsfart, undertegnet af Folkerepublikken  

 Kinas regering og Kongeriget Danmarks regering den 21. oktober 1974.
 2. Uanset bestemmelserne i artikel 8 i denne  

 overenskomst skal indtægt ved transport, som er oppebåret fra international  

 trafik af lufttransportforetagener, som har sæde for deres virkelige ledelse  

 i en kontraherende stat, være fritaget for andre skatter i den anden  

 kontraherende stat.
 3. Når overenskomsten anvendes på luftfartskonsortiet  

 Scandinavian Airlines System (SAS), skal bestemmelsen i artikel 8, stykke 1,  

 og artikel 13, stykke 3, kun finde anvendelse på den del af dets fortjeneste,  

 som svarer til den andel i dette konsortium, der ejes af Det Danske  

 Luftfartsselskab (DDL), den danske partner i Scandinavian Airlines System  

 (SAS).
 4. For så vidt angår anvendelsen af artikel 12, stykke  

 2, i denne overenskomst, skal royalties, som er oppebåret ved udleje af  

 industrielt, kommercielt eller videnskabeligt udstyr, beskattes på grundlag  

 af 70 pct. af bruttobeløbet af sådanne royalties.
 5. For så vidt angår artikel 15 er der enighed om, at  

 i tilfælde, hvor en person, der er hjemmehørende i Danmark, oppebærer  

 vederlag for personligt arbejde i tjenesteforhold, der udføres om bord på et  

 luftfartøj, som anvendes i international trafik af luftfartskonsortiet  

 Scandinavian Airlines System (SAS), kan vederlaget kun beskattes i Danmark.
 Til bekræftelse heraf har de undertegnede, af deres respektive regeringer  

 dertil behørigt befuldmægtigede, underskrevet denne protokol.
 Udfærdiget i Beijing den 26. marts 1986 efter den kristne tidsregning i to  

 eksemplarer, begge eksemplarer på dansk, kinesisk og engelsk, således at alle  

 tekster har samme gyldighed, undtagen i tvivlstilfælde, hvor den engelske  

 tekst skal være afgørende.
 For Kongeriget Danmarks regering:
Arne Belling For Folkerepublikken Kinas regering:
Tian Yinong Beijing, den 26. marts 1986 Deres Excellence.
 Jeg har den ære at henvise til overenskomsten mellem Kongeriget Danmarks  

 regering og Folkerepublikken Kinas regering til undgåelse af  

 dobbeltbeskatning og forhindring af beskatningsunddragelse for så vidt angår  

 indkomstskatter, som er undertegnet i dag (herefter omtalt som  

 »overenskomsten«), og at bekræfte på Kongeriget Danmarks regerings  

 vegne, at følgende er aftalt mellem de to regeringer:
 Uanset bestemmelsen i artikel 10, stykke 2, i overenskomsten skal i  

 tilfælde, hvor den sats for selskabsskat (skat af foretagender), som opkræves  

 af udloddet fortjeneste i en kontraherende stat, er lavere end skattesatsen  

 for ikke-udloddet fortjeneste, og forskellen mellem de to satser udgør 20  

 pct. eller mere, eller i visse andre tilfælde, som har lighed hermed, de to  

 kontraherende stater fastsætte skattesatsen af udbytte ved gensidig aftale.
 Jeg har endvidere den ære at anmode Deres Excellence om at bekræfte den  

 foranstående forståelse på Deres Excellences regerings vegne.
 Jeg benytter denne lejlighed til på ny at forsikre Deres Excellence om min  

 mest udmærkede højagtelse.
Hans Excellence Arne Belling (Noten er bekræftet fra kinesisk side.) Overenskomsten trådte i henhold til artikel 28 i kraft den 22. oktober  

 1986 og har i henhold til samme artikel virkning fra 1. januar 1987.
