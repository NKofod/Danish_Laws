Adoption.
Helbred   Morbus Crohn Samrådet afslog at godkende ansøgerne som  

 adoptanter på grund af ansøgerindens helbredsforhold.
Afslaget var begrundet i, at ansøgerinden siden  

 1992 havde lidt af Morbus Crohn.
Hun er blevet opereret med fjernelse af hele  

 tyktarmen og anlæggelse af ileostomi.
I 1994 havde hun et tilbagefald  

 af sygdommen, og i 1995 fik hun fjernet 20 cm af tyndtarmen med samtidig  

 lukning af den kunstige tarmåbning og anastomose mellem tyndtarm og  

 endetarm.
Hun har herefter haft det godt, men der var en vis risiko for  

 recidiv i et nyt tarmafsnit.
Ansøgerne gav personligt møde for  

 Adoptionsnævnet.
De gjorde opmærksom på, at de ikke havde  

 haft en personlig samtale i amtskommunen i forbindelse med behandlingen af  

 deres sag.
Nævnet fandt på baggrund af de lægelige  

 oplysninger ikke grundlag for at ændre samrådets afgørelse  

 og stadfæstede samrådets afgørelse og begrundelsen for  

 denne.
Nævnet gjorde samrådet opmærksom på, at man  

 havde fundet det hensigtsmæssigt at gennemføre en samtale med  

 ansøgerne i forbindelse med behandlingen af deres sag.
