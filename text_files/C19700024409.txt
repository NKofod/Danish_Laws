(Til samtlige amtsråd og  

 kommunalbestyrelser) Ifølge § 35 i lov nr. 223 af 31. maj 1968 om kommunernes styrelse kan der  

 i styrelsesvedtægten fastsættes bestemmelser om ydelse af efterløn og pension  

 til afgåede kommunalbestyrelsesformænd.
Som bebudet i indenrigsministeriets  

 cirkulære nr. 129 og 172 af 27. juni og 7. august 1969 har  

 indenrigsministeriet - efter forhandling med bestyrelserne for Kommunernes  

 Landsforening og Amtsrådsforeningen i Danmark - udarbejdet et  

 normalstyrelsesvedtægtstillæg vedrørende borgmesterpension.
Tillægget, der er  

 vedføjet som bilag til nærværende cirkulære, er afpasset efter de ved lov nr.  

 292 af 18. juni 1969 om tjenestemandspension gennemførte principper og træder  

 i stedet for det som bilag til indenrigsministeriets cirkulære nr. 145 af 15.  

 juli 1959 udsendte normaltillæg.
 INDENRIGSMINISTERIET, den 1. oktober  

 1970.
H.C.
Toft.
/Johs.
Pedersen.
 Bilag.
 NORMALSTYRELSESVEDTÆGTSTILLÆG VEDRØRENDE BORGMESTERPENSION.
 Tillæg til vedtægt for styrelsen af de kommunale anliggender i...........
 (amts)kommune vedrørende borgmesterpension.
 § 1.  Borgmesteren og dennes efterladte ægtefælle er  

 berettiget til pension, efterindtægt og efterløn efter de i denne vedtægt  

 indeholdte regler.
 EGENPENSION.
 § 2.  Borgmesterens pension beregnes efter hans  

 funktionstid og på grundlag af det borgmesteren ved styrelsesvedtægten  

 tillagte vederlag for bestridelsen af borgmesterhvervet, således som dette  

 vederlag ville være uden regulering efter regler svarende til kapitlerne 3 og  

 4 i lov nr. 13 af 18. juni 1969 om tjenestemandslønninger m.m. og  

 klassificering af tjenestemandsstillinger i staten, folkeskolen og  

 folkekirken.
Stk. 2.  Funktionstiden er den tid, hvori borgmesteren -  

 samlet eller afbrudt - har fungeret som sådan.
Fratræder borgmesteren med  

 kommunalbestyrelsens tilladelse på grund af sygdom, der ifølge lægelig  

 dokumentation hindrer ham i fortsat at beklæde borgmestererhvervet, medregnes  

 hele den valgperiode, i hvilken han fratræder, ved beregningen af hans  

 funktionstid.
 Stk. 3.  (* 1) Egenpensionen udgør for hvert års  

 pensionsalder, jfr. stk. 4, et basisbeløb på 96 kr. samt et beløb, der  

 andrager følgende procentdele af den pensionsgivende lønningsindtægt:
 Af beløb indtil 32.000 kr. ..........1,5 pct.
 og af beløb til 32.001 kr. ..........1,2 pct.
 Stk. 4.  Udredelse af pension er betinget af, at  

 funktionstiden udgør mindst 8 år.
 Stk. 5.  Pensionen er genstand for regulering i  

 overensstemmelse med kapitel 8 i lov nr. 292 af 18. juni 1969 om  

 tjenestemandspension.
 Stk. 6.  Pensionen ydes fra det tidspunkt, da  

 borgmesteren ophører med at fungere som sådan.
§ 3.  Såfremt en fratrådt borgmester, der oppebærer  

 pension i denne egenskab, påny vælges til borgmester, inddrages pensionen, så  

 længe han fungerer som sådan.
Det samme gælder borgmester- eller  

 sognerådsformandspension, der ydes i henhold til tidligere  

 styrelsesvedtægtstillæg, jfr. herved bestemmelsen i § 12, stk. 3.
 § 4.  Retten til pension fortabes, såfremt  

 borgmesteren straffes for en handling, der i almindeligt omdømme gør ham  

 uværdig til at være medlem af kommunale råd, jfr. § 2, 1. pkt., og § 34 a,  

 stk. 2, i loven om kommunale valg, således som denne er optrykt ved  

 bekendtgørelse nr. 455 af 21. december 1965.
 ÆGTEFÆLLEPENSION.
§ 5.  Ægtefællen efter en borgmester, der ved sin død  

 fungerede som sådan, har ret til ægtefællepension, såfremt borgmesteren ved  

 sin død var pensionsberettiget eller ville have været det ved udløbet af den  

 pågældende valgperiode.
Ret til ægtefællepension har endvidere den, hvis  

 ægtefælle ved sin død oppebar pension som borgmester.
 Stk. 2.  (* 2) Ægtefællepension udgør for hvert års  

 pensionsalder et basisbeløb på 58 kr. samt et beløb svarende til 2/3 af  

 egenpensionen efter § 2, stk. 3.
 Stk. 3.  Ægtefællepensionen er genstand for regulering  

 som nævnt i § 2, stk. 5.
 Stk. 4.  Såfremt den afdøde borgmesters alder efter  

 fradrag af det antal år, ægteskabet har varet, overstiger den længstlevende  

 ægtefælles alder ved førstafdødes død med mere end 10 år, nedsættes  

 ægtefællepensionen efter stk. 2 med 2 procent for hvert år, forskellen  

 overstiger 10 år.
Stk. 5.  Såfremt en borgmesters efterlevende ægtefælle  

 er berettiget til mere end een ægtefællepension efter en borgmester, sker der  

 kun udbetaling af den ægtefællepension, der er størst.
Det samme gælder, hvis  

 den pågældende foruden ægtefællepension efter en borgmester er berettiget til  

 enkepension efter en sognerådsformand.
 § 6.  Uberettiget til ægtefællepension er den, hvis  

 ægteskab er indgået efter borgmesterens fyldte 60. år eller på hans dødsleje,  

 eller efter at han var fratrådt som borgmester.
Stk. 2.  Retten til ægtefællepension berøres ikke af, at  

 separation har fundet sted.
Med hensyn til bevarelse af retten til  

 ægtefællepension i tilfælde af skilsmisse finder de for statens tjenestemænd  

 gældende regler tilsvarende anvendelse.
 EFTERINDTÆGT.
§ 7.  Ægtefællen efter en borgmester, der ved sin død  

 fungerede som sådan, er, medmindre ægteskabet var opløst ved skilsmisse, i 3  

 måneder efter ægtefællens død berettiget til at modtage som efterindtægt  

 månedlig 1/12 af hans sidste tjenesteindtægt.
Oppebar borgmesteren ved  

 dødsfaldet pension eller understøttelse, er den efterladte ægtefælle  

 berettiget til i 3 måneder efter dødsfaldet at modtage som efterindtægt  

 månedlig 1/12 af borgmesterens sidste pension eller understøttelse.
Såfremt  

 ægtefælle ikke efterlades, tilfalder samme ret borgmesterens uforsørgede børn  

 under 18 år, forudsat at disse ved dødsfaldet var undergivet den pågældendes  

 forældremyndighed.
 Stk. 2.  Hvis borgmesterens efterladte ægtefælle dør  

 inden udløbet af de 3 måneder, i hvilke den pågældende er berettiget til at  

 nyde efterindtægt i henhold til nærværende vedtægt, indtræder efterladte,  

 uforsørgede børn under 18 år i retten til efterindtægt.
 Stk. 3.  Når en borgmesters efterladte ægtefælle, som  

 oppebærer ægtefællepension eller understøttelse i henhold til nærværende  

 vedtægt, dør og efterlader sig uforsørgede børn under 18 år, har disse ret  

 til i 3 måneder efter dødsfaldet at oppebære månedlig 1/12 af hans pension  

 eller understøttelse.
 Stk. 4.  Når tiden for den afdøde efterladte ægtefælles  

 efterindtægt udløber, indtræder de efterladte, uforsørgede børn under 18 år i  

 hans ret til pension, dog således at retten til efterindtægt og pension  

 tilsammen kun tilkommer børnene i fulde 3 måneder efter den efterladte  

 ægtefælles død.
 SAMORDNING MED PENSIONER EFTER DEN SOCIALE PENSIONSLOVGIVNING.
 § 8.  Reglerne i kapitel 9 i lov om  

 tjenestemandspension angående samordning med pensioner efter den sociale  

 pensionslovgivning finder tilsvarende anvendelse for pensioner, der ydes i  

 henhold til nærværende vedtægt.
 Stk. 2.  I de i § 9 omhandlede tilfælde foretages  

 fradrag i henhold til stk. 1 i nærværende paragraf dog kun i det omfang,  

 fradrag i overensstemmelse med reglerne i kapitel 9 i loven om  

 tjenestemandspension ikke allerede er foretaget ved beregningen af den  

 pension, der ydes samtidig med pension efter nærværende vedtægt.
 SÆRLIGE REGLER, HVOR DEN PENSIONSBERETTIGEDE ER TJENESTEMAND I STATEN,  

 FOLKESKOLEN, FOLKEKIRKEN M.V.
 § 9.  Egenpension og ægtefællepension i henhold til  

 nærværende vedtægt udbetales med de i stk. 2 og 3 nævnte begrænsninger,  

 uanset om der desuden tilkommer den pågældende løn eller pension fra  

 statskassen, fra en stilling i folkeskolen eller folkekirken eller fra en  

 stilling i en kommune, et koncessioneret selskab, anden offentlig virksomhed  

 eller fra en statsunderstøttet pensionskasse.
Stk. 2.  Tilkommer der en borgmester egenpension fra en  

 statstjenestemandsstilling eller fra en stilling i folkeskolen, folkekirken,  

 en kommune, et koncessioneret selskab, anden offentlig virksomhed eller fra  

 en statsunderstøttet pensionskasse, nedsættes hans egenpension som borgmester  

 med halvdelen, dog højst med den brøkdel, som halvdelen af det eller de  

 pensionsbeløb, han i øvrigt har krav på, udgør af egenpensionen som  

 borgmester.
Såfremt den samlede egenpension, der herefter ville tilkomme den  

 pågældende, overstiger den højeste egenpension, der kan opnås i henhold til  

 loven om tjenestemandspension, nedsættes egenpensionen som borgmester i  

 stedet med den brøkdel, som det overskydende beløb udgør af egenpensionen som  

 borgmester.
Tilkommer der en pensioneret borgmester løn fra en stilling, der  

 berettiger til pension som angivet i 1. pkt., nedsættes egenpensionen som  

 borgmester ligeledes efter reglerne i 1. og 2. pkt., dog således at lønnen  

 træder i stedet for pensionen ved beregningen af nedsættelsen, og således at  

 den samlede løn og pension ikke kan overstige den højeste pensionsgivende  

 tjenestemandsløn.
Stk. 3.  Såfremt en efterlevende ægtefælle efter en  

 borgmester har krav på ægtefællepension hidrørende fra afdødes ansættelse i  

 en statstjenestemandsstilling eller i en stilling i folkeskolen, folkekirken,  

 en kommune, et koncessioneret selskab, anden offentlig virksomhed eller fra  

 en statsunderstøttet pensionskasse, nedsættes ægtefællepensionen hidrørende  

 fra borgmestererhvervet med halvdelen, dog højst med den brøkdel, som  

 halvdelen af det eller de pensionsbeløb, ægtefællen i øvrigt har krav på,  

 udgør af ægtefællepensionen hidrørende fra borgmesterhvervet.
Overstiger den  

 samlede ægtefællepension, der herefter ville tilkomme den pågældende, den  

 højeste ægtefællepension, der kan opnås i henhold til loven om  

 tjenestemandspension, nedsættes ægtefællepensionen hidrørende fra  

 borgmesterhvervet i stedet med den brøkdel, som det overskydende beløb udgør  

 af ægtefællepensionen hidrørende fra borgmesterhvervet.
 Stk. 4.  Ved beregningerne efter stk. 2 og 3 bortses fra  

 pristalsregulering eller hvis en løn eller pension, som indgår i  

 beregningerne, er pristalsreguleret på anden måde end  

 tjenestemandslønningerne, fra et hertil svarende beløb.
 Stk. 5.  (* 3) Nedsættelse af pension efter stk. 2 og 3  

 foretages kun i det omfang, tilsvarende nedsættelse i de pensionsbeløb, som  

 den pågældende i øvrigt måtte have krav på, ikke foretages i henhold til de  

 for udbetalingen af nævnte pensionsbeløb gældende bestemmelser om  

 pensionsbegrænsning som følge af pension hidrørende fra borgmesterhverv.
 UNDERSTØTTELSE OG EFTERLØN.
 § 10.  Hvor foranstående bestemmelser ikke kan bringes  

 til anvendelse, kan kommunalbestyrelsen i ganske særlige tilfælde med  

 indenrigsministeriets tilladelse bestemme, at der af kommunen ydes  

 understøttelse til tidligere kommunalbestyrelsesformænd eller deres  

 efterladte.
Stk. 2.  En borgmester, der som følge af bestemmelsen i  

 § 2, stk. 4, ikke er berettiget til at oppebære pension, har ved sin  

 fratræden ret til som efterløn at modtage månedlig 1/12 af hans sidste  

 tjenesteindtægt i 1 1/2 måned for hvert påbegyndt år, den pågældende har  

 fungeret som borgmester.
Reglen i § 12, stk. 3, finder tilsvarende  

 anvendelse.
Hvis den afgåede borgmester dør inden udløbet af  

 efterlønsperioden, indtræder ægtefællen, medmindre ægteskabet var opløst ved  

 skilsmisse, i retten til efterløn for den resterende efterlønsperiode, dog  

 højst i fulde 3 måneder efter den afgåede borgmesters død.
Såfremt ægtefælle  

 ikke efterlades, tilfalder samme ret borgmesterens uforsørgede børn under 18  

 år, forudsat at disse ved dødsfaldet var undergivet den pågældendes  

 forældremyndighed.
 ALMINDELIGE BESTEMMELSER.
 § 11.  Pension, efterindtægt, understøttelse og  

 efterløn i henhold til nærværende vedtægt udredes af kommunens kasse.
 Stk. 2.  Det fornødne beløb optages på kommunens  

 årsbudget.
 § 12.  Nærværende vedtægt har virkning fra den 1.  

 april 1970 at regne.
Stk. 2.  (* 4) Hvor en borgmester eller en  

 sognerådsformand er fratrådt eller afgået ved døden inden den 1. april 1970,  

 finder de hidtil gældende pensionsbestemmelser anvendelse, dog bortset fra  

 bestemmelserne om bortfald af enkepension som følge af indgåelse af nyt  

 ægteskab eller som følge af strafbare handlinger.
Ej heller finder de  

 hidtidige bestemmelser om nedsættelse af pension til en enke efter borgmester  

 eller sognerådsformand i tilfælde, hvor enken oppebærer løn eller egenpension  

 som tjenestemand m.v., anvendelse for tiden efter den 1. april 1970, såfremt  

 hun efter nævnte dato har ansættelse som tjenestemand m.v.
Stk. 3.  For så vidt angår borgmestre, der har fungeret  

 som sådanne efter 1. spril 1970, og som tidligere har fungeret som borgmester  

 eller sognerådsformand, tages den tidligere funktionstid i betragtning ved  

 beregningen af pensionsalderen efter nærværende vedtægt.
Under særlige  

 forhold kan kommunalbestyrelsen - dog senest 2 år efter, at den pågældende er  

 tiltrådt - beslutte, at den tidligere funktionstid kun delvis skal tages i  

 betragtning ved pensionsalderens beregning, idet den pågældende dog i intet  

 tilfælde kan stilles ringere, end hvis pensioneringen var sket inden 1. april  

 1970.
 P.M.V.
 E.B.
(* 1) Som følge af den i lønnings- og pensionsministeriets bekendtgørelse  

 nr. 3 af 5. maj 1970 (lovtid.
B) indeholdte aftale om justering af  

 tjenestemandslønninger m.v., jfr. nærværende vedtægtstillægs § 2, stk. 5, og  

 § 5, stk. 3, gælder for tiden efter den 1. april 1970 og indtil videre  

 følgende forhøjede beløbssatser: Egenpensionens basisbeløb 98 kr. 40 øre.  

 Ægtefællepensionens basisbeløb 59 kr. 45 øre.
Beløbsgrænserne 32.000 kr. og  

 32.001 kr. forhøjes til henholdsvis 32.800 og 32.801 kr.
 (* 2) Se note foregående side til § 2, stk. 3.
(* 3) Der henvises til bestemmelserne under løbe nr. 358 i normeringsloven  

 for finansåret 1959-60, lov nr. 2 af 21. marts 1959 (lovtid.
B).
 (* 4) Bestemmelsen i § 12, stk. 2, finder ikke anvendelse i vedtægtstillæg  

 vedrørende borgmesterpension i amtskommuner.
