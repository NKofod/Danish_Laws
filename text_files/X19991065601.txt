God revisorskik K E N D E L S E:
 Ved skrivelse af 13. november 1997 har City Revision  

 Århus på vegne murermester Poul Anker Sørensen indgivet  

 klage over registreret revisor Niels Jørgen Munk-Hansen.
 Erhvervs- og Selskabsstyrelsen har oplyst, at Niels  

 Jørgen Munk-Hansen har været optaget i Revisorregistret siden  

 den 26. september 1974.
Nævnet har tidligere ved kendelse af 28. februar  

 1994 (sag nr.
R-4/1993) anset revisor Niels Jørgen Munk-Hansen med en  

 advarsel.
 Det fremgår af sagen, at indklagede har været  

 revisor for Knud Zachariassen, der drev en personligt ejet  

 murermestervirksomhed, hvori klageren oprindelig var ansat som svend.
Omkring årsskiftet 1993/1994 udarbejdede indklagede  

 bl.a. et udkast til åbningsstatus pr. 1. januar 1994 samt et udkast til  

 vedtægter med henblik på, at murermestervirksomheden blev  

 omdannet til et anpartsselskab.
Knud Zachariassen og klageren var i  

 forbindelse med omdannelsen af virksomheden enige om, at klageren fremover  

 skulle eje 50% af anparterne i det nye selskab.
 Anpartsselskabet, Knud Zachariassen ApS, blev stiftet pr.  

 30. juni 1994 med en anpartskapital på kr. 200.000. Indklagede  

 udarbejdede endeligt stiftelsesdokument og åbningsstatus pr. s.d.
 Erhvervs- og Selskabsstyrelsen registrerede pr. 23. august  

 1994 det nye anpartsselskab.
 Indklagede udarbejdede og påtegnede den 23. maj 1995  

 selskabets årsregnskab for 1994. Af regnskabet, der blev vedtaget  

 på generalforsamlingen den følgende dag, fremgår bl.a., at  

 driften havde givet et overskud på kr. 5.737, at egenkapitalen androg  

 kr. 205.737, og at der i aktiverne var medtaget goodwill med kr. 315.900 pr.  

 31. december 1994 (beløbet var afskrevet med 10 % i henhold til  

 anskaffelsessummen på kr. 351.000,- pr. 1. januar 1994).
I sommeren 1995 blev Knud Zachariassen alvorligt syg.
Den  

 1. oktober 1995 afholdtes en ekstraordinær generalforsamling i  

 anpartsselskabet.
Det fremgår af referatet fra generalforsamlingen, at  

 klageren overtog Knud Zachariassens anparter, således at klageren  

 herefter blev eneanpartshaver.
Indklagede havde den forudgående dag  

 udarbejdet budget for perioden 1/1-1995 til 31/12-1995. Af budgettet fremgik  

 bl.a., at selskabet forventede et driftsoverskud på kr. 52.194 efter  

 afskrivninger.
 Indklagede udarbejdede nye vedtægter for selskabet  

 pr. 20/10-1995.
Den 7. november 1995 sendte indklagede klageren et udkast  

 til et gældsbrev og en børsnota.
Begge dokumenter var udarbejdet  

 af indklagede.
Ifølge gældsbrevet erkendte anpartsselskabet at  

 skylde kr. 131.900 til Knud Zachariassen.
Det fremgik af børsnotaen,  

 at købesummen for Knud Zachariassens anparter udgjorde kr. 100.000.  

 Differencen mellem de 2 beløb udgjorde saldoen på en  

 mellemregningskonto med Knud Zachariassen pr. 30. september 1995.
 Knud Zachariassen afgik ved døden i november  

 1995.
 Indklagede udarbejdede og påtegnede den 30. april  

 1996 selskabets regnskab for 1995. Resultatopgørelsen udviste et  

 underskud på kr. 12.603.
 Klageren henvendte sig efterfølgende til City  

 Revision, der blev valgt til ny revisor for selskabet den 15. januar 1997.
 På foranledning af City Revision fremsendte  

 indklagede den 30. maj 1997 selskabets vedtægter, stiftelsesdokumenter  

 og åbningsstatus.
 Ved skrivelser af 7. og 27. oktober 1997 bad City Revision  

 indklagede om at oplyse, hvilken advokat der havde udarbejdet det fremsendte  

 materiale.
Indklagede oplyste den 12. november 1997, at opgaverne i  

 forbindelse med omdannelsen og stiftelsen af selskabet var udført af  

 ham selv.
City Revision indgav herefter nærværende klage til  

 Disciplinærnævnet.
 City Revision har i et notat af 2. marts 1998 bl.a.  

 anført, at anpartsselskabet   efter City Revisions opfattelse   pr.  

 30. september 1995 havde en goodwill på kr. 0 og pr. 31. december 1995  

 en negativ egenkapital på ca. kr. 87.000. Det anføres endvidere  

 i notatet:
 "Poul Anker Sørensen betalte kr. 100.000  

 for halvdelen heraf.
 Poul Anker Sørensen har således tabt kr.  

 200.000. Herudover har han stillet personlig kaution for selskabets  

 mellemværende med Unibank A/S, hvilken kaution bliver effektiv i  

 forbindelse med selskabets konkurs den 9/12 1997. Det endelige krav er endnu  

 ikke opgjort, men udgjorde pr. 14/11 1997 kr. 717.248.
 En del af Poul Anker Sørensens tab skyldes  

 naturligvis den dårlige drift efter erhvervelsestidspunktet  

".
 Klageren har gjort gældende, at indklagede  

 som registreret revisor har tilsidesat sine pligter ved at have  

 forestået stiftelsen af anpartsselskabet, herunder udarbejdelsen af  

 forskellige dokumenter, samt virksomhedsoverdragelsen.
Indklagede burde yderligere have henvist klageren til at  

 søge ekstern rådgivning.
Dertil kommer, at klagerens pris for  

 overtagelsen af Knud Zachariassens anparter pr. 1. oktober 1995 var alt for  

 høj.
Indklagede har erkendt, at han har "ladet sig  

 overtale" til at udføre advokatarbejde som følge af, at  

 Knud Zachariassen var en gammel kunde.
Indklagede har dog også henvist  

 til, at det gennem flere år havde været drøftet at optage  

 klageren i virksomheden.
Derimod bestrider indklagede, at han ikke har opfordret  

 klageren til at søge rådgivning andetsteds.
Indklagede har  

 således nævnt det over for klageren på flere møder,  

 men klageren afslog det med bemærkning om, at han havde fuld tillid til  

 Knud Zachariassen og indklagede.
Indklagede har endelig anført, at klageren har  

 betalt en korrekt pris for Knud Zachariassens anparter, hvilket bl.a. kan ses  

 ud fra de afskrivninger, der er sket på goodwill.
Desværre viste  

 det sig, at klageren ikke besad de nødvendige kvalifikationer for at  

 kunne drive selvstændig murervirksomhed.
 Sagen har været mundtligt forhandlet på et  

 møde i nævnet den 14. august 1998, hvor bl.a. klageren og  

 indklagede gav møde og afgav forklaring.
Klageren har bl.a. forklaret, at han gik ud af 10.  

 klasse og derefter kom i lære som murer.
Han har ingen  

 regnskabsmæssig uddannelse.
Han blev ansat hos Knud Zachariassen, og de  

 talte gennem flere år om, at Zachariassen skulle "trappe  

 ned", og at klageren skulle indtræde i firmaet.
Klageren fik ikke  

 forelagt nogen regnskaber, forinden han traf beslutningen om at blive medejer  

 af virksomheden, bortset fra at han så regnskabet fra 1993. Han har  

 ikke tidligere fået gennemgået firmaets regnskaber eller  

 drøftet økonomi med Knud Zachariassen.
Indklagede gennemgik  

 oplægget til stiftelsesdokumenter, vedtægter og  

 åbningsbalance på et møde, hvor både han og  

 Zachariassen var til stede.
Han kan ikke erindre forhandlingerne om goodwill,  

 men man fandt i hvert fald ud af, hvad der skulle sættes af til  

 Zachariassen, for at tingene kunne hænge sammen.
Klageren fik at vide,  

 at han skulle kontakte sin egen bank, men han blev ikke rådet til at  

 søge advokat eller anden rådgiver.
Han havde også tillid  

 til indklagede.
Han lånte 100.000 kr. til købet af virksomheden  

 i sin bank (Djursland Bank), men banken ville ikke yde ham en kassekredit,  

 idet man ikke mente, at tingene kunne hænge sammen.
Han fik i stedet  

 oprettet en kassekredit i virksomhedens bank,  Unibank.
Han kautionerede  

 personligt for kreditten og lagde yderligere et ejerpantebrev til sikkerhed.
Baggrunden for købet af de sidste 50% af anparterne  

 i selskabet var Knud Zachariassen pludselige sygdom.
Klageren kan ikke  

 erindre, om han deltog i budgetudarbejdelsen for 1995. Han skiftede revisor,  

 fordi Unibank forlangte det.
Indklagede har bl.a. forklaret, at salgsplanerne  

 blev drøftet i forbindelse med Knud Zachariassens 25 års  

 jubilæum, hvor klageren var til stede.
Indklagede kan ikke erindre, om  

 årsregnskaberne for 1991, 1992 og 1993 blev gennemgået med  

 klageren.
Fastsættelsen af goodwill drøftedes allerede i  

 december 1993. Knud Zachariassen ville stifte selskabet og først  

 derefter sælge anparterne til klageren.
Derfor blev der udarbejdet en  

 foreløbig beregning af goodwill ved et udkast til åbningsstatus.
I januar skulle stiftelsen bringes "på  

 plads", og indklagede udarbejdede et opgørelsesdokument.
I  

 forbindelse med, at indklagede gennemgik opgørelsen med klageren og  

 Knud Zachariassen, spurgte Zachariassen, om der var nogen grund til at  

 inddrage andre i stiftelsen af selskabet.
Indklagede svarede, at det ikke var  

 noget en revisor begav sig af med, og at det var ganske naturligt, at  

 klageren sørgede for at  kontakte sin egen rådgiver.
Klageren  

 bemærkede hertil, at han havde fuld tillid til indklagede.
Det var  

 baggrunden for, at indklagede selv udarbejdede stiftelsesdokumenterne,  

 vedtægterne og   efterfølgende   overdragelsesdokumenterne.  

 Budgettet for 1995 blev udarbejdet sammen med klageren.
I juni 1995 ramtes  

 Knud Zachariassen af en alvorlig kræftsygdom.
Zachariassen  

 ønskede herefter, at overdragelse af selskabet skulle ske, mens han  

 havde styr over det.
I perioden 1.1.1995 til 30.06.1995 blev der afsat  

 løn til klageren og Knud Zachariassen med 14.500 kr. pr. måned  

 til hver.
Goodwill skulle afskrives over 10 år, fordi der ikke var  

 mulighed for at foretage nogen opskrivning.
Goodwill blev efter indklagedes  

 opfattelse   fastsat på baggrund af et forsigtigt skøn.
Indklagede var klar over, at klageren var murer og ikke  

 havde nogen større regnskabsmæssig indsigt.
Han havde flere  

 møder med klageren for at være sikker på, at klageren  

 havde forstået, hvad det ville sige at være selvstændig  

 murer.
Indklagede har imidlertid måttet konstatere, at klageren ikke  

 havde de evner og den indsigt, der skulle til.
Indklagede har ikke direkte  

 sagt til klageren, at han skulle søge egen rådgiver, men  

 i forbindelse med etableringen af selskabet blev det som anført  

 foreslået.
 Disciplinærnævnet skal udtale:
Klageren har i alt væsentligt gjort gældende,  

 at indklagede har handlet i strid med sine pligter som registreret revisor  

 ved at forestå stiftelsen og videreoverdragelsen af Knud  

 Zachariassen ApS til klageren, herunder udarbejde et stiftelsesdokument, et  

 gældsbrev samt selskabets vedtægter, at undlade at henvise klageren til   eller i det mindste  

 tilbyde ham   at søge ekstern bistand i forbindelse med hans  

 indtræden i virksomheden og den senere fuldstændige overtagelse  

 af selskabet, og at fastsætte den pris, som klageren betalte for  

 (resten af) anparterne den 1. oktober 1995, alt for højt.
 Ad 1. klagepunkt:
 I overensstemmelse med indklagedes erkendelse og  

 forklaring lægges det til grund, at indklagede suverænt   efter  

 aftale med klageren og dennes daværende arbejdsgiver, Knud Zachariassen  

   forestod stiftelsen af Knud Zachariassen ApS og senere videreoverdragelsen  

 af hele selskabet til klageren, idet indklagede bl.a. udarbejdede en  

 stiftelsesoverenskomt, selskabets vedtægter samt et gældsbrev,  

 hvorved selskabet erkendte at skylde Knud Zachariassen 131.900 kr.
 Ved på den beskrevne måde at have  

 forestået stiftelsen af selskabet og udarbejdelsen af de dertil  

 knyttede dokumenter finder nævnet, at indklagede har udført  

 advokatarbejde og herved har handlet i strid med forbudet mod at drive  

 advokatvirksomhed, jf. § 4 a, stk. 1, og § 6 a, stk. 2, i loven om  

 registrerede revisorer, hvorefter stillingen som registreret revisor er  

 uforenelig med udøvelsen af anden erhvervsvirksomhed end revision af  

 regnskaber m.v. samt rådgivning og assistance i forbindelse hermed og  

 inden for tilgrænsende områder.
 Ad 2. og 3. klagepunkt:
Det er i overensstemmelse med god revisorskik, at en  

 registreret revisor optræder som rådgiver vedrørende  

 økonomiske og dertil knyttede forhold i forbindelse med sager om  

 virksomhedsoverdragelse, såfremt revisor har et tilstrækkeligt  

 kendskab til de gældende regler på området.
Det er  

 ligeledes i overensstemmelse med god revisorskik, at en registreret revisor  

 såfremt det er parternes udtrykkelige, fælles ønske   kan  

 rådgive begge parter under sådanne forhandlinger, idet revisor  

 dog   hvis der under forhandlingerne opstår uoverensstemmelser eller  

 modstridende interesser mellem parterne   straks bør henvise en eller  

 begge parter til at søge særskilt rådgivning andetsteds.
Mod indklagedes benægtelse finder  

 Disciplinærnævnet ikke at kunne afvise, at indklagede i hvert  

 fald i forbindelse med de indledende forhandlinger omkring klagerens  

 indtræden i det nystiftede selskab, Knud Zachariassen ApS, foreslog  

 klageren at søge egen rådgiver, hvilket klageren bl.a. afslog  

 under henvisning til, at han havde fuld tillid til indklagede.
Da det  

 således må antages, at indklagede har bistået ved  

 forhandlingerne omkring virksomhedsoverdragelsen efter ønske fra begge  

 parter, og da der ikke foreligger nogen oplysninger om, at der under  

 forhandlingerne skulle være opstået nogen situation, som kunne  

 tilsige, at indklagede straks henviste klageren til at søge bistand  

 fra anden side, findes indklagede i den anførte forbindelse ikke at  

 have tilsidesat sine pligter som registreret revisor.
 Der findes endvidere ikke grundlag for at antage, at den  

 pris, som klageren accepterede at betale for anparterne i selskabet   ud fra  

 en vurdering af virksomheden som going concern   på daværende  

 tidspunkt var urimelig høj.
 Herefter vil indklagede være at frifinde for disse 2  

 klagepunkter.
 Indklagede findes således alene at have  

 overtrådt sine pligter som registreret revisor ved   som anført  

 ovenfor under 1. klagepunkt   at have befattet sig med advokatarbejde.  

 Indklagede har derfor i medfør af § 11 a, stk. 1, i loven om  

 registrerede revisorer forskyldt en bøde, der passende, tildels jf.  

 princippet i straffelovens § 89, findes at  burde fastsættes til 25.000  

 kr.
 T  h  i    b  e  s  t  e  m  m  e  s :
 Registreret revisor Niels Jørgen Munk-Hansen  

 pålægges en bøde på 25.000 kr.
 Gebyr kr. 500 tilbagebetales klageren.
 Afgørelsen offentliggøres, jf. § 11 a, stk.  

 6, i lov om registrerede revisorer.
