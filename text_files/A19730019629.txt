 Formål og kapitalgrundlag.
 § 1.  Kongeriget Danmarks Hypotekbank og  

 Finansforvaltning kan optage lån bl. a. med henblik på udlån til  

 investeringsopgaver afsamfundsmæssig betydning.
 Stk. 2.  Banken kan i øvrigt varetage  

 forvaltningsopgaver, som henlægges til den efter reglerne i § 8.
 § 2.  De lån, banken optager efter denne lovs  

 ikrafttræden, sikres ved bankens aktiver og reservefond.
 Stk. 2.  Til yderligere sikkerhed garanterer den danske  

 stat for betaling af renter og afdrag samt for andre løbende forpligtelser i  

 henhold til låneaftaler.
 Stk. 3.  Restgælden på de lån, banken optager efter  

 denne lovs ikrafttræden, må ikke overstige 300 mill. kr., jfr. dog § 3.
 Stk. 4.  Det i stk. 3 nævnte beløb kan forhøjes ved  

 hjemmel på finansloven.
 § 3.  Ud over de lån, der efter § 2 garanteres af  

 staten, kan banken med økonomi- og budgetministerens samtykke optage  

 midlertidige kreditter på indtil 10 pct. af de i § 2, stk. 3 og 4, omhandlede  

 beløb.
 Bankens virksomhed.
A.
Optagelse af lån.
 § 4.  Til enhver låneoptagelse skal bankens bestyrelse  

 indhente økonomi- og budgetministerens samtykke.
Stk. 2.  For hvert lån, der optages mod udstedelse af  

 obligationer, oprettes en serie.
Obligationerne kan lyde på ihændehaver eller  

 navn, og beløbet angives i dansk eller udenlandsk mønt.
 Stk. 3.  Emissionssalget af obligationer i en enkelt  

 serie kan kun med økonomi- og budgetministerens samtykke strække sig over et  

 længere tidsrum end 5 år.
B.
Udlån.
 § 5.  Bankens bestyrelse træffer beslutning om udlån  

 og anden anbringelse af provenuet afde optage lån.
Stk. 2.  Lån kan ydes til kommuner, offentlige  

 institutioner og koncessionerede virksomheder.
I særlige tilfælde kan der  

 ydes lån til private, eventuelt mod sikkerhedsstillelse.
 Stk. 3.  Lån kan kun bevilges til investeringsopgaver af  

 samfundsmæssig betydning.
 § 6.  (Ophævet).
 § 7.  Bankens bestyrelse træffer beslutning om  

 anbringelse af likvide driftsmidler samt om fordelingen af det årlige  

 overskud.
C.
Andre opgaver.
 § 8.  Økonomi- og budgetministeren kan bestemme, at  

 forvaltningsopgaver, som henhører under økonomi og budgetministeriets  

 forretningsområde, varetages af banken efter regler, som fastsættes af ham.
 Stk. 2.  Forvaltningsopgaver af finansiel karakter, som  

 henhører under andre ministres forretningsområder, kan af vedkommende  

 minister og økonomi- og budgetministeren i forening henlægges til banken.  

 Regler for denne forvaltning fastsættes af økonomi- og budgetministeren efter  

 forhandling med den pågældende minister.
 Bankens ledelse m. v.
§ 9.  Bankens bestyrelse består af fem medlemmer, der  

 udnævnes for 6 år ad gangen. Økonomi- og budgetministeren udnævner  

 bestyrelsens formand.
De fire øvrige medlemmer vælges efter forholdstal af  

 folketinget blandt dets medlemmer og udnævnes af økonomi- og  

 budgetministeren.
De af folketinget valgte medlemmer bevarer deres sæde i  

 bestyrelsen, selv om de inden for 6 års perioden udtræder af folketinget.  

 Hvis et medlem udtræder af bestyrelsen inden for 6 års perioden, udnævnes der  

 et nyt medlem for den tilbageværende del af perioden.
 Stk. 2.  Den daglige ledelse varetages af en direktør,  

 der udnævnes af kongen efter indstilling af økonomi- og budgetministeren.
 Stk. 3.  Økonomi- og budgetministeren udfærdiger efter  

 forhandling med bestyrelsen et normerings- og lønningsreglement.
§ 10.  Regnskabsåret er finansåret.
Bankens  

 årsregnskab samt beretning om bankens virksomhed afgives af bestyrelsen til  

 økonomi- og budgetministeren, hvorefter regnskabet offentliggøres.
 § 11.  Revisionen af hypotekbankens virksomhed  

 foretages efter reglerne for den statslige revision.
§ 12.  Direktøren og bestyrelsen udfærdiger vedtægter  

 for banken.
Vedtægterne, som skal godkendes af økonomi- og budgetministeren, skal indeholde nærmere  

 regler for ydelse af lån, om den daglige forretningsgang, om forholdet mellem  

 direktør og bestyrelse samt om revision af regnskaberne.
 Ikrafttræden m. v.
§ 13.  Loven træder i kraft den 1. juli 1967.
Stk. 2.  Lov nr. 126 af 13. april 1954 om Kongeriget Danmarks Hypotekbank ophæves.
§ 14.  De forpligtelser og rettigheder, som banken før lovens ikrafttræden under navnet Kongeriget Danmarks  

 Hypotekbank har påtaget sig eller erhvervet, opretholdes uændret.
Stk. 2.  Den grundfond, som er oprettet i henhold til § 3 i lov nr. 126 af 13. april 1954 opretholdes til sikkerhed for de forpligtelser banken og den kommunale lånefond har påtaget sig før denne lovs  

 ikrafttræden.
For de lån der er optaget af den kommunale lånefond vedvarer statens garanti indtil lånene er tilbagebetalt.
Stk. 3.  Den garanti for løbende forpligtelser der er  

 nævnt i § 2 stk. 2 skal også gælde for tidligere optagne lån i det omfang sådanne lån efter vedkommende låneoverenskomster måtte have krav på samme sikkerhed som senere optagne lån.
§ 15.  Loven gælder ikke for Grønland og Færøerne.
 Loven træder i henhold til § 2 i lov nr.
590 af 19. december 1972 i kraft den 1. april 1973.
