Kendelse fra Pressenævnet i sag nr.  

 85/1993 Erik  Ninn-Hansen har ved lrs.
Kristian Mogensen klaget  

 til Pressenævnet over en udsendelse på TV 2 den 11. september  

 1993 med titlen " Meyerheim after eight", idet klageren finder, at TV 2 har  

 overtrådt god presseskik.
Udsendelsen var et studieprogram med  Michael  Meyerheim  

 som vært og  Peter  Larsen som gæst.
I udsendelsen tegnedes et  

 portræt af  Peter  Larsen ved belysning af hans baggrund og navnlig af  

 hans senere forløb som skuespiller.
Udsendelsen formede sig som et  

 interview med  Peter  Larsen afbrudt af klip fra hans karriere og af  

 optræden i studiet.
Mod slutningen af udsendelsen vistes et klip fra  

 teaterstykket "Mens vi venter på retfærdigheden", der handlede om  

 de begivenheder, der havde givet anledning til nedsættelse af en  

 undersøgelsesret til belysning af administrationen af  

 ansøgninger fra Sri Lankanske flygtninge om  

 familiesammenføring.
I det viste klip blev nogle portrætbilleder  

 af kendte politikere kørt ind på scenen på en  

 tørresnor.
Et af portrætbillederne var af  Bertel  Haarder.  

 Umiddelbart efter klippet blev  Bertel  Haarder præsenteret som  

 aftenens "hemmelige" gæst i udsendelsen.
 Det hed herefter:
"MM:  Bertel  Haarder, da du så det stykke, og du  

 så du blev kørt ind på tørresnoren der, i  

 bogstavligste forstand hængt ud, hvad tænkte du da? BH: Jeg tænkte, at  Peter  Larsen er en god komiker,  

 en god satiriker, og i en revy er alt tilladt.
Og i alle lande, der er det  

 sådan, især dem der sidder på ministerposterne, dem  

 må man gøre grin med, partiledere o.s.v.
Det ser man også  

 i det engelske "Spitting Image" program, hvor  Clinton og  paven og  Reagan  

 og  John  Major o.s.v. alle sammen bliver hængt ud for det  

 allerværste.
Så i en god revy er alting tilladt.
Det eneste  

 problem der var, i det her tilfælde var, at TV ophøjede det til  

 næsten og være noget dokumentarisk, og derfor skulle det sendes  

 to gange i den allerbedste spilletid.
Og det synes jeg ikke helt det kunne  

 holde til.
Og heller ikke det vi så ...
PL: Selvfølgelig synes du ikke det? BH: Næh, heller ikke det vi så, fordi dommer  

  Hornslet's rapport sætter jo ikke den allermindste plet på min  

 ære.
Og det kan jo være, at om 4, 5 eller 10 år, når  

 der endelig er faldet en dom i rigsretten, at så er  Ninn-Hansen  

 måske enten frikendt eller også har han fået en mindre  

 bøde.
Det er jo muligt, det ved vi ikke ...
PL: Det kræver en sjælden kreativitet,  

 ikke? .......
BH: Jeg tror, jeg kan det bedre end dig, og der bliver PL: Jeg siger ikke du ikke kan det bedre end mig.
Jeg  

 siger bare, jeg ved noget af det.
Du ved selvfølgelig mere end mig,  

 for du har været til stede ved nogle møder og nogle lokaler.
Og  

 du har haft mulighed for indsigt.
Og det som jeg hænger dig ud for, det  

 er en mand med din begavelse, for du er jo glimrende begavet, ikke.
Du er  

 endda bedre begavet end de fleste af de nakker der sidder derinde, ikke.
Og  

 det jeg vil sige med det er, at du har mulighed for - hør engang, ved  

 du hvad, du har mulighed for indsigt for du er en begavet mand.
Du har  

 mulighed for indsigt.
Hør engang, du har mulighed for indsigt, og du  

 har deltaget i nogle møder, og du har haft mulighed for at  

 påvirke og vide hvad der sker.
Og en mand med din begavelse har  

 mulighed for, at standse op og sige, der her det er bundråddent.
Og den  

 historie du starter med, at  Ninn-Hansen måske om 10 år, han  

 bliver fjernet fra ethvert ansvar, og man måske siger, at det er mig  

 der er nar, og det vi siger er forkert.
Hør engang, det ved du godt  

 med din begavelse, at det er vrøvl og det er sludder.
Det ved vi godt.  

 Du ved godt og jeg ved godt, og alle os der sidder her ved godt, at der er  

 viden, og faktuel viden nok til at vide, at  Ninn-Hansen han har lavet  

 forbrydelser i det her land.
Det behøver man fandme ikke vente  

 på en dommer, eller det behøver vi ikke vente meget  

 længere på.
Det ved vi godt.
Spørgsmålet er, og  

 finde omfanget af hvad ulovlighederne handler om.
Og spørgsmålet  

 er, at finde ud af, i hvilket omfang at en straf skal udmåles.
Det  

 andet, det ved du godt.
Og det andet det er pop og det er pjat og det er  

 venstrevrøvl.
MM:  Peter, nu skal jeg spørge dig om noget - lige  

 et øjeblik nu skal jeg spørge dig om noget.
Du siger, at  Niels  

  Ufer har siddet i samtlige retsmøder ...
 PL: Ja, 102 retsmøder.
MM: Ja, det har dommer  Hornslet   jo også.
Og  

 dommer  Hornslet er kommet til en anden konklusion.
Dommer  Hornslet er  

 kommet til en konklusion, at  Bertel  Haarder ikke har begået noget  

 ulovligt.
Og du siger, ......
MM: Det er min faste overbevisning, at de to  

 samtaledeltagere her næppe vil blive enige, så jeg tror godt jeg  

 på nuværende tidspunkt kan sige tak for iaften.
Tak til  Peter  

  Larsen, til  Jacob  (Haugaard) og til  Bertel  Haarder." Til støtte for klagen er det gjort gældende,  

 at  Peter  Larsen uimodsagt og upåtalt af udsendelseslederen udtalte,  

 at der er "faktuel viden nok til at vide, at  Ninn-Hansen har lavet  

 forbrydelser i det her land", at man ikke behøver at vente på en  

 dommer, og at spørgsmålet er at finde omfanget og den straf, der  

 skal udmåles.
Der var ikke nogen antydning af, at det med al  

 ønskelig tydelighed fremgår af hele Rigsretssagens forhistorie,  

 at klageren ikke anser sig for skyldig i lovovertrædelser.
Der var  

 heller ikke udfoldet nogen bestræbelse på ligelig gengivelse af  

 anklagemyndighedens synspunkter og de synspunkter, der vil blive gjort  

 gældende af klagerens forsvarere.
Klageren finder, at TV 2 herved har overtrådt god  

 presseskik.
Klageren har særlig fremhævet principperne i  

 Vejledende regler om god presseskiks afsnit om retsreportagen, hvoraf det  

 fremgår, at der - også under forberedelsen af en sag - bør  

 tilstræbes en kvalitativ ligelig gengivelse af parternes synspunkter,  

 og at der ikke bør offentliggøres tilkendegivelser om, at en  

 tiltalt er skyldig, sålænge en straffesag ikke er endelig  

 afgjort.
Klageren finder, at disse principper er anvendelige for udsendelser  

 af enhver art, og ikke kun for udsendelser, der alene refererer, hvad der er  

 passeret i retsmøder.
 Til yderligere støtte for klagen, er det  

 anført, at en klage over et indslag i TV-Avisen om en tilsvarende  

 problemstilling er taget til følge af Danmarks Radio.
I en udtalelse om klagen har TV 2 anført, at de  

 særlige regler om retsreportage ikke kan anvendes i det foreliggende  

 tilfælde, da " Meyerheim after eight" i indhold ikke kan sammenlignes  

 med en retsreportage.
TV 2 har endvidere gjort gældende, at  Peter  

  Larsens opfattelse af "Tamilsagen", således som denne kom til udtryk i  

 teaterstykket "Mens vi venter på retfærdigheden", netop var  

 genstand for diskussion mellem  Bertel  Haarder og  Peter  Larsen, og at hans  

 politiske engagement klart fremgik af udsendelsen, hvorfor hans udtalelser  

 fremstod som hans egne politiske vurderinger og ikke som faktuelle  

 kendsgerninger vedrørende  Ninn-Hansens rolle i "Tamilsagen".  

 Udtalelserne blev således fremsat af  Peter  Larsen i hans egenskab af  

 samfundskritisk scenekunstner, og han fremstod på ingen måde som  

 "neutral ekspert" i udsendelsen.
TV 2 har endelig gjort gældende, at  Peter  Larsens  

 udtalelser ikke fremstod uimodsagt.
Under diskussionen tilkendegav  Bertel  

  Haarder ved flere lejligheder, at han ikke var enig med  Peter  Larsen,  

 ligesom  Michael  Meyerheim fremhævede, at undersøgelsesretten  

 var nået til et andet resultat.
 Følgende nævnsmedlemmer har deltaget i sagens  

 behandling: Karen-Anke Tørring, Henrik Antonsen, Kate Bluhme og Preben  

 Sørensen.
 Pressenævnet udtaler:
Den sag, der omtales i udsendelsen, er blevet dækket  

 af medierne i et så betydeligt omfang, at det må anses for  

 almindeligt kendt, at der indtil videre alene er rejst tiltale mod klageren  

 ved Rigsretten, og at han ikke anser sig for skyldig i  

 lovovertrædelser.
Dette kommer også frem i udsendelsen, hvor  

  Bertel  Haarder bl.a. siger: ".... Og det kan jo altså være, at  

 om 4, 5 eller 10 år, når der endelig er faldet en dom i  

 rigsretten, at så er  Ninn-Hansen måske enten frikendt eller  

 også har han fået en mindre bøde.
Det er jo muligt, det  

 ved vi ikke ...." På den baggrund, og da der ikke er tale om  

 retsreportage, finder Pressenævnet ikke, at TV 2 har overtrådt  

 god presseskik.
 Afsagt den 16. december 1993.
