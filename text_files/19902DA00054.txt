Nr BTB 54 Betænkning over Forslag til folketingsbeslutning om Danmarks ratifikation  

 af overenskomsten om oprettelse af Den Europæiske Bank for Genopbygning og  

 Udvikling   

 Nr B 54 1990-91, 2. samling Afgivet af Udenrigsudvalget Afgivet: 19910314 Udvalget har behandlet beslutningsforslaget i nogle møder og har herunder stillet spørgsmål til udenrigsministeren, som denne har besvaret skriftligt.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 beslutningsforslaget til forkastelse ved 2. (sidste) behandling og  

 ønsker at udtale følgende:
 Da mindretallet opfatter dette forslag som udtryk for en form for  

 ulandsbistand, og da mindretallet er bekendt med Østlandenes interesse i at  

 betale teknologisk bistand med kul, olie og gas, finder mindretallet det ikke  

 nødvendigt med Den Europæiske Bank for Genopretning og Udvikling (af  

 Østeuropa). Fremskridtspartiet vil derfor stemme imod forslaget ved 2.  

 (sidste) behandling.
