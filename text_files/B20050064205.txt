 Bekendtgørelse om  

 indhentelse af børneattest ved ansættelse og beskæftigelse af personer i  

 dagtilbud til børn m.v.
 I medfør af § 2, stk. 1  

 og 4, i lov nr. 520 af 21. juni af 2005 om indhentelse af børneattest i  

 forbindelse med ansættelse af personale m.v. fastsættes:
 § 1.  

  

 Myndigheder og private pasningstilbud m.v. inden for Ministeriet for  

 Familie- og Forbrugeranliggenders ressort skal indhente børneattest, inden de  

 ansætter eller beskæftiger personer, der som led i udførelsen af deres  

 opgaver  

 skal have direkte kontakt med børn under 15 år.
 Stk. 2.  

  

 Indhentelse af  

 børneattest skal ske i overensstemmelse med de regler, der gælder for sådanne  

 attester efter § 36 i bekendtgørelse om behandling af personoplysninger i Det  

 Centrale Kriminalregister (kriminalregisteret), herunder at den,  

 oplysningerne  

 angår, har givet skriftligt samtykke til indhentelsen.
§ 2.  

  

 Kommunalbestyrelser skal indhente børneattest for personer, der skal  

 fungere som ledere, pædagoger, klubpædagoger, pædagogmedhjælpere, dagplejere,  

 dagplejepædagoger, støttepædagoger  

 herunder afløsere og vikarer for disse, der ansættes eller beskæftiges i  

 kommunale dag- og klubtilbud efter §§ 9, 10 og 19 i lov om social service,  

 såfremt der er tale om fast tilknytning.
Det samme gælder for studerende i  

 praktik.
Stk. 2.  

  

 Private, herunder  

 selvejende, dag- og klubtilbud efter §§ 9, 11, 11a og 20 i lov om social  

 service, private daginstitutioner efter § 63 i lov om social service skal  

 indhente børneattest for personer, der over for børn under 15 år skal fungere  

 som ledere, pædagoger, klubpædagoger, pædagogmedhjælpere samt afløsere og  

 vikarer for disse i private pasningstilbud, såfremt der er tale om fast  

 tilknytning.
Det samme gælder for studerende i praktik.
Stk. 3.  

  

 Ved fast tilknytning  

 efter stk. 1 og 2 forstås, at det fra begyndelsen af ansættelsen eller  

 beskæftigelsen  

 er hensigten, at personens tilknytning til tilbuddet skal have mere end  

 enkeltstående eller kortvarig karakter.
I disse tilfælde skal børneattest  

 være  

 indhentet, inden personen tiltræder som ansat eller beskæftiget.
Børneattest  

 skal dog under alle omstændigheder indhentes senest 3 uger efter det  

 tidspunkt,  

 hvor en person har været tilknyttet tilbuddet i mere end 3 måneder og inden  

 for  

 dette tidsrum i mindst 3 tilfælde har fungeret i en af de i stk. 1 og 2  

 nævnte  

 stillinger eller beskæftigelser og fortsat skal være tilknyttet tilbuddet.  

 Hvis  

 et tilfælde efter 3. pkt. udgør en sammenhængende periode på mere end to  

 uger,  

 skal der indhentes børneattest.
 Stk. 4.  

  

 Der skal ikke på ny  

 indhentes børneattest for en person som nævnt i stk. 1 og 2, hvis vedkommende  

 overgår til anden ansættelse eller beskæftigelse inden for samme myndighed  

 eller tilbud.
§ 3.  

  

 Forsætlig overtrædelse af § 2 straffes med bøde.
Dette gælder dog ikke for  

 offentlige forvaltningsmyndigheders overtrædelser.
Der kan pålægges selskaber  

 m.v. (juridiske personer) strafansvar efter reglerne i straffelovens kapitel  

 5.
 Stk. 2.  

  

 Overtrædelser, som  

 omfattes af § 3, stk. 1, påtales af det offentlige.
 § 4.  

  

 Bekendtgørelsen træder i kraft den 1. juli 2005.
