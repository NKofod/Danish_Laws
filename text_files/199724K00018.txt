Nr BTL 18 Betænkning over Forslag til lov om ændring af lov om miljøbeskyttelse  

 (Tilskud til renere produkter m.v.)   

 Nr L 18 1997-98. 2. samling Afgivet af Miljø- og Planlægningsudvalget Afgivet: 19980506 Udvalget har behandlet lovforslaget i nogle møder og har herunder stillet  

 spørgsmål til miljø- og energiministeren, som denne har besvaret skriftligt.  

 Nogle af udvalgets spørgsmål er tillige med miljø- og energiministerens  

 besvarelse heraf optrykt som bilag til betænkningen.
 Der er af miljø- og energiministeren og af et mindretal stillet  

 ændringsforslag, hvorom henvises til de ledsagende bemærkninger.
 Herefter indstiller et flertal (udvalget med undtagelse af Dansk  

 Folkepartis og Enhedslistens medlemmer) lovforslaget til  vedtagelse  

 med de af miljø- og energiministeren stillede ændringsforslag.
 Et mindretal inden for flertallet (Venstres og Det Konservative  

 Folkepartis medlemmer af udvalget) finder generelt, at dyre og bureaukratiske  

 tilskudsordninger skal begrænses, men kan støtte lovforslaget, da det på en  

 række områder indebærer forbedringer og præciseringer af den gældende lov.
 Venstre og Det Konservative Folkeparti er betænkelige ved lovforslagets  

 bemyndigelse til ministeren om at nedsætte et eller flere råd, men hæfter sig  

 ved ministerens besvarelse af spørgsmål 3 om, at der ikke p.t. er nogle  

 planer om at benytte bemyndigelsen til at oprette flere råd end det i  

 lovforslagets bemærkninger omtalte Miljøråd for renere produkter.
 Venstre og Det Konservative Folkeparti hæfter sig endvidere ved  

 ministerens besvarelse af spørgsmål 2, hvor det fastslås, at tilskuddet ikke  

 udelukkende skal gives til projekter, der sigter mod at øge  

 genbrugsprocenten, og at tilskudsordningen således rummer en bred mulighed  

 for at yde tilskud til projekter, der nedsætter miljøbelastningen fra  

 håndtering af affald.
Mindretallet har sympati for lovforslagets generelle intention om at  

 støtte små og mellemstore virksomheder, så de nemmere kan søge tilskud til  

 miljømærkning.
Samtidig har mindretallet forståelse for de større  

 virksomheders bekymring over den forskelsbehandling, der ligger i, at kun små  

 og mellemstore virksomheder kan få tilskud.
Venstre og Det Konservative  

 Folkeparti vil støtte den praksis, som miljø- og energiministeren har  

 iværksat.
Også på dette område må det være vigtigt at få de størst mulige  

 miljøgevinster for pengene.
 Et mindretal (Dansk Folkepartis medlem af udvalget) vil redegøre  

 for sin stilling til lovforslaget og ændringsforslagene ved 2. behandling.
 Et andet mindretal (Enhedslistens medlem af udvalget) indstiller  

 lovforslaget til vedtagelse med de stillede ændringsforslag.
Som udgangspunkt støtter mindretallet lovforslaget, idet det anses for  

 positivt, at støttemidler tildeles efter en samlet vurdering af  

 miljøeffekterne, hvilket er hovedindholdet i lovforslaget.
Men lovforslaget  

 indeholder en række problemer.
Derfor har mindretallet stillet en række  

 ændringsforslag til afhjælpning heraf.
Det største principielle problem i lovforslaget er, at staten som  

 sædvanlig har for vane at yde støtte uden at stille nogle samfundsmæssigt  

 betingede modydelser og sikre en samfundsmæssig nyttiggørelse af  

 støtteordningen.
Resultatet af en sådan praksis bliver, at en række  

 skatteydermidler kapitaliseres i private lommer.
Mindretallet foreslår  

 derfor, at der i tilknytning til støtteordningen opbygges et fælles,  

 demokratisk videnscenter, hvor erfaringer med renere teknologi inden for  

 f.eks. affald forbliver på fællesskabets hænder.
Heri ligger, at resultater  

 og erfaringer, som opnås med offentlige støttemidler, også kommer  

 fællesskabet til gavn gennem en ikkekommerciel formidling af resultaterne.
Mindretallet tager afstand fra, at staten understøtter den voldsomme  

 differentiering af grønne mærker i stedet for at satse på det mærke, som er  

 slået kraftigt an i forbrugerkredse, nemlig det økologiske, og udbygge dette  

 i en økologisk mærkningsstrategi.
Derfor foreslår mindretallet, at  

 støtteordningen til dækning af meromkostninger i forbindelse med tildeling af  

 det europæiske eller det nordiske miljømærke udgår.
 Endelig ønsker mindretallet, at det inden for støtteordningen til  

 affaldsprojekter præciseres, at tilskud her alene kan gives til projekter,  

 som fremmer det økologiske kredsløb.
Æ n d r i n g s f o r s l a g Til § 1 Af miljø- og energiministeren, tiltrådt af et flertal  

 (udvalget med undtagelse af DF):
 1) I den under nr. 2 foreslåede affattelse af § 54  

 affattes stk. 2  således:
»Stk. 2. Der kan gives tilskud på indtil 25 pct. af  

 projektomkostningerne til udviklingsaktiviteter, som er en konkretisering af  

 resultaterne af industriel forskning i en plan, et projekt eller en tegning  

 for nye produkter, produktionsmetoder eller tjenesteydelser, der er ændret  

 eller forbedret, uanset om de er bestemt til salg eller udnyttelse, herunder  

 skabelse af en første prototype, der ikke kan udnyttes kommercielt  

 (prækonkurrencestadiet).« Af et mindretal (EL):
 2) I den under nr. 2 forslåede affattelse af § 54  

 indsættes efter stk. 6 som nyt stykke:
»Stk. 7. Der oprettes et offentligt videnscenter, som har til  

 opgave at opsamle og formidle resultater og erfaringer inden for renere  

 teknologi på ikkekommerciel basis.« Af miljø- og energiministeren, tiltrådt af et flertal  

 (udvalget med undtagelse af DF):
 3) I den under nr. 3 foreslåede § 54 a affattes  

stk. 1, 1. pkt.,  således:
»Tilskud til de i §§ 54 b, 54 c og 54 d anførte projekter kan ikke  

 overstige de af Europa-Kommissionen til enhver tid fast satte beløbsgrænser  

 for støtteordninger i Kommissionens meddelelser om støtteordninger, der ikke  

 skal anmeldes til Kommissionen, fordi støttebeløbet ikke antages at ville  

 medføre nogen mærkbar påvirkning af samhandelen og konkurrencen mellem  

 medlemslandene af Fællesskabet (de minimis-støtteordninger).« Af et mindretal (EL):
 4) Den under nr. 3 foreslåede § 54 c udgår.
 Den foreslåede § 54 d bliver herefter § 54 c.
 5) I det under nr. 3 foreslåede § 54 d, stk. 1, 1.  

 pkt., der bliver § 54 c, stk. 1, 1. pkt., indsættes efter  

 »affaldsbortskaffelse« ordene: », og som fremmer det  

 økologiske kredsløb«.
 6) I den under nr. 9 foreslåede § 56 a indsættes  

 efter stk. 1 som nyt stykke:
»Stk. 2. Enhver, der modtager tilskud efter §§ 54-55, er  

 forpligtiget til at formidle resultater og erfaringer af tilskudsordningen  

 til det i § 54, stk. 7, omtalte videnscenter.« B e m æ r k n i n g e r Til nr. 1 Ændringsforslaget indeholder alene en sproglig præcisering.
Til nr. 2 Ændringsforslaget indebærer, at der oprettes et offentligt videnscenter,  

 hvis opgave det er at opsamle og formidle resultater og erfaringer inden for  

 renere teknologi på ikkekommerciel basis.
Modtagere af tilskud skal være  

 forpligtet til løbende at videregive opnåede resultater og erfaringer til  

 videnscentret.
Til nr. 3 Ændringsforslaget indeholder alene en sproglig præcisering.
Til nr. 4 Ændringsforslaget medfører, at det ikke er muligt at få tilskud til  

 dækning af meromkostninger i forbindelse med tildeling af det europæiske  

 eller det nordiske miljømærke.
Til nr. 5 Med ændringsforslaget præciseres det, at tilskud til affaldsprojekter  

 alene kan gives til projekter, som fremmer det økologiske kredsløb.
Til nr. 6 Med ændringsforslaget forpligtiges enhver, der modtager tilskud efter §§  

 54-55, til at videregive resultater og erfaringer af tilskudsordningen  

 løbende til videnscentret.
Pernille Blach Hansen (S) Inger Bierbaum (S) Martin Glerup (S) Lis  

 Greibe (S) Anne-Marie Meldgaard (S) Steen Gade (SF) fmd  . Sonja  

 Albrink (CD) Vibeke Peschardt (RV) Søren Kolstrup (EL) Hans Christian Schmidt  

 (V) Bodil Thrane (V) Jørgen Winther (V) Jens Vibjerg (V) Henriette Kjær  

 (KF) nfmd . Frank Dahlgaard (KF) Svend Aage Fauerholdt (DF) Ole M.  

 Nielsen (KRF) Fremskridtspartiet havde ikke medlemmer i udvalget.
Bilag Nogle af udvalgets spørgsmål tillige med miljø- og energiministerens  

 besvarelse heraf Spørgsmål 2:
 Ministeren bedes kommentere høringssvaret fra DAKOFA/Carl Bro A/S, særligt  

 indvendingerne over for den snævre definition af affaldsopgaven.
 Svar:
 Jeg har forelagt spørgsmålet for Miljøstyrelsen, der oplyser følgende:
»Carl Bro as/DAKOFA har i et høringssvar af 6.10.1997 givet  

 kommentarer til lovforslag L 67 med hensyn til § 54, hvoraf det fremgår, at  

 den indledende bemærkning til § 54 synes lidt snæver: »Nedsættelsen af  

 miljøbelastningen skal ske gennem fremme af renere teknologi eller  

 genanvendelse.« Det er ikke intentionen med tilskudsdimensionen for affald og  

 genanvendelse, at der udelukkende kan gives tilskud til projekter, der sigter  

 mod at øge genbrugsprocenten, som der ytres bekymring for i høringssvaret.  

 Tilskudsmulighederne bygger inden for affald og genanvendelsesområdet videre  

 på den eksisterende tilskudsordning.
Tilskudsordningen rummer således fortsat  

 en bred mulighed for at yde tilskud til projekter, der nedsætter  

 miljøbelastningen fra håndtering af affald.
Det vil inden for den nye tilskudsordning efter §§ 54 og 54 d således  

 fortsat være muligt at yde tilskud til projekter, der fremmer en mere  

 kvalitativ genanvendelse, en mere miljøvenlig indsamling, renere  

 slutprodukter ved forbrænding og en sikrere deponering, som der efterspørges  

 i høringssvaret.' Spørgsmål 3:
Ministeren bedes oplyse, hvad formuleringen i § 56, stk. 1, om, at  

 ministeren kan nedsætte et eller flere råd, dækker over.
Hvilke råd er der  

 tale om ud over det i bemærkningerne nævnte Råd vedrørende genanvendelse og  

 mindre forurenende teknologi, og hvilke arbejdsopgaver skal rådene have? Svar:
 Jeg har forelagt spørgsmålet for Miljøstyrelsen, der oplyser følgende:
 »Det foreslås, at ministerens bemyndigelse til at nedsætte et eller  

 flere råd videreføres uændret i forhold til den eksisterende hjemmel i  

 miljøbeskyttelseslovens § 56. Der er ikke p.t. nogle planer om at benytte  

 bemyndigelsen til at oprette flere råd end det i lovforslagets bemærkninger  

 omtalte Miljøråd for renere produkter.
