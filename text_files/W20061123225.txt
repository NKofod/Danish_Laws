Landsskatteretskendelse vedr.
Afslag på dispensation fra  

 fristen til genopførelse af en brændt bygning Landsskatterettens afgørelse B kommune har givet afslag på  

 dispensation fra fristen til genopførelse af en brændt bygning, jf.  

 ejendomsavancebeskatningslovens § 10.
 Landsskatteretten stadfæster  

 kommunens afgørelse.
Sagens oplysninger A ejer bl.a. en ejendom  

 beliggende C.
Ejendommen anvendes til udlejning, og blev totalskadet ved en  

 brand den 30. maj 2003.
 Af et telefonnotat dateret  

 den 4. juni 2003 fremgår følgende:
Skatteyder ringet og spurgt  

 m.h.t. beskatning af brændt ejendom.
Skatteyder har ikke beboet ejendommen.
Oplyst hende om,  

 at erstatningssummen for bygningerne vil blive betragtet som delsalg af ejendommen.
Aftalt  

 at jeg sender skema til opgørelse af ebl, skatteyder har ikke taget stilling  

 til om ejendommen skal genopføres.
Erstatningen vil afhænge af om den skal  

 genopføres. Den 11. juli 2003 skrev  

 klageren bl.a. følgende til kommunen:
Bliver man beskattet af  

 forsikringssummen, hvis man selv varetager oprydningen efter et nedbrændt hus.
Ifølge forsikringsselskabet  

 har de ikke kendskab til beskatning efter oprydning af forskellige skader,  

 herunder brand-, vand-, rørskader o.l.. Kommunen har besvaret As  

 henvendelse den 17. juli 2003. Af brevet fremgår bl.a. følgende:
En forsikringssum, der  

 udbetales til dækning af oprydningsudgifter, eller eget arbejde hermed, anses  

 at være så nært knyttet til selve branderstatningen vedrørende bygningen, at  

 den i skattemæssig henseende skal  

 behandles sammen med branderstatningen. (...) Udgangspunktet er at  

 erstatningssummer sidestilles med salgssummer, jf.
Ejendomsavancebeskatningslovens  

 § 2. (...) Den skattemæssige behandling  

 af den samlede erstatning er dog afhængig af i hvilket omfang det modtagne  

 erstatningsbeløb anvendes til genopførelse af ejendommen, idet der er  

 muligheder for at udskyde beskatningen jf. lovens § 10 (vedlagt).
Endvidere vedlægges Told- og  

 Skattestyrelsens redegørelse for erstatning for skade på fast ejendom. Af Told- og Skattestyrelsens  

 redegørelse fremgår bl.a. følgende:
7.1 Betingelser for  

 genanbringelse Ifølge § 10, stk. 1, kan den  

 skattepligtige vælge at udskyde beskatningen, når der sker genopførelse på  

 samme ejendom for erstatnings- eller forsikringssummen.  

 (...) Genopførelsen skal ske enten  

 i det indkomstår, hvori skaden indtræffer eller i det nærmest følgende  

 indkomstår, dog således at fristen tidligst udløber med det indkomstår, der  

 følger nærmest efter det indkomstår, hvori erstatningssummen er endeligt  

 fastsat.
7.2 Fristforlængelse Når særlige omstændigheder  

 taler derfor, kan fristerne for genopførelse forlænges efter tilladelse fra  

 skatteministeren. Forsikringsselskabet  

 D har i en taksatorrapport dateret den 23.  

 september 2003 meddelt A, at hun kan få udbetalt en bygningserstatning på  

 969.418 kr.
Af rapporten fremgår endvidere, at da der ønskes en  

 forlængelse af  

 byggeperioden er der aftalt denne skal være afsluttet inden for 5 år i forhold til  

 skadestidspunktet. Den 12. september 2005 har  

 Forsikringsselskabet D meddelt A, at der vil blive udbetalt en erstatning på 524.328 kr.,  

 dersom bygningen ikke genopføres.
Myndighedens afgørelse Myndigheden har ikke  

 imødekommet As anmodning om forlængelse af fristen for at genopføre en  

 ejendom  

 på adressen C, idet myndigheden ikke mener, at der foreligger sådanne særlige omstændigheder, at dette er  

 muligt, jf. ejendomsavancebeskatningslovens § 10, stk. 2.
På baggrund af As såvel mundtlige  

 som skriftlige henvendelse til kommunen og dennes besvarelse af As  

 forespørgsler må klageren have været vidende om, at der kunne opstå  

 skattemæssige problemer i forbindelse med  

 erstatningssummen.
Af kommunens brev af 17. juli  

 2003 fremgår bl.a., at Den skattemæssige behandling af den samlede erstatning er  

 afhængig af i hvilket omfang det modtagne erstatningsbeløb anvendes til genopførelse af ejendomme,  

 idet der er mulighed for at udskyde beskatningen jf. lovens § 10. Af  

 den vedlagte  

 vejledning punkt 7.1 fremgår endvidere at Genopførelsen skal ske enten  

 i det  

 år, hvori skaden indtræffer eller i det nærmest følgende indkomstår, dog  

 således at fristen tidligst udløber med det indkomstår,  

 som følger nærmest efter det indkomstår, hvori erstatningssummen er endeligt  

 fastsat. A har således været  

 orienteret om, at der er et skattemæssigt problem, og at der har været muligheder for eventuelt at  

 udskyde beskatningen, uden at hun har reageret på disse muligheder.
Det forhold, at reglerne er  

 komplekse at forstå for en ikke skattekyndig person, kan ikke tillægges  

 betydning.
A kunne således have kontaktet myndigheden for en uddybende  

 forklaring, ligesom hun kunne have kontaktet sin revisor.
I en telefonsamtale den 7.  

 juni 2005 har A endvidere bl.a. oplyst, at årsagen til at ejendommen endnu ikke er genopført er,  

 at de ikke ved, om de vil genopbygge til udlejning, da det ville betyde, at  

 værdien af ejendommen falder med det samme, da det er svært at udleje på  

 landet  

 til en ordentlig pris.
Det forhold, at  

 forsikringsselskabet ikke har udbetalt forsikringssummen og samtidig har  

 givet udsættelse i 5 år har ingen  

 betydning for den skattemæssige behandling, idet forsikringsselskabets  

 afgørelse er af civilretlig karakter.
Det forhold, at  

 forsikringsselskabet i september 2005 har oplyst, at forsikringssummen kun  

 vil  

 blive på 524.328 kr., hvis der ikke sker genopførelse af ejendommen, er ikke  

 usædvanligt i forsikringsforhold, da der så  

 ikke skal ske genopførsel til nyværdi.
Dette forhold har ikke indflydelse på As muligheder  

 for at træffe afgørelse om genopførelse af ejendommen.
På baggrund af ovenstående må  

 A have været vidende om, at der skal ske beskatning.
Endvidere var der i juni  

 2005 endnu ikke truffet beslutning om, hvad der skal ske med ejendommen.
Der  

 er  

 ingen særlige forhold, der gør, at der ikke allerede kunne være truffet en  

 beslutning.
Der anses herefter ikke at foreligge særlige omstændigheder efter  

 ejendomsavancebeskatningslovens § 10, stk. 2, og erstatningssummen skal  

 derfor  

 beskattes i 2004.
Klagerens påstand og argumenter As repræsentant har  

 principalt fremsat påstand om, at myndigheden tilpligtes at anerkende, at den  

 erstatning, som klageren skal have for den nedbrændte ejendom, C, ikke er  

 fastsat endeligt endnu.
Ejendomsavancebeskatningslovens  

 § 10 fandtes tidligere i lov om særlig indkomstskat § 7 B.
I fremstillingen  

 af  

 Bent Colding og Peter Dyhr, Lov om særlig indkomstskat m.v.,  

 1966, anføres  

 følgende:
I henhold til § 7 B, stk. 7,  

 kan finansministeren, når ganske særlige omstændigheder taler derfor,  

 forlænge  

 fristen for genopførelse eller genanskaffelse.
Sådanne særlige omstændigheder  

 vil i hvert fald foreligge, når forsikrings- eller erstatningssummen endnu  

 ikke  

 er udbetalt, jf.
Thielsen i UfR 1965 B.293, fodnote 17. Af den omtalte fodnote  

 fremgår, at forlængelse af fristen i hvert fald kan opnås i de tilfælde, hvor  

 udbetaling af erstatningsydelsen trækker ud, og genanbringelse derfor ikke er  

 mulig.
Subsidiært har repræsentanten  

 fremsat påstand om, at myndigheden tilpligtes at meddele A forlængelse af fristen for  

 genopførelse af C, til den 31. december 2006.
A har befundet sig i en  

 vildfarelse om forståelse af fristen for, hvornår genopførelse af den brændte  

 ejendom skulle ske for, at en avancebeskatning kunne undgås.
Dette skyldes  

 primært, at klageren har forstået kommunens brev af 17. juli 2003 samt Told-  

 og  

 Skattestyrelsens vejledning således, at der først kunne indtræde beskatning  

 på  

 det tidspunkt, hvor erstatningssummen var udbetalt fra forsikringsselskabet, og selv  

 da ville der kun indtræde beskatning, hvis A valgte ikke at genopføre  

 ejendommen for den udbetalte forsikringssum.
Det er således ikke forkert,  

 når myndigheden i sin afgørelse anfører, at A var klar over, at der skulle  

 ske  

 beskatning af en udbetalt erstatning, hvis der ikke skete genopførelse.
A har  

 imidlertid endnu ikke fået udbetalt erstatningen, og hun troede ikke, at der  

 ville indtræde beskatning, før det var konstateret, at hun ikke  

 ville anvende en udbetalt forsikringssum til at genopføre ejendommen for.  

 Dette  

 gælder især, når henses til, at forsikringsselskabets taksering er givet med  

 forbehold for ejendommens genopførelse.
Som det fremgår af  

 myndighedens egne notater har A udtrykt tvivl om, hvorvidt ejendommen overhovedet skulle  

 genopføres, og der har derfor hersket betydelig usikkerhed om erstatningens  

 endelige størrelse.
Det må betragtes som  

 undskyldeligt, at A har befundet sig i en vildfarelse om, at der ikke  

 indtræder  

 beskatning, så længe hun ikke har modtaget eller fået udbetalt  

 forsikringssummen.  

 I såvel kommunens brev af 17. juli  

 2003 som i Told- og Skattestyrelsens vejledning redegøres således for  

 beskatningen  

 af en udbetalt henholdsvis en modtaget erstatningssum.
Udskydelsen af  

 udbetalingen af forsikringssummen har dermed betydning for den skattemæssige  

 behandling heraf, herunder muligheden for dispensation.
 Hertil kommer, at såvel  

 kommunens brev som i Told- og Skattestyrelsens vejledning er kompleks at  

 forstå  

 for en ikke skattekyndig person.
Baggrunden for, at der ikke  

 på et tidligere tidspunkt er truffet beslutning om genopførelse af ejendommen var i øvrigt ikke  

 kun bestemt af spørgsmålet om den skattemæssige behandling af erstatningen.
Det skyldes  

 også, at ejendommene i området handles til meget lave priser (helt ned til  

 100.000  200.000 kr.), hvorfor der er risiko for, at en genopførelse af  

 ejendommen vil medføre et vist værdispild.
Det kan derfor ikke udelukkes, at  

 det økonomisk set er mere hensigtsmæssigt, at få udbetalt erstatningssummen i  

 stedet for at foretage en genopførelse.
Lejeindtægterne i området er også  

 lave,  

 hvilket ligeledes taler for ikke at genopføre ejendommen.
Herudover skulle  

 der  

 tages stilling til, hvilken type byggeri, der skulle opføres, og indhentes  

 diverse myndighedstilladelser.
Formentlig skulle A også supplere  

 erstatningssummen med yderligere kapital i størrelsesorden af op mod 500.000  

 kr., hvis der skulle opføres en mere hensigtsmæssig ejendom på grunden.
Ejendomsavancebeskatningslovens  

 § 10, stk. 2, vil reelt være indholdsløs, hvis der nægtes fristforlængelse i en  

 situation som den foreliggende.
Det har formodningen imod sig, at lovgiver  

 indsætter en billighedsregel som ikke skal anvendes af skattemyndigheder i en  

 situation, hvor der foreligger særlige omstændigheder, og disse i øvrigt må  

 anses for undskyldelige.
 Den ønskede fristforlængelse  

 skal i øvrigt anvendes til at gennemføre et byggeri på adressen.
Landsskatterettens bemærkninger og begrundelse Forsikringssummer sidestilles  

 med salgssummer, jf. ejendomsavancebeskatningslovens § 2, stk. 1. Lovens  

 udgangspunkt  

 er derfor, at en forsikringssum, der skyldes skade på en ejendom, udløser  

 beskatning.
Ved  

 ejendomsavancebeskatningslovens § 10, stk. 1, gøres dog undtagelse herfra,  

 når  

 genopførelse sker på den samme ejendom som de skadesramte bygninger, og  

 genopførelsen  

 sker enten i det indkomstår, hvori skaden er  

 indtruffet, eller i det nærmest følgende indkomstår, dog således, at fristen for genopførelse  

 tidligst udløber med det indkomstår, der følger nærmest efter det indkomstår,  

 hvori erstatningssummen er fastsat endeligt.
 Det fremgår af  

 taksatorrapporten af 23. september 2003, at A og Forsikringsselskabet D på  

 grundlag af en forhandling var blevet enige om størrelsen af den  

 skadeserstatning A skulle have udbetalt til genopførelse som følge af branden  

 på ejendommen C.
På denne baggrund må  

 erstatningssummen i relation til ejendomsavancebeskatningslovens § 10, stk.  

 1,  

 anses for endeligt fastsat den 23. september 2003. Det forhold, at  

 erstatningssummen ikke er udbetalt og skal fastsættes  

 til et andet beløb, hvis A måtte vælge ikke at genopføre ejendommen, kan ikke  

 føre til et andet resultat, da forholdet ikke kan anses for en suspensiv  

 betingelse.
 De i  

 ejendomsavancebeskatningslovens § 10, stk. 1, nævnte frister kan efter § 10,  

 stk. 2, forlænges, når særlige omstændigheder taler for det.
Det er ikke  

 Landsskatterettens opfattelse, at der foreligger sådanne særlige  

 omstændigheder  

 i det foreliggende tilfælde.
Retten har herved henset til sagens forløb,  

 herunder særligt den korrespondance A har haft med  

 myndigheden, og til det forklarede om baggrunden for hvorfor A ikke har  

 kunnet  

 træffe afgørelse om, hvorvidt ejendommen skulle genopføres.
Landsskatteretten må derfor  

 anse det for berettiget, at B Kommune har givet afslag på As anmodning om forlængelse af fristen  

 til genopførelse, jf. ejendomsavancebeskatningslovens § 10, stk. 2.
