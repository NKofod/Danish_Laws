I henhold til § 35 i bekendtgørelse nr. 27 af 25. januar 1984 om  

 tilskudsbetingelser m.v. for folkehøjskoler, landbrugsskoler,  

 husholdningsskoler og efterskoler kan direktoratet godkende, at der inden for  

 en bevilling, der fastsættes på finansloven, bevilges forstandere og lærere  

 tjenestefrihed med fuld løn i indtil 1/2 år til forsat uddannelse i ind-  

 eller udland under forudsætning af, at den forsatte uddannelse har betydning  

 for den pågældendes undervisning ved den pågældende skoleform.
Hvor særlige  

 forhold gør sig gældende, kan tjenestefriheden bevilges for indtil 1 år.  

 Staten yder helt eller delvist tilskud til vikarens løn.
Ansøgninger kan kun imødekommes, - hvis der ikke er knyttet særlige vikarportioner til den fortsatte  

 uddannelse, d.v.s. efteruddannelse på Danmarks Lærerhøjskole, Danmarks  

 Højskole for Legemsøvelser, Dansk Sløjdlærerskoler, Askov Sløjdlærerskole  

 eller Specialkursus i Husholdning ved Århus Universitet (til deltagelse i  

 disse uddannelser kan direktoratet godkende timereduktion i henhold til  

 bekendtgørelsens §§ 3 og 34), - hvis den fortsatte uddannelse ikke er støtteberettigende efter reglerne  

 om Statens Uddannelsesstøtte, - hvis der efter afsluttet orlov indsendes en fyldig rapport med  

 beskrivelse af forløb og indhold af den fortsatte uddannelse, - hvis skolen dækker den del af vedkommende forstander/lærers løn i  

 orlovsperioden, som ikke dækkes af rammetilskuddet, og - hvis den pågældendes undervisning i orlovsperioden kan gennemføres - ved vikar.
Ansøgninger kan normalt kun imødekommes, - hvis vedkommende forstander/lærer er under 60 år, har været ansat ved en  

 eller flere af skoleformerne i mindst 10 år og ikke i de sidste 10 år har  

 fået bevilget tjenestefrihed til forsat uddannelse i henhold til § 35, og - hvis den fortsatte uddannelse er af en varighed på 3-6 mdr., i særlige  

 tilfælde indtil 1 år.
 Ansøgning om bevilling af orlov med løn og betalt vikar indsendes på  

 særligt skema, som udsendes til skolerne hvert år i september/oktober.
 Det udfyldte skema må være modtaget i direktoratet inden udløbet af  

 oktober måned i året forud for den ansøgte orlovsperiode.
 På grund af de begrænsede midler til formålet er det nødvendigt at kunne  

 foretage en samlet prioritering af ansøgningerne, og ansøgninger modtaget  

 uden for denne termin kan derfor ikke behandles.
 Ansøgerne kan ikke forvente svar, før finansloven er vedtaget.
 P.d.v.
