 Justitsministeriet vil fremtidig antage advokater til udførelse af  

 offentlige og beneficerede sager indtil videre, dog længst indtil udgangen af  

 den måned, i hvilken de fylder 70 år.
 Man anmoder om, at det må blive tilkendegivet de advokater i retskredsen,  

 som nu er antaget for en 10 års periode, at de anses for antaget indtil  

 videre, dog længst indtil udgangen af den måned, i hvilken de fylder 70 år.  

 Antagelsen har samme omfang som hidtil, og vilkårene for antagelsen i øvrigt  

 er fortsat gældende.
 For så vidt angår advokater, der under et er antaget i Frederiksberg birk  

 samt de retskredse, der tidligere udgjorde Københavns amts nordre og søndre  

 birker, meddeles tilkendegivelsen af kriminaldommeren i Gentofte.
 JUSTITSMINISTERIET, den 16. april 1970.
 P.M.V.
Niels Madsen O.
Perch Nielsen Cirkulæreskrivelse til underretterne.
