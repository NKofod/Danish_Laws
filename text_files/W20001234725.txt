Klage over manglende diagnosticering af  

 kræft i forbindelse med operation for forhudsforsnævning Nævnet fandt, at det var i overensstemmelse med almindelig anerkendt  

 faglig standard, at det væv, der blev fjernet ved operationen den 5.  

 august 1997, ikke blev sendt til mikroskopisk undersøgelse.
Nævnet lagde herved på, at en speciallæge i hudsygdomme  

 den 23. maj 1997 stillede diagnosen lichen scleroticus et atroficus  

 (hudsygdom med svind af huden og dens elementer) med komplicerende phimosis  

 (forhudsforsnævring) og anbefalede behandling i form af  

 omskæring.
Det fremgår ikke, at speciallægen havde mistanke  

 om, at der var tale om et forstadium til kræft.
 Nævnet lagde endvidere vægt på, at overlægen  

 ifølge det oplyste ikke havde mistanke om, at de forandringer i form  

 af arvæv, der blev konstateret forud for operationen og ved  

 operationen, var opstået som følge af en ondartet lidelse.
 Nævnet oplyste i denne forbindelse, at lichen scleroticus et  

 atroficus er en almindelig lidelse, at diagnosen er let at stille, samt at  

 det er velkendt, at denne lidelse ikke er et forstadium til peniskræft.
 Nævnet oplyste endvidere, at nogle læger mener, at man altid  

 skal sende vævsprøver til mikroskopi, mens andre mener, at  

 væv fjernet ved omskæring, kun sendes til mikroskopi, hvis man  

 har mistanke om en sygdom, som kræver yderligere behandling, som  

 årsag til forhudsforsnævringen.
