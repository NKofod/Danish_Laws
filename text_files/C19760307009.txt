 Arbejdsformidlingskontorerne.
Ifølge lov nr. 121 af 25. marts 1970 om restaurations- og hotelvirksomhed  

 m.v. § 27, stk. 2, må serveringspersonalet eller garderobebetjeningen på  

 forretningssteder med alkoholbevilling ikke være under 18 år.
Dette gælder  

 dog ikke værtens hjemmeværende børn og børnebørn, lærlinge med godkendt  

 lærlingekontrakt eller personer, der har udstået hele læretiden i  

 tjenerfaget.
 Foranlediget af en henvendelse fra et arbejdsformidlingskontor har  

 arbejdsdirektoratet forelagt handelsministeriet spørgsmålet om, hvorvidt den  

 nævnte bestemmelse er til hinder for anbringelse af skoleelever under 18 år i  

 erhvervspraktik i tjenerfaget.
 Handelsministeriet har, efter brevveksling med undervisningsministeriet,  

 meddelt arbejdsdirektoratet, at efter handelsministeriets opfattelse finder  

 bestemmelserne i restaurationslovens § 27, stk. 2, ikke anvendelse på  

 skoleelevers placering i erhvervspraktik i tjenerfaget, men det forekommer  

 dog handelsministeriet, at det er stemmende med hensynene bag denne  

 bestemmelse, at der udvises tilbageholdenhed med hensyn til at placere  

 erhvervspraktikanter i restaurationer med alkoholbevilling, særligt uden for  

 dagtimerne.
 Arbejdsdirektoratet kan henholde sig hertil.
 Til brug for erhvervsvejlederne vedlægges det fornødne antal eksemplarer  

 af nærværende cirkulære.
 P.D.V.
E.
B.
