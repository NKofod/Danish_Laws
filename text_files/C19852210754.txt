(Tekniske skoler) Vedlagt fremsendes aftale af 4. september 1985 mellem finansministeriet og  

 Statstjenestemændenes Centralorganisation II om vederlag for vejledning af  

 lærerkandidater i praktisk pædagogikum ved de tekniske skoler.
 Det bemærkes, at det i aftalens § 1, stk. 1, nævnte vederlag incl.  

 dyrtidsregulering m.v. udgør pr. 1. august 1985 i alt 5.596,25 kr.
 I tilknytning til aftalen bemærkes i øvrigt følgende om vilkårene ved  

 praktisk pædagogikum for henholdsvis vejledere, censorer og lærerkandidater:
 Vilkår for vejledere.
 Vejledningen omfatter 80 vejledningstimer, 16 konferencetimer samt  

 gennemførelse af prøven.
 Såfremt en kandidat har flere vejledere, fordeles vederlaget  

 forholdsmæssigt mellem disse efter det antal vejledningstimer, den enkelte  

 vejleder har haft, jfr. aftalens § 1, stk. 2.
 Af den tid, der medgår til vejledningen, betragtes 1 vejledningstime som 1  

 undervisningstime, og 1 konferencetime medregnes som 1 arbejdstime.
 Vejledningstimer indgår umiddelbart i det pligtige undervisningstimetal.
Konferencetimer omregnes til undervisningstimer og indgår derefter i det  

 pligtige undervisningstimetal.
Omregningen sker ved division med 1,48, 1,56  

 og 1,66 ved henholdsvis lærlingeundervisning, efg-undervisning og  

 eksamensundervisning.
I forbindelse med den afsluttende prøve stilles 3 henholdsvis 4  

 arbejdstimer til rådighed, alt efter om der er tale om en enkeltlektion eller  

 en dobbeltlektion ved prøveaflæggelsen.
Arbejdstimerne omregnes på samme måde  

 som nævnt for konferencetimer til undervisningstimer, som indgår i det  

 pligtige undervisningstimetal.
For vejledningstimer og konferencetimer i forbindelse med omprøve ydes der  

 en fjerdedel af det i aftalens § 1, stk. 1, nævnte vederlag.
Det samme  

 vederlag ydes for vejledningstimer og konferencetimer til kandidater, der  

 modtager vejledning uden prøve.
Der ydes ikke vederlag for forlænget  

 vejledning, medmindre vejledningen gives af en ny vejleder.
I så fald ydes  

 vederlaget i forhold til antallet af vejledningstimer.
Vederlaget kan afregnes a conto.
Endelig afregning foretages efter prøven  

 i praktisk undervisningsfærdighed.
 Vilkår for censorer.
 De af Statens Erhvervspædagogiske Læreruddannelse praktiserede regler  

 finder indtil videre anvendelse, og censorhonoraret udbetales af Statens  

 Erhvervspædagogiske Læreruddannelse.
 Vilkår for lærerkandidater.
Vejledningstimer indregnes umiddelbart i kandidatens pligtige undervisningstimetal.
Konferencetimer medregnes som arbejdstimer, der efter omregning til undervisningstimer indgår i det pligtige undervisningstimetal.
 I forbindelse med prøven regnes prøvelektionen som undervisningstid.
 P.m.v.
 e.b.
Svend Erik Gertz fm.
 Bilag.
