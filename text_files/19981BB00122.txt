Fremsat den 13. april 1999 af  

 Villy Søvndal (SF), Anne Baastrup (SF),  

 Pernille Frahm (SF) og Jes Lunde (SF) Forslag til folketingsbeslutning om en øget indsats til forebyggelse af  

 førtidspensionering og om større valgfrihed og bedre  

 jobmuligheder for førtidspensionister Folketinget pålægger regeringen at  

 iværksætte initiativer, der kan reducere den tvungne  

 tilbagetrækning fra arbejdsmarkedet som følge af sygdom, skader  

 og lignende og tilbyde nuværende og potentielle  

 førtidspensionister bedre valg- og jobmuligheder.
Initiativerne skal  

 koncentreres om:
 1.	En forstærket indsats på arbejdsmiljø-, trafik-  

 og sundhedsområdet, der kan forebygge den tvungne  

 tilbagetrækning.
 2.	En styrket revalideringsindsats, herunder bedre og hurtigere  

 opfølgning på sygedagpengesager og langvarige ledighedsperioder  

 med henblik på at forebygge marginaliseringsproblemer.
 3.	Udarbejdelse af en handlingsplan sammen med arbejdsmarkedets parter  

 for etablering af flere aftalebaserede job på særlige  

 vilkår jf. overenskomsternes sociale kapitler, således at svage  

 medarbejdere fastholdes.
 4.	Oprettelse af flere skåne- og fleksjob til nuværende og  

 potentielle førtidspensionister, hvor jobbene gives som et tilbud og  

 ikke efter pres, og hvor jobbene i videst mulig udstrækning tilpasses  

 den enkeltes kvalifikationer og ønsker.
5.	Forbedrede og mere klare rettigheder for ansatte i fleks- og  

 skånejob.
Fleksjob skal tilstræbes oprettet på  

 overenskomstmæssige vilkår hvad angår aflønning og  

 rettigheder.
Samtidig må personer, der tager et fleksjob, ikke kunne  

 risikere at miste retten til en eventuel arbejdsskadeerstatning eller  

 erhvervsevnetabserstatning.
For førtidspensionister i skånejob  

 skal det præciseres, at de ikke risikerer at miste deres  

 pension.
Bemærkninger til forslaget På trods af meget gunstige  

 økonomiske konjunkturer de sidste fem år har antallet af  

 ansøgninger om førtidspension i denne periode ligget relativt  

 konstant på ca. 30.000 personer om året.
Det indikerer, at  

 årsagerne til førtidspensionering er et strukturelt betinget  

 problem, som ikke løser sig af sig selv.
Mindst 60.000 mennesker er tvunget ud af arbejdsmarkedet  

 som en direkte følge af dårligt arbejdsmiljø. Det  

 dårlige arbejdsmiljø og den deraf følgende nedslidning er  

 ikke bare et uacceptabelt menneskeligt ressourcespild, det er også -  

 samfundsøkonomisk set - en dyr affære.
Dårligt  

 arbejdsmiljø koster årligt det offentlige 13 mia. kr., hvoraf de  

 5 mia. kr. er udgifter til førtidspension.
Det svarer til 20 pct. af  

 de samlede førtidspensionsudgifter.
 Det er på den baggrund vigtigt, at forebyggelse af  

 nedslidning og arbejdsskader bliver taget alvorligt politisk og erkendt som  

 et samfundsproblem, der skal løses, gerne gennem ændret  

 lovgivning, der pålægger arbejdsgiverne et større ansvar  

 og økonomiske incitamenter til at forbedre arbejdsmiljøet.
 Der er ligeledes brug for tiltag på  

 trafikområdet, der kan forbedre sikkerheden og reducere antallet af  

 ulykker i trafikken.
 Også på sundhedsområdet skal der  

 gøres en forstærket indsats med henblik på at forebygge  

 sygdomme.
På arbejdsmarkedet er der mennesker, som af den ene  

 eller anden grund - f.eks. sygdom, alder eller manglende kvalifikationer -  

 ikke kan fungere på fuld kraft.
Selv om mange virksomheder mener, de  

 har et socialt ansvar over for den gruppe af medarbejdere, så kniber  

 det med at omsætte de gode intentioner til praksis.
En dugfrisk  

 undersøgelse fra Socialforskningsinstituttet, »En kortlægning af  

 danske virksomheders sociale ansvar 1998« viser således, at det kun er  

 30 pct. af offentlige virksomheder og 20 pct. af de private, der inden for de  

 seneste tre år har fastholdt medarbejdere, som ikke kunne leve op til  

 præstationskravene.
Manglende fastholdelse af svage medarbejdere er det  

 første skridt på vejen til marginalisering, efterfølgende  

 sociale problemer og udstødning, hvor endestationen ofte hedder  

 førtidspension for de pågældende.
En styrket indsats for  

 at fastholde de pågældende på arbejdsmarkedet gennem bedre  

 muligheder for etablering af aftalebaserede job på særlige  

 vilkår bør derfor også indgå som et af elementerne i  

 den fremtidige forebyggelse af førtidspensionering.
Derudover er det vigtigt, at kommunerne lever op til deres  

 ansvar.
Det er i den forbindelse et problem, at kommunerne kun  

 forsøger at revalidere 1 ud af 4 nye førtidspensionister.  

 Årsagen skal søges i manglende økonomiske incitamenter,  

 men også i at mange kommuner slet ikke er gearede til den store opgave,  

 det er at revalidere langtidsledige og mennesker med store sociale problemer.  

 Af publikationen »Den kommunale økonomi år 2005«, udgivet af  

 Kommunernes Landsforening, Amtsrådsforeningen m.fl., juni 1998,  

 fremgår det også, at kommunerne er for langsomme til at  

 følge op på langvarige sygedagpengesager.
Der bliver  

 først taget kontakt til de sygemeldte meget sent i  

 sygdomsperioden.
Bedre arbejdsmiljø, større trafiksikkerhed,  

 øget sundhed, forstærket arbejdspladsfastholdelse og  

 revalidering m.v. kan i nogen grad forebygge førtidspensionering, men  

 langtfra afskaffe den.
Der vil i sagens natur være handicappede  

 mennesker og mennesker med psykiske/sociale problemer, arbejdsskader og  

 nedsat erhvervsevne osv., som vil være henvist til en tilværelse  

 på førtidspension.
Det er selvfølgelig tilfældet  

 for dem, der er så syge og nedslidte, at de umuligt kan passe et  

 arbejde af nogen art.
Der er imidlertid også en gruppe af friske og  

 raske nuværende og potentielle førtidspensionister, som gerne  

 vil have et arbejde, hvis krav de kan leve op til, men som arbejdsmarkedet  

 desværre ikke står til rådighed for i dag.
Af hensyn til  

 dem er det nødvendigt med en kraftigere udbygning af skåne- og  

 fleksjobordningerne.
Ordningerne skal gives som et tilbud og ikke være  

 et krav, som der ellers er lagt op til med reglerne om fleksjob.
Det er forkert at gennemtvinge disse ansættelser.  

 For det første fordi det betyder, at nogle tvinges til at vælge  

 et liv, der for dem er ringere end det, de selv ville have valgt.
For det  

 andet fordi der bliver rigeligt at gøre med at fremskaffe fleks- og  

 skånejob til dem, der gerne vil have dem, og for det tredje fordi hele  

 udbygningen med fleks- og skånejob vil komme til at fungere meget bedre  

 for alle parter, hvis den foregår på frivillig basis.
Der er  

 sandsynligvis rigtig mange positive kræfter i gruppen af potentielle  

 førtidspensionister, som kun kan frigøres, hvis man tør  

 tro på frivillighedens fordele.
Ansatte i fleks- og skånejob skal sikres et rimeligt  

 levegrundlag, hvis de skulle miste jobbet igen.
Sådan er det  

 desværre ikke i dag.
Almindelig anstændighed kræver  

 imidlertid, at der skabes en sådan sikkerhed, og hvis man skal bruge  

 frivillighedens vej, er det naturligvis ekstra vigtigt, at vilkårene er  

 acceptable.
Derfor skal personer i fleksjob have ret til  

 arbejdsløshedsdagpenge, kontanthjælp, sygedagpenge,  

 orlovsydelser, efterløn osv. på lige fod med andre  

 beskæftigede.
Ligeledes skal de på linje med andre sikres  

 mulighed for at deltage i videre- og efteruddannelse, jobrotationsordninger  

 og lignende.
Samtidig må risikoen for at miste en eventuel  

 arbejdsskadeerstatning eller erhvervsevnetabserstatning, når man tager  

 et fleksjob, elimineres.
Det er indlysende, at incitamentet til at tage et  

 fleksjob kan ligge på et meget lille sted, hvis det betyder, at man  

 risikerer at få frataget eller nedsat erstatningen.
For førtidspensionister i skånejob skal det  

 præciseres, at de altid har retten til at vende tilbage til  

 førtidspension.
I dag er der nogle, som ikke tør tage et job,  

 fordi de frygter, det kan føre til, at de frakendes retten til  

 førtidspension.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en øget  

 indsats til forebyggelse af førtidspensionering og om større  

 valgfrihed og bedre jobmuligheder for førtidspensionister.
(Beslutningsforslag nr.
B 122).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
