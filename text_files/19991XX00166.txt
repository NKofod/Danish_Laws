Skriftlig fremsættelse (7. december  

 1999) Socialministeren (Karen Jespersen):
 Jeg tillader mig herved for Folketinget at  

 fremsætte:
Forslag til lov om ændring af lov om aktiv  

 socialpolitik og lov om social pension (Efterlevelseshjælp,  

 ophævelse af efterlevelsespension m.v.) (Lovforslag nr.
L 137).
 Lovforslaget er et led i udmøntningen af aftalen om  

 finansloven for 2000 mellem Regeringen og SF, CD og EL.
I dag er det kun pensionister, der er gift med  

 pensionister, der er sikret en efterlevelsesydelse i form af  

 efterlevelsespensionen.
Med nærværende forslag sikres såvel  

 samlevende som samlevende gifte (herunder registrerede partnere) mulighed for  

 efterlevelseshjælp, således også personer, der modtager  

 efterløn eller er på kontanthjælp.
Hjælpen er ikke  

 længere afhængig af status som pensionist, og omfatter hermed  

 både pensionister og ikke-pensionister.
 Hjælpen, der er skattepligtig, er således et  

 supplement for de grupper, der ikke er dækket af  

 arbejdsmarkedspensions- og forsikringssystemerne eller ikke modtager  

 tilstrækkelige beløb herfra eller i øvrigt har ringe  

 indtægter eller formue.
Hjælpen kan højst udgøre 10.000 kr. og  

 ydes til efterlevende, hvis beregnede årsindtægt ikke overstiger  

 160.000 kr.
Ved en beregnet årsindtægt over det i 1. pkt.  

 nævnte nedsættes hjælpen og bortfalder helt ved en beregnet  

 årsindtægt, der overstiger 250.000 kr.
I opgørelsen af den  

 beregnede årsindtægt indgår den efterlevendes beregnede  

 personlige årsindtægt herunder eventuelle indtægter, der  

 måtte tilkomme efterlevende som følge af dødsfaldet.  

 Endvidere indgår efterlevendes formue og formuerettigheder over 100.000  

 kr.
I de tilfælde, hvor der ikke finder skifte sted, indgår  

 afdødes og den efterlevende ægtefælles formue og  

 formuerettigheder, der overstiger 100.000 kr.
De beløb, som  

 opgøres efter 2. og 3. pkt., medregnes med 30 pct.
Ydelsen er ikke eksportabel.
Forslaget vil dog få  

 betydning for de personer, der i medfør af konventioner med andre  

 lande eller af forordning (EØF) nr. 1408/71 om vandrende  

 arbejdstageres og selvstændige erhvervsdrivendes sociale sikring, er  

 berettiget til at modtage hjælp til efterladte fra Danmark.
Denne  

 personkreds vil i tilfælde, hvor betingelserne i forslaget er opfyldt,  

 få ret til efterlevelseshjælpen.
 Som følge af forslaget om indførelse af en  

 efterlevelseshjælp i lov om aktiv socialpolitik foreslås som en  

 konsekvens heraf, at reglen om efterlevelsespension i pensionslovens § 48  

 afskaffes.
 Endvidere foreslås det, at pensionen til en  

 pensionist, hvis ægtefælle eller samlever dør, omregnes  

 med virkning fra dagen efter, at dødsfaldet indtræder.
 De foreslåede ændringer skal ses i  

 sammenhæng med det samtidigt fremsatte lovforslag om ændring af  

 lov om social pension vedrørende ophør af udbetaling af  

 pension.
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
