Ved kgl.
Resolution af 11. Oktober 1937 har Danmark ratificeret følgende  

 under 6. September 1937 i Oslo afsluttede Konvention med tilhørende  

 Slutprotokol mellem Danmark, Norge og Sverige angaaende Fredning af  

 rødspætter og Isinger i Skagerak, Kattegat og Øresund:
Konvention angaaende Fredning af rødspætter og Isinger i Skagerak, Kattegat og  

 Øresund.
 Hans Majestæt Kongen af Danmark og Island, Hans Majestæt Norges Konge og  

 Hans Majestæt Kongen af Sverige, som er kommet overens om at afslutte en  

 Konvention mellem Danmark, Norge og Sverige angaaende Fredning af Rødspætter  

 og Isinger i Skagerak, Kattegat og Øresund, har i dette Øjemed udnævnt til  

 deres Befuldmægtigede:
 Hans majestæt Kongen af Danmark og Island:
Sin overordentlige Gesandt og befuldmægtigede Minister i Oslo Henrik Louis Hans Kauffmann; Hans Majestæt Norges Konge:
Sin Udenrigsminister Halvdan Koht; Hans Majestæt Kongen af Sverige:
Sin overordentlige Gesandt og befuldmægtigede Minister i Oslo Torvald  

 Magnusson Højer; hvilke, dertil behørigt befuldmægtigede, er kommet overens om følgende  

 Artikler:
 Artikel 1.
 Bestemmelserne i denne Konvention vedrører: Skagerak, begrænset mod Vest  

 af en ret Linie fra Hanstholm Fyr til Lindesnæs Fyr og mod Syd af rette  

 Linier draget fra Skagens nordligste Punkt til Vinga Fyr og videre derfra til  

 nærmeste Kyst af Hisingen.
Kattegat, begrænset mod Nord af Skagerak og mod Syd af rette Linier fra  

 Hasenøre til Gniben og fra Gilbjerg Hoved til Kullens Fyr samt Øresund, begrænset mod Nord af en ret Linie fra Gilbjerg Hoved til Kullens  

 Fyr og mod Syd af en ret Linie fra Stevns Fyr til Falsterbo Fyr.
 Artikel 2.
 Til Fredning af Rødspætte- og Ising-Bestanden fastsættes et Mindstemaal  

 paa 260 mm for Rødspætter og 230 mm for Isinger regnet fra Snudespids til  

 Halefinnens yderste spids.
 Artikel 3.
 Rødspætter og Isinger, som ikke holder de i Artikel 2 fastsatte  

 Mindstemaal, maa indenfor det Omraade, Konventionen omfatter, ikke dræbes,  

 holdes ombord eller medføres, ej heller ilandbringes i Havnene og paa  

 Kysterne af dette Omraade, transporteres derhen med Fartøj eller Færge,  

 sælges eller befordres videre derfra.
 Artikel 4.
 De kontraherende Stater skal ved passende Forholdsregler give deres  

 Fiskere Tilhold om straks efter Fangsten at udsætte fangne undermaals  

 Rødspætter og Isinger under Iagttagelse af den Forsigtighed, der er nødvendig  

 for at bevare Fiskenes Levedygtighed.
 Artikel 5.
Bestemmelserne i Artiklerne 2, 3 og 4 gælder ikke Rødspætter og Isinger,  

 som fanges indenskærs ved Norges og Sveriges Kyster i Skagerak og der  

 ilandbringes til Forbrug i egen Husholdning, eller som i Danmark ilandbringes  

 paa den aabne Kyst fra Tversted baake til Hanstholm til Brug som Agn.
For  

 Rødspætter og Isinger, som er fanget i Nordsøen og ilandbringes paa den  

 danske Kyst mellem Tversted Baake og Hanstholm til Forsendelse direkte til  

 Udlandet, gælder de til enhver Tid fastsatte danske Bestemmelser.
 Artikel 6.
De kontraherende Stater forpligter sig til straks at iværksætte de  

 Forholdsregler, som er nødvendige for at sikre Gennemførelse af denne  

 Konvention, samt gensidig at underrette hverandre derom, Artikel 7.
 Ved denne Konvention ophæves Konvention af 31. December 1932 mellem  

 Danmark, Norge og Sverige angaende Fredning af Rødspætter i Skagerak,  

 Kattegat og Øresund.
 Artikel 8.
 Denne Konvention skal ratificeres, og Ratifikationsdokumenterne skal  

 snarest muligt deponeres i Udenrigsdepartementet i Oslo.
 Konventionen skal træde i Kraft een Maaned efter, at  

 Ratifikationsdokumenterne er deponeret, og forbliver gældende indtil 6-  

 Maaneders-Dagen efter, at en af de kontraherende Stater har opsagt den.
 Til Bekræftelse heraf har de respektive Befuldmægtigede undertegnet  

 nærværende Konvention og forsynet den med deres Segl.
Udfærdiget i Oslo i eet Eksemplar paa Dansk, Norsk og Svensk, den 6. September 1937.
 Henrik Kauffmann.
(L.
S.) Slutprotokol.
 Ved Undertegnelsen af den Dags Dato mellem Danmark, Norge og Sverige  

 afsluttede Konvention angaaende Fredning af Rødspætter og Isinger i Skagerak,  

 Kattegat og Øresund har undertegnede Befuldmægtigede i deres respektive  

 Regeringers Navn afgivet følgende Erklæringer:
Udfærdiget i Oslo i eet Eksemplar paa Dansk, Norsk og Svensk, den 6. September 1937 Henrik Kauffmann.
 Hvilket herved bringes til almindelig Kundskab, idet bemærkes, at de tre  

 kontraherende Landes Ratifikationsdokumenter til Konventionen med tilhørende  

 Slutprotokol er blevet deponeret i det norske Udenrigsministerium den 23.  

 Februar 1938. Konventionen med tilhørende Slutprotokol er derefter i Henhold  

 til dens Art. 8 traadt i Kraft den 23. Marts 1938.
 Udenrigsministeriet, den 31. Marts 1938.
P.
Munch.
