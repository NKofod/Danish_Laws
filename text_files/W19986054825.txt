Koncernforbundne selskaber Reference:
KGL § 6 B LV 1997 S.C, 1.3.3.
 A ApS klagede for skatteåret 1993/94 over, at skatteankenævnet  

 ikke havde godkendt fradrag for tab på koncernforbundet selskab,  

 372.971 kr.
Det fremgik, at selskabet i skatteåret 1993/94 skiftede navn fra B  

 ApS.
Hovedanpartshavere i selskabet var C, hans mor D, og hans søster  

 E.
I 1980 indgik B ApS en låneaftale med selskabet A ApS.
Der var  

 oprindeligt tale om et lån på 75.000 kr. som gennem årene  

 havde varieret.
Den 30. april 1991 udgjorde lånet 339.818 kr.
A ApS  

 blev taget under konkursbehandling i 1992. C var hovedanpartshaver i A ApS.
I  

 forbindelse med konkursen havde kurator udarbejdet en fordringsliste, hvoraf  

 det fremgik, at B ApS var en af fordringshaverne med et tilgodehavende  

 på 372.971 kr.
 Selskabet havde fratrukket beløbet på 372.971 kr. ved  

 indkomstopgørelsen for skatteåret 1993/94.
Skatteankenævnet havde ikke godkendt fradrag for tab på  

 fordringen på A ApS.
Som begrundelse herfor var anført, at  

 selskabet ved ændringen af kursgevinstlovens § 2 med virkning fra og  

 med den 27. december 1990 blev omfattet af denne bestemmelse.
Selskabet var  

 ikke omfattet af vederlagsnæringsbegrebet, da der var tale om direkte  

 pengeudlån.
Aktionærer som nævnt i personskattelovens § 19  

 a, stk. 3, ansås ved bedømmelsen som en og samme aktionær.  

 Selskaberne var koncernforbundne, idet C ejede 100 pct. af anparterne og  

 havde 100 pct. af stemmeandelen i A ApS.
Sammen med D ejedes mere end 50 pct.  

 af anparterne, lige som der indehavedes mere end 50 pct. af stemmeandelen i A  

 ApS.
Da stemmeandelen således oversteg 50 pct. ved lovens  

 gennemførelse, var fordringen omfattet af kursgevinstlovens § 6 B.  

 Herefter var selskabet omfattet af kursgevinstlovens § 6 B, stk. 1, hvorefter  

 der ikke var fradragsret for tab på fordringer mellem koncernforbundne  

 selskaber, der realiseredes den 27. december 1990 eller senere.
 Det var videre anført, at selvom det for 3 af årene var  

 dokumenteret, at der var lidt et tab på en fordring, der indeholdt  

 tidligere indtægtsførte renter, havde dette ikke betydning for  

 sagen, da lempelsen, der fremgik af kursgevinstlovens § 6 B, stk. 5,  

 først gjaldt for tab, der blev realiseret efter den 16. juni 1995.  

 Tabet var konstateret allerede i 1992.
Selskabets hovedanpartshaver havde på vegne af selskabet nedlagt  

 påstand om, at skatteansættelsen blev nedsat til det selvangivne.  

 Det var anført, at det af ændringsloven af 6. juni 1991, stk. 2,  

 til kursgevinstloven fremgik, at ændringen til § 2 ikke omfattede  

 gevinst og tab på gæld, der var stiftet før den 27.  

 december 1990. Endvidere fremgik det af ændringsloven til  

 kursgevinstloven af 24. juni 1992, stk. 5, at den ændrede affattelse af  

 kursgevinstlovens § 6 B, stk. 3, 1. og 2. pkt., havde virkning for  

 fordringer, som var erhvervet den 19. februar 1992 eller senere.
Selskabets  

 samlede tab udgjorde 372.971 kr., hvoraf rentetabet udgjorde 207.944 kr. i  

 henhold til specifikationen.
Med henvisning til statsskattelovens formulering i blandt andet §§ 4-6 var  

 den skattemæssige behandling af renter og kursgevinster og -tab ikke  

 sammenfaldende.
Der var henvist til ændringsloven nr. 394 af 6. juni  

 1991, stk. 2, der ikke omfattede gevinst eller tab på gæld, der  

 var stiftet før den 27. december 1990, til ligningsvejledningen 1992,  

 afsnit S.C.1.3.3., og afsnit A.D.2.2.6.
Der var fremlagt bilag, hvoraf det fremgik, at selskabets tilgodehavende  

 pr. 27. december 1990 udgjorde 339.818 kr. hvoraf rentetilgodehavendet  

 udgjorde 161.253 kr., hvilket beløb der var anmodet om fradrag for i  

 henhold til Landsskatterettens kendelse, 1988-6-580 af 24. november 1988. Der  

 var endvidere henvist til Landsskatterettens kendelse 630-8835-101 af 18.  

 september 1992. Vedrørende det resterende rentebeløb, der var  

 tilskrevet i året 1991/92 på 46.691 kr., var der henvist til  

 ligningsvejledningen 1992 afsnit A.D.1.3. Endelig var fremlagt specifikation  

 af renteindtægterne som var indgået i årsregnskaberne for  

 årene 1981/82 - 1991/92, samt dokumentation for, at disse var  

 indtægtsført.
Revisoren havde anført, at der var afsagt  

 konkursdekret den 6. april 1992, med skæringsdag den 5. maj 1994.  

 Rentebeløbet på 46.691 kr. vedrørte perioden 1/5 1991 -  

 27/2 1992 og var indtægtsført i indkomståret 1991/92,  

 hvilket år var identisk med skatteåret 1993/94, hvilket fremgik  

 af selskabets selvangivelse.
 Landsskatteretten udtalte:
Det lagdes til grund, at A ApS ikke var omfattet af  

 næringsdefinitionen i den dagældende kursgevinstlovs § 2. Ved lov  

 nr. 394 af 6. juni 1991 blev kursgevinstlovens § 2, 2. pkt. ophævet,  

 hvilket medførte, at selskaber m.v. blev generelt skattepligtige af  

 gevinst og tab på fordringer m.v. omfattet af § 1, med virkning fra den  

 27/12 1990. For selskaber, der ved lovændringen blev omfattet af  

 kursgevinstlovens § 2, og som ikke var skattepligtige af gevinst og tab efter  

 den tidligere bestemmelse i § 2, havde kursgevinstlovens § 6 B virkning for  

 tab på fordringer, der blev realiseret den 27/12 1990 eller senere.
Da  

 det i sagen omhandlede tab var realiseret i 1992, var det omfattet af  

 kursgevinstlovens § 6 B.
 For så vidt angik påstanden om fradrag for renter  

 bemærkedes, at kursgevinstlovens § 6 B, stk. 5 først havde  

 virkning for tab på rentefordringer, der realiseredes efter den 16.  

 juni 1995. Der kunne derfor ikke godkendes fradrag efter denne  

 bestemmelse.
Det fremgik af bemærkningerne til kursgevinstlovens § 6 B, stk. 5,  

 som indført ved lov nr. 412 af 14. juni 1995, at  

 ændringsforslaget havde til formål at indføre fradragsret  

 for tab på rentefordringer i koncernforhold.
Renteindtægter  

 skulle som udgangspunkt periodiseres, og de var derfor  

 indtægtsført i kreditorselskabet, uanset om der var sket  

 betaling.
Rentefordringer ansås for omfattet af kursgevinstlovens § 6  

 B, stk. 1. Retten fandt herefter, at der ikke var fradragsret for nogen del  

 af tabet, uanset om kreditorselskabet var blevet beskattet af de  

 rentebeløb, som var omfattet af fordringen.
 Den påklagede afgørelse blev stadfæstet.
