Rigsadvokatmeddelelsen, afsnittet: Færdsel - Kørende (færdselslovens §§ 14-40) 1. Overblik og tjekliste 2. Politiets efterforskning og sagsbehandling 3. Forberedelse 4. Jura 5. Straf og andre retsfølger Færdselslovens §§ 14-40 indeholder særlige færdselsregler for kørende.
En stor del af færdselslovens øvrige bestemmelser finder dog også anvendelse for kørende.
Bødetaksterne på færdselsområdet blev revideret ved lov nr. 184 af 8. marts 2011, og gælder for overtrædelser begået den 1. januar 2012 eller senere.
Se i rigsadvokatmeddelelsen afsnittet om Færdsel  Generelle retningslinjer for sanktionspåstande i færdselssager.
 Bødetaksten for overtrædelse af § 38, stk. 1, betjening af køretøjet, så det afgiver unødig støj, blev skærpet ved lov nr. 556 af 7. maj 2019 med indføjelsen af § 118, stk. 8. Skærpelsen gælder for overtrædelser begået 1. januar 2020 eller senere . Se nedenfor under pkt. 5.1.
 Der er visse overtrædelser af reglerne om køretøjer mv., som er omfattet af reglerne om klippekortsystemet for førerretsindehaver, ligesom der for visse overtrædelser af reglerne om køretøjer mv., kan blive spørgsmål om frakendelse af førerretten, jf. færdselslovens § 125, stk. 1, nr. 1, og § 126, stk. 1, nr. 3.
5.1. Strafpåstande i sager om overtrædelse af færdselslovens §§ 14-40 * Omfattet af klippekortordningen.
Bestemmelsen i § 38, omfatter anvendelsen af det motordrevne køretøj.
Dvs. hvis køretøjet betjenes på en sådan måde, som ikke er nødvendig for kørslen eller den trafikale situation.
Det kan være f.eks. unødvendig hjulspin og acceleration af køretøjet, hvis det forårsager udvikling af unødig støj eller røg, eller unødvendig anvendelse af køretøjets horn.
Det er således ikke køretøjet, herunder om det er i lovlig stand eller ej, der reguleres i § 38, men alene betjening af køretøjet.
 Skærpet bøde for unødig støj:
 Ved udmåling af bøde for betjening af motorkøretøj, skal det indgå som en særlig skærpende omstændighed, hvis et motorkøretøj betjenes således, at det afgiver unødig støj, jf. § 118, stk. 8. Dette gælder for alle typer motordrevne køretøjer.
 Følgende retningslinjer fremgår af forarbejderne til lov nr. 556 af 7. maj 2019 (L 202 af 13. marts 2019, de almindelige bemærkninger pkt. 2.2.2.) for straffastsættelsen efter § 118, stk. 8, for overtrædelse af § 38, stk. 1, såfremt motorkøretøjet betjenes således, at det afgiver unødig støj, for førstegangstilfælde, forhold til samtidig pådømmelse og i gentagelsestilfælde:
Ved flere forhold til samtidig pådømmelse forudsættes færdselslovens princip om absolut kumulation anvendt.
Hvis en ejer eller fører f.eks. har 3 forhold til samtidig pådømmelse, vil der således skulle udmåles en bøde på 7.500 kr. (det vil sige 3 førstegangsbøder af 2.500 kr.).
Hvis fører og ejer er samme person, skal der ikke udmåles en dobbelt bøde.
Der skal således alene udmåles én bøde på 2.500 kr. i et førstegangsgangstilfælde.
Hvis den samme konstruktive ændring ved køretøjet både medfører, at køretøjet udleder flere luftforurenende stoffer end tilladt og afgiver mere støj end tilladt, er det ikke hensigten med den foreslåede nye bestemmelse i § 118, stk. 8, at der skal udstedes to bøder.
I sådanne tilfælde skal bøden udmåles efter færdselslovens § 118, stk. 6, om konstruktive ændringer, der har betydning for det motordrevne køretøjs udledning af luftforurenende stoffer.
6. Efter dom 7. Love og forarbejder  Bekendtgørelse af færdselsloven - lovbekendtgørelse nr. 1324 af 21. november 2018  Lov nr. 556 af 7. maj 2019 om ændring af færdselsloven (Forhøjelse af bødeniveauet for alvorlige sikkerhedskritiske fejl og mangler ved tunge motorkøretøjer og for ulovlig støj fra motordrevne køretøjer) (L 202 af 13. marts 2019)  Lov nr. 184 af 8. marts 2011 om ændring af færdselsloven (Bødeforhøjelser, obligatorisk konfiskation af køretøjer ved kørsel uden førerret, skærpelse af sanktionerne for kørsel under påvirkning af bevidsthedspåvirkende stoffer mv.) (L 101 af 15. december 2010) Bekendtgørelser:
