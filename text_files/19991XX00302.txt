Skriftlig fremsættelse (27. januar 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til Ferielov.
(Lovforslag nr.
L 178).
 Forslaget til ny ferielov moderniserer og forenkler  

 på en række punkter den gældende lov uden dog at bryde med  

 de grundlæggende principper i den gældende lov.
 Allerede i forbindelse med første  

 høringssvar udtrykte parterne overordnet set tilfredshed med loven.  

 Høringsrunden affødte en række spørgsmål og  

 forslag til ændringer, hvorfor loven i dag i endnu højere grad  

 er i overensstemmelse med parternes ønsker.
Med den ny ferielov får arbejdsmarkedets parter  

 blandt andet en øget adgang til at aftale andre ferieregler, dog med  

 respekt af internationale forpligtelser.
Som aftalepart på  

 lønmodtagerside skal der fortsat mindst være tale om en lokal  

 fagforening, der er medlem af en landsdækkende  

 lønmodtagerorganisation.
Der er imidlertid intet i vejen for, at den  

 overordnede ferieoverenskomst har karakter af en rammeoverenskomst, som  

 senere kan udfyldes ved en lokal aftale på den enkelte virksomhed.  

 Opretholdelsen af kravet om på hvilket niveau lønmodtagerne skal  

 forhandle, skal ses i lyset af, at det fremover vil være muligt, at  

 fravige lovens regler også til ugunst for lønmodtagerne.
Moderniseringen af loven  kommer blandt andet til udtryk  

 ved en ændring af lovens optjeningsprincip.
De fleste  

 lønmodtagere arbejder i dag i en 5-dages-uge.
Som en konsekvens heraf  

 ændres ferieugen fra en 6-dages til en 5-dages-uge.
Endvidere går  

 risikoen for lønmodtagerens sygdom først over til  

 lønmodtageren, når ferien begynder, og arbejdsgiverne vil blive  

 tilskyndet til i højere grad at tage hensyn til børnefamiliers  

 feriebehov.
Som nævnt åbner loven nu mulighed for en langt  

 højere grad af aftalefrihed mellem parterne.
Fremover vil man derfor  

 kunne aftale, at en del af den optjente ferie kan overføres til det  

 kommende ferieår.
Endvidere åbnes der mulighed for, at parterne  

 kan aftale, at ferie optjenes i timer i stedet for i dage.
Herudover kan  

 parterne fravige en række andre bestemmelser i loven, for eksempel om  

 hvornår hovedferien og den øvrige del af ferien skal holdes.
Et væsentligt element i forslaget er, at ferieloven  

 nu fremtræder langt mere venlig overfor brugerne: Den enkelte  

 arbejdsgiver og lønmodtager, der bruger loven til hverdag.
Det er  

 bl.a. sket ved at indskrive 60 års  praksis i loven, men også ved  

 at det nu klart fremgår, hvad der er lovens system, og hvor der er  

 mulighed for at aftale noget andet.
Loven er altså meget tydeligere og  

 derfor også lidt længere.
 Samlet set giver loven mulighed for, at der i  

 højere grad kan tages hensyn til de forskellige behov, der er på  

 de enkelte dele af arbejdsmarkedet, hvilket vil give øget  

 fleksibilitet til glæde for såvel lønmodtagere som  

 arbejdsgivere.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale lovforslaget til Tingets  

 velvillige behandling.
