 § 1.  Nationalmuseet har til opgave at indsamle,  

 bevare, udforske og formidle kendskab til sådanne genstande og data, som  

 tjener til at belyse den menneskelige kulturs udvikling fra dens oprindelse  

 til vor tid.
 Stk. 2.  Museets samlinger danner grundlag for  

 forskningen inden for en række kulturvidenskabelige discipliner såsom  

 arkæologi, etnografi, etnologi og numismatik samt for Nationalmuseets alment  

 oplysende virksomhed.
Stk. 3.  Nationalmuseet og de af staten godkendte  

 kulturhistoriske museer skal inden for deres fælles arbejdsområde samarbejde  

 om indsamling og undersøgelse.
Nationalmuseet skal endvidere i det omfang,  

 hvori det er foreneligt med dets øvrige virksomhed, yde de godkendte  

 kulturhistoriske museer fornøden konserveringsmæssig og anden museumsfaglige  

 bistand samt være fredningsstyrelsen behjælpelig med hensyn til dennes  

 administration af fredningslovgivningen.
 Stk. 4.  Nationalmuseet er med henblik på varetagelsen  

 af de i stk. 3 nævnte opgaver repræsenteret i statens museumsnævn, jfr. lov  

 om statstilskud m.v. til museer nr. 304 af 10. juni 1976, § 7, og i  

 fortidsminderådet, jfr. samme lovs § 12, stk. 2, samt i et udvalg, der  

 varetager samarbejdet mellem Nationalmuseet og de godkendte kulturhistoriske  

 museer i Grønland, jfr. anordning om ikraftsættelse for Grønland af lov om  

 statstilskud m.v. til museer nr. 644 af 20. december 1976 § 12.
Stk. 5.  Nationalmuseet bistår rigsantikvaren med hans  

 administration af danefæbestemmelserne, jfr.
Danske Lov 5-9-3, forordning af  

 22. marts 1737 og plakat af 7. august 1752, og med administrationen af lov om  

 beskyttelse af historiske skibsvrag m.v. nr. 203 af 31. maj 1963 samt yder  

 kirkeministeriet konsultativ bistand i henhold til lov om vedligeholdelse af  

 kirker og kirkegårde, jfr. lovbekendtgørelse nr. 455 af 23. september 1947.
 § 2.  Nationalmuseet omfatter følgende enheder:
 Rigsantikvarembedet.
 Nationalmuseets formidlingssektion.
 Nationalmuseets 1. afdeling:
 ááDanmarks oldtid.
 Nationalmuseets 2. afdeling:
 ááDanmarks middelalder og renæssance indtil 1660.
 Nationalmuseets 3. afdeling:
 ááDansk Folkemuseum.
 Nationalmuseeets 4. afdeling:
 ááEtnografisk Samling.
 Nationalmuseets 5. afdeling:
 ááAntiksamlingen.
 Nationalmuseets 6. afdeling:
ááDen kgl.
Mønt- og Medaillesamling.
 Nationalmuseets 7. afdeling:
 ááFrilandsmuseet ved Sorgenfri.
 Nationalmuseets 8. afdeling:
 ááNaturvidenskabelig afdeling.
 Konserveringsanstalten:
 ááAfdelingen for jordfund.
 ááAfdelingen for recente sager.
 ááAfdelingen for farvekonservering.
 Museet for Danmarks Frihedskamp 1940-1945.
 Nationalmuseets audio-visuelle Samlinger.
 Middelalder-arkæologisk Laboratorium.
 Molinologisk Laboratorium.
 Skibshistorisk Laboratorium.
 Nationalmuseets Bibliotekstjeneste.
 Nationalmuseets administration:
 ááØkonomisk Forvaltning.
 ááTeknisk Forvaltning.
 Stk. 2.  Ændringer heri kan foretages af ministeren for  

 kulturelle anliggender efter forhandling med Nationalmuseet.
 § 3.  Nationalmuseets øverste ledelse varetages af en  

 direktion; øvrige fælles organer er et museumsfagligt råd samt en  

 museumsforsamling.
 § 2.  Direktionen fastlægger hovedlinierne i  

 Nationalmuseets samlede virksomhed, godkender de af afdelingerne og de øvrige  

 organisatoriske enheder udarbejdede arbejdsplaner og budgetforslag og fører  

 tilsyn med deres drift.
 Stk. 2.  Direktionen består af rigsantikvaren (museets  

 direktør) og administrator, der er fødte medlemmer, samt to repræsentanter  

 for det videnskabelige og museumsfaglige personale (overinspektører,  

 inspektører, ledende konservatorer og konservatorer), een repræsentant for  

 det tekniske personale og een repræsentant for det administrative personale.  

 De sidstnævnte fire medlemmer vælges af museumsforsamlingen.
Stk. 3.  Rigsantikvaren, som ved embedsledighed udpeges  

 af ministeren for kulturelle anliggender, er formand for direktionen og  

 repræsenterer museet udadtil.
Rigsantikvaren afgør på egen hånd, hvorledes de  

 på de årlige finanslove optagne dispositionsbevillinger skal anvendes og  

 fordeles mellem museets organisatoriske enheder.
 Stk. 4.  Direktionens 4 valgte medlemmer vælges for tre  

 år ad gangen efter følgende turnus:
 1. år: Den ene af repræsentanterne for det  

 videnskabelige og museumsfaglige personale og repræsentanten for det tekniske  

 personale.
2. år.
Repræsentanten for det administrative  

 personale.
 3. år: Den anden repræsentant for det videnskabelige  

 og museumsfaglige personale.
 Genvalg er muligt.
Stk. 5.  Sekretærforretninger for direktionen, herunder  

 udfærdigelse af mødereferater, varetages af personalet ved museets økonomiske  

 forvaltning.
Administrator er ansvarlig for sekretariatsfunktionernes  

 udførelse.
Stk. 6.  Der udpeges suppleanter for hvert af  

 direktionens medlemmer.
Rigsantikvarens suppleant udpeges af rigsantikvaren  

 blandt museets overinspektører (afdelingslederne), og administrators  

 suppleant udpeges af administrator blandt de akademisk uddannede medarbejdere  

 i museets økonomiske forvaltning.
For de valgte direktionsmedlemmers  

 vedkommende vælges suppleanterne af museumsforsamlingen, jfr. § 6, stk. 6.
 Stk. 7.  Rigsantikvaren vælger et af de to  

 videnskabeligt (museumsfagligt) uddannede medlemmer som sin stedfortræder;  

 denne fungerer som formand under hans fravær.
 Stk. 8.  Ved et medlems fravær af længere varighed end  

 en måned (for eksempel på grund af sygdom eller orlov) varetages hans  

 funktioner af det pågældende medlems suppleant.
 Stk. 9.  Ved beslutninger i direktionen skal mindst fire  

 stemmeberettigede være til stede og deltage i afstemningen (cfr. dog stk.  

 11), herunder enten rigsantikvaren eller dennes stedfortræder, dog at  

 hastende sager kan behandles under forsæde af administrator, såfremt både  

 rigsantikvaren og dennes stedfortræder måtte være forhindret.
 Stk. 10.  Ved stemmelighed tæller formandens stemme  

 dobbelt.
 Stk. 11.  Kun de videnskabeligt uddannede medlemmer af  

 direktionen er stemmeberettigede vedrørende sager, der udelukkende er af  

 videnskabelig art.
 Stk. 12.  Direktionen holder møde mindst een gang om  

 måneden (bortset fra juli) og i øvrigt, så ofte formanden eller tre medlemmer  

 fremsætter ønske herom.
 Stk. 13.  Direktionen kan nedsætte udvalg, der afgiver  

 indstillinger over for direktionen inden for givne kommissorier.
§ 5.  Det museumsfaglige råd består af rigsantikvaren  

 og dennes stedfortræder i direktionen jfr. § 4, stk. 7, samt lederne af 1.-8.  

 afdeling, de tre konserveringsafdelinger, formidlingssektionen, Museet for  

 Danmarks Frihedskamp 1940-1945. Nationalmuseets audio-visuelle Samlinger,  

 Skibshistorisk Laboratorium og Molinologisk Laboratorium.
Hvert af disse  

 medlemmer kan møde ved stedfortræder, ligesom medlemmerne (eller  

 stedfortræderne) kan møde med en bisidder.
 Stk. 2.  Ledere af andre organisatoriske enheder end de  

 i stk. 1 nævnte kan med ministeriets godkendelse optages som medlemmer af det  

 museumsfaglige råd.
Stk. 3.  Rigsantikvaren er formand for rådet.
Under  

 rigsantikvarens fravær fungerer hans stedfortræder som formand.
Rådet vælger  

 af sin midte en sekretær.
 Stk. 4.  Lederen af museets bibliotekstjeneste (hvis  

 personale er ansat og aflønnet under rigsbibliotekarembedet) skal tilkaldes  

 til og kunne ytre sig ved møder i rådet, når dette behandler spørgsmål, der i  

 særlig grad berører bibliotekstjenesten.
 Stk. 5.  Det museumsfaglige råd skal have forelagt  

 museets budgetforslag til udtalelse, og denne udtalelse skal snarest  

 indsendes til ministeriet.
Stk. 6.  Desuden skal rådet have forelagt alle spørgsmål  

 af principiel eller væsentlig betydning for museets faglige virksomhed,  

 ligesom det selv kan tage sådanne spørgsmål op til drøftelse.
Dersom sådanne  

 spørgsmål af direktionen forelægges for ministeriet for kulturelle  

 anliggender, skal det museumsfaglige råds udtalelse medsendes.
 Stk. 7.  Senest otte dage før hvert møde udsender  

 formanden en dagsorden.
 Stk. 8.  Sager, der tages op til behandling i rådet uden  

 at være nævnt i dagsordenen, kan ikke færdigbehandles før ved næste møde.
 Stk. 9.  Et flertal af rådsmedlemmerne har ret til i det  

 omfang, det skønnes nødvendigt, at forlange fællesmøder med direktionen,  

 ligesom denne kan indkalde det museumsfaglige råd til et fællesmøde.
 Stk. 10.  Museets administrator står til rådets  

 disposition med juridisk rådgivning etc.
 Stk. 11.  Møder i det museumsfaglige råd afholdes  

 almindeligvis kvartalsvis og i øvrigt så ofte, formanden eller tre medlemmer  

 ønsker det.
§ 6.  Museumsforsamlingen består af samtlige  

 medarbejdere ved Nationalmuseet, der har været ansat ved museet i mindst et  

 halvt år, og som i den del af ansættelsestiden, der ligger indtil et år forud  

 for museumsforsamlingens møde, har haft en gennemsnitlig arbejdstid på mindst  

 50 pct. af normal arbejdstid.
Ministeriet kan efter indstilling fra  

 direktionen godkende, at andre medarbejdere optages i forsamlingen.
Stk. 2.  Museumsforsamlingen indkaldes (med to ugers  

 varsel) til møde mindst een gang om året, hvor direktionen aflægger beretning  

 om museets virksomhed i det forløbne år og redegør for museets økonomiske og  

 administrative forhold.
Endvidere drøftes eventuelle spørgsmål i forbindelse  

 med museets årsberetning, som udsendes samtidig med indkaldelsen, og emner af  

 betydning for museets fremtidige virke.
Herudover kan der med samme varsel  

 indkaldes til ekstraordinære møder, når 25 medlemmer af museumsforsamlingen  

 fremsætter ønske derom.
Stk. 3.  Museumsforsamlingen vælger ved skriftlig og  

 hemmelig afstemning fire medlemmer af direktionen.
Afstemningen sker pr.  

 brev.
 Stk. 4.  Direktionsmedlemmer vælges for de to  

 videnskabelige (museumsfaglige) medlemmers vedkommende af den videnskabelige  

 gruppe inden for museumsforsamlingen og for de to andre medlemmers  

 vedkommende henholdsvis af gruppen af administrative medarbejdere og af  

 gruppen af tekniske medarbejdere inden for museumsforsamlingen ved simpelt  

 flertal inden for hver gruppe.
 Stk. 5.  Til hvervene som valgte direktionsmedlemmer er  

 kun de i stk. 1 omhandlede medlemmer af museumsforsamlingen valgbare, hver  

 indenfor den valggruppe, som den pågældende tilhører.
 Stk. 6.  Museumsforsamlingen vælger endvidere (efter de  

 førnævnte regler for valg af direktionsmedlemmer) en suppleant for hvert af  

 de fire medlemmer; suppleanten skal tilhøre samme gruppe som medlemmet.
Stk. 7.  Museumsforsamlingens valg af medlemmer og  

 suppleanter til direktionen tilrettelægges og forestås af museets  

 administrator.
Til overvågelse af valgets gennemførelse, herunder optælling  

 af stemmesedler, udpeger museumsforsamlingens grupper af videnskabelige  

 (museumsfaglige), tekniske og administrative medarbejdere hver een  

 repræsentant.
 § 7.  Afdelingerne har ansvaret for museumsopgavernes  

 udførelse inden for rammerne af de af direktionen godkendte arbejdsplaner og  

 budgetforslag.
 Stk. 2.  Den faglige ledelse af afdelingerne er under  

 direktionens overtilsyn henlagt til afdelingslederne (overinspektører og  

 ledende konservatorer) og afdelingsrådene.
Stk. 3.  Afdelingslederen, der ved embedsledighed  

 udpeges af ministeren for kulturelle anliggender efter indstilling af  

 afdelingsrådet og direktionen, varetager inden for rammerne af  

 afdelingsrådets vedtagelser afdelingens faglige og administrative ledelse og  

 fordeler de enkelte arbejdsopgaver.
Han drager omsorg for, at afdelingsrådets  

 vedtagelser udføres, og at de enkelte arbejdsopgaver bringes til afslutning,  

 ligesom han har ansvaret for, at afdelingens bevillingsmæssige rammer  

 overholdes, og at gældende direktiver og forskrifter følges.
Afdelingslederen  

 er formand for afdelingsrådet.
I sager, der er henlagt under afdelingsrådets  

 kompetence, men som ikke tåler udsættelse, kan afdelingslederen eller en af  

 ham udpeget stedfortræder træffe afgørelser på egen hånd; sådanne afgørelser  

 forelægges på næste møde i afdelingsrådet.
Stk. 4.  Afdelingsrådene består - udover  

 afdelingslederne - af samtlige videnskabeligt og museumsfagligt uddannede  

 medarbejdere ved afdelingen samt ved 1., 2., 3., 4., 7. afdeling og de tre  

 konserveringsafdelinger af tre repræsentanter, ved de øvrige afdelinger to  

 repræsentanter for afdelingens teknisk-administrative personale.  

 Repræsentanter for det tekniske og det administrative personale vælges af  

 disse grupper ved skriftlig og hemmelig afstemning for to år ad gangen;  

 samtidig vælges suppleanter for de valgte repræsentanter.
Regler for valg af  

 repræsentanter og suppleanter fastlægges af direktionen.
Genvalg er muligt.  

 Flest mulige grupper inden for det teknisk-administrative personale skal være  

 repræsenteret i afdelingsrådene.
 Stk. 5.  Afdelingsrådet er besluttende i alle spørgsmål  

 vedrørende 1) retningslinier for anvendelse af afdelingens midler, 2)  

 økonomiske dispositioner af større rækkevidde, 3) udarbejdelse af  

 budgetforslag, herunder forslag om nye stillinger, 4) fastlæggelse og  

 prioritering af afdelingens arbejdsopgaver, 5) indstillinger til direktionen,  

 herunder om ansættelse af akademisk (museumsfagligt) uddannede medarbejdere  

 ved afdelingen og forslag om indstilling til udnævnelse af afdelingsleder, 6)  

 besættelse eller indstilling om besættelse af teknisk-administrative  

 stillinger ved afdelingen.
 Stk. 6.  Ved stemmelighed tæller formandens stemme  

 dobbelt.
 Stk. 7.  I sager, der udelukkende er at videnskabelig  

 karakter, har kun de videnskabeligt uddannede medlemmer af afdelingsrådet  

 stemmeret.
Stk. 8.  Afdelingslederen underretter direktionen om  

 afdelingsrådets beslutninger.
Afdelingslederen eller en trediedel af  

 afdelingsrådets medlemmer kan forlange en sag forelagt direktionen til  

 afgørelse.
Referat af møderne, herunder af rådets beslutninger, skal være  

 tilgængeligt for alle medarbejdere ved afdelingen.
Dagsorden udsendes senest  

 tre dage før hvert møde, som normalt holdes hver 14. dag.
Der kan ikke  

 foretages afstemning i sager, der forelægges under henvisning til  

 dagsordenens punkt: »Eventuelt«.
Mindst 2 gange om året afholdes  

 medarbejdermøder for alle afdelingens ansatte.
§ 8.  Lederen af museets økonomiske og tekniske  

 forvaltning (administrator) varetager under ansvar over for direktionen  

 følgende forretninger: Museets økonomi- og regnskabsvæsen, tilsynet med  

 museets bygninger (herunder Frilandsmuseets ikke-museumsmæssige bygninger),  

 forvaltningen af museets ejendomme ude i landet, tilsynet med det  

 ikke-videnskabelige personale uden for de enkelte afdelinger og de løbende  

 forretninger for direktionen.
Endvidere yder administrator direktionen, det  

 museumsfaglige råd og afdelingerne juridisk og administrativ bistand, hvor  

 dette måtte være ønskeligt, samt tilrettelægger og foreslår  

 museumsforsamlingens valg af medlemmer og suppleanter til direktionen, jfr. §  

 6, stk. 7.
 Stk. 2.  Administrator udfærdiger på direktionens vegne  

 bestemmelser vedrørende museets økonomi- og regnskabsvæsen, herunder  

 bestemmelser vedrørende foranstaltninger til sikring af en effektiv økonomisk  

 styring af museet.
§ 9.  Formidlingssektionen samt Teknisk Forvaltning og  

 andre organisatoriske enheder, der ikke er omfattet af § 7, har på samme måde  

 som afdelingerne ansvaret for udførelse af deres opgaver inden for rammerne  

 af arbejdsplaner og budgetforslag godkendt af direktionen.
Pligten til at  

 udarbejde arbejdsplaner gælder dog ikke for Økonomisk Forvaltning.
 Stk. 2.  Inden for de nævnte enheder, herunder Økonomisk  

 Forvaltning, kan der nedsættes rådgivende personaleudvalg til koordinering og  

 tilrettelæggelse af arbejdsopgaverne, ligesom der mindst to gange om året  

 afholdes medarbejdermøde for alle de ansatte.
 § 10.  De ved Nationalmuseet ansatte medarbejdere er  

 pligtige at gøre tjeneste overalt i museet eller på tjenesterejser for dette  

 efter direktionens - eller inden for den enkelte afdeling: afdelingsledelsens  

 - bestemmelse.
 § 11.  Nærværende cirkulære træder i kraft den 1.  

 januar 1979. Samtidig ophæves cirkulære af 18. december 1974 vedrørende  

 Nationalmuseets organisation.
 Stk. 2.  De medlemmer af direktionen og afdelingsrådene,  

 der er valgt efter cirkulæret af 18. december 1974, og som har sæde i  

 direktionen og afdelingsrådene ved nærværende cirkulæres ikrafttræden,  

 bevarer deres medlemskab efter den 1. januar 1979, indtil der finder nyvalg  

 sted efter dette cirkulære.
