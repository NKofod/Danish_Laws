Nr BTL 244 Betænkning over Forslag til lov om ændring af realkreditlov og lov om  

 realkreditlignende lån og andelsboliglån m.v. (Adgang til omprioritering og  

 tillægslån samt ændrede lånegrænser for om- og tilbygning m.v.)   

 Nr L 244 1991-92, 1. samling Afgivet af Boligudvalget Afgivet: 19920512 Udvalget har behandlet lovforslaget i en række møder og har herunder stillet spørgsmål til boligministeren, som denne har besvaret skriftligt og i samråd.
 Endvidere har udvalget modtaget skriftlige og/eller mundtlige henvendelser  

 fra:
Finansrådet, Parcelhusejernes Landsforening og Realkreditrådet.
 Der er af boligministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Det  

 Konservative Folkepartis, Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af boligministeren stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
 Et andet mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet og de  

 under nr. 4, 7, 8, 10 og 11 stillede ændringsforslag.
Mindretallet bemærker i øvrigt, at boligministerens oprindelige lovforslag  

 på flere punkter var aldeles utilstrækkeligt, bl.a. blev der kun åbnet adgang  

 til tillægslån inden for en lånegrænse på 60 pct. og kun som serielån.
Dette  

 ville betyde, at der ikke var tale om andet end det, der i forvejen kunne fås  

 i banker og sparekasser.
Det har boligministeren da også delvis indset ved at stille  

 ændringsforslag om, at tillægslånene nu kan tilbydes som mixlån, men stadig  

 kun med en løbetid på 20 år og inden for en lånegrænse på 60 pct.
Det er  

 hyklerisk, at låntagere, der benytter realkreditlovens muligheder for  

 tillægslån, skal finde sig i en løbetid på 20 år med deraf højere ydelse,  

 hvorimod der ikke synes at være betænkeligheder ved, at boligejere, der er  

 villige til at bruge »omfartsvejen« ægtefællehandel, uden videre  

 får 30-årige mixlån, blot med den lille hage, at der så skal betales nogle  

 helt overflødige udgifter til stempel, tinglysning og advokathjælp.
Det  

 ligner Ebberød Bank.
De allerfleste eksperter på området har derfor også  

 udtalt, at der ikke er nogen som helst betænkelighed ved at give alle  

 boligejere mulighed for at opnå 30-årige mixlån inden for en lånegrænse på 80  

 pct.
Regeringens argumenter om »de samfundsøkonomiske konsekvenser«  

 er derfor ikke reelle og saglige, men de er alene udtryk for, at man gennem  

 politiske begrænsninger ønsker at bestemme, hvordan boligejerne skal belåne  

 deres ejendomme.
Det er heller ikke hensigtsmæssigt at operere med forskellige lånegrænser  

 og forskellige løbetider.
De sidste mange ændringer af realkreditloven har  

 være begrundet i et ønske om at forenkle reglerne.
Her er der tale om det  

 stik modsatte.
Udviklingen mellem boligejernes ønsker om at optage 20-årige mixlån  

 sammenholdt med ønsket om 30-årige mixlån har også været ganske  

 bemærkelsesværdig.
Realkreditrådet har oplyst, at de 20-årige mixlån er på  

 vej ud af markedet, idet disse lån i 1990 udgjorde 47 pct., mens de i 1992  

 kun udgjorde 12 pct.
Heroverfor står, at 30-årige mixlån i l990 udgjorde 53  

 pct., mens de i l992 udgjorde 88 pct.
Dette viser, at afdragenes størrelse  

 spiller en stor rolle.
Da afdrag jo er nettoboligudgifter, vil besparelsen på  

 et realkreditlån på 800.000 kr. udgøre 11.200 kr. det første år.
Boligejernes  

 økonomi er med alle de forskellige regeringsindgreb gennem de sidste år  

 blevet så anstrengt, at en lettelse på ca. 1.000 kr. pr. måned er det, der  

 skal til for at få økonomien til at hænge sammen.
Derfor er der ingen grund  

 til, at man fra politisk hold skal tvinge boligejerne til at optage de dyrere  

 20-årige lån.
Fremskridtspartiet ville have stillet ændringsforslag om, hvorvidt  

 mælkekvoter skulle være omfattet af pantets værdi, men det problem synes at  

 være løst på en midlertidig måde rent administrativt.
Det er imidlertid ikke  

 nok.
Der må en permanent løsning til, og Fremskridtspartiet går ud fra, at  

 regeringen vil tage initiativ til, at de nødvendige ændringsforslag både til  

 tinglysningsloven og til realkreditloven bliver fremsat til efteråret.
 Et tredje mindretal (Det Radikale Venstres medlem af udvalget)  

 indstiller lovforslaget til vedtagelse med de under nr. 4, 7, 8, 10 og  

 11 stillede ændringsforslag.
Mindretallet finder ikke, at lovforslaget angiver en klar målsætning for  

 udviklingen i realkreditsystemet.
Hvis man ønsker at følge en strategi om  

 trinvis liberalisering, som kan have meget for sig, må man af hensyn til  

 brugerne kunne fastlægge såvel endemål som tidshorisont og kunne skitsere,  

 hvilke trin der skal gennemløbes.
Det foreliggende lovforslag rummer ingen af  

 delene, men fører i stedet til lidt spredte og tilfældige ændringer i  

 realkreditsystemet.
 Mindretallet vil stemme for lovforslaget, da det på flere punkter rummer  

 fornuftige lempelser, som kan gavne beskæftigelsen i den nuværende vanskelige  

 situation med stor ledighed, men regeringen bør meget snart beslutte sig og  

 præcisere en egentlig politik for realkreditten, hvis lånere og  

 realkreditinstitutter skal kunne disponere rationelt og langsigtet.
Ændringsforslag Til § 1Af boligministeren , tiltrådt af et flertal (S, KF,  

 V, CD og KRF):
 1) Nr. 1 affattes således:
»1. I § 25, stk. 1, udgår »§ 26, stk. 5«, og  

 i stedet indsættes: »§ 26, stk. 5 og 6, og § 27, stk. 5 og  

 6,».« Af et mindretal (FP):
 2) Nr. 2 affattes således:
 »2. § 25, stk. 2 , affattes således:
»Stk. 2. Lån efter § 26, stk. 6, og § 27, stk. 6, skal ydes,  

 så de ikke afdrages langsommere end et lån, der består af 60 pct.  

 annuitetslån og 40 pct. serielån.«» Af boligministeren , tiltrådt af et flertal (S, KF, V, CD og  

 KRF):
 3) Nr. 2 udgår, og i nr. 3 affattes den indledende  

 tekst således:
 »§ 25, stk. 2, affattes således:».
 Den under nr. 3 nævnte konsekvens udgår.
 Af boligministeren , tiltrådt af et flertal (S, KF, V, FP,  

 CD, RV og KRF):
 4) I den under nr. 5 foreslåede affattelse af § 26, stk.  

 5 , affattes 3. pkt. således:
»Til indfrielse af realkreditlån, ydet som indekslån, kan ydes  

 indekslån med en restløbetid svarende til det indfriede lån.« Af et mindretal (FP):
5) I den under nr. 6 foreslåede affattelse af § 26, stk.  

 6 , ændres »60 pct.« til: »80 pct.« 6) I den under nr. 6 foreslåede affattelse af § 26, stk.  

 6 , ændres »20 år« til: »30 år«.
 Af boligministeren , tiltrådt af et flertal (S, KF, V, FP,  

 CD, RV og KRF):
 7) Efter nr. 6 indsættes som nyt nummer:
»01. § 26, stk. 7 , ophæves.« 8) I den under nr. 8 foreslåede affattelse af § 27, stk.  

 5 , udgår 3. pkt.
 Af et mindretal (FP):
9) I den under nr. 9 foreslåede affattelse af § 27, stk.  

 6 , ændres »60 pct.« til: »80 pct.« Af boligministeren , tiltrådt af et flertal (S, KF, V, FP,  

 CD, RV og KRF):
 10) I det under nr. 14 foreslåede § 70, stk. 4 ,  

 ændres ordene »et af de nævnte institutter« til: »fonden eller  

 foreningen«.
 11) I det under nr. 14 foreslåede § 70, stk. 5 ,  

 ændres ordene »et af de nævnte aktieselskaber« til: »fonden  

 eller foreningen«, og »realkreditaktieselskabet« ændres til:  

 »det fortsættende aktieselskab«.
 Til § 2Af boligministeren , tiltrådt af et flertal (S, KF,  

 V, CD og KRF):
 12) Efter nr. 8 indsættes som nyt nummer:
»01. I § 6, stk. 1, 1. pkt., udgår »§ 3, stk.  

 5,», og i stedet indsættes: »§ 3, stk. 5 og 7,».« 13) I den under nr. 10 foreslåede affattelse af § 6,  

 stk. 3, affattes 1. pkt. således:
»Lån i ubebyggede grunde til boligformål må ikke afdrages langsommere  

 end serielån.« Bemærkninger Til nr. 1 og 3 De foreslåede ændringer indebærer, at tillægslån i  

 ejerboliger til helårsbrug og fritidshuse kan ydes som 20-årige mixlån inden  

 for 60 pct. af ejendommens værdi.
 Til nr. 2 Ændringsforslaget indebærer, at tillægslån skal ydes på  

 mixlånevilkår.
 Til nr. 4 Ændringen er redaktionel.
 Til nr. 5 og 9 Ændringsforslagene indebærer, at der ydes adgang til  

 belåning af friværdien i ejerboliger til helårsbrug og fritidsbrug inden for  

 80 pct. af ejendommens værdi.
 Til nr. 6 Ændringsforslaget indebærer, at den maksimale løbetid for  

 tillægslån for ejerboliger til helårsbrug bliver 30 år.
 Til nr. 7 Der er tale om en konsekvensændring som følge af den foreslåede  

 affattelse af § 26, stk. 6.
 Til nr. 8 Ændringen er redaktionel.
 Til nr. 10 og 11 De foreslåede ændringer er redaktionelle for at  

 tydeliggøre i lovteksten, at en af realkreditfondene eller -foreningerne  

 efter en fusion mellem to omdannede realkreditinstitutter skal have  

 bestemmende indflydelse på det ved fusionen opståede (fælles) selskab, hvad  

 enten der er tale om en fusion på realkreditvirksomhedsniveau eller på  

 holdingniveau.
 Til nr. 12 og 13 De foreslåede ændringer i lov om realkreditlignende lån  

 og andelsboliglån m.v. er en konsekvens af ændringerne foreslået under nr. 1  

 og 3, hvorfor der henvises til bemærkningerne til disse ændringsforslag.
