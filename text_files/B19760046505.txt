 I medfør af lov nr. 218 af 27. maj 1970 om mønstre fastsættes:
 Mønsteransøgningens indlevering og journalisering.
 § 1.  Ansøgning om rgistrering af mønstre indleveres  

 til direktoratet for patent- og varemærkevæsenet, København  

 (registreringsmyndigheden).
 § 2.  Ansøgningen skal være underskrevet af ansøgeren  

 eller hans fuldmægtig og angive:
 Stk. 2.  Som bilag skal medfølge:
a. afbildning eller afbildninger, som viser mønstret, jfr. § 4, b. såfremt ansøgeren er repræsenteret af en fuldmægtig, fuldmagt for  

 denne, c. erklæring som omhandlet i mønsterlovens § 10, stk. 3, d. såfremt mønstret er frembragt af en anden end ansøgeren, dokumentation  

 for ansøgerens ret.
 Stk. 3.  Med ansøgningen skal følge de foreskrevne  

 afgifter.
§ 3.  Ansøgningen med bilag skal være affattet på  

 dansk, norsk eller svensk.
Registreringsmyndigheden kan dog forlange, at  

 vareangivelsen skal affattes på dansk.
Stk. 2.  Indleveres dokumenter, der er affattet på andet  

 sprog end de i stk. 1, 1. pkt., nævnte, skal der indleveres en oversættelse  

 heraf, hvis registreringsmyndigheden begærer det.
Oversættelsen kan kræves  

 bekræftet af en translatør og tolk eller på anden af registreringsmyndigheden  

 godkendt måde.
 § 4.  Afbildning, som viser mønstret, skal indleveres  

 i 3 eksemplarer i et format, der ikke overstiger A4 (21 centimeter gange 29,7  

 centimeter). Er formatet mindre end A4, skal 2 eksemplarer være monteret på  

 papir i format A4. Afbildning skal være egnet til reproduktion i sort/hvidt  

 tryk også i ændret størrelse.
Stk. 2.  Indleverer ansøgeren model af mønstret, skal  

 denne være af holdbart materiale, og modellen må ikke på nogen led være  

 større end 40 centimeter eller veje mere end 4 kilo.
Genstande af  

 fordærveligt eller farligt materiale kan ikke indleveres som model.
 Stk. 3.  Omfatter en ansøgning flere mønstre, jfr.  

 mønsterlovens § 11, skal der indleveres særskilt afbildning af hvert mønster.  

 Afbildninger og eventuelle modeller skal være tydeligt mærket med fortløbende  

 numre.
 § 5.  Når ansøgningen modtages af  

 registreringsmyndigheden, forsynes den med ansøgningsnummer og  

 indleveringsdato.
§ 6.  Registreringsmyndigheden fører journal over  

 indkomne ansøgninger.
Journalen skal være offentlig tilgængelig.
 Stk. 2.  I journalen skal for hver ansøgning angives:
 § 7.  Anmeldes det, at et mønster, som er søgt  

 registreret, er overgået til en anden, skal denne ikke noteres som ansøger i  

 journalen, før dokumentation for overgangen foreligger.
 Prioritet.
§ 8.  Er et mønster indeholdt i en ansøgning om  

 mønsterregistrering eller om brugsmønsterbeskyttelse i et andet land, som er  

 tilsluttet Pariserkonventionen af 20. marts 1883 om beskyttelse af den  

 industrielle ejendomsret, og søges mønstret registreret her i landet inden 6  

 måneder fra ansøgningsdagen i dette andet land, skal ansøgningen i forhold  

 til bestemmelserne i mønsterlovens §§ 2 og 6 betragtes som indleveret  

 samtidig med ansøgningen i det andet land.
Det samme gælder, hvis mønstret er  

 angivet i en ansøgning om beskyttelse uden for landet, som  

 registreringsmyndigheden af særlige grunde finder at kunne ligestille med en  

 ansøgning i et konventionsland.
 Stk. 2.  For at kunne opnå prioritet i medfør af stk. 1  

 skal ansøgeren begære prioritet i den her i landet indleverede ansøgning med  

 oplysning om, hvor og hvornår den påberåbte ansøgning blev indleveret samt,  

 så snart ske kan, denne ansøgnings nummer.
§ 9.  Registreringsmyndigheden kan forlange, at den  

 begærede prioritet dokumenteres ved indsendelse af attest fra den myndighed,  

 der har modtaget den oprindelige ansøgning, indeholdende oplysning om dagen  

 for dens indlevering og ansøgerens navn.
Registreringsmyndigheden kan  

 yderligere forlange indleveret en af den nævnte myndighed bekræftet kopi af  

 ansøgningen og medfølgende afbildninger, som viser mønstret.
 Stk. 2.  Efterkommes de i stk. 1 nævnte krav ikke inden  

 en af registreringsmyndigheden fastsat frist, der ikke må udløbe tidligere  

 end 3 måneder fra ansøgningens indlevering her i landet, bortfalder  

 ansøgerens ret til prioriteten.
 § 10.  Prioritet kan kun påberåbes fra den første  

 ansøgning om beskyttelse for mønstret.
Stk. 2.  Har den, som har indleveret den første  

 ansøgning, eller hans retsefterfølger senere sammesteds indleveret en  

 ansøgning vedrørende samme mønster, skal den senere ansøgning dog kunne  

 påberåbes som prioritetsbegrundende, forudsat, at den første ansøgning ved  

 indleveringen af den sidste er taget tilbage, henlagt eller afslået uden at  

 mønstret har været gjort almindelig tilgængeligt, og forudsat, at den ikke  

 danner grundlag for nogen bestående rettighed eller har tjent som grundlag  

 for krav om prioritet.
Er prioritet opnået på grundlag af en sådan senere  

 ansøgning, kan den tidligere ansøgning ikke længere påberåbes som  

 prioritetsbegrundende.
 § 11.  Ved ansøgning om samregistrering, jfr.  

 mønsterlovens § 11, kan prioritet kræves for et eller flere af mønstrene.
 Stk. 2.  Prioritet kan ved sådan ansøgning påberåbes på  

 grundlag af flere ansøgninger, selv om disse er indleveret i forskellige  

 lande.
 Deling.
 § 12.  Omfatter en ansøgning flere mønstre, kan denne  

 ansøgning deles i flere ansøgninger, som skal anses indleveret samtidig med  

 den oprindelige ansøgning.
 Ansøgningens behandling.
 § 13.  Ved undersøgelsen af, hvorvidt forudsætningerne  

 i mønsterloven for registrering af mønstret er til stede, skal  

 registreringsmyndigheden tage hensyn til alt, hvad myndigheden måtte være  

 bekendt med.
 Stk. 2.  Registreringsmyndighedens nyhedsundersøgelse  

 skal omfatte ikraftværende mønsterregistreringer foretaget i medfør af  

 mønsterloven og de i henhold til denne indleverede uafgjorte ansøgninger.  

 Yderligere skal undersøgelsen omfatte mønstre, der er registreret i medfør af  

 loven og udslettet inden for de sidste 5 år fra ansøgningens indleveringsdato  

 at regne.
Stk. 3.  Mønstrets registrerbarhed i henhold til  

 mønsterlovens § 4 undersøges af registreringsmyndigheden i det omfang,  

 mønstrets indhold måtte give anledning hertil.
Sådan undersøgelse må ikke  

 medføre væsentlig forsinkelse af ansøgningens behandling.
 § 14.  Foreligger der kollision med en ældre  

 mønsteransøgning, kan registreringsmyndigheden stille behandlingen af den  

 yngre ansøgning i bero indtil den ældre ansøgning er afgjort eller bliver  

 almindelig tilgængelig, eller indtil kollisionen er bortfaldet ved ændring af  

 den ene eller begge ansøgninger.
 Stk. 2.  Bestemmelsen i stk. 1 finder tilsvarende  

 anvendelse, hvis registreringsmyndigheden får kendskab til kollision med en  

 ældre varemærkeansøgning eller patentansøgning.
 Mønsteransøgningens bekendtgørelse m.m.
 § 15.  Bekendtgørelse i henhold til mønsterlovens §  

 19, stk. 4, jfr. stk. 2 og 3, om at akterne i en ansøgning er tilgængelige  

 for enhver, skal indeholde oplysning om:
 Stk. 2.  Bekendtgørelse af ansøgninger i henhold til  

 mønsterlovens § 18, stk. 1, skal indeholde:
 § 16.  Den i § 30 nævnte Registreringstidende skal  

 indeholde oplysning om adgangen til indsigelse mod registrering af et  

 mønster.
 Stk. 2.  Indsigelser og senere indlæg fra indsigere og  

 ansøgere skal indleveres til registreringsmyndigheden i 3 eksemplarer.
 Stk. 3.  Indsigelsen skal være ledsaget af begrundelse.
 § 17.  Repræsenteres indsigeren af en fuldmægtig, skal  

 fuldmagt for denne indleveres.
 § 18.  Et eksemplar af samtlige indlæg fra indsigeren  

 med tilhørende bilag skal tilsendes ansøgeren.
 Stk. 2.  Fremkommer ansøgeren med svar på indsigelsen,  

 afgør registreringsmyndigheden, om yderligere skriftveksling mellem parterne  

 er påkrævet.
 § 19.  Såfremt der under behandlingen af en  

 mønsteransøgning, men uden for den i mønsterlovens § 18, stk. 2, foreskrevne  

 indsigelsesperiode, til registreringsmyndigheden indgår skrivelser, som er af  

 betydning for bedømmelsen af ansøgningen, skal ansøgeren underrettes herom.  

 Den, der før ansøgningen bekendtgøres, har indleveret sådan skrivelse, skal,  

 medmindre det drejer sig om bedre ret til mønstret, gøres opmærksom på, at  

 han har adgang til at nedlægge indsigelse, når ansøgningen måtte blive  

 bekendtgjort.
 Mønsterregistret m.v.
 § 20.  Registreringsmyndigheden fører et register over  

 samtlige registrerede mønstre.
§ 21.  Når endelig afgørelse om registrering af et  

 mønster foreligger, tildeles mønstret et registreringsnummer.
Ved  

 samregistrering tildeles samtlige mønstre et fælles registreringsnummer.  

 Mønstret indføres i registret, og registreringsbevis tilstilles  

 registreringsindehaveren.
Registret skal indeholde:
a. da ansøgningen blev indleveret eller skal anses indleveret, b. da ansøgningens dokumenter blev tilgængelige for enhver, c. da ansøgningen blev bekendtgjort, d. da mønstret blev registreret, § 22.  Har flere ansøgere på samme dag indleveret  

 ansøgninger om registrering af to eller flere mønstre, som ikke væsentlig  

 adskiller sig fra hinanden, skal der ved registreringen ske notering herom i  

 mønsterregistret og på registreringsbeviset.
Ved noteringen angives  

 ansøgnings- eller registreringsnummer for det eller de mønstre, som har  

 lighed med det mønster, der er omfattet af den pågældende registrering.
Stk. 2.  Har en ansøger på samme dag indleveret flere  

 ansøgninger om registrering af mønstre, som skal tjene som forbillede for  

 samme vare eller lignende varer, skal der ved registreringen ske notering  

 herom i mønsterregistret og på registreringsbeviset.
Ved noteringen angives  

 ansøgnings- eller registreringsnummer for det eller de øvrige mønstre.
 § 23.  Bekendtgørelse af registreringen, jfr.  

 mønsterlovens § 23, stk. 1, skal indeholde oplysning om registreringsdato,  

 nummer samt henvisning til den tidligere bekendtgørelse.
 § 24.  Når endelig afgørelse af de i mønsterlovens §  

 42, stk. 1, omhandlede sagsanlæg meddeles registreringsmyndigheden, skal der  

 ske notering herom i registret.
§ 25.  Anmeldelse om notering i henhold til  

 mønsterlovens § 27 skal indeholde navnet på indehaveren af den pågældende  

 ret, hans stilling, hjemsted og adresse samt tidspunktet for overgangen eller  

 licensens meddelelse.
Fremsættes der begæring herom, skal det for så vidt  

 angår licenser noteres, hvorvidt mønsterhaverens ret til at give yderligere  

 licens er begrænset.
 Stk. 2.  Kan notering i registret ikke umiddelbart  

 foretages, skal det i registret på anmelderens begæring bemærkes, at  

 anmeldelse om notering er indgivet.
 Stk. 3.  Er der foretaget udlæg i mønstret, sker der  

 efter anmeldelse herom notering i registret.
 Stk. 4.  Anmeldelse om ændring i fuldmagtsforhold skal  

 noteres i registret.
 § 26.  Anmelder en mønsterhaver i henhold til  

 mønsterlovens § 33, stk. 1, at han giver afkald på mønsterretten, og er  

 licens noteret i registret, skal licenstageren underrettes om anmeldelsen,  

 idet der samtidig gives ham en frist til at varetage sine interesser, inden  

 mønstret slettes af registret.
 § 27.  Er mønsterregistrering fornyet, skal notering  

 herom finde sted i mønsterregistret.
 Stk. 2.  Bekendtgørelse om fornyelsen skal indeholde  

 oplysning om registreringsnummer og datoen for registreringsperiodens udløb.
Stk. 3.  Er ansøgning om registreringens fornyelse ikke  

 indleveret ved registreringsperiodens udløb, sender registreringsmyndigheden  

 registreringshaveren eller hans fuldmægtig underretning herom.
For manglende  

 underretning er registreringsmyndigheden uden ansvar.
 § 28.  Er registreringen ophørt at gælde, slettes  

 mønstret af registret.
 Stk. 2.  Når et mønster slettes af registret, eller når  

 registreringen overføres til en anden ved endelig dom, skal bekendtgørelse  

 herom finde sted.
 Øvrige bestemmelser.
 § 29.  Bestemmelserne i mønsterlovens §§ 12 og 45 skal  

 ikke finde anvendelse over for ansøgere eller mønsterhavere, der er  

 hjemmehørende i Norge eller Sverige.
 § 30.  Bekendtgørelse af mønstre finder sted i en af  

 registreringsmyndigheden udgiven Registreringstidende.
 § 31.  Mønstre registreres i overensstemmelse med den  

 ifølge Locarno-arrangementet af 8. oktober 1968 til enhver tid gældende  

 klassifikation, jfr. den fortegnelse over klasserne, der er optaget som bilag  

 til denne bekendtgørelse.
§ 32.  Modeller, der er indgivet til  

 registreringsmyndigheden i henhold til mønsterlovens § 10, opbevares i 5 år  

 efter registreringens ophør.
Har mønsterhaveren ved 5-årsperiodens udløb ikke  

 anmodet om at få modellen udleveret, er registreringsmyndigheden berettiget  

 til at tilintetgøre modellen.
 § 33.  Såfremt de i mønsterloven eller denne  

 bekendtgørelse nævnte frister for indlevering af ansøgninger, indsigelser  

 eller medelelser til registreringsmyndigheden udløber en dag, på hvilken  

 registreringsmyndighedens kontor er lukket, forlænges fristen til den første  

 påfølgende søgnedag, på hvilken kontoret er åbent.
 § 34.  Registreringsmyndigheden kan udfærdige nærmere  

 bestemmelser om mønsteransøgninger og deres behandling, om registrering og  

 fornyelse af mønstre og om mønsterregistret samt om Registreringstidendes  

 udgivelse og indhold.
 Overgangsbestemmelser.
 § 35.  Denne bekendtgørelse træder i kraft den 1.  

 oktober 1976. Samtidig ophæves handelsministeriets bekendtgørelse nr. 388 af  

 20. august 1970 om ansøgning og registrering af mønstre.
 Handelsministeriet, den 15. september  

 1976.
Per Hækkerup / E.
Mølgaard.
 Bilag.
 Fortegnelse over klasser, jfr. § 31.
