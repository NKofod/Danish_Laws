Kundgørelse om politiets  

 legitimation 1.
 Legitimationskortet er bevis for, at indehaveren er  

 berettiget til at udøve politimyndighed.
 2.	Legitimationskortet, der er politiets  

 ejendom, udleveres til polititjenestemænd, politiets juridiske  

 personale, forsvarets auditører samt sognefogeder.
 Efter Rigspolitichefens bestemmelse kan legitimationskort  

 udleveres til enkelte andre personer, der er berettiget til at udøve  

 politimyndighed.
Legitimationskortet 3. Legitimationskortet er trykt på  

 grønt sikkerhedspapir med bundtryk "POLITI DAN- MARK" Følgende oplysninger fremgår af  

 legitimationskortet:
 På bagsiden er trykt oplysninger på dansk og  

 engelsk om kortindehaverens myndighed samt forholdsregler ved fund af  

 legitimationskort.
Til legitimationskortet hører et sikkerhedskort,  

 som er trykt på samme type grønne sikkerhedspapir og med  

 bundtryk "POLITI DANMARK" Sikkerhedskortet er forsynet med følgende  

 oplysninger:
 Begge numre skal være identiske med  

 legitimationskortets tilsvarende numre.
 På bagsiden er trykt oplysninger på dansk og  

 engelsk om forholdsregler ved fund af sikkerhedskort.
 4. Sikkerheden i legitimationskortet findes i  

 papirkvaliteten, bundtrykket og lamineringen, og i sammenhængen mellem  

 legitimations- og sikkerhedskortets numre, der altid skal være  

 identiske.
 5. Legitimations-og sikkerhedskort skal opbevares i  

 sort skindetui, der udleveres af Rigspolitichefen.
Benyttelse 6. Legitimationskortet skal medføres under  

 enhver form for tjeneste, og må ikke anvendes uden tjenstlig  

 anledning.
 7. Legitimationskortet skal som hovedregel  

 forevises som en helhed - såvel legitimationskort som  

 sikkerhedskort.
 8. En polititjenestemand i civil beklædning,  

 der i tjenstlig anledning retter henvendelse til en person, skal inden  

 ærindet fremføres som hovedregel sikre sig, at den  

 pågældende er klar over, at han er politimand.  Dette kan ske ved  

 forevisning af legitimationskort eller ved klart at gøre  

 pågældende bekendt dermed.
 Legitimationskortet skal altid forevises på  

 opfordring.
 9. En uniformeret polititjenestemand skal på  

 opfordring legitimere sig med legitimationskort, medmindre opfordringen sker  

 under anholdelse eller uroligheder eller fremsættes af en person, der  

 er spirituspåvirket, provokerende eller stærkt  

 uligevægtig.
 10. En polititjenestemand skal på opfordring  

 af nogen, han kommer i forbindelse med i tjenstlig anledning, opgive charge,  

 navn og tjenestested.
 Fremsættes opfordringen under de i punkt 9  

 omhandlede omstændigheder, kan denne regel dog fraviges, men den  

 pågældende skal i disse situationer henvises til  

 polititjenestemandens tjenestested, som derfor snarest må underrettes  

 om forholdet.
 11. Når en polititjenestemand i tjenstlig  

 anledning overværer offentlig forlystelse, skaI han på opfordring  

 af repræsentanter for arrangøren forevise legitimationskort og  

 oplyse anledningen til sin tilstedeværelse.
 Såfremt det under hensyn til den konkrete opgave  

 ikke er formålstjenligt at oplyse om anledningen til  

 tilstedeværelsen, skal den pågældende henvises til at  

 forelægge dette spørgsmål for vedkommende Politimester  

 (Politidirektøren i København).
Udstedelse til nyansatte 12. Ved ansættelse af personale med  

 politimyndighed udstedes legitimationskort, som snarest derefter udleveres  

 til pågældende.
 13. Ved ansættelse som politibetjent på  

 prøve udstedes legitimationskort.
 Legitimationskort udleveres til politibetjente på  

 prøve i forbindelse med de pågældendes første  

 praktiske polititjeneste.
 Fra ansættelsestidspunktet til første  

 praktiske polititjeneste forsynes politibetjente på prøve med et  

 politiskolekort, som giver adgang til politiskolens område.
 Genudstedelse ved tab, tyveri mv.
 14. Når et legitimationskort mistes som  

 følge af tab eller tyveri, skal der straks (første hverdag) ske  

 telefonisk indberetning til Rigspolitichefen, hvor det registreres, at det  

 pågældende legitimationskort er bortkommet.
 15. Via tjenestestedet indberettes  

 omstændighederne ved bortkomsten skriftligt til Rigspolitichefen, og  

 samtidig dermed fremsendes foto med navn og personnummer samt udfyldt  

 underskriftslabel med henblik på udstedelse af nyt  

 legitimationskort.
 16. Ved fund af bortkommet legitimationskort rettes  

 der telefonisk henvendelse til Rigspolitichefen for oplysning om, hvorvidt  

 nyt kort er udstedt, eller det fundne skal beholdes/udleveres til rette  

 indehaver.
 Legitimationskortet må ikke udleveres uden  

 tilladelse fra Rigspolitichefen.
 17. Såfremt der er udstedt nyt  

 legitimationskort, jf. punkt 16, indsendes det fundne kort til  

 Rigspolitichefen, eller kortet destrueres efter konkret aftale i det enkelte  

 tilfælde.
 18. Tabte eller stjålne legitimationskort  

 skal som hovedregel ikke opdateres i KR, idet bortkomne legitimations- og  

 sikkerhedskort registreres hos Rigspolitichefen, jf. punkt 14.
Inddragelse ved afsked, orlov eller lignende 19. Ved afsked fra politiet indfordres  

 legitimationskortet sammen med uniforms- og udrustningsgenstande og  

 våben.
 Denne indfordring sker fra Rigspolitichefen.
 20. Ved suspension påhviler det  

 Politimesteren (Politidirektøren i København) at drage omsorg  

 for, at politilegitimationskortet sammen med våben mv. inddrages.  

 Legtimationskortet kan i suspensionsperioden opbevares på  

 tjenestestedet.
 Ved genindtræden efter en suspensionsperiodes  

 udløb, udleveres samme kort på ny til indehaveren.
 21. Ved tjenestefrihed uden løn eller orlov  

 hvor tjenesten skal genoptages på samme tjenestested, indfordres  

 legitimationskortet sammen med våben og anden udrustning.
 Såfremt dette ikke er iværksat fra  

 Rigspolitichefen, påhviler det Politimesteren (Politidirektøren  

 i København) at drage omsorg for, at dette sker inden tjenestefriheden  

 påbegyndes.
 Inddragne legitimationskort indsendes til  

 Rigspolitichefen, eller opbevares på tjenestestedet efter nærmere  

 aftale i det enkelte tilfælde.
Udskiftning/fornyelse 22. Politiets legitimationskort udskiftes efter en  

 årrække, der ikke er endelig fastlagt.  Meddelelse derom vil  

 blive udsendt fra Rigspolitichefen.
 23. Ved ændring af navn, jf. bestemmelserne i  

 kundgørelse I, nr. 1, fremsendes via tjenestestedet til  

 Rigspolitichefen anmodning om nyt legitimationskort.
 Endvidere bør legitimationskortet udskiftes,  

 såfremt indehaverens udseende ændres i et sådant omfang, at  

 der er uoverensstemmelse mellem pågældendes udseende og kortets  

 foto.
 Der medsendes foto med navn og personnummer samt udfyldt  

 underskriftslabel.
 Det gamle legitimationskort indsendes til Rigspolitichefen  

 straks efter modtagelse af det nye kort eller destrueres efter nærmere  

 aftale i det enkelte tilfælde.
Særlige legitimationskort 24. Visse afdelinger har tidligere været  

 udstyret med særlige legitimationskort.
 Sådanne legitimationskort er efter ibrugtagning af  

 politiets legitimationskort ugyldige og skal ved afdelingsledernes  

 foranstaltning inddrages og destrueres.
Ikrafttræden 25.  Denne kundgørelses bestemmelser  

 træder i kraft den 1. maj 1994.
 Kundgørelse II nr. 32 af 5. maj 1971  

 ophæves.
