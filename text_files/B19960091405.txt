 I medfør af § 102, § 112, § 113, § 143, § 149, § 160, § 178, stk. 3 og 4,  

 og § 184, i lov om almene boliger m.v., jf. lov nr. 374 af 22. maj 1996,  

 fastsættes efter bemyndigelse:
Almindelige bestemmelser § 1.  Bekendtgørelsen gælder for følgende boliger og  

 servicearealer:
§ 2.  Til de i § 1 nævnte boliger og servicearealer  

 kan kommunalbestyrelsen på statens vegne give tilsagn om ydelsesstøtte og  

 tilskud, jf. § 115 og § 140 i lov om almene boliger m.v.
Til de i § 115, stk.  

 4, i lov om almene boliger m.v. omhandlede boliger giver kommunalbestyrelsen  

 tilsagn om ydelsesstøtte tillige på amtsrådets vegne.
 Stk. 2.  Den administrative behandling af støttesagen i  

 forbindelse med indberetning til Informations- og forvaltningssystemet  

 BOSSINF foretages af kommunalbestyrelsen efter indstilling fra amtsrådet i de  

 tilfælde, hvor amtsrådet er bygherre eller tillader andre at være bygherre,  

 jf. § 115, stk. 4, i lov om almene boliger m.v.
 Stk. 3.  Tilladelse til fravigelse af de fastsatte  

 regler i forbindelse med opførelse af almene boliger kan efter § 144 i lov om  

 almene boliger m.v. kun ske med Bygge- og Boligstyrelsens godkendelse.
Stk. 4.  Byggeri, hvortil der ydes støtte efter stk. 1,  

 kan ikke opnå støtte til etableringen efter lovgivningen om byfornyelse og  

 boligforbedring.
Udgifter til rydning af grund er undtaget herfra.
 § 3.  Til almene ungdomsboliger og selvejende  

 ungdomsboliginstitutioner, der har modtaget tilsagn om støtte før den 1. juli  

 1986 og særligt godkendte ungdomsboliger, der er omhandlet i § 2, stk. 2, i  

 lov om almene boliger m.v., kan der efter § 100 i lov om almene boliger m.v.  

 ydes støtte til:
 Stk. 2.  Støtte kan ydes, i det omfang udgifterne ikke  

 dækkes af erstatninger, gennem forsikringer eller ved, at der ydes støtte  

 efter § 91, stk. 2-5, i lov om almene boliger m.v.
 Stk. 3.  Der kan ikke ydes støtte til vedligeholdelses-,  

 fornyelses- og forbedringsarbejder, hvortil der er henlagt midler eller  

 arbejder, som vedrører bygninger, der ikke er omfattet af det oprindelige  

 tilsagn om støtte eller den særlige godkendelse, jf. stk. 1. Der kan ikke  

 ydes støtte til udbedring af udenomsarealer eller til forstanderboliger.
 Stk. 4.  Kommunalbestyrelsen kan i ganske særlige, helt  

 ekstraordinære tilfælde yde et kommunalt lån til opretning af økonomien i  

 ungdomsboliginstitutioner, når der gives tilsagn efter stk. 1.  

 Kommunalbestyrelsen fastsætter ud fra en konkret vurdering vilkårene for lån  

 efter § 100, stk. 9, i lov om almene boliger m.v.
 § 4.  Afgivelse af tilsagn, godkendelse af  

 anskaffelsessum ved byggeriets påbegyndelse og af endelig anskaffelsessum ved  

 byggeriets afslutning skal indberettes af kommunalbestyrelsen til BOSSINF.
 Stk. 2.  Indberetning til BOSSINF skal ske samtidig med  

 afgivelsen af tilsagn, godkendelse af anskaffelsessum ved byggeriets  

 påbegyndelse og af endelig anskaffelsessum ved byggeriets afslutning.  

 Indberetning af tilsagn skal for at være gældende ske i samme finansår, som  

 tilsagnet er meddelt.
 Stk. 3.  Udbetaling af statslig ydelsesstøtte kan  

 tidligst finde sted, når oplysninger om den endeligt godkendte  

 anskaffelsessum ved byggeriets påbegyndelse, som nævnt i stk. 1-3, er  

 indberettet til BOSSINF.
 Stk. 4.  Udbetaling af kommunal eller amtskommunal  

 grundkapital skal ske på baggrund af de oplysninger, der er indberettet til  

 BOSSINF.
 Stk. 5.  Et realkreditinstituts, eller ved kommunale  

 eller amtskommunale almene ældreboliger KommuneKredits, afgivelse af  

 lånetilbud om finansiering af byggeri, omfattet af denne bekendtgørelse, skal  

 ske på baggrund af de oplysninger, der er indberettet til BOSSINF.
 Stk. 6.  Kommunalbestyrelsens eller amtsrådets afgivelse  

 af garantierklæring skal ske på baggrund af de oplysninger, der er  

 indberettet til BOSSINF.
 § 5.  Kommunalbestyrelsen indberetter hvert år i  

 december måned til BOSSINF, det antal almene familieboliger, almene  

 ungdomsboliger og almene ældreboliger samt udgifter til renoveringsarbejder  

 m.v., jf. § 3, som kommunalbestyrelsen påtænker dels at give tilsagn til det  

 følgende år, dels forventer påbegyndt det følgende år.
 Stk. 2.  Kommunalbestyrelsen indberetter endvidere  

 antallet af almene boliger, hvortil der vil blive søgt om støtte til forsøg  

 efter kapitel 10 i lov om almene boliger m.v., og størrelsen af det tilskud,  

 der vil blive søgt.
Stk. 3.  Kommunalbestyrelsen indberetter derudover det  

 antal boligenheder (ældreboliger) i eksisterende og i nyetablerede  

 ældreboligbebyggelser, der er knyttet til de servicearealer, som  

 kommunalbestyrelsen påtænker at give tilsagn til etablering eller ombygning  

 af det følgende år.
Ved beregning af servicearealtilskud kan en boligenhed  

 kun medregnes til et serviceareal.
 Stk. 4.  Kommunalbestyrelsen indberetter endvidere efter  

 meddelelse fra amtsrådet særskilt det antal almene amtskommunale  

 ældreboliger, som kommunalbestyrelsen i medfør af § 115, stk. 4, i lov om  

 almene boliger m.v. påtænker at give tilsagn til det følgende år.
 Stk. 5.  Kommunalbestyrelsen i den kommune, der ejer  

 eller har indgået driftsoverenskomst med plejehjem beliggende i en anden  

 kommune, indberetter det antal almene ældreboliger, som kommunalbestyrelsen  

 påtænker at give tilsagn til ved ombygning af ovennævnte plejehjem i det  

 følgende år.
§ 6.  Meddeler kommunalbestyrelsen tilsagn efter § 2,  

 stk. 1, til almene boliger, skal kommunalbestyrelsen på Bygge- og  

 Boligstyrelsens eventuelle forlangende kunne godtgøre, at det i kommunen  

 samlede antal ledige boliger opgjort efter 2. pkt., der på  

 tilsagnstidspunktet som følge af udlejningsvanskeligheder påfører de  

 pågældende afdelinger og bebyggelser lejetab, ikke overstiger 2 pct.
I  

 opgørelsen medregnes det samlede antal ledige almene boliger, ungdomsboliger  

 tilhørende en selvejende ungdomsboliginstitution og ældreboliger tilhørende  

 en selvejende institution eller en pensionskasse, og hvortil der er meddelt  

 tilsagn om offentlig støtte efter lov om almene boliger m.v., den tidligere  

 lov om boligbyggeri eller den tidligere lov om boliger for ældre og personer  

 med handicap.
 Stk. 2.  Påfører de i stk. 1, nævnte boliger de  

 pågældende bebyggelser lejetab, skal kommunalbestyrelsen på Bygge- og  

 Boligstyrelsens forlangende oplyse, hvilke foranstaltninger  

 kommunalbestyrelsen har iværksat for at nedbringe ledigheden.
Tilskud til servicearealer § 7.  Kommunalbestyrelsen indberetter via  

 Informations- og forvaltningssystemet BOSSINF det antal boligenheder, hvortil  

 kommunalbestyrelsen ønsker at give tilsagn om tilskud til etablering af  

 servicearealer ved nybyggeri eller ombygning i umiddelbar tilknytning til  

 eksisterende ældreboliger.
Ved eksisterende ældreboliger forstås  

 ældreboliger, hvortil der er meddelt det i § 31, omhandlede tilsagn, samt  

 ældreboliger, der har modtaget tilsagn om offentlig støtte efter tidligere  

 lov om boliger for ældre og personer med handicap.
Stk. 2.  Af indberetningen til BOSSINF skal fremgå,  

 hvilke ældreboligbebyggelser et serviceareal skal indrettes i umiddelbar  

 tilknytning til.
Endvidere skal ældreboligbebyggelsernes ejendomsnumre,  

 bygherrer samt antallet af boliger i hver enkelt bebyggelse fremgå af  

 indberetningen.
Desuden indberettes det kontonr., hvortil tilskuddet skal  

 overføres.
Stk. 3.  For servicearealer, jf. stk. 1, reserveres i  

 BOSSINF på baggrund af kommunalbestyrelsens indberetning et antal  

 boligenheder, som tildeles kommunen som tilsagnsramme.
Overstiger kommunernes  

 indberetninger 500 boligenheder årligt, overføres indberetningerne til det  

 efterfølgende år, hvor de ikke imødekomne indberetninger går forud for  

 indberetninger det pågældende år.
 Stk. 4.  Har kommunalbestyrelsen ikke givet tilsagn om  

 tilskud til etablering af servicearealer og indberettet tilsagnet til BOSSINF  

 til det reserverede antal boligenheder, jf. stk. 3, inden 6 måneder fra  

 tildeling af tilsagnsramme via BOSSINF, bortfalder kommunens tilsagnsramme.
§ 8.  Afgivelse af tilsagn, godkendelse af byggeriets  

 påbegyndelse og endelig anskaffelsessum ved byggeriets afslutning skal  

 indberettes af kommunalbestyrelsen til BOSSINF.
Endvidere skal  

 kommunalbestyrelsen indberette til BOSSINF, når betingelserne for udbetaling  

 af tilskuddet er til stede.
Stk. 2.  Indberetning til BOSSINF skal ske samtidig med  

 afgivelsen af tilsagn, godkendelse af byggeriets påbegyndelse og af endelig  

 anskaffelsessum ved byggeriets afslutning.
Samtidig indberettes det antal  

 ældreboliger, som servicearealerne indrettes i umiddelbar tilknytning til.
Af  

 indberetningen skal fremgå, i hvilket omfang servicearealerne indrettes i  

 umiddelbar tilknytning til nyetablerede almene ældreboliger, og i hvilket  

 omfang de indrettes i umiddelbar tilknytning til eksisterende ældreboliger.  

 Indberetning af tilsagn skal for at være gældende ske i samme finansår, som  

 tilsagnet er meddelt.
 Stk. 3.  Udbetaling af det statslige tilskud sker på  

 baggrund af de oplysninger, der er indberettet til BOSSINF.
 Stk. 4.  Det statslige tilskud ydes fra skæringsdatoen,  

 hvilket er datoen for færdiggørelsen af byggeriet, jf. § 44, stk. 2, 4. pkt.
 Stk. 5.  Udbetaling af tilskuddet kan tidligst finde  

 sted, når anskaffelsessummen for såvel de ældreboliger, servicearealerne  

 etableres i tilknytning til, som servicearealerne er endelig godkendt.
 Stk. 6.  Tilskuddet udbetales halvårligt bagud den  

 sidste bankdag i april og oktober måned på grundlag af de oplysninger, der er  

 indberettet til BOSSINF henholdsvis den 31. marts og den 30. september.
§ 9.  I den opgjorte anskaffelsessum for  

 servicearealer indgår samtlige udgifter, herunder omkostninger til  

 gennemførelse af tilskudssagen m.v.
Alle udgifter opgøres inklusiv moms i  

 mio. kr. med 3 decimaler.
Afrundingen foretages efter sædvanlige  

 afrundingsregler.
 Stk. 2.  Anskaffelsessummens enkelte udgifter skal hver  

 især være rimelige i forhold til byggeriets eller projektets udformning og  

 indhold.
Støtte til forsøg § 10.  Efter kapitel 10 i lov om almene boliger m.v.  

 kan der ydes offentlig støtte til gennemførelse af forsøgsbyggeri.
Stk. 2.  Inden for den i § 146 i lov om almene boliger  

 m.v. fastsatte ramme kan der efter ansøgning ydes tilskud til gennemførelse  

 af forsøg, herunder forsøg med økologiske løsninger, med Stk. 3.  Der kan endvidere efter ansøgning, som et led i  

 forsøg på at tilvejebringe passende boligforhold for hjemløse og andre  

 vanskeligt stillede grupper, ydes tilskud indenfor den i § 146, stk. 2, i lov  

 om almene boliger m.v. fastsatte ramme.
 Stk. 4.  Tilskuddet kan ydes til nedsættelse af  

 anskaffelsessummen, den kommunale eller amtskommunale grundkapital eller til  

 andre udgifter, der ikke normalt indgår i anskaffelsessummen, herunder  

 udviklingsomkostninger.
 Stk. 5.  Tilsagnet kan betinges af særlige krav til  

 forsøgets indhold og gennemførelse samt udarbejdelse af en rapport om  

 erfaringerne i forbindelse med udførelsen af forsøget.
§ 11.  Tilskud kan ydes til bygningsejeren, kommunen  

 eller amtskommunen.
Ansøgning om tilskud fremsendes til Bygge- og  

 Boligstyrelsen.
Ansøgningen fra bygningsejeren fremsendes gennem  

 kommunalbestyrelsen tillige med dennes indstilling.
Ansøgninger, hvor  

 amtsrådet er bygherre eller tillader andre at være bygherre, fremsendes  

 gennem kommunalbestyrelsen med amtsrådets indstilling.
 Stk. 2.  Projektoplysninger til forsøgsbyggeri  

 indberettes samtidig til BOSSINF.
 Stk. 3.  Ansøgning om tilskud fremsendes som  

 udgangspunkt samtidig med ønsker efter § 5, stk. 2. Har kommunalbestyrelsen  

 ikke færdigbehandlet en ansøgning inden denne frist, kan ansøgningen  

 efterfølgende fremsendes.
 Stk. 4.  Der kan ikke ydes tilskud til byggerier, der  

 har modtaget tilsagn efter § 2 i denne bekendtgørelse.
Stk. 5.  Bygge- og Boligstyrelsens tilsagn om tilskud  

 meddeles skriftligt til kommunalbestyrelsen og bygherren og indberettes  

 samtidig til BOSSINF.
I de tilfælde, hvor amtsrådet er bygherre eller  

 tillader andre at være bygherre, meddeles tilsagn om tilskud ligeledes  

 skriftligt til amtsrådet.
 Stk. 6.  Tilskud ydes inden for den ramme, som de årlige  

 finanslove giver mulighed for.
 Anskaffelsessummens bestanddele m.v.
§ 12.  I den opgjorte anskaffelsessum for byggeriet  

 eller de arbejder, der gennemføres, indgår samtlige udgifter, herunder  

 udgifter til gennemførelse af støttesagen m.v., dog undtagen de i § 9, stk.  

 1, nævnte udgifter til servicearealer.
Alle udgifter opgøres inklusiv moms i  

 mio. kr. med 3 decimaler.
 Stk. 2.  Anskaffelsessummens enkelte udgiftsposter skal  

 hver især være rimelige i forhold til byggeriets eller projektets udformning  

 og indhold.
 Stk. 3.  Der udbetales kun statslig ydelsesstøtte til  

 den anskaffelsessum, som holdes indenfor den anskaffelsessum, som godkendes  

 på grundlag af reglerne i § 24.
Stk. 4.  Omfatter projektet garager/carporte, skal den  

 kommunale garanti også omfatte den del af realkreditlånet, der vedrører  

 disse.
Der ydes ikke ydelsesstøtte til denne del af lånet.
Det skal af  

 indberetningen til BOSSINF fremgå, hvor stor en del af anskaffelsessummen,  

 der vedrører garager/carporte.
 Stk. 5.  Der ydes ikke støtte til erhvervslokaler.
Stk. 6.  Anskaffelsessummen, inklusiv moms, bidrag til  

 Byggeskadefonden, gebyr til kommunen eller amtskommunen og gebyr til staten i  

 henhold til § 107 i lov om almene boliger m.v. opgøres i mio. kr. med 3  

 decimaler.
Afrunding foretages efter sædvanlige afrundingsregler.
Ved  

 udmåling af lån til finansiering af byggeriet kan afrunding foretages efter  

 tilsvarende regler.
 § 13.  Overdragelsessummen for en eksisterende  

 ejendom, der erhverves med henblik på ombygning til almene boliger, må  

 opgjort kontant ikke overstige den af vurderingsrådet ansatte værdi.
Stk. 2.  Overdrages ubebyggede arealer til opførelse af  

 almene boliger, må overdragelsessummen, inklusive sædvanlige  

 modningsudgifter, tilslutningsudgifter m.v., som vejledende udgangspunkt ikke  

 overstige 20 pct. af den samlede anskaffelsessum.
Overdragelsen sker på  

 sædvanlige vilkår.
§ 14.  Bygherren skal have skøde på ejendommen og skal  

 stå som debitor for de lån, som optages til finansiering af byggeriet.
Det  

 skal dokumenteres overfor kommunalbestyrelsen, at der senest ved byggeriets  

 påbegyndelse foreligger tinglyst endeligt skøde på ejendommen, jf. dog stk.  

 2.
 Stk. 2.  Den i stk. 1, nævnte frist for tinglysning kan  

 udskydes, hvis tinglysningen alene er betinget af udstykningsmyndighedernes  

 samtykke og forudsat, at bygherren på tidspunktet for byggeriets påbegyndelse  

 kan dokumentere, at der er opnået forhåndsgodkendelse fra disse myndigheder  

 af, at udstykning vil kunne gennemføres.
 Stk. 3.  Det i stk. 1, nævnte krav om skøde på  

 ejendommen kan fraviges, hvis byggeriet opføres på lejet grund.
 § 15.  Ved tilsagn om støtte til renovering af  

 ungdomsboliger kan byggelånsrenter, som for det øvrige støttede byggeri, som  

 udgangspunkt maksimalt medtages med faktiske dokumenterede udgifter.  

 Byggelånsrenterne bør som udgangspunkt ikke overstige en forrentning af  

 anskaffelsessummen i halvdelen af byggetiden til en rente (inklusiv løbende  

 provision), som et byggelån af den pågældende størrelse normalt kunne optages  

 til i et pengeinstitut.
Stk. 2.  I den opgjorte anskaffelsessum for tilsagn  

 efter stk. 1, indgår et beløb på 0,5 pct. af den ved påbegyndelsen godkendte  

 anskaffelsessum til dækning af et 5-års eftersyn.
Beløbet skal senest ved  

 afleveringstidspunktet for arbejderne anbringes på en spærret konto i et  

 pengeinstitut.
Påløbende renter tilskrives kontoens indestående.
Eftersynet  

 foretages af en bygningssagkyndig, der har erfaring i bygningseftersyn og  

 bygningsprojektering.
Den bygningssagkyndige må ikke have eller have haft med  

 byggeriets gennemførelse eller drift at gøre som ejer, rådgiver, entreprenør,  

 leverandør, tilsynsmyndighed eller bygningsforvalter, jf. dog § 32, nr. 4.  

 Ansvar ophører 5 år efter afgivelsen af eftersynsrapporten.
 § 16.  Udgifter til byggesagshonorar og  

 bestyrelsesudgifter beregnes efter de i bilag 1 til denne bekendtgørelse  

 fastsatte retningslinier.
 § 17.  Til dækning af statens administrationsudgifter  

 ved almene boliger og renovering af ungdomsboliger m.v. samt servicearealer,  

 der etableres i umiddelbar tilknytning til ældreboliger, opkræves et gebyr på  

 2 promille af den endelige godkendte anskaffelsessum eksklusive gebyr.
 Stk. 2.  Til dækning af den enkelte kommunes  

 administrationsudgifter i forbindelse med sagsbehandlingen vedrørende støtte  

 til almene boliger, renovering af ungdomsboliger m.v. og servicearealer, der  

 etableres i umiddelbar tilknytning til ældreboliger, kan kommunen opkræve et  

 gebyr svarende til udgifterne herved.
 Stk. 3.  Til dækning af kommunens udgifter ved  

 inddrivelse af bidrag og renter efter § 156, stk. 5, i lov om almene boliger  

 m.v., opkræver kommunen et gebyr hos bygningsejeren på 400 kr.
 § 18.  Byggearbejderne må, jf. dog stk. 2, ikke  

 påbegyndes før kommunalbestyrelsen har meddelt tilsagn og godkendt byggeriets  

 påbegyndelse, jf. kapitel 9.
 Stk. 2.  Tilsagn om støtte til renovering af  

 ungdomsboliger kan omfatte udgifter til allerede iværksatte arbejder, der  

 ikke har kunnet udsættes af sikkerhedsmæssige grunde, eller som har været  

 nødvendige som led i undersøgelsen af de bygningsmæssige forhold, under  

 forudsætning af, at kommunalbestyrelsen har været orienteret om arbejdernes  

 iværksættelse.
 § 19.  Bestemmelserne i § 13, § 14, § 16 og 18, stk.  

 1, finder tilsvarende anvendelse på tilsagn om tilskud til etablering af  

 servicearealer i umiddelbar tilknytning til ældreboliger.
 Det støtteberettigede areal.
§ 20.  Det støtteberettigede areal for almene  

 familieboliger kan udgøre indtil 95 (m2) i gennemsnit pr. bolig.
Det  

 støtteberettigede areal opgøres efter bilag 2 til denne bekendtgørelse.
Kan  

 byggeriet opføres med et højere gennemsnitligt areal end 95 (m2), kan  

 kommunalbestyrelsen dog godkende dette, såfremt den af det vejledende  

 rammebeløb betingede anskaffelsessum for et byggeri med et gennemsnitligt  

 areal pr. bolig på 95 (m2) ikke overskrides.
Den enkelte boligs  

 bruttoetageareal kan ikke overstige 110 (m2), jf. dog stk. 2.
Stk. 2.  Kommunalbestyrelsen kan tillade, at almene  

 familieboliger opføres med et bruttoetageareal større end 110 (m2) med  

 henblik på udlejning af boligerne til husstande med mindst 4 medlemmer,  

 hvoraf mindst et medlem er stærkt bevægelseshæmmet.
Kommunalbestyrelsen kan i  

 disse tilfælde dispensere fra bestemmelsen i stk. 1, om boligernes  

 gennemsnitlige støtteberettigede areal på 95 (m2).
Stk. 3.  Til det støtteberettigede areal efter stk. 1,  

 kan tillægges 3-6 pct. til indretning af fælleslokaler, som anført i bilag 3  

 til denne bekendtgørelse.
Der vil kunne indrettes fælleslokaler med et større  

 areal, end det i 1. pkt. anførte, i det omfang, der kan overføres  

 støtteberettiget boligareal hertil.
Det samlede støtteberettigede areal kan  

 dog ikke overstige 95 (m2) gange boligantallet tillagt 3-6 pct. til  

 indretning af fælleslokaler.
§ 21.  Det støtteberettigede bruttoetageareal i en  

 almen ungdomsbolig kan ikke overstige 50 (m2). Det støtteberettigede areal  

 opgøres efter bilag 2 til denne bekendtgørelse.
En almen ungdomsbolig kan  

 indrettes som 1-rums bolig, 1 1/2-rums bolig eller 2-rums bolig.
 Stk. 2.  En almen ungdomsbolig skal indeholde et værelse  

 med et gulvareal på mindst 12 (m2). Indrettes værelset med køkken, skal  

 gulvarealet være på mindst 15 (m2). 1/2-værelser skal have et gulvareal på  

 mindst 7 (m2).
 Stk. 3.  Almene ungdomsboliger, der indrettes som  

 flerrumsboliger skal have selvstændigt køkken/kogeniche og bad/toilet.  

 Kommunalbestyrelsen kan dog godkende, at disse krav kan fraviges ved  

 ombygning af eksisterende bygninger.
 Stk. 4.  Til almene ungdomsboliger, der indrettes uden  

 selvstændigt køkken/kogeniche, skal indrettes fælleskøkken.
§ 22.  Almene ældreboliger skal være forsynet med eget  

 bad/toilet og tilkaldemulighed døgnet rundt.
Boligens adgangsforhold skal  

 være egnede for gangbesværede.
En del af boligernes areal kan anvendes til  

 indretning af fællesboligareal, det vil sige lokaler til aktiviteter, der  

 normalt kunne foregå i selve boligen.
 Stk. 2.  Kommunalbestyrelsen eller amtsrådet kan i  

 særlige tilfælde beslutte, at ældreboligerne ikke forsynes med selvstændigt  

 køkken.
Vejledende rammebeløb m.v § 23.  Vejledende rammebeløb pr. kvadratmeter  

 støtteberettiget areal, pr. boligenhed eller pr. tilskudsenhed for opførelse  

 af byggeri fastsættes pr. kvartal.
Rammebeløbet pr. 1. oktober 1996 fremgår  

 af bilag 4. Af offentliggørelsen af rammebeløbet fremgår endvidere den  

 løbende regulering af rammebeløbet, der eventuelt finder sted i kvartalet.
 Stk. 2.  Kommunalbestyrelsen eller amtsrådet kan  

 godkende en højere anskaffelsessum, end det vejledende rammebeløb, jf. stk.  

 1, giver mulighed for, dog beregnes den statslige støtte efter reglerne i §  

 24.
Stk. 3.  Ved tilsagn om støtte til renovering af  

 ungdomsboliger fastsættes ikke vejledende rammebeløb.
Der ydes statslig  

 ydelsesstøtte til samtlige dokumenterede udgifter til gennemførelse af  

 nødvendige arbejder, der godkendes af kommunalbestyrelsen på grundlag af et  

 byggeregnskab.
 § 24.  Den statslige ydelsesstøtte til etablering af  

 byggeri beregnes på grundlag af en anskaffelsessum ved byggeriets afslutning,  

 som godkendes af kommunalbestyrelsen eller amtsrådet på grundlag af et  

 byggeregnskab.
 Stk. 2.  Den anskaffelsessum, der ydes statslig  

 ydelsesstøtte til, kan maksimalt udgøre den anskaffelsessum, som  

 kommunalbestyrelsen eller amtsrådet har godkendt ved byggeriets påbegyndelse,  

 opgjort efter de i § 23, stk. 1, § 25 og § 26 fastsatte udgiftsramme.  

 Herudover kan der ydes statslig ydelsesstøtte til følgende dokumenterede  

 merudgifter, der vedrører denne del af anskaffelsessummen:
 § 25.  Opføres almene familieboliger med et lavere  

 gennemsnitligt areal end 90 (m2), kan det vejledende rammebeløb efter § 23  

 forhøjes med 0,3 pct. pr. støtteberettiget (m2), dog højst med 6 pct.,  

 således som anført i bilag 5.
Stk. 2.  Ved etablering af elevator ydes et tillæg pr.  

 elevator pr. etage, elevatoren betjener.
Det er en betingelse for ydelse af  

 tillæggene, at den pågældende etage indeholder en eller flere boliger,  

 fælleslokaler eller andre rum, der benyttes af beboerne.
Der gives endvidere  

 elevatortillæg til elevatorstop i stueetagen, der indeholder lokaler til  

 andet end boligformål, og til ekstra elevatorstop i terræn i tilfælde, hvor  

 stueetagen er beliggende over terræn.
Tillægget reguleres samtidig med  

 rammebeløbet, jf. § 23. Der ydes et tillæg på indtil 50 pct. af det i 1. pkt.  

 anførte tillæg i følgende situationer:
Stk. 3.  Uanset at der ved etablering af boliger ikke  

 umiddelbart er udgifter til grundkøb, medtages den reelle handelspris i  

 handel og vandel for grunden i anskaffelsessummen.
I tilfælde af fortætning  

 på en ejendom, hvortil der allerede er ydet støtte til etablering af boliger  

 i medfør af lov om almene boliger m.v., tidligere love om boligbyggeri, den  

 tidligere lov om ældreboliger eller den tidligere byggestøtte- eller  

 kollegiestøttelovgivning, skal rammebeløbet dog som udgangspunkt reduceres  

 med 16 pct.
§ 26.  Til udfyldningsprojekter kan godkendes  

 merudgifter med indtil 10 pct. af den godkendte anskaffelsessum opgjort efter  

 de i § 23, stk. 1, og § 25 fastsatte udgiftsrammer.
Det er en betingelse, at  

 der er tale om Stk. 2.  Til særlige alternative energiforsyningsanlæg  

 kan godkendes merudgifter med indtil 10 pct. af den godkendte anskaffelsessum  

 opgjort efter de i § 23, stk. 1, og § 25 fastsatte udgiftsrammer.
Det er en  

 betingelse, at bygherren har indhentet en erklæring fra Miljø- og  

 Energiministeriet om, at betingelser for ydelse af tilskud efter Miljø- og  

 Energiministeriets lovgivning er opfyldt.
Opnås tilskud fragår dette i de  

 merudgifter, som godkendes.
Stk. 3.  Godkendelse efter stk. 1 og 2, sker samtidig  

 med meddelelse af tilsagn, dog senest ved byggeriets påbegyndelse.
Udgifterne  

 skal dokumenteres ved byggeriets afslutning.
 § 27.  For almene ungdomsboliger beregnes  

 værelsesenheder og tilskudsenheder, som det fremgår af bilag 2.
Stk. 2.  For almene ungdomsboliger med tilsagn i  

 finansåret 1997 udgør ungdomsboligbidraget på årsbasis 3.600 kr. pr.  

 tilskudsenhed.
For boliger med tilsagn i efterfølgende finansår reguleres  

 dette beløb med stigningen i nettoprisindekset fra september måned to år før  

 det pågældende finansår til september måned i året før.
 Stk. 3.  Ungdomsboligbidraget reguleres en gang årligt  

 pr. 1. januar med 75 pct. af stigningen i nettoprisindekset, opgjort for den  

 12 måneders periode, der slutter i den nærmest forudgående maj måned, jf. §  

 136 i lov om almene boliger m.v.
 Stk. 4.  Boligorganisationen skal til Hypotekbanken  

 oplyse navnet på det pengeinstitut og kontonr., hvortil ungdomsboligbidraget  

 skal udbetales.
Stk. 5.  Ungdomsboligbidraget udbetales halvårligt bagud  

 den sidste bankdag i juni og december måned.
Det er en forudsætning for  

 udbetalingen af ungdomsboligbidraget, at den halvårlige specificerede  

 opgørelse er Hypotekbanken i hænde senest den 1. i den måned, hvor den  

 halvårlige udbetaling skal finde sted.
§ 28.  Udgør almene ældreboligers gennemsnitlige  

 bruttoetageareal mindre end 56 (m2), beregnes rammebeløbet pr. kvadratmeter.  

 Er almene ældreboligers gennemsnitlige bruttoetageareal lig med eller større  

 end 56 (m2), beregnes rammebeløbet pr. bolig.
Rammebeløbet fastsættes efter  

 reglerne i § 23.
 Stk. 2.  Indrettes en almen ældrebolig uden selvstændigt  

 køkken, jf. § 22, stk. 2, reduceres rammebeløbet med 7 pct.
Støtteansøgning og tilsagn om støtte § 29.  Bygherren fremsender de af kommunalbestyrelsen  

 eller amtsrådet krævede oplysninger, der skal ligge til grund for behandling  

 af støtteansøgningen.
 Stk. 2.  Ved ombygning eller tilbygning til en  

 eksisterende ejendom, skal der foreligge en førsynsrapport.  

 Kommunalbestyrelsen eller amtsrådet skal på grundlag af denne tage stilling  

 til, om bygningen er egnet til ombygning.
 Stk. 3.  Det nødvendige plangrundlag, herunder normalt  

 en lokalplan, skal være tilvejebragt og planen registreret i Planregistret,  

 før tilsagn kan gives.
 § 30.  Kommunalbestyrelsen kan i forbindelse med  

 tilsagn stille vilkår, herunder de særlige vilkår som det konkrete projekt  

 måtte give anledning til.
 Stk. 2.  Kommunalbestyrelsen eller amtsrådet kan kræve  

 det til behandlingen af ansøgningen nødvendige materiale.
Stk. 3.  For de i § 2, stk. 2, nævnte almene  

 amtskommunale ældreboliger er det amtsrådet, der i forbindelse med tilsagnet  

 kan stille de i stk. 1 omhandlede vilkår.
Kommunalbestyrelsen kan kræve de  

 oplysninger af amtsrådet, som kommunalbestyrelsen finder nødvendig til brug  

 for indberetningen til BOSSINF.
§ 31.  Kommunalbestyrelsen indberetter til BOSSINF og  

 meddeler samtidig bygherren et skriftligt tilsagn om støtte efter § 2 på de  

 vilkår, som følger af lov om almene boliger m.v. og denne bekendtgørelse.
Ved  

 meddelelse af tilsagn oplyser kommunen bygherren om projektets BOSSID.  

 Indberetningen til BOSSINF efter 1. pkt. skal ske efter § 4. Såfremt der  

 gives tilsagn om tilskud til servicearealer, skal der ske en indberetning til  

 BOSSINF efter § 8, stk. 1-2.
Stk. 2.  Det skriftlige tilsagn til boliger kan først  

 meddeles når kommunalbestyrelsen har påset, at bestemmelserne i kapitel 4, 5  

 og 7 er opfyldt.
Ved tilsagn om tilskud til servicearealer skal  

 kommunalbestyrelsen påse, at bestemmelserne i § 5, stk. 3, § 7, stk. 1 og  

 3-4, § 13, § 14, § 16, § 17, stk. 1-2, § 18, stk. 1, § 29, stk. 2 og 3, § 30,  

 stk. 3, 2. pkt. og § 31, stk. 1, er opfyldt.
 Stk. 3.  For de i § 2, stk. 2, nævnte almene  

 amtskommunale ældreboliger er det amtsrådet, der skal påse, at de i stk. 2,  

 nævnte bestemmelser er opfyldt.
 Stk. 4.  Kommunalbestyrelsen eller amtsrådet skal  

 tillige stille som vilkår for tilsagnet, at de i bilag 6 til denne  

 bekendtgørelse anførte bestemmelser om udbud, pris og tid, ansvar,  

 kvalitetssikring mv. gælder for tilsagnet.
 Stk. 5.  Ved tilsagn til almene ældreboliger eller til  

 servicearealer, hvor kommunen er bygherre, betragtes tilsagnet som afgivet,  

 når kommunalbestyrelsen har godkendt anskaffelsessummens bestanddele og det  

 støtteberettigede areal for ældreboligerne, jf. kapitel 4 og 5 og for  

 servicearealer, jf. § 9, stk. 2.
§ 32.  Kommunalbestyrelsen skal for ungdomsboliger  

 under renovering påse, at § 33.  For almene ældreboliger under opførelse skal  

 kommunalbestyrelsen eller amtsrådet påse, at Stk. 2.  Ved almene ældreboliger tilhørende en  

 selvejende institution skal kommunalbestyrelsen eller amtsrådet endvidere  

 påse, at den selvejende institution er stiftet, og at der er godkendt  

 vedtægter og udpeget en bestyrelse.
 § 34.  Bestemmelserne i § 29, stk. 2-3, § 30 og § 31,  

 stk. 1 og 3, finder tilsvarende anvendelse på tilsagn om tilskud til  

 etablering af servicearealer i umiddelbar tilknytning til ældreboliger.
Særlige regler om udbud § 35.  Byggearbejderne skal udbydes i konkurrence  

 efter Byggestyrelsens cirkulære nr. 50 af 14. april 1989 om udbud af bygge-  

 og anlægsarbejde (udbudscirkulæret). Underhåndsbud efter reglerne i  

 udbudscirkulærets § 4, stk. 1, nr. 4, kan indhentes, når betingelserne i stk.  

 2-5 i denne bestemmelse er opfyldt.
Underhåndsbud godkendes af  

 kommunalbestyrelsen eller amtsrådet.
Det er en betingelse for godkendelse af  

 underhåndsbud, at de arbejder, der ikke omfattes af underhåndsbuddet, udbydes  

 i konkurrence. 60 pct. af arbejderne skal dog altid udbydes i konkurrence,  

 jf. dog stk. 2-3 og 5.
Stk 2.  Underhåndsbud kan accepteres, når byggearbejder,  

 omfattet af denne bekendtgørelse, fortsættes på en tilgrænsende byggeplads,  

 uden at den oprindelige byggeplads har været forladt af den oprindelige  

 entreprenør.
Det er dog en forudsætning, at den udførende entreprenør har  

 særlige forudsætninger for at videreføre arbejdet på den billigste måde under  

 hensyn til opnåelse af den ønskede kvalitet.
Stk. 3.  Underhåndsbud kan accepteres, når der indgår  

 elementer af forsøg eller produktudvikling i betydeligt omfang i byggeriet.
I  

 dette tilfælde kan bestemmelsen om, at 60 pct. af byggearbejderne skal  

 udbydes i konkurrence, fraviges, hvis bygherren har indhentet en erklæring  

 fra Bygge- og Boligstyrelsen om, at betingelserne for ydelse af tilskud,  

 herunder, at bygherren erklærer sig indforstået med at afrapportere forsøget  

 efter de retningslinier Bygge- og Boligstyrelsen opstiller efter kapitel 3,  

 er opfyldt.
De arbejder, som ikke omfattes af forsøg skal udbydes i  

 konkurrence.
 Stk. 4.  Underhåndsbud kan accepteres i større  

 byggesager, hvor entreprenøren påtager sig ganske særlige opgaver i  

 forbindelse med planlægningen og gennemførelsen af byggeriet.
 Stk. 5.  Ved tilsagn om støtte til renovering af  

 ungdomsboliger kan underhåndsbud endvidere accepteres ved udførelsen af  

 nødvendige arbejder, der af sikkerhedsmæssige grunde ikke kan udsættes.
 § 36.  Bestemmelserne i § 35, stk. 1-4, finder  

 tilsvarende anvendelse på tilsagn om tilskud til etablering af servicearealer  

 i umiddelbar tilknytning til ældreboliger.
Byggeriets påbegyndelse § 37.  Kommunalbestyrelsen eller amtsrådet skal senest  

 9 måneder efter tilsagnsdatoen modtage de oplysninger, som danner grundlag  

 for godkendelse af en anskaffelsessum før byggeriets påbegyndelse.
Ved  

 amtsrådets modtagelse af oplysninger skal amtsrådet give meddelelse til  

 kommunen, jf. § 2, stk. 2.
Stk. 2.  Modtager kommunalbestyrelsen ikke oplysninger  

 efter stk. 1, bortfalder tilsagnet.
Fristen, jf. stk. 1, regnes fra  

 afgivelsen af kommunalbestyrelsens skriftlige tilsagn efter § 31.
 § 38.  Inden godkendelsen af en anskaffelsessum før  

 byggeriets påbegyndelse påser kommunalbestyrelsen eller amtsrådet, at de  

 stillede vilkår efter denne bekendtgørelse og øvrige myndighedskrav er  

 overholdt.
Stk. 2.  Udgør en overskridelse for tilsagn til  

 renovering efter § 100 i lov om almene boliger m.v. mere end 15 pct. af den  

 anskaffelsessum, som det beboerdemokratiske organ har godkendt efter de herom  

 gældende regler, skal sagen påny forelægges beboerne.
Kommunalbestyrelsen kan  

 først godkende en forhøjelse af anskaffelsessummen før byggeriets  

 påbegyndelse, når de beboerdemokratiske organers tilslutning foreligger.  

 Kommunalbestyrelsen træffer den endelige afgørelse ved tvistigheder mellem  

 institutionens bestyrelse eller den almene boligorganisations bestyrelse og  

 det beboerdemokratiske organ om overskridelsen.
§ 39.  Kommunalbestyrelsen eller amtsrådet fastsætter  

 en frist for byggeriets påbegyndelse.
Kommunalbestyrelsen eller amtsrådet kan  

 godkende overskridelse af den anførte frist eller lade tilsagnet bortfalde.  

 Bygherren skal meddele påbegyndelsestidspunktet til kommunalbestyrelsen eller  

 amtsrådet forud for byggeriets faktiske påbegyndelse.
Ved meddelelse til  

 amtsrådet skal amtsrådet give meddelelse til kommunen, jf. § 2, stk. 2.
 § 40.  Kommunalbestyrelsens eller amtsrådets  

 godkendelse af anskaffelsessummen før påbegyndelsen meddeles bygherren  

 skriftligt, og samtidig indberetter kommunalbestyrelsen til BOSSINF, jf. § 4.  

 Ved amtsrådets godkendelse af anskaffelsessummen før påbegyndelsen skal  

 amtsrådet give meddelelse til kommunen, jf. § 2, stk. 2. Ved godkendelse af  

 anskaffelsessummen for etablering af servicearealer skal indberetning til  

 BOSSINF ske efter § 8, stk. 1-2.
 § 41.  Under byggeriets eller arbejdernes  

 gennemførelse fører kommunalbestyrelsen eller amtsrådet tilsyn med, at  

 vilkårene for støtten overholdes.
§ 42.  Kommunalbestyrelsen eller amtsrådet skal efter  

 påbegyndelsen af byggeriet godkende alle væsentlige projektændringer inden  

 iværksættelsen. Ændringerne skal indberettes til BOSSINF.
Efter  

 kommunalbestyrelsens eller amtsrådets godkendelse af anskaffelsessummen forud  

 for påbegyndelsen, kan disse ikke fremkomme med krav, der medfører  

 merudgifter.
 Stk. 2.  Ved renovering af ungdomsboliger, hvor arbejdet  

 er påbegyndt kan kommunalbestyrelsen kræve ændringer i projektet, hvis ganske  

 særlige forhold måtte foreligge.
 § 43.  Bestemmelserne i § 37, § 38, stk. 1, §§ 39-41  

 og § 42, stk. 1, finder tilsvarende anvendelse på tilsagn om tilskud til  

 etablering m.v. af servicearealer i umiddelbar tilknytning til ældreboliger.
Byggeriets afslutning § 44.  Kommunalbestyrelsen eller amtsrådet påser, at  

 de stillede vilkår for støtte efter denne bekendtgørelse samt de særlige  

 vilkår, som kommunalbestyrelsen eller amtsrådet har stillet, er overholdt, og  

 at bygherren fremsender en ansøgning om godkendelse af en endelig  

 anskaffelsessum indeholdende de oplysninger, der skal lægges til grund for  

 godkendelse af den endelige anskaffelsessum.
Stk. 2.  Byggeregnskabet for opførelse af byggeriet  

 opgøres pr. skæringsdag, det vil sige sidste boligs færdiggørelse tillagt  

 indtil 2 måneder til færdiggørelse af udenomsarealerne.
Byggeregnskabet  

 indsendes senest 6 måneder efter skæringsdagen.
I byggeregnskabet medtages  

 samtlige udgifter frem til skæringsdagen, og eventuelle indtægter fratrækkes  

 den opgjorte anskaffelsessum.
For tilsagn om støtte til renovering af  

 ungdomsboliger og for tilsagn om tilskud til etablering af servicearealer  

 fremsendes byggeregnskabet, når arbejderne er færdige, og datoen for  

 færdiggørelsen betragtes som skæringsdagen.
Kommunalbestyrelsen eller  

 amtsrådet kan godkende forlængelser af fristerne for fremsendelse af  

 byggeregnskab.
 Stk. 3.  Lejeindtægt for boliger indflyttet før  

 skæringsdagen fratrækkes den del af anskaffelsessummen, hvortil der ydes  

 statslig ydelsesstøtte, og som kommunalbestyrelsen eller amtsrådet godkender.
Stk. 4.  Byggeregnskabet, herunder dokumentation for  

 afholdelsen af afsatte beløb, revideres af en registreret eller  

 statsautoriseret revisor.
Byggeregnskabet for kommunalt og amtskommunalt  

 ejede almene ældreboliger revideres efter reglerne i § 25, stk. 2, 3. pkt. i  

 lov om almene boliger m.v.
Stk. 5.  Alle udgifter skal være endeligt opgjorte inden  

 fremsendelsen af byggeregnskabet, jf. dog stk. 6. Er der i byggeregnskabet  

 anført udgifter, som kommunalbestyrelsen eller amtsrådet ikke kan godkende,  

 skal anskaffelsessummen nedsættes tilsvarende.
Udgifter som kan henføres til  

 uhensigtsmæssig tilrettelæggelse af byggeriet, og som af denne grund efter en  

 konkret vurdering ikke kan godkendes af kommunalbestyrelsen eller amtsrådet,  

 kan financieres ved afkortning i bestyrelses-, rådgiver- og/eller  

 byggesagshonoraret.
Det godkendte byggeregnskab, herunder de endelige  

 udgifter til honoraret, skal indberettes til BOSSINF.
Stk. 6.  Der kan dog afsættes beløb til afholdelse af  

 enkelte udgifter efter fremsendelsen af byggeregnskabet.
Revideret  

 dokumentation, jf. stk. 4, for disse beløb skal være indsendt til  

 kommunalbestyrelsen eller amtsrådet senest 6 måneder efter byggeregnskabets  

 godkendelse.
Kommunalbestyrelsen eller amtsrådet kan forlænge fristen.
Ved  

 fristforlængelse skal der ske indberetning til BOSSINF.
Overholdes fristen  

 ikke, nedsættes anskaffelsessummen med de udokumenterede afsatte beløb.
§ 45.  Kommunalbestyrelsen eller amtsrådet meddeler  

 bygherren en skriftlig godkendelse af den endelige anskaffelsessum.
Amtsrådet  

 skal give meddelelse til kommunen herom, jf. § 2, stk. 2. Samtidig med  

 meddelelsen til bygherren foretager kommunalbestyrelsen en indberetning til  

 BOSSINF, jf. § 4. Ved godkendelse af endelig anskaffelsessum for  

 servicearealer foretager kommunalbestyrelsen en indberetning til BOSSINF, jf.  

 § 8, stk. 1-2.
 § 46.  Bestemmelserne i § 44, stk. 1-2 og 4-6, og § 45  

 finder tilsvarende anvendelse på tilsagn om tilskud til etablering og  

 ombygning af servicearealer i umiddelbar tilknytning til ældreboliger.
Udbetaling af realkreditlån og  

 ydelsesstøtte § 47.  Realkreditlån i form af indekslån kan ikke  

 hjemtages som forhåndslån.
Stk. 2.  Optages et større realkreditlån, end den  

 endeligt godkendte anskaffelsessum giver mulighed for, skal lånet nedbringes.  

 Indfrielse af den regulerede obligationsrestgæld sker ved opkøb af  

 indeksobligationer til dagskurs.
Udgør det for meget optagne realkreditlån  

 mindre end 1 pct. af anskaffelsessummen eller maksimalt 50.000 kr., skal der  

 dog ikke ske en indfrielse.
Merudgiften til denne belåning afholdes af  

 beboerne, uden at der udbetales offentlig støtte til denne del af  

 indekslånet.
§ 48.  Realkreditlån til alment boligbyggeri hjemtages  

 tidligst muligt, dog senest, når sidste bolig er klar til indflytning.
Ved  

 renovering m.v. af ungdomsboliger hjemtages og udbetales lån, når  

 byggearbejderne er færdige.
Den endelige finansiering sker ved  

 byggeregnskabets godkendelse, jf. § 44. Bestemmelserne i 1. og 3. pkt. finder  

 tilsvarende anvendelse på kommunale eller amtskommunale almene ældreboliger,  

 hvis lån er ydet af KommuneKredit.
 § 49.  Udbetaling af realkreditlån kan ske etapevis,  

 når hver enkelt etape udgør en selvstændig funktionsdygtig enhed.
§ 50.  Ydelsesstøtte til alment boligbyggeri udbetales  

 med virkning fra hjemtagelsen af de enkelte og eventuelle etapevise udbetalte  

 lån.
Udbetalingen sker bagud i tilknytning til de i pantebrevene fastsatte  

 terminer.
Udbetalingen kan dog først finde sted, når der er sket en  

 indberetning til BOSSINF efter § 4.
Stk. 2.  Realkreditinstitutterne overfører elektronisk  

 data vedrørende låneoplysninger til kommunalbestyrelsen.
Når  

 kommunalbestyrelsen har godkendt oplysningerne, og har godkendt, at  

 betingelserne for udbetalingen er opfyldt, overføres data til BOSSINF.
I de  

 tilfælde hvor låneoplysninger vedrører almene ældreboliger, der er opført af  

 amtskommunen eller efter tilladelse fra amtsrådet, skal kommunalbestyrelsen  

 indhente amtsrådets godkendelse.
 § 51.  Indestående statslån og kommunale lån rykker  

 for optagelse af lån til renovering efter § 100 i lov om almene boliger m.v.  

 og for lån efter § 31, stk. 4, i realkreditloven.
 Stk. 2.  Kommunale lån efter § 3, stk. 4, til dækning af  

 underskud har oprykkende panteret efter indekslånet.
 Stk. 3.  Kommunalbestyrelsen godkender, at ejendommen  

 pantsættes ved optagelse af lån efter stk. 1.
Klagebestemmelser § 52.  Kommunalbestyrelsens eller amtsrådets  

 afgørelser efter denne bekendtgørelse kan ikke indbringes for anden  

 administrativ myndighed.
Ikrafttrædelse § 53.  Bekendtgørelsen træder i kraft den 1. januar  

 1997.
 Stk. 2.  Indberetning til BOSSINF som nævnt i § 4, stk.  

 2, § 7, stk. 1-2 og 3, 1. pkt., § 8, stk. 1-3, § 11, stk. 2, § 31, stk. 1,  

 3-4. pkt., § 40, § 45, kan dog først ske fra den 1. april 1997. For tilsagn  

 og godkendelser, som kommunalbestyrelsen har meddelt indtil 1. april 1997,  

 påhviler det kommunalbestyrelsen at foretage indberetning til BOSSINF inden 4  

 uger efter det i 1. pkt. nævnte tidspunkt.
Stk. 3.  Realkreditinstitutionerne og KommuneKredit vil  

 indtil kommunerne, jf. stk. 2, kan foretage indberetning til BOSSINF  

 vedrørende tilsagn, der er givet efter 1. januar 1997, afgive lånetilbud på  

 grundlag af skriftligt tilsagn.
Bestemmelsen i stk. 2, 2. pkt. finder  

 tilsvarende anvendelse.
Stk. 4.  Samtidig ophæves bekendtgørelse nr. 867 af 30.  

 september 1996 om støttet byggeri, for så vidt angår almennyttigt byggeri,  

 ungdomsboliger og ældreboliger.
For disse byggerier finder bekendtgørelsen  

 dog fortsat anvendelse, hvis tilsagn er meddelt før den 1. januar 1997.
 Stk. 5.  Kommunalbestyrelsens eller amtsrådets  

 afgørelser vedrørende byggeri, hvortil der er meddelt tilsagn før den 1.  

 januar 1997 træffes på baggrund af de for støttetilsagnet gældende  

 bestemmelser herunder om rammebeløb, jf. stk. 4.
Bygge- og Boligstyrelsen, den 17.  

 oktober 1996 Rud Werborg / Vibeke Køie Bilag 1 Byggesagshonorar og bestyrelsesudgifter Byggesagshonorar og bestyrelsesudgifter må ikke overstige et beløb  

 udregnet på grundlag af den godkendte anskaffelsessum excl.  

 byggesagshonorar og bestyrelsesudgifter og incl. moms.
 Beregningen fremsendes med bygherrens ansøgning om godkendelse af  

 anskaffelsessummen inden byggeriets påbegyndelse, og kan højst  

 godkendes med beløb på grundlag af nedstående skala.
 De godkendte beløb kan ikke senere forhøjes ved byggeriets afslutning.
 Der kan tillægges moms til byggesagshonoraret, såfremt modtageren er  

 momsregistreret.
 Udgifter til berigtigelsen af overdragelsen af den ejendom, der indgår i  

 byggesagen, skal afholdes af det for byggesagen gældende byggesagshonorar.
 Ved helt ekstraordinært komplicerede ejendomsoverdragelser kan  

 kommunalbestyrelsen godkende, at ekstraudgifter udover sædvanligt honorar for  

 berigtigelsen afholdes udenfor byggesagshonoraret.
Bilag 2 Beregning af arealet for støttet byggeri efter lov om almene boliger m.v.
 Det støtteberettigede areal beregnes efter reglerne i bygningsreglementets  

 kapitel 2.2.3, (BR-95) og bilag A.2.2.3 til bygningsreglment for småhuse med  

 følgende undtagelser:
 1. I tagetage medregnes kun det til beboelse udnyttede  

 areal.
 2. Udvendige trapper, der ikke er overdækkede,  

 medregnes ikke.
 3. Ved altangangshuse medregnes trapperummet og  

 halvdelen af altangangens areal, dog højst i 60 cm bredde.
4. Er indgang til beboelse, udhus eller kælder fælles,  

 medregnes halvdelen af indgangsarealet i arealet.
Dette gælder også i  

 tilfælde, hvor den fælles indgang er placeret i særskilt mellembygning.  

 Grænse for arealet er den mod udhus (garage) vendende side af fælles mure og  

 vægge.
5. Adgangsarealerne fordeles med lige store andele på  

 boligerne uanset disses størrelse.
Vægge, som danner skel mellem boliger,  

 medregnes med halvdelen af vægtykkelsen til hver bolig.
For gavlboligers  

 vedkommende medregnes den del af gavlens tykkelse, der svare til halvdelen af  

 tykkelsen af lejlighedsskel, mens resten af gavlens tykkelse fordeles som  

 omtalt under 1. pkt.
For trapperums vedkommende medregnes hele  

 ydervægstykkelsen og halvdelen af de omgivende vægtykkelser.
Overdækkede  

 glasarealer medregnes ikke.
 6. Åbne etager, porte luftsluser og lignende medregnes  

 ikke.
7. Udenomsrum som udhuse, vaskerier, varmecentraler,  

 pulterrum, garager, carporte og lignende medregnes ikke.
Bryggers indrettet  

 som grovkøkken medregnes, når der samtidig opføres udhuse i tilknytning til  

 bebyggelsen.
 8. Indrettes der erhvervsarealer og støttet  

 boligbyggeri med fælles adgangsforhold, medregnes halvdelen af det fælles  

 trapperum eller gangareal/indgangsareal til boligen.
 9. Indrettes glasoverdækkede arealer i tilknytning til  

 boligen, som ikke opfylder kravene til anvendelse til helårsbrug, indgår  

 dette areal ikke i det støtteberettigede areal.
 10. Støtte til almene ungdomsboliger efter § 115 i lov  

 om almene boliger m.v. beregnes således:
--------------------------- Bilag 3 Tillæg til det støtteberettigede areal til indretning af fælleslokaler ved etablering af almene familieboliger Bilag 4 Anm.: Indbyggertal svarende til seneste befolkningstal ifølge Danmarks  

 Statistik.
 Tillægget til etablering af elevator udgør 108.510 kr. pr. stop.
 Beløbene er inklusive byggelånsrenter, udtørringgsudgifter og moms.
 For byggerier med tilsagn i 1992 og 1993 er de ovenstående rammebeløb  

 bindende ved godkendelse af anskaffelsessum før byggeriets påbegyndelse  

 (skema B-tilsagn).
For byggerier med tilsagn efter 1. januar 1994 er de anførte beløb kun  

 bindende for kollektive bofællesskaber.
For de øvrige boligtyper er  

 rammebeløbet vejlendende.
 Reguleringstillægget pr. måned er fastsat til 0,0 pct.
 Næste regulering af rammebeløbene sker pr. 1. januar 1997.
Bilag 5 Tillæg til rammebeløbet for lavere gennemsnitligt støtteberettiget areal end 90 kvadratmeter ved etablering af almene  

 familieboliger Bilag 6 Bestemmelser som kommunalbestyrelsen eller amtsrådet i henhold til denne bekendtgørelses § 31, stk. 4, skal påse overholdt Bygge- og Boligstyrelsens bekendtgørelse nr. 728 af 5. september 1995 om  

 bygge- og anlægsarbejder i vinterperioder.
 Byggestyrelsens cirkulære af 25. juni 1986 om ansvarsforhold ved  

 byggearbejder (5- årigt entreprenøransvar for mangler og  

 byggeleveranceklausul med 5-årigt ansvar for mangler).
 Byggestyrelsens cirkulære af 12. november 1986 om kvalitetssikring af  

 byggearbejder.
 Byggestyrelsens cirkulære af 6. januar 1987 om brug af beton.
 Basisbetonbeskrivelsen for bygningskonstruktioner 1986, udgivet af  

 Byggestyrelsen marts. 1987, med senere tillæg.
 Byggestyrelsens cirkulære af 14. april 1989 om udbud af bygge- og  

 anlægsarbejder (udbudscirkulæret).
 Bygge- og Boligstyrelsens cirkulæreskrivelse af 28. februar 1990  

 vedrørende anvendelsen af reglerne i »Almindelige bestemmelser for  

 teknisk rådgivning og bistand« (ABR 89) på aftaler om arkitekt- og  

 ingeniørydelser.
 Bygge- og Boligstyrelsens bekendtgørelse nr. 540 af 18. juli 1990 om  

 bygningsdrift.
 Bygge- og Boligstyrelsens bekendtgørelse nr. 463 af 15. juni 1992 om 5-års  

 eftersyn i det statslige byggeri.
 Bygge- og Boligstyrelsens cirkulære af 7. oktober 1996 om kommunalt og  

 amtskommunalt tilsyn med udbud af byggearbejder i offentligt støttet byggeri.
 Bygge- og Boligstyrelsens bekendtgørelse nr. 121 af 21. februar 1995 om  

 skadedækning fra Byggeskadefonden.
 Bygge- og Boligstyrelsens cirkulære af 10. oktober 1991 om pris og tid på  

 bygge- og anlægsarbejder, med senere tillæg.
