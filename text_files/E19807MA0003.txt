 Et aktieselskab rejste spørgsmål om den afgiftsmæssige stilling for  

 forskningsarbejde (teknologisk udvikling af biogas) under en samarbejdsgruppe  

 finansieret gennem tilskud fra et ministerium.
 Forskningsarbejdet udføres af virksomheder og institutioner, der er  

 deltagere i samarbejdsgruppen; selskabet varetager sekretariatsfunktionerne.  

 Ud over selv at udføre forskningsarbejde indhenter og videresender selskabet  

 delrapporter fra gruppemedlemmerne, samt forestår fordeling til deltagerne af  

 de bevilgende tilskud mv.
Nævnet traf afgørelse om, at det af deltagerne i samarbejdsgruppen  

 præsterede forskningsarbejde omfattes af afgiftspligten efter lovens § 2,  

 stk. 2, idet ingen af undtagelsesbestemmelserne i stk. 3 kunne finde  

 anvendelse.
Der blev endvidere truffet afgørelse om, at tilskud til private  

 virksomheder eller foreninger til udførelse af nærmere angivne projekter  

 (projekttilskud) skal medregnes til den afgiftspligtige omsætning hos de  

 modtagende registrerede virksomheder.
 Se også Mn.905.
