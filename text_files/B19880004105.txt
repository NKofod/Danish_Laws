 I medfør af § 1, stk. 1 og § 16 i lovbekendtgørelse nr. 731 af 13.  

 november 1987 om administrationen af Det europæiske økonomiske Fællesskabs  

 forordninger om markedsordninger for landsbrugsvarer m.v. og RFO 741/75 af  

 18. marts 1975 om særlige regler for køb af sukkerroer fastsættes:
 § 1.  I denne bekendtgørelse forstås ved:
 1. Basiskvote: Den i medfør af rådsforordning om den  

 fælles markedsordning for sukker fastsatte basiskvote for Sukkerfabriken  

 Nykøbing fradraget den i 1975 efter aftale med landsbrugsorganisationerne  

 foretagne tildeling til nye avlere.
 2. Andelshavere: Ejere af andelsbeviser i  

 Sukkerfabriken Nykøbing Limiteret udstedt før 1975.
 3. Kontraktavlere: Sukkerroedyrkere, der i perioden  

 1971/-1974/75 har leveret sukkerroer på kontrakt til Sukkerfabriken Nykøbing  

 Limiteret.
4. Pol.sukker.
Det ved Sukkerfabriken Nykøbings  

 standardanalysemetode konstaterede sukkerindhold ved sukkerroernes levering.
 § 2.  Ved fordeling af basiskvoten i hvert enkelt  

 produktionsår tildeles andelshaverne forlods maksimalt 4053 kg pol. sukker  

 pr. andel svarende til det af sukkerfabrikken opgivne gennemsnitlige udbytte  

 pr. td. land i perioden 1970/71-1973/74.
 Stk. 2.  Den efter stk. 1 foretagne tildeling er  

 betinget af, at sukkerfabrikkens samlede basiskvote, som fastsat i medfør af  

 rådsforordning om den fælles markedsordning for sukker, forbliver uændret  

 samt af, at produktionsrettigheder udover basiskvoten tilbydes samtlige  

 leverandører uden forskelsbehandling.
 § 3.  Den resterende del af basiskvoten skal i hvert  

 enkelt produktionsår tilbydes kontraktavlerne på grundlag af deres samlede  

 pol.sukkerleverancer på kontrakt i produktionsårene 1971/72-1974/75.
 Stk. 2.  Eventuelt ikke tegnede rettigheder under  

 basiskvoten efter stk. 1, skal tilbydes kontraktavlere med uhensigtsmæssigt  

 små produktionsrettigheder.
 § 4.  Overtrædelse af §§ 2 og 3 straffes med bøde,  

 jvf. § 16 i lov nr. 595 af 22. december 1972 om administration af Det  

 europæiske økonomiske Fællesskabs forordninger om markedsordninger for  

 landbrugsvarer m.v.
 § 5.  Bekendtgørelsen træder i kraft ved  

 offentliggørelsen i Lovtidende.
