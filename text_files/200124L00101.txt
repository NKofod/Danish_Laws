Betænkning afgivet af Boligudvalget den  

 31. januar 2002 Betænkning over Forslag til lov om ændring af lov om  

 almene boliger samt støttede private andelsboliger m.v. og  

 realkreditloven (Nedsættelse af den kommunale grundkapital) [af  

 økonomi- og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 12. december 2001 og var til  

 1. behandling den 15. januar 2002. Lovforslaget blev efter 1. behandling  

 henvist til behandling i Boligudvalget.
Møder Udvalget har behandlet lovforslaget i 2 møder.
Høring Lovforslaget er i hovedtræk en genfremsættelse  

 af lovforslag nr.
L 45 i folketingsåret 2001-02, 1. samling.
Den 18.  

 januar 2002 sendte økonomi- og erhvervsministeren de indkomne  

 høringssvar fra en høring over lovforslaget samt et notat herom  

 til udvalget.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
Enhedslistens medlem af udvalget kan støtte  

 nedsættelsen af den kommunale grundkapital fra 14 pct. til 7 pct.  

 på baggrund af, at EL tidligere har fremsat lignende forslag for  

 Folketinget.
Boligmangelen er efterhånden så omfattende, at det  

 haster stærkt med at få gang i nybyggeriet af både  

 familie-, ældre- og ungdomsboliger.
Fra den 1. januar 1998 har kommunerne skullet indskyde en  

 større andel af grundkapitalen, hvilket forudsigeligt har  

 medført et mærkbart fald i byggeraten i kommunerne.
Dette ses  

 som værende i modstrid med forudsigelserne hos både de borgerlige  

 partier og de daværende regeringspartier.
De afgivne tilsagn til kommunerne viser allerede nu, at  

 kommuneaftalen fra 2001 har en positiv effekt på byggeraten.
Men hvis  

 ventelisterne skal ned på et blot nogenlunde acceptabelt niveau, skal  

 der iværksættes yderligere initiativer, f.eks. afskaffelse af den  

 kommunale grundkapital ved byggeri af ungdomsboliger over en bestemt  

 årrække, for at komme den tiltagende bolignød til  

 livs.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er optrykt i  

 betænkningen.
Inge-Lene Ebdrup (V)  

  Rikke Hvilshøj (V)  Ulrik Kragh (V) nfmd.  

  Gudrun Laub (V)  Christian H.
Hansen (DF)  

  Freddie H.
Madsen (DF) Carina Christensen (KF)  

  Helle Sjelle (KF)  Tove Videbæk (KRF)  

  Carsten Bo Jensen (S)  Jytte Andersen (S)  

  Lars Kramer Mikkelsen (S)  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag omdelt på L 29 i BOU Bilagsnr.
