 I henhold til §§ 1, 6, 11 A, 16, 18, 18 A, 19 C, 21 A, 38, 41, 48 og 48 A  

 i lov om beskatningen af pensionsordninger m.v., jf. lovbekendtgørelse nr.  

 836 af 28. september 1994 bestemmes følgende:
 Pensionsordningernes betegnelse m.v.
 § 1.  Forsikringsselskaber skal ved oprettelse eller  

 ændring af livsforsikringer og invalideforsikringer anføre i  

 forsikringspolicen, hvilken beskatningsform forsikringen er undergivet.  

 Angivelsen foretages med den eller de af følgende betegnelser, som svarer til  

 forsikringsaftalens indhold:
 Stk. 2.  Hvis en forsikring består af flere grundformer,  

 der har en forskellig betegnelse efter stk. 1, skal det i policen angives,  

 hvor stor en del af den samlede årspræmie, der falder på de enkelte  

 betegnelser nævnt i stk. 1.
 § 2.  Ved oprettelsen af pensionskasser, der omfattes  

 af pensionsbeskatningslovens § 2, nr. 4, jf. § 3, og af pensionsfonde og  

 lignende, der skal godkendes efter pensionsbeskatningslovens § 6, skal det  

 anføres i vedtægterne eller pensionsregulativet, at pensionsbidrag m.v. og  

 ydelserne til medlemmerne er omfattet af reglerne om pensionsordninger med  

 løbende udbetalinger, jf. pensionsbeskatningslovens afsnit I.
§ 3.  Ved oprettelse eller ændring af  

 opsparingsordninger, der skattemæssigt skal behandles efter reglerne i  

 pensionsbeskatningsloven, skal banker, sparekasser, andelskasser og  

 kapitalpensionsfonde i aftaledokumentet og på eventuelle kontrabøger,  

 depotbeviser samt på kontoudskrifter o.lign. anføre, hvilken beskatningsform  

 opsparingen er undergivet.
Angivelsen foretages med den af følgende  

 betegnelser, der svarer til aftalens indhold:
 Stk. 2.  Betegnelser som nævnt i stk. 1 må ikke anføres  

 på kontoudskrifter eller andre dokumenter vedrørende opsparing og indlån, der  

 ikke opfylder betingelserne for beskatning efter pensionsbeskatningslovens  

 afsnit I eller denne lovs § 51.
 Stk. 3.  Omfatter pensionsordningen flere af de i stk. 1  

 nævnte opsparingsformer, skal hver af de pågældende betegnelser anføres i  

 aftaledokumentet.
 § 4.  Når en pensionsordning er omfattet af  

 pensionsbeskatningslovens afsnit I, skal det i police, aftaledokument,  

 kontoudskrifter samt ved registrering af medlemmer i pensionskasser,  

 pensionsfonde o. lign. anføres, om pensionsordningen er led i et  

 ansættelsesforhold, eller om den er oprettet uden for ansættelsesforhold.
 Stk. 2.  Det skal anføres, såfremt ordningen ændres fra  

 at være en ordning i et ansættelsesforhold til at være en ordning uden for et  

 ansættelsesforhold eller omvendt.
Rateopsparing i pensionsøjemed § 5.  Ved oprettelse af rateopsparing i pensionsøjemed  

 skal der med pengeinstituttet træffes aftale om indbetalingsperiodens længde  

 og størrelsen af det årlige indskud.
Ved en rateopsparing uden for  

 ansættelsesforhold træffes aftalen mellem kontohaver og pengeinstitut og ved  

 en rateopsparing som led i et ansættelsesforhold mellem arbejdstageren,  

 arbejdsgiveren og pengeinstituttet.
Det skal anføres, såfremt en ordning  

 ændres fra at være en ordning i et ansættelsesforhold til at være en ordning  

 uden for et ansættelsesforhold eller omvendt. Ændres indbetalingerne, skal  

 aftalen påtegnes herom.
Stk. 2.  Til rateopsparing i pensionsøjemed og opsparing  

 i pensionsøjemed som led i et ansættelsesforhold kan kun arbejdsgiveren  

 foretage indbetalinger.
Til rateopsparing i pensionsøjemed og opsparing i  

 pensionsøjemed uden for ansættelsesforhold kan arbejdsgiveren ikke foretage  

 indbetalinger.
§ 6.  Pengeinstitutter m.v., der har indgået aftale om  

 oprettelse af rateopsparing i pensionsøjemed, skal til brug ved beregningen  

 af de tillæg, der kan oprettes til ordningen efter pensionsbeskatningslovens  

 § 11 A, stk. 1, nr. 2, foretage en opgørelse af ordningens værdi på  

 tidspunktet for kontohaverens fyldte 55. år.
Opgørelsen af ordningens værdi  

 foretages i henhold til de for pengeinstitutter gældende regnskabsregler.
 § 7.  Tidspunktet for påbegyndelse af udbetalingen fra  

 rateopsparingen og udbetalingsperiodens længde skal fastsættes i aftalen om  

 ordningen.
Stk. 2.  Er der oprettet et tillæg til ordningen, jf. §  

 6, skal tillægget udbetales på samme tidspunkter, med samme  

 udbetalingsperiode og med samme udbetalingsforløb som den ordning, hvortil  

 tillægget knytter sig.
Tilsvarende gælder for aftaler om forhøjelser af  

 indbetalingerne til en rateopsparing i pensionsøjemed.
§ 8.  Før udbetalingen fra en rateopsparing  

 påbegyndes, skal kontohaveren over for pengeinstituttet afgive en erklæring  

 om, hvilket udbetalingsforløb der efter pensionsbeskatningslovens § 11 A,  

 stk. 2, vælges for ordningen.
Valget af udbetalingsforløb er bindende for  

 kontohaveren i hele udbetalingsperioden.
 Stk. 2.  Er kontohaveren afgået ved døden, før  

 udbetalingen fra en rateopsparing er påbegyndt, og er der ikke foretaget et  

 valg af udbetalingsforløb efter stk. 1, skal den, der ifølge aftalen er  

 begunstiget, afgive erklæring om valg af udbetalingsforløb.
 § 9.  Til brug for beregningen af den årlige rate skal  

 pengeinstituttet m.v. foretage en opgørelse af ordningens værdi pr. 31.  

 december året før det kalenderår, hvori rateudbetalingen skal finde sted.  

 Opgørelsen af ordningens værdi foretages i henhold til de for  

 pengeinstitutter gældende regnskabsregler.
 § 10.  Ved beregningen af den årlige rate følges  

 kalenderåret.
Stk. 2.  Den for et år beregnede rate skal senest  

 udbetales ved kalenderårets udløb.
Hvis udbetalingen af den første årsrate  

 ifølge aftalen skal finde sted efter den 1. januar i kalenderåret, kan  

 kontohaveren vælge enten at få hele den beregnede årsrate udbetalt i den  

 resterende del af kalenderåret eller at lade en forholdsmæssig del af den  

 beregnede rate indestå i ordningen som en del af ordningens værdi.
Den del af  

 den første rate, der kan forblive indestående i ordningen, er det beløb, som  

 forholdsmæssigt kan henføres til perioden fra 1. januar i kalenderåret og til  

 det aftalte tidspunkt for rateudbetalingens påbegyndelse.
 Stk. 3.  Rateudbetalingen ophører, såfremt hele kontoens  

 indestående er udbetalt inden udløbet af den valgte udbetalingsperiode.
 Stk. 4.  Det beregnede årlige ratebeløb afrundes til  

 nærmeste hele kroner.
 § 11.  Er midlerne i en rateopsparing i pensionsøjemed  

 anbragt i værdipapirer, skal de værdipapirer, der udtages af ordningen til  

 betaling af den årlige rate, værdiansættes på grundlag af handelsværdien på  

 udtagelsestidspunktet.
Stk. 2.  Er der på den i forbindelse med rateordningen  

 oprettede indlånskonto ikke tilstrækkelige kontantbeløb til indeholdelse af  

 A-skat ved udbetalingen fra rateopsparingen, skal pengeinstituttet sælge  

 værdipapirer under ordningen i nødvendigt omfang.
Kontohaveren skal have  

 underretning herom senest 3 uger før det aftalte udbetalingstidspunkt.
Har  

 kontohaveren ikke senest en uge før det aftalte udbetalingstidspunkt meddelt  

 pengeinstituttet, hvilke værdipapirer der skal sælges, træffer  

 pengeinstituttet bestemmelse herom.
Overskydende beløb indsættes på den til  

 ordningen hørende indlånskonto.
Fradragsreglerne i  

 pensionsbeskatningslovens § 18, stk. 3-7 § 12.  Skattepligtige, hvis samlede årlige fradrag for  

 kapitalindskud, præmier eller bidrag til en pensionsordning med løbende  

 udbetalinger eller en rateforsikring eller en rateopsparing i pensionsøjemed  

 beregnet efter reglerne i pensionsbeskatningslovens § 18, stk. 3-4, udgør et  

 mindre beløb end 25.000 kr. (reguleret), og som vælger at foretage et årligt  

 fradrag på indtil 25.000 kr. (reguleret) efter pensionsbeskatningslovens §  

 18, stk. 5, skal til brug for indkomstopgørelsen angive, med hvilket beløb  

 fradraget efter pensionsbeskatningslovens § 18, stk. 3-4, ønskes forhøjet.  

 Dette beløb (opfyldningsbeløbet) kan sammenlagt med fradraget efter  

 pensionsbeskatningslovens § 18, stk. 3-4, højst udgøre et beløb svarende til  

 forfaldne præmier, bidrag og indskud, som ikke tidligere er fratrukket.  

 Valget af opfyldningsbeløb er bindende for skatteyderen i fradragsperioden,  

 således at kapitalindskud, præmier og bidrag fradrages med lige store årlige  

 beløb i indkomsten for forfaldsåret og hvert af de følgende år, så længe de  

 samlede indskuds- og præmiebeløb er uforandrede.
Indskuds- og præmiebeløb  

 anses i denne sammenhæng for uforandrede, selv om de er pristalsregulerede.  

 Hvis opfyldningsbeløbet fylder fradragsmulighederne på indtil 25.000 kr.  

 (reguleret) helt ud, kan næste års fradragsmulighed dog også fyldes helt ud,  

 selv om den er vokset på grund af regulering.
Det gælder, indtil de forfaldne  

 præmier m.v. er fratrukket.
Har skatteyderen oprettet mere end en forsikring  

 eller en rateopsparing m.v., anses hele opfyldningsbeløbet, hvis der  

 indtræder afgiftspligt for en af ordningerne, for fortrinsvis at være  

 fradraget i de forfaldne indbetalinger på den først tegnede forsikring eller  

 rateopsparing m.v. ved anvendelsen af pensionsbeskatningslovens § 35, stk. 1.  

 I det omfang, forfaldne indbetalinger til den først tegnede forsikring eller  

 rateopsparing m.v. herefter må anses for at være fradraget fuldt ud ved  

 opgørelsen af skatteyderens skattepligtige indkomst, overføres en eventuel  

 uudnyttet del af opfyldningsbeløbet til den følgende forsikring eller  

 opsparing.
Stk. 2.  Indtræder der afgiftspligt efter  

 pensionsbeskatningslovens §§ 29-31 for hele den pågældende ordning, og har  

 det årlige fradrag beregnet efter reglerne i pensionsbeskatningslovens § 18,  

 stk. 3-4, været mindre end 25.000 kr. (reguleret), skal skatteyderen over for  

 vedkommende pensionsinstitut afgive erklæring om, hvorvidt  

 opfyldningsfradraget i pensionsbeskatningslovens § 18, stk. 5, har været  

 benyttet og i bekræftende fald med hvilket beløb.
Skatteyderen skal endvidere  

 oplyse, om der er tegnet en lignende ordning i et andet pensionsinstitut,  

 eller om der er foretaget en forhøjelse af en sådan ordning.
Skatteyderen  

 skal meddele de oplysninger, som i øvrigt måtte være nødvendige for afgiftens  

 beregning, herunder om tidspunktet for oprettelsen af andre ordninger og om  

 opfyldningsfradragets anvendelse.
Hvis skatteyderen ikke inden udløbet af den  

 i pensionsbeskatningslovens § 38, stk. 1, fastsatte frist for afgiftens  

 betaling fremkommer med de nødvendige oplysninger, beregnes afgiften af det  

 fulde afgiftspligtige beløb.
 § 13.  Ved indgåelse af aftaler om oprettelse af en  

 forsikring eller en rateopsparing m.v., der omfattes af bestemmelserne i  

 pensionsbeskatningslovens § 18, stk. 3-5, skal pensionsinstituttet gøre  

 ejeren af ordningen opmærksom på fradragsreglerne i pensionsbeskatningslovens  

 § 18, stk. 3-7, herunder oplyse den pågældende om muligheden for at vælge en  

 forhøjelse af årsfradraget inden for 25.000 kr.'s grænsen (reguleret) i  

 pensionsbeskatningslovens § 18, stk. 5, og om vilkårene for et sådant  

 opfyldningsfradrag, jf. § 18. De samme oplysninger skal gives, såfremt  

 præmien, bidraget eller indskuddet til en pensionsordning med løbende  

 udbetalinger eller en rateforsikring eller en rateopsparing i pensionsøjemed  

 forhøjes på et tidspunkt, hvor den resterende del af præmie- eller  

 bidragsperioden er mindre end 10 år.
 Stk. 2.  Når der indtræder afgiftspligt efter  

 pensionsbeskatningslovens §§ 29-31 for hele den pågældende ordning, og den  

 afgiftspligtiges årlige fradrag efter pensionsbeskatningslovens § 18, stk.  

 3-4, har været mindre end 25.000 kr. (reguleret), skal forsikringsselskabet,  

 pensionskassen eller pengeinstituttet m.v. opfordre den afgiftspligtige til  

 at meddele de i § 12, stk. 2, nævnte oplysninger og på grundlag heraf  

 beregne, om forfaldne præmier og indskud til den pågældende ordning har  

 oversteget den afgiftspligtiges fradrag efter pensionsbeskatningslovens § 18,  

 stk. 3-5, idet eventuelle uafskrevne beløb skal fragå i det afgiftspligtige  

 beløb i henhold til pensionsbeskatningslovens § 35, stk. 1. Modtager  

 forsikringsselskabet eller pengeinstituttet m.v. ikke inden udløbet af  

 fristen for afgiftens betaling, jf. pensionsbeskatningslovens § 38, stk. 1,  

 de nødvendige oplysninger til brug ved beregningen af dette fradrag, skal  

 afgiften beregnes af det fulde afgiftspligtige beløb.
 § 14.  I tilfælde, hvor der træffes aftale om  

 forhøjelse af præmien, bidraget eller indskuddet til en pensionsordning med  

 løbende udbetalinger eller en rateforsikring eller en rateopsparing i  

 pensionsøjemed på et tidspunkt, hvor den resterende del af præmie- eller  

 bidragsperioden er mindre end 10 år, skal pensionsinstituttet give policen  

 eller pensionsaftalen m.v. påtegning om, at præmie- eller bidragsforhøjelsen  

 omfattes af bestemmelserne i pensionsbeskatningslovens § 18, stk. 4-7.
Ophævelse af en pensionsordning efter  

 pensionsbeskatningslovens § § 15.  Skattepligtige, der efter  

 pensionsbeskatningslovens § 18 A, stk. 2, vælger at ophæve en pensionsordning  

 med løbende udbetalinger eller en rateforsikring eller en rateopsparing i  

 pensionsøjemed, skal senest samtidig hermed tilkendegive over for  

 pensionsinstituttet, at pensionsordningen ophæves efter  

 pensionsbeskatningslovens § 18 A, stk. 2. Ellers kan denne bestemmelse ikke  

 anvendes.
 Stk. 2.  Skattemyndighederne kan dog bortse fra fristen  

 efter stk. 1, såfremt særlige omstændigheder taler derfor.
§ 16.  Bliver en pensionsordning med løbende  

 udbetalinger eller en rateforsikring eller en rateopsparing i pensionsøjemed  

 ophævet efter pensionsbeskatningslovens § 18 A, stk. 2, skal vedkommende  

 forsikringsselskab, pensionskasse eller pengeinstitut m.v. på  

 ophævelsestidspunktet tilbageholde 70 pct. af den indestående pensionskapital  

 til sikring af skattekravet i anledning af ophævelsen.
Den indestående  

 pensionskapital er for forsikringer ordningens tilbagekøbsværdi og for  

 rateopsparing i pensionsøjemed ordningens værdi opgjort i henhold til de for  

 pengeinstitutter gældende regnskabsregler.
Det tilbageholdte beløb skal  

 indbetales til Told- og Skattestyrelsen inden 3 måneder efter, at ordningen  

 er ophævet.
Told- og Skattestyrelsen skal samtidig have underretning om, at  

 pensionsbeskatningslovens § 18 A, stk. 2, anvendes.
Den skattepligtige skal  

 underrettes om indbetalingen.
Stk. 2.  Beløb, der tilbageholdes efter stk. 1, skal  

 bruges til dækning af ældre års skatter, jf. § 18 A, stk. 2, i  

 pensionsbeskatningsloven.
Overskydende beløb kan ikke udbetales til  

 skatteyderen, før dette er sket.
Underretningspligt over for arbejdstageren  

 ved kapitalforsikring og § 17.  Forsikringsselskaber, pensionskasser,  

 pengeinstitutter m.v., der har tegnet bortseelsesberettigede ordninger for  

 arbejdstagere, jf. pensionsbeskatningslovens § 19, skal underrette  

 arbejdstagerne om den del af årets bidrag, der er omfattet af beløbsgrænsen  

 efter pensionsbeskatningslovens § 16, stk. 1 og 2.
 Stk. 2.  Underretningspligten kan opfyldes med en  

 underretning i perioden fra 1. januar til 15. december i det år, hvori der er  

 bortseelsesret for bidraget.
 Stk. 3.  Underretningen skal indeholde oplysning om  

 beløb, som der efter de foreliggende oplysninger på underretningstidspunktet  

 vil kunne bortses fra ved opgørelsen af årets skattepligtige indkomst hos  

 modtageren.
 Stk. 4.  Underretningspligten vil kunne opfyldes ved en  

 meddelelse fra arbejdsgiveren på pensionsinstituttets vegne.
 § 18.  Har ejeren af en kapitalforsikring eller en  

 opsparing i pensionsøjemed, der er oprettet uden for et ansættelsesforhold, i  

 et indkomstår foretaget indbetaling til ordningen inden for den i  

 pensionsbeskatningslovens § 16, stk. 1, nævnte beløbsgrænse, og overstiger  

 indbetalingen ejerens personlige indkomst for det pågældende indkomstår, kan  

 det overskydende beløb tilbagebetales på begæring.
Stk. 2.  Anmodning om tilbagebetaling fremsættes over  

 for vedkommende forsikringsselskab eller pengeinstitut m.v.
Beløbet må dog  

 først udbetales, når forsikringsselskabet eller pengeinstituttet m.v. har  

 modtaget et udfyldt skema fra forsikringstageren eller kontohaveren.
Skemaet  

 udarbejdes af Told- og Skattestyrelsen.
 Stk. 3.  Forsikringsselskabet eller pengeinstituttet  

 m.v. skal senest 4 uger efter udbetalingen indsende skemaet til  

 skattemyndighederne i den kommune, hvor forsikringstageren eller kontohaveren  

 har bopæl.
§ 19.  Reglerne i § 18 finder tilsvarende anvendelse  

 på indbetalinger til en kapitalforsikring eller opsparing i pensionsøjemed,  

 der er oprettet som led i et ansættelsesforhold, i det omfang indbetalingen  

 medregnes ved arbejdstagerens indkomstopgørelse efter  

 pensionsbeskatningslovens § 21, 2. pkt.
Tilbagebetalingen er dog betinget af,  

 at arbejdsgiveren har tiltrådt anmodningen.
§ 20  Har ejeren af en kapitalforsikring eller  

 opsparing i pensionsøjemed i et indkomstår foretaget indbetalinger, der  

 overstiger beløbsgrænsen i pensionsbeskatningslovens § 16, stk. 1, kan det  

 for meget indbetalte beløb søges tilbagebetalt, jf. pensionsbeskatningslovens  

 § 21 A, stk. 2. Ansøgning om tilbagebetaling skal indgives til  

 skattemyndighederne i ejerens hjemkommune.
Eventuel tilbagebetaling kan først  

 foretages af vedkommende forsikringsselskab eller pengeinstitut m.v., når  

 skattemyndighedernes tilladelse forevises.
 Stk. 2.  Tilbagebetaling efter stk. 1 kan betinges af,  

 at det for meget indbetalte beløb medtages ved opgørelsen af den  

 skattepligtige formue fra og med det indkomstår, som tilbagebetalingen  

 vedrører.
Afgiften § 21.  Pengeinstitutter m.v., som før 1. januar 1980  

 har indgået aftale om oprettelse af opsparing i pensionsøjemed, skal til brug  

 ved afgørelsen af, hvilke beløb der til sin tid skal afgiftsberigtiges efter  

 de før 1. januar 1980 gældende regler, foretage en opgørelse over  

 ordningernes værdi pr. 31. december 1979. Til værdien pr. 31. december 1979  

 medregnes indbetalinger og renter, der forfaldt efter 31. december 1979, men  

 vedrører tiden før 1. januar 1980. Udbytte m.v. medregnes kun, hvis det  

 forfaldt før 1. januar 1980. Værdipapirer optages til kursværdien pr. 31.  

 december 1979. Obligationer skal dog optages i opgørelsen til kurs 75,  

 såfremt kursværdien pr. 31. december 1979 var lavere end 75.
 Stk. 2.  Forsikringsselskaber m.v., der før 1. januar  

 1980 har indgået aftale om oprettelse af kapitalforsikring i pensionsøjemed,  

 skal, senest når afgiftspligt indtræder, foretage en opgørelse over  

 forsikringens værdi pr. 31. december 1979. Til værdien pr. 31. december 1979  

 henregnes præmiereserven pr. 31. december 1979 samt bonus vedrørende tiden  

 til og med 31. december 1979.
§ 22.  Såfremt ejeren af en opsparing i pensionsøjemed  

 er fyldt 60 år før den 1. januar 1980 eller før denne dato har opnået en  

 lavere pensionsalder, der er godkendt af Ligningsrådet, skal indbetalingerne  

 for 1980 og følgende år indgå på en ny konto.
Den oprindelige konto  

 tilskrives renter m.v. af den del af ordningen, som vedrører indbetalinger  

 før 1. januar 1980, medens renter m.v. vedrørende den nye konto tilskrives  

 denne.
På tilsvarende måde kan der oprettes ny konto, hvis ejeren af en  

 opsparing i pensionsøjemed den 31. december 1979 opfyldte betingelserne for  

 at få kontoen udbetalt som følge af indtruffen invaliditet, jf.  

 pensionsbeskatningslovens § 25, nr. 2. Ny konto som her nævnt kan oprettes,  

 uden at der indgås ny pensionsaftale mellem parterne.
 Stk. 2.  Forsikringsselskaber m.v., der har indgået  

 aftale om kapitalforsikring i pensionsøjemed for en person, der var fyldt 60  

 år den 1. januar 1980, skal senest ved afgiftspligtens indtræden foretage en  

 tilsvarende fordeling af forsikringens værdi som nævnt i stk. 1.
 § 23.  Indtræder der afgiftspligt efter  

 pensionsbeskatningslovens § 25 for en opsparing eller kapitalforsikring i  

 pensionsøjemed, som er oprettet før 1. januar 1972, og har både  

 arbejdsgiveren og arbejdstageren bidraget til ordningen, medfører  

 bestemmelsen i pensionsbeskatningslovens § 26 A, stk. 1, 4. pkt., at  

 pengeinstituttet eller forsikringsselskabet m.v. ved opgørelsen af det beløb,  

 hvoraf der skal betales 40 pct. i afgift, skal bortse fra den del af  

 udbetalingen, der hidrører fra rentetilvækst m.v. efter 31. december 1979  

 vedrørende arbejdstagerens egne indbetalinger før 1. januar 1972. Det samme  

 gælder, hvis der indtræder afgiftspligt efter lovens §§ 28-31 for en  

 kapitalforsikring i pensionsøjemed, der er oprettet før 1. januar 1972, jf.  

 pensionsbeskatningslovens § 33 A, 3. pkt.
 Stk. 2.  Indtræder der afgiftspligt efter  

 pensionsbeskatningslovens §§ 29-31 for en pensionsordning med løbende  

 udbetalinger eller en rateforsikring i pensionsøjemed, der er oprettet før  

 begyndelsen af det indkomstår, der ligger til grund for skatteansættelsen for  

 skatteåret 1955/56, medfører bestemmelsen i pensionsbeskatningslovens § 33 A,  

 4. pkt., at forsikringsselskabet eller pensionskassen m.v. ved beregningen af  

 det beløb, hvoraf der skal betales 40 pct. afgift, skal bortse fra den del af  

 udbetalingen, der hidrører fra forøgelse af præmiereserve m.v. vedrørende  

 indbetalinger før (normalt) 1. januar 1954.
§ 24.  Hvis der efter pensionsbeskatningslovens §§  

 29-31 indtræder afgiftspligt for en pensionsordning med løbende udbetalinger,  

 en rateforsikring i pensionsøjemed eller en indeksordning, efter at  

 udbetalingerne i henhold til kontrakten er begyndt, og er ordningen oprettet  

 før 1. januar 1980, anses de stedfundne udbetalinger for fortrinsvis at  

 hidrøre fra de senest foretagne indbetalinger til ordningen.
Dette gælder  

 både ved opgørelsen af det beløb, hvoraf der skal betales 40 pct. i afgift,  

 og ved opgørelsen af de beløb, hvoraf der skal svares afgift med 35 pct. og  

 25 pct., jf. pensionsbeskatningslovens §§ 33 A og 34.
 Stk. 2.  Er der efter 31. december 1979 indtrådt  

 afgiftspligt efter pensionsbeskatningslovens §§ 28-31 for en ordning, der er  

 oprettet i tiden 1. januar 1972 til 31. december 1979, og vedrører  

 udbetalingen eller dispositionen m.v. kun en del af ordningen, anses denne  

 del for fortrinsvis at hidrøre fra de senest foretagne indbetalinger til  

 ordningen.
§ 25.  Når der efter reglerne i  

 pensionsbeskatningslovens kapitel 3 er indtrådt afgiftspligt for en ordning,  

 skal det forsikringsselskab, pengeinstitut m.v. eller den pensionskasse, hvor  

 ordningen er oprettet, beregne og tilbageholde afgiften.
Denne indbetales  

 inden 3 måneder efter, at forsikringsselskabet, pensionskassen eller  

 pengeinstituttet m.v. har fået kendskab til afgiftspligten, til Told- og  

 Skattestyrelsen.
Stk. 2.  Samtidig med indbetalingen af afgiften skal  

 forsikringsselskabet m.v. indsende en afgiftsanmeldelse til Told- og  

 Skattestyrelsen.
Anmeldelsen foretages ved udfyldning af en af Told- og  

 Skattestyrelsen udfærdiget afgiftsblanket.
Stk. 3.  Indberetning efter stk. 2 kan i stedet  

 foretages på edb-medium.
Vilkårene herfor fastsættes af Told- og  

 Skattestyrelsen.
Stk. 4.  Når en person, der er afgiftspligtig efter  

 reglerne i pensionsbeskatningslovens kapitel 3, tillige skal betale  

 indkomstskat eller tillægsafgift efter reglerne i pensionsbeskatningslovens  

 §§ 48 eller 48 A, skal forsikringsselskabet, pensionskassen eller  

 pengeinstituttet m.v. ud over afgiften tilbageholde en foreløbig skat eller  

 tillægsafgift, dog således at der i alt tilbageholdes 70 pct. af beløb,  

 hvoraf der skal beregnes afgift med 40 pct. eller 35 pct.
Det tilbageholdte  

 beløb skal indbetales til Told- og Skattestyrelsen inden den i stk. 1 nævnte  

 frist.
Den indkomstskattepligtige eller tillægsafgiftspligtige skal  

 underrettes om indbetalingen.
 § 26.  Når der er indtrådt pligt til at  

 afgiftsberigtige en ordning, skal afgiftsblanket udfyldes og indsendes inden  

 udløbet af den i § 24, stk. 1, nævnte frist, selv om afgiftsberegningen i det  

 konkrete tilfælde fører til, at der ikke skal betales afgift.
Godkendelse af pensionsfonde § 27.  Ansøgning om godkendelse af pensionskasser og  

 pensionsfonde efter pensionsbeskatningslovens § 6 indsendes til Told- og  

 Skattestyrelsen (* 1). Pensionskassens (fondens) vedtægter vedlægges  

 tilligemed årsregnskab og oplysning om medlemstal.
Kapitalpensionsfonde § 28.  Ansøgning om godkendelse til at modtage indskud  

 på rateopsparing i pensionsøjemed og opsparing i pensionsøjemed efter  

 pensionsbeskatningslovens § 11 A, stk. 1, nr. 1, og § 12, stk. 1, nr. 1,  

 indsendes til de kommunale skattemyndigheder.
Der skal vedlægges udkast til  

 fondsvedtægter.
 Stk. 2.  Godkendelse er betinget af, at vedtægterne  

 opfylder bestemmelserne i §§ 29-32.
 § 29.  Fondens formål må alene være fælles forvaltning  

 af midler, der indbetales til medlemmernes rateopsparing i pensionsøjemed  

 eller opsparing i pensionsøjemed.
 Stk. 2.  Har fonden mere end 10 medlemmer, skal den  

 ledes af en bestyrelse, hvor medlemmernes repræsentanter bør have den  

 afgørende indfyldelse.
 § 30.  Fonden skal føre en konto for hvert medlem  

 udvisende medlemmets andel af de midler, der forvaltes af fonden.
Stk. 2.  De for det enkelte medlem indbetalte bidrag  

 tilskrives medlemmets konto.
Ved hvert regnskabsårs udløb tilskrives  

 medlemskontiene en efter indeståendet beregnet andel af årets overskud.
 Stk. 3.  For indskud og udbetalinger i løbet af et  

 regnskabsår kan der være fastsat forrentning med en bestemt procentsats til  

 regnskabsårets udløb respektive fra dets begyndelse.
§ 31.  Kapitalpensionsfonde kan anbringe de opsparede  

 midler som anført i kapitel 9 a i lov om banker og sparekasser.  

 Kapitalpensionsfonde kan tillige anbringe de opsparede midler i fast ejendom  

 her i landet, såfremt den aftalte købesum for ejendommen ikke overstiger 50  

 pct. af de opsparede midler.
Investeringer i pantebreve med tinglyst pant i  

 fast ejendom her i landet sidestilles i denne sammenhæng med investeringer i  

 fast ejendom.
 Stk. 2.  Hvis vedtægterne for en kapitalpensionsfond er  

 godkendt før den 17. oktober 1986, kan fondens midler fortsat anbringes i  

 overensstemmelse med de godkendte vedtægter, selv om disse indeholder  

 bestemmelser om anbringelse i andre værdipapirer som nævnt ovenfor eller går  

 ud over den i stk. 1 nævnte grænse på 50 pct. af de opsparede midler.
Stk. 3.  Faste ejendomme, der tilhører  

 kapitalpensionsfonde, medregnes ved opgørelsen af opsparingens værdi med den  

 af vurderingsrådet senest ansatte ejendomsværdi eller med den aftalte  

 købesum, omregnet til kontantværdi, hvis denne er højere.
Pantebreve  

 medregnes med den værdi, hvortil de indgår i realrenteafgiftsregnskabet.
 § 32.  Fondens regnskab skal revideres af en eller  

 flere regnskabskyndige personer, der er uafhængige af fondens bestyrelse.
 Stk. 2.  Årsregnskabet med status skal inden 3 måneder  

 efter regnskabsårets udløb indsendes til skattemyndighederne i den kommune,  

 hvor fonden har hjemsted.
Udtrædelsesgodtgørelse fra Fællesskabernes  

 pensionsordning § 33.  Ved overførsel af pensionsbidrag til  

 Fællesskabernes pensionsordning, jf. pensionsbeskatningslovens § 41, stk. 4,  

 skal ejeren af pensionsordningen underskrive en fuldmagt.
Ved fuldmagten  

 anmodes Europa Kommissionen om at modtage den overførte pensionsordning.
I de  

 tilfælde, hvor ejeren af pensionsordningen modtager en udtrædelsesgodtgørelse  

 fra Fællesskabernes pensionsordning, gives endvidere fuldmagt til Europa  

 Kommissionen til at tilbageføre den del af udtrædelsesgodtgørelsen, der  

 hidrører fra det overførte beløb med tilskrevne renter og bonus m.v., til den  

 danske stat.
 § 34.  Europa Kommissionen indbetaler den i § 33, 3.  

 pkt., nævnte del af udtrædelsesgodtgørelsen til en konto i Danmarks  

 Nationalbank tilhørende Told- og Skatteregion Maribo med angivelse af navn og  

 cpr-nummer på ejeren af pensionsordningen.
 § 35.  Ejeren af pensionsordningen giver Told- og  

 Skatteregion Maribo meddelelse om, hvorvidt det indbetalte beløb skal  

 overføres til en pensionsordning med løbende udbetalinger eller udbetales.  

 Såfremt meddelelse ikke er modtaget inden 3 måneder efter, at Europa  

 Kommissionen har foretaget indbetalingen, vil beløbet blive udbetalt.
§ 36.  Ved udbetaling af det af Europa Kommissionen  

 indbetalte beløb beregner og tilbageholder Told- og Skatteregion Maribo  

 afgift på 40 pct. af beløbet.
Til sikring af et eventuelt skattekrav eller en  

 eventuel tillægsafgift tilbageholder Told- og Skatteregion Maribo ud over  

 afgiften en foreløbig skat eller afgift, således at der ialt i disse tilfælde  

 tilbageholdes 70 pct. af beløbet.
 Stk. 2.  Told- og Skatteregion Maribo udfylder  

 afgiftsanmeldelsen på den af Told- og Skattestyrelsen udfærdigede  

 afgiftsblanket.
§ 37.  Ved klage over beregningen af tillægsafgiften  

 finder pensionsbeskatningslovens § 39 tilsvarende anvendelse.
Ved klage til  

 skatteankenævnet regnes klagefristen fra modtagelsen af meddelelsen om  

 beregningen af tillægsafgiften.
 § 38.  Hvis den afgiftspligtige ikke havde bopæl her i  

 landet på tidspunktet for afgiftspligtens indtræden, skal klage over  

 beregningen af afgiften eller tillægsafgiften rettes til Landsskatteretten  

 senest 1 måned efter, at den afgiftspligtige har modtaget kopi af  

 afgiftsanmeldelsen eller modtaget meddelelse om beregningen af  

 tillægsafgiften.
§ 39.  Af afgiften og tillægsafgiften tilfalder en  

 tredjedel den kommune, der efter lov om kommunal indkomstskat var den  

 afgiftspligtiges skattekommune for det kalenderår, hvori afgiftspligten  

 indtrådte.
Hvis den afgiftspligtige er et dødsbo, tilfalder nævnte tredjedel  

 den kommune, der var afdødes skattekommune for det kalenderår, hvori  

 dødsfaldet er indtruffet.
Stk. 2.  Hvis den afgiftspligtige ikke har en  

 skattekommune for det kalenderår, hvori afgiftspligten indtrådte, eller hvori  

 dødsfaldet er indtruffet, tilfalder en tredjedel af afgiften og  

 tillægsafgiften den kommune, der var den afgiftspligtiges skattekommune ved  

 overførslen af pensionsordningen til Fællesskabernes pensionsordning.
Hvis  

 den afgiftspligtige ikke havde en skattekommune på tidspunktet for  

 overførslen af pensionsordningen, tilfalder en tredjedel af afgiften den  

 kommune, der sidst var den afgiftspligtiges skattekommune.
Stk. 3.  Skal der ud over afgiften betales indkomstskat  

 efter pensionsbeskatningslovens § 48, finder stk. 1 og 2 ikke anvendelse.
I  

 disse tilfælde tilfalder afgiften staten, amtskommunen og kommunen efter de  

 regler, der gælder for indkomstskatter og kirkelige afgifter.
Forskelligt § 40.  Overtrædelse af bestemmelserne i denne  

 bekendtgørelse straffes med bøde.
 § 41.  Ved et pensionsinstitut forstås i denne  

 bekendtgørelse forsikringsselskaber, pensionskasser eller pengeinstitutter  

 m.v., der opretter ordninger, der er omfattet af pensionsbeskatningsloven.
Ikrafttrædelse § 42.  Denne bekendtgørelse træder i kraft den 1.  

 januar 1995. Samtidig ophæves bekendtgørelse nr. 156 af 26. marts 1993.
Skatteministeriet, den 2. januar 1995 Carsten Koch / Carsten Vesterø Jensen (* 1) Ifølge bekendtgørelse nr. 514 af 16. juni 1994 er kompetencen  

 uddelegeret, således at ansøgning skal indsendes til den lokale told- og  

 skatteregion. (I København og Frederiksberg til kommunen). Regionens  

 afgørelse kan påklages til Styrelsen.
