 Den 29. august 1973 er der i København undertegnet  

 følgende tillægsoverenskomst til overenskomsten af 27. oktober 1953 mellem  

 Danmark og Sverige til undgåelse af dobbeltbeskatning vedrørende skatter af  

 arvemidler, jfr. udenrigsministeriets bekendtgørelse nr. 9 af 15. februar  

 1954, Lovtidende C:
TILLÆGSOVERENSKOMST til overenskomsten af 27. oktober 1953 mellem Kongeriget Danmark og  

 Kongeriget Sverige til undgåelse af dobbeltbeskatning vedrørende skatter af  

 arvemidler Kongeriget Danmarks og Kongeriget Sveriges regeringer er, foranlediget af  

 ønsket om at ændre bestemmelserne i overenskomsten af 27. oktober 1953 mellem  

 Kongeriget Danmark og Kongeriget Sverige til undgåelse af dobbeltbeskatning  

 vedrørende skatter af arvemidler, blevet enige om følgende bestemmelser:
Artikel 1 Til artikel 9 i overenskomsten føjes et nyt stykke af følgende ordlyd:
 "Såfremt en gave i Danmark er undergivet afgiftspligt efter lov om  

 afgift af arv og gave eller er indkomstskattepligtig der og tillige er  

 skattepligtig i Sverige som gave eller arveforskud, kan de højeste  

 finansmyndigheder i de to stater træffe særlig aftale i overensstemmelse med  

 principperne i denne overenskomst til undgåelse af dobbeltbeskatning af  

 gaven".
Artikel 2 1. Denne tillægsoverenskomst træder i kraft, efter at  

 det ved noteveksling er bekræftet, at ratifikation i hver af de  

 overenskomstsluttende stater er sket eller, at andre for ikrafttræden  

 nødvendige foranstaltninger i de respektive stater er iagttaget.
 2. Tillægsoverenskomsten udgør en integrerende del af  

 overenskomsten af 27. oktober 1953 og skal forblive i kraft i  

 overensstemmelse med bestemmelserne i artikel 11 i overenskomsten.
 Til bekræftelse herpå har undertegnede, dertil behørigt befuldmægtigede,  

 undertegnet denne tillægsoverenskomst og forsynet samme med deres segl.
 Udfærdiget i København den 29. august 1973 i to eksemplarer, i det danske  

 og svenske sprog, således at de to tekster har samme gyldighed.
 For Kongeriget Danmarks regering:
K.
B.
Andersen For Kongeriget Sveriges regering:
Hubert de Besche Overenskomsten trådte i medfør af artikel 2, stk. 1 i kraft den 11.  

 december 1973.
 Udenrigsministeriet, den 3. januar 1974.
 Ove Guldberg.
