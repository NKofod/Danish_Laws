 Til samtlige ministerier og styrelser m.fl.
 1. Repræsentanter for staten, Kommunernes  

 Landsforening, Københavns og Frederiksberg kommuner, Amtsrådsforeningen i  

 Danmark, Boligselskabernes Landsforening, Praktiserende Arkitekters  

 Råd/Danske Arkitekters Landsforbund, Dansk Ingeniørforening og  

 Ingeniørsammenslutningen har udarbejdet:
Almindelige bestemmelser for teknisk rådgivning og bistand (ABR) Specialnorm for bygningsarbejder-arkitekter Specialnorm for bygningskonstruktioner-ingeniører Specialnorm for bygningsinstallationer-ingeniører I medfør af § 2 og § 8 i lov nr. 228 af 19. maj 1971 om statens  

 byggevirksomhed m.v. bestemmes det herved, at ABR og specialnormerne skal  

 anvendes i forbindelse med teknisk rådgivning og bistand ved statslige og  

 statsstøttede byggearbejder af den art, der omhandles i de tre specialnormer.  

 Reglerne skal lægges til grund ved rådgivningsaftaler, der indgås efter  

 31.8.79.
 For anvendelsen gælder nærmere regler:
I specialnormernes pkt. 3.2.3. omhandles honorar efter regning.
Denne  

 beregningsmåde bør kun anvendes, når der er særlig begrundelse derfor.
Som  

 eksempler herpå kan nævnes de indledende faser i en rådgivningsopgave eller i  

 sådanne tilfælde, hvor opgavens omfang er vanskelig overskuelig.
Anvendes honorar efter regning, skal bygherren benytte adgangen i  

 specialnormernes pkt. 3.2.3. til at kræve indsigt med aflønningen af de  

 medarbejdere, der ansættes på opgaven.
Det må påses, at aflønningen er  

 tilpasset de kvalifikationer, der er nødvendige til opgavens løsning.
I  

 vurderingen heraf bør indgå den aflønning, som statens overenskomster ville  

 føre til, jfr. bemærkningerne herom til pkt. 3.2.3.
 Et alternativ til honorarefter regning vil kunne være et fast honorar,  

 jfr. pkt. 3.2.1. Fast honorar bør ikke aftales, hvor det på grund af  

 usikkerhed om opgavens omfang kan føre til højt vederlag.
 2. Opmærksomheden henledes på, at der i et tillæg til  

 specialnormerne er bestemmelser om totalrådgivning, som indeholder forenklede  

 regler for honorarberegning for visse almindelig forekommende kategorier af  

 byggeopgaver.
 3. For at lette bygherrernes anvendelse af de nye  

 regler er der udarbejdet en eksempelsamling, en vejledning om brugen af  

 specialnormerne og standardaftaleformular med tilhørende vejledning.  

 Aftaleformularen forudsættes benyttet.
 ABR, Specialnormerne, eksempelsamling og vejledning vedlægges.
 Da der er tale om en nydannelse, tages ABR og specialnormerne foreløbig i  

 brug for en periode på 5 år, i hvilken en revisionskomite og monopoltilsynet  

 vil følge anvendelsen af reglerne og det resulterende honorarniveau.
 4. Boligministeriets cirkulæreskrivelse af 17. marts  

 1967, som fastholdt arkitekthonorarreglerne af 1958 for statslige  

 byggearbejder m.v. med visse modifikationer, ophæves hermed.
 5. Uanset bestemmelsen i boligministeriets cirkulære  

 nr. 124 af 24. juni 1974 om kontrol- og regnskabsmæssige bestemmelser  

 vedrørende statslige byggearbejder m.v. punkt 5, ad d, skal aftaler om  

 teknisk rådgivning og bistand ved statslige byggearbejder, som indgås efter  

 de nye normer, indtil videre forelægges for byggestyrelsen til godkendelse.
I en række løbende aftaler om teknisk rådgivning og bistand findes  

 bestemmelser om, at aftalen skal genforhandles, når nye honorarregler m.v.  

 træder i kraft.
Resultatet af sådanne genforhandlinger skal også indtil  

 videre forelægges byggestyrelsen til godkendelse.
 6. De statslige bygherrer kan iøvrigt rette  

 henvendelse til byggestyrelsen, statsbyggekontoret og til arkitekt m.a.a.  

 Aage Hamrum, Skanderborgvej 201, 8260 Viby, (06.14.10.00) om anvendelsen af  

 de nye regler.
 Bygherrer, der opfører byggeri med statsstøtte, kan ligeledes rette  

 henvendelse om anvendelsen af de nye regler til arkitekt Aage Hamrum.
 ABR og specialnormerne, eksempelsamlingen, vejledningen og  

 aftaleformularen er udsendt af rådgiverorganisationerne, hos hvilke  

 yderligere eksemplarer kan rekvireres.
 7. For almennyttigt boligbyggeri med statsstøtte  

 findes bestemmelserne om anvendelsen af de nye regler i en cirkulæreskrivelse  

 udsendt af boligstyrelsen i september 1979.
 Byggestyrelsen, den 1. september 1979.
