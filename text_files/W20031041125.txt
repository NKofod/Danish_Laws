Klage  

 over manglende konstatering af brækket højre kindben  

  

 og ikke rettidig radiologisk vurdering af røntgenundersøgelse Nævnet fandt ikke grundlag for at kritisere  

 afdelingslæge B og lagde herved vægt på, at trods en relevant undersøgelse af  

 ansigtsskelettet, kan der ikke altid konstateres eventuelle brud i regionen.  

 Nævnet lagde endvidere vægt på, at hudafskrabninger i ansigtet i  

 almindelighed  

 ikke bør behandles med sammensyning eller limning, og at ar, som kræver  

 plastikkirurgisk behandling, ikke nødvendigvis tages til indtægt for, at den  

 primære behandling var forkert.
Nævnet fandt heller ikke grundlag for kritisere  

 afdelingslæge A, som selvstændigt havde vurderet, at der ikke var tegn på  

 brud  

 i højre kindben.
Nævnet lagde vægt på, at det almindeligvis er en radiologisk  

 specialopgave at vurdere, om der af røntgenbilleder af ansigtsskelettet kan  

 ses  

 abnormiteter, idet tolkningen ofte er vanskelig.
Nævnet fandt endelig ikke grundlag for at kritisere den  

 ledende overlæge på røntgenafdelingen for den anvendte procedure.
Nævnet  

 lagde  

 vægt på, at på trods af, at det var overvejende sandsynligt, at  

 røntgenbillederne ikke var blevet gennemgået på den førstkommende  

 røntgenkonference fire dage efter selve røntgenundersøgelsen, så kunne det  

 ikke  

 udelukkes, at de var blev gennemgået på røntgenafdelingen samme eller  

 følgende  

 dag.
Nævnet lagde vægt på, at operation af den pågældende brudtype inden en  

 uge  

 ikke giver dårligere resultater end operation en af de første dage.
