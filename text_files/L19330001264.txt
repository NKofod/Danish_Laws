Ved kgl.
Resolution af 13. Juni 1932 har Danmark ratificeret den i Genf den 27. Juli 1929 vedtagne Konvention om Behandling af Krigsfanger, efter at Rigsdagen hertil havde givet sit Samtykke.
 Konventionen har følgende Ordlyd:
KONVENTION om Behandling af Krigsfanger af 27. Juli 1929.
PRÆSIDENTEN FOR DET TYSKE RIGE, PRÆSIDENTEN FOR AMERIKAS FORENEDE STATER,  

 FORBUNDSPRÆSIDENTEN FOR REPUBLIKEN ØSTRIG, HANS MAJESTÆT BELGIERNES KONGE,  

 PRÆSIDENTEN FOR REPUBLIKEN BOLIVIA, PRÆSIDENTEN FOR REPUBLIKEN BRASILIENS  

 FORENEDE STATER, HANS MAJESTÆT KONGEN AF STORBRITANNIEN, IRLAND OG DE  

 BRITISKE OVERSØISKE BESIDDELSER, KEJSER AF INDIEN, HANS MAJESTÆT BULGARERNES  

 KONGE, PRÆSIDENTEN FOR REPUBLIKEN CHILE, PRÆSIDENTEN FOR REPUBLIKEN KINA,  

 PRÆSIDENTEN FOR REPUBLIKEN COLUMBIA, PRÆSIDENTEN FOR REPUBLIKEN CUBA, HANS  

 MAJESTÆT KONGEN AF DANMARK OG ISLAND, PRÆSIDENTEN FOR DEN DOMINIKANSKE  

 REPUBLIK, HANS MAJESTÆT KONGEN AF ÆGYPTEN, HANS MAJESTÆT KONGEN AF SPANIEN,  

 PRÆSIDENTEN FOR REPUBLIKEN ESTLAND, PRÆSIDENTEN FOR REPUBLIKEN FINLAND,  

 PRÆSIDENTEN FOR DEN FRANSKE REPUBLIK, PRÆSIDENTEN FOR DEN HELLENSKE REPUBLIK,  

 HANS HØJHED GUVERNØREN AF UNGARN, HANS MAJESTÆT KONGEN AF ITALIEN, HANS  

 MAJESTÆT KEJSEREN AF JAPAN, PRÆSIDENTEN FOR REPUBLIKEN LETLAND, HENDES  

 KONGELIGE HØJHED STORHERTUGINDEN AF LUXEMBOURG, PRÆSIDENTEN FOR MEXICOS  

 FORENEDE STATER, PRÆSIDENTEN FOR REPUBLIKEN NICARAGUA, HANS MAJESTÆT NORGES  

 KONGE, HENDES MAJESTÆT DRONNINGEN AF NEDERLANDENE, HANS KEJSERLIGE MAJESTÆT  

 SHAHEN AF PERSIEN, PRÆSIDENTEN FOR REPUBLIKEN POLEN, PRÆSIDENTEN FOR DEN  

 PORTUGISISKE REPUBLIK, HANS MAJESTÆT KONGEN AF RUMÆNIEN, HANS MAJESTÆT  

 SERBERNES, KROATERNES OG SLOVENERNES KONGE, HANS MAJESTÆT KONGEN AF SIAM,  

 HANS MAJESTÆT KONGEN AF SVERIGE, DET SCHWEIZISKE FORBUNDSRAAD, PRÆSIDENTEN  

 FOR DEN CZEKOSLOVAKISKE REPUBLIK, PRÆSIDENTEN FOR DEN TYRKISKE REPUBLIK,  

 PRÆSIDENTEN FOR DEN ØSTLIGE REPUBLIK URUGUAY OG PRÆSIDENTEN FOR REPUBLIKEN  

 VENEZUELAS FORENEDE STATER, der anerkender, at alle Magter i Tilfælde af Krig skal være forpligtet  

 til, saavidt det er muligt, at formindske Krigens uundgaaelige Haardhed og  

 mildne Krigsfangernes Vilkaar; og som ønsker yderligere at udvikle de Grundsætninger, som er kommet til  

 Udtryk i de internationale Haag-Konventioner, i Særdeleshed Konventionen om  

 Regler og Vedtægter for Krig og det denne vedhæftede Reglement; har besluttet af afslutte en Konvention i dette Øjemed og som deres  

 Befuldmægtigede udnævnt:
 PRÆSIDENTEN FOR DET TYSKE RIGE:
Hans excellence HR.
EDMUND RHOMBERG, Dr. juris, Gesandt til Raadighed; PRÆSIDENTEN FOR AMERIKAS FORENEDE STATER:
HR, ELIOT WADSWORTH, fhv. tilforordnet Sekretær for Finansvæsenet, Hans  

 excellence HR.
HUGH R.
WILSON, Amerikas Forenede Staters overordentlige  

 Gesandt og befuldmægtigede Minister i Bern; FORBUNDSPRÆSIDENTEN FOR REPUBLIKEN ØSTRIG:
HR.
MARC LEITMAIER, Dr. juris, Ministerialraad i det federale Kancelli,  

 Udenrigsdepartementet; HANS MAJESTÆT BELGIERNES KONGE:
HR.
PAUL DEMOLDER, Generallæge, Chef for Sundhedstjenesten i 1. militære  

 Udskrivningskreds, HR.
JOSEPH DE RUELLE, juridisk Raadgiver i Udenrigsministeriet; PRÆSIDENTEN FOR REPUBLIKEN BOLIVIA:
Hans Excellence HR.
ALBERTO CORTADELLAS, Bolivias Ministerresident i Bern; PRÆSIDENTEN FOR REPUBLIKEN BRASILIENS FORENEDE STATER:
Hans Excellence HR.
RAOUL DE RIO-BRANCO, Brasiliens overordentlige Gesandt  

 og befuldmægtigede Minister i Bern; HANS MAJESTÆT KONGEN AF STORBRITANNIEN, IRLAND OG DE BRITISKE OVERSØISKE  

 BESIDDELSER, KEJSER AF INDIEN:
 For Storbritannien og Nord-Irland saavel som for alle Dele af det britiske  

 Rige, der ikke er særskilte Medlemmer af Folkenes Forbund:
Hans Excellence Sir HORACE RUMBOLD, Hans Britiske Majestæts Ambassadør i  

 Berlin; For Canada:
Hr.
WALTER ALEXANDRE RIDDELL, den canadiske Regerings faste Raadgiver ved  

 Folkenes Forbund; For Den Australske Forbundsstat:
Hans Excellence Hr.
CLAUD RUSSELL, Hans Britiske Majestæts overordentlige  

 Gesandt og befuldmægtigede Minister i Bern; For Ny Zealand: Hans Excellence Hr.
CLAUD RUSSELL, Hans Britiske Majetæts  

 overordentlige Gesandt og befuldmægtigede Minister i Bern; For Den Sydafrikanske Union:
Hr.
ERIC HENDRIK LOUW, den sydafrikanske Unions Højkommissær i London; For Den Irske Fristat:
Hr.
SEAN LESTER, den irske Fristats Repræsentant ved Folkenes Forbund; For Indien:
Hans Excellence Hr.
CLAUD RUSSELL, Hans Britiske Majestæts overordentlige  

 Gesandt og befuldmægtigede Minister i Bern, HANS MAJESTÆT BULGARERNES KONGE:
Hr.
DIMITRI MIKOFF, Bulgariens Charge d'Affaires i Bern, den bulgarske  

 Regerings faste Repræsentant ved Folkenes Forbund; Hr.
STEPHANE N.
LAFTCHIFF, Medlem af Bestyrelsesraadet for det bulgarske  

 Røde Kors; PRÆSIDENTEN FOR REPUBLIKEN CHILE:
Hr.
GUILLERMO NOVOA-SEPULVEDA, Oberst, Militærattache ved Chiles  

 Gesandtskab i Berlin, Hr, DARIO PULGAR-ARRIAGADA, Kaptajn i Sundhedstjenesten; PRÆSIDENTEN FOR REPUBLIKEN KINA:
Hr.
CHI YUNG HSIAO, Kinas Charge d'Affaires a.i. i Bern; PRÆSIDENTEN FOR REPUBLIKEN COLOMBIA:
Hans Excellence Hr.
FRANCISCO JOSE DE URRUTIA, Colombias overordentlige  

 Gesandt og befuldmægtigede Minister i Bern; PRÆSIDENTEN FOR REPUBLIKEN CUBA:
Hans Excellence Hr.
CARLOS DE ARMENTROS Y DE CARDENAS, Cubas  

 overordentlige Gesandt og befuldmægtigede Minister i Bern, Hr.
CARLOS BLANCO Y SANCHEZ, Legationssekretær, tilforordnet Cubas  

 Delegation ved Folkenes Forbund; HANS MAJESTÆT KONGEN AF DANMARK OG ISLAND:
 For Danmark:
Hans Excellence Kammerherre HARALD SCAVENIUS, Danmarks overordentlige  

 Gesandt og befuldmægtigede Minister i Schweiz og Nederlandene, fhv.  

 Udenrigsminister, Hr.
GUSTAV M.
RASMUSSEN, Danmarks Charge d'Affaires a.i. i Bern; PRÆSIDENTEN FOR DEN DOMINIKANSKE REPUBLIK:
Hr.
CHARLES ACKERMANN, den dominikanske Republiks Konsul i Genf; HANS MAJESTÆT KONGEN AF ÆGYPTEN:
Hr.
MOHAMMED ABDEL MONEIM RIAD, »Avocat au Contentieux de  

 l'Etat«, Professor i international Ret ved Militærskolen i Kairo.
Hr.
HENRI WASSIF SIMAIKA, Attache ved Ægyptens Gesandtskab i Rom; HANS MAJESTÆT KONGEN AF SPANIEN:
Hans Excellence MARQUIS'EN AF TORREHERMOSA, Spaniens overordentlige  

 Gesandt og befuldmægtigede Minister i Bern; PRÆSIDENTEN FOR REPUBLIKEN ESTLAND:
Hr.
HANS LEESMENT, Dr. med., Præsident for det estniske Røde Kors; PRÆSIDENTEN FOR REPUBLIKEN FINLAND:
Hr.
A.E.
MARTOLA, Oberstløjtnant, Militærattache ved Finlands Gesandtskab  

 i Paris; PRÆSIDENTEN FOR DEN FRANSKE REPUBLIK:
Hans Excellence Hr.
HENRI CHASSAIN DE MARCILLY, Frankrigs Ambassadør i  

 Bern; Hr.
JEAN DU SAULT, Frankrigs Ambassaderaad i Bern; PRÆSIDENTEN FOR DEN HELLENSKE REPUBLIK:
Hr.
RAPHAEL RAPHAEL, Grækenlands Charge d'Affaires a.i. i Bern, Hr.
SOPHOCLE VENIZELOS, Oberstløjtnant, Militærattache ved Grækenlands  

 Gesandtskab i Paris; HANS HØJHED GUVERNØREN AF UNGARN:
Hans Excellence Hr.
PAUL DE HEVESY, Ministerresident, den ungarnske  

 Regerings faste Delegerede ved Folkenes Forbund; HANS MAJESTÆT KONGEN AF ITALIEN:
Hr.
GIOVANNI CIRAOLO, Senator; HANS MAJESTÆT KEJSEREN AF JAPAN:
Hans Excellence Hr.
ISABURO YOSHIDA, Japans overordentlige Gesandt og  

 befuldmægtigede Minister i Bern, Hr.
SADAMU SHIMOMURA, Oberstløjtnant, Hr.
SEIZO MIURA, Kaptajn, Marineattache ved Japans Ambassade i Paris; PRÆSIDENTEN FOR REPUBLIKEN LETLAND:
Hans Excellence Hr.
CHARLES DUZMANS, Letlands overordentlige Gesandt og  

 befuldmægtigede Minister hos H.M.
Serbernes, Kroaternes og Slovenernes Konge,  

 fast Delegeret ved Folkenes Forbund, Hans Excellence Hr.
OSKAR VOIT, Letlands overordentlige Gesandt og  

 befuldmægtigede Minister i Schweiz, Tyskland, Ungarn og Nederlandene; HENDES KONGELIGE HØJHED STORHERTUGINDEN AF LUXEMBURG:
Hr.
CHARLES VERMAIRE, Storhertugdømmets Konsul i Genf; PRÆSIDENTEN FOR MEXIKOS FORENEDE STATER:
Hans Excellence Hr.
FRANCISCO CASTILLO NAJERA, Generallæge, Mexikos  

 overordentlige Gesandt og befuldmægtigede Minister i Bryssel; PRÆSIDENTEN FOR REPUBLIKEN NICARAGUA:
Hr.
ANTOINE SOTTILE, Dr. juris, Nicaraguas faste Delegerede ved Folkenes  

 Forbund; HANS MAJESTÆT NORGES KONGE:
Hans Excellence Hr.
JOHANNES IRGENS, Norges overordentlige Gesandt og  

 befuldmægtigede Minister i Bern, Rom og Athen, Hr.
JENS CHRISTIAN MEINICH, Kaptajn af Fodfolket, Generalsekretær ved det  

 norske Røde Kors; HENDES MAJESTÆT DRONNINGEN AF NEDERLANDENE:
Hans Exellence Hr.
WILLEM ISAAC DOUDE VAN TROOSTWIJK, Nederlandenes  

 overordentlige Gesandt og befuldmægtigede Minister i Bern, Hr.
JOHAN CARL DIEHL, Generalmajor, Generalinspektør for Hærens  

 Sundhedsvæsen, Vicepræsident for det nederlandske Røde Kors, Hr.
JACOB HARBERTS, Kaptajn af Generalstaben, Lærer ved Krigshøjskolen; HANS KEJSERLIGE MAJESTÆT SHAHEN AF PERSIEN:
Hans Excellence Hr.
ANOUCHIREVAN KHAN SEPAHBODI, Persiens overordentlige  

 Gesandt og befuldmægtigede Minister i Bern; PRÆSIDENTEN FOR REPUBLIKEN POLEN:
Hr.
JOSEPH GABRIEL PRACKI, Stabslæge, Hr.
W.
JERZY BABECKI, Oberstløjtnant; PRÆSIDENTEN FOR DEN PORTUGISISKE REPUBLIK:
Hans Excellence Hr.
VASCO DE QUEVEDO, Portugals overordentlige Gesandt og  

 befuldmægtigede Minister i Bern, Hr.
FRANCISCO DE CALHEIROS E MENEZES, 1. Legationssekretær; HANS MAJESTÆT KONGEN AF RUMÆNIEN:
Hans Excellence Hr.
MICHEL B.
BOERESCO, Rumæniens overordentlige Gesandt  

 og befuldmægtigede Minister i Bern; Hr.
EUGENE VERTEJANO, Oberst, Officer af Generalstaben; HANS MAJESTÆT SERBERNES, KROATERNES OG SLOVENERNES KONGE Hans Excellence Hr.
ILIJA CHOUMENKOVITCH, det serbiske, kroatiske og  

 slovenske Kongeriges overordentlige Gesandt og befuldmægtigede Minister i  

 Bern, fast Delegeret ved Folkenes Forbund.
 HANS MAJESTÆT KONGEN AF SIAM:
Hans Højhed Prins VARNVAIDYA, Siams overordentlige Gesandt og  

 befuldmægtigede Minister i London; HANS MAJESTÆT KONGEN AF SVERIGE:
Hans Excellence Hr.
KARL IVAN WESTMAN, Sveriges overordentlige Gesandt og  

 befuldmægtigede Minister i Bern; DET SCHWEIZISKE FORBUNDSRAAD:
Hr.
PAUL DINICHERT, overordentlig Gesandt, Chef for det federale politiske  

 Departements Afdeling for udenrigske Anliggender, Hr.
CARL HAUSER, Oberst af Sundhedstropperne, Overlæge i Hæren, Hr.
ANTON ZUBLIN, Oberst af Fodfolket til Raadighed, Advokat, Hr.
ROGER DE LA HARPE, Oberstløjtnant af Sundhedstropperne, Læge, Hr.
DIETRICH SCHINDLER, Major i det militære Retsvæsen, Professor i  

 international Ret ved Universitetet i Zurich; PRÆSIDENTEN FOR DEN CHEKOSLOVAKISKE REPUBLIK:
Hans Excellence Hr.
ZDENEK FIERLINGER, Czekoslovakiets overordentlige  

 Gesandt og befuldmægtigede Minister i Bern; PRÆSIDENTEN FOR DEN TYRKISKE REPUBLIK:
Hans Excellence HASSAN BEY, Vicepræsident for Tyrkiets Nationalforsamling,  

 Vicepræsident for den tyrkiske Røde Halvmaane, Hans Excellence NUSRET BEY, Præsident for Republikens Statsraad, Professor AKIL MOUKHTAR, Dr. med., Dr.
ABDULKADIR BEY, Oberstløjtnant, Militærlæge, Professor ved »l'Application« og ved Hospitalet i Gulhane.
 PRÆSIDENTEN FOR DEN ØSTLIGE REPUBLIK URUGUAY:
Hans Excellence Hr.
ALFREDO DE CASTRO, Uruguys overordentlige Gesandt og  

 befuldmægtigede Minister i Bern; PRÆSIDENTEN FOR REPUBLIKEN VENEZUELAS FORENEDE STATER:
Hans Excellence Hr.
CARACCIOLO PARRA-PEREZ, Venezuelas overordentlige  

 Gesandt og befuldmægtigede Minister i Rom, Hr.
IVAN MANUEL HURTADO-MACHADO, Venezuelas Charge d'Affaires a.i. i Bern; Hvilke, efter at have meddelt hverandre deres Fuldmagter, som befandtes i  

 god og rigtig Form, er kommet overens om følgende:
Almindelige Bestemmelser Artikel 1.
 Nærværende Konvention kommer, uden Bestemmelserne i Afsnit VII  

 præjudiceres til Anvendelse:
 Artikel 2.
 Krigsfangerne er i den fjendtlige Stats og ikke i de Personers eller  

 Afdelingers Magt, som har taget dem til Fange.
 De skal til enhver Tid behandles humant og navnlig beskyttes mod  

 Voldshandlinger, Forhaanelser og offentlig Nysgerrighed.
 Anvendelse af Repressalier overfor dem er forbudt.
 Artikel 3.
Krigsfangerne har Krav paa, at deres Person og deres Ære respekteres.
Der  

 skal vises Kvinder alle de Hensyn, der tilkommer deres Køn.
 Fangerne bevarer deres fulde borgerlige Rettigheder.
 Artikel 4.
 Det paahviler den Stat, i hvis Fangenskab Krigsfangerne befinder sig, at  

 sørge for deres Underhold.
 Forskellighed i Behandling af Krigsfangerne er kun lovlig, hvis den  

 skyldes den militære Grad, den fysiske eller psykiske Sundhedstilstand,  

 faglige Kvalifikationer eller Kønnet hos dem, der nyder godt deraf.
 Om Tilfangetagelse.
 Artikel 5.
 Enhver Krigsfange er forpligtet til paa Forespørgsel desangaaende at  

 opgive sit rette Navn og sin Grad eller sit Stamlistenummer.
 I Tilfælde af, at han overtræder denne Bestemmelse, udsætter han sig for  

 Indskrænkning i de Fordele, som tilstaas Fanger af hans Kategori.
Der maa ikke udøves Tvang overfor Krigsfangerne for at opnaa Oplysninger  

 om deres Hærs eller deres Lands Stilling.
De Fanger, der nægter at svare, maa  

 hverken trues, fornærmes eller udsættes for Ubehageligheder eller Ulemper af  

 Nogensomhelst Art.
 Hvis en Fange paa Grund af sin fysiske eller mentale Tilstand er ude af  

 Stand til at angive, hvem han er, skal han overgives til Sundhedsvæsenet.
 Artikel 6.
 Alle Effekter og Genstande til personlig Brug - undtagen Vaaben, Heste,  

 den militære Udrustning og Militærpapirer - skal forblive i Krigsfangernes  

 Besiddelse, ligesom Staalhjælmene og Gasmaskerne.
De Penge, som Fangerne har paa sig, kan kun fratages dem efter Ordre af en  

 Officer, og efter at deres Beløb er konstateret.
Der skal afgives en  

 Kvittering for Beløbet.
De saaledes fratagne Summer skal føres i Regning for  

 hver Fange.
 Identitetsbeviser, Gradstegn, Dekorationer og Værdigenstande kan ikke  

 fratages Fangerne.
 Om Fangenskab.
 SEKTION I.
 OM KRIGSFANGERNES EVAKUERING.
 Artikel 7.
 Saa hurtigt som muligt efter deres Tilfangetagelse skal Krigsfangerne  

 evakueres til Depoter, beliggende i en Egn tilstrækkelig langt fra Kampzonen,  

 til at de befinder sig udenfor Fare.
 Kun de Fanger, som paa Grund af deres Saar eller Sygdom vilde løbe større  

 Risiko ved at blive evakueret end ved at blive paa Stedet, kan midlertidig  

 tilbageholdes i Farezonen.
 Fangerne maa ikke unødig udsættes for Fare, medens de venter paa at blive  

 evakueret fra Kampzonen.
 Evakuering til Fods af Fangerne maa normalt kun ske i Dagsmarcher paa 20  

 Kilometer, medmindre Nødvendigheden af at naa Depoter med Vand og  

 Levnedsmidler kræver længere Marcher.
 Artikel 8.
De krigsførende er forpligtede til ved Hjælp af Oplysningskontorerne,  

 saaledes som disse er organiseret ved Artikel 77, saa hurtigt som muligt  

 gensidig at underrette hinanden om enhver Tilfangetagelse.
De er ligeledes  

 pligtige gensidig at meddele hinanden de officielle Adresser, under hvilke  

 Familiekorrespondance kan sendes til Krigsfangerne.
 Saasnart det er muligt, skal enhver Fange sættes i stand til selv at  

 brevveksle med sin Familie paa de Betingelser, der er fastsat i Artikel 36 og  

 følgende Artikler.
 Hvad angår Fanger, taget til Søs, skal Bestemmelserne i nærværende Artikel  

 iagttages snarest muligt efter Ankomsten til Havn.
 SEKTION II.
 OM KRIGSFANGELEJRE.
 Artikel 9.
 Krigsfangerne kan interneres i en By, i en Fæstning eller paa et  

 hviketsomhelst andet Sted med Forpligtelse til ikke at fjerne sig ud over  

 visse fastsatte Grænser.
 De kan ligeledes interneres i indhegnede Lejre; de kan ikke indespærres  

 eller konsigneres uden som absolut nødvendig Sikkerheds- eller  

 Sundhedsforanstaltning og kun saalænge Omstændighederne nødvendiggør denne  

 Forholdsregel.
 De Fanger, der er taget til Fange i Egne, der er usunde, eller hvis Klima  

 er skadeligt for Personer, der kommer fra tempererede Zoner, skal saa snart  

 som muligt overføres til et Sted med gunstigere Klima.
 De krigsførende skal saa vidt muligt undgaa at samle Fanger af forskellig  

 Race og Nationalitet i samme Lejr.
 Ingen Fange kan paa noget tidspunkt sendes tilbage til en Egn, hvor han  

 udsættes for Kampzonens Ild, og ej heller benyttes til ved sin Nærværelse at  

 beskytte visse Punkter eller Egne mod Bombardement.
 Om Lejrenes Indretning.
 Artikel 10.
 Krigsfangerne skal underbringes i Bygninger eller Barakker, som frembyder  

 enhver mulig Garanti for Hygiejne og gode sanitære Forhold.
Lokalerne skal være fuldstændig fri for Fugtighed,tilstrækkelig opvarmet  

 og oplyst.
Der skal være truffet alle Forholdsregler mod Brandfare.
 Med Hensyn til Soverum skal disses samlede Gulvflade, Minimumsluftmængde,  

 Indretning og Sengeudstyr opfylde samme Betingelser, som gælder for den Magts  

 Depotafdelinger, i hvis Fangenskab Krigsfangerne befinder sig.
 Om Krigsfangernes Ernæring og Paaklædning.
 Artikel 11.
 Krigsfangernes Kostportion skal i Mængde og Art svare til Depottroppernes.
 Der skal desuden gives Fangerne Lejlighed til selv at tilberede de  

 Forsyninger, som de maatte være i Besiddelse af.
De skal forsynes med Drikkevand i tilstrækkelig Mængde.
Tobaksrygning skal  

 tillades.
Fangerne kan anvendes i Køkkenerne.
 Alle kollektive Straffeforanstaltninger med Hensyn til Forplejningen er  

 forbudt.
 Artikel 12.
Den Magt, der har Krigsfanger, skal forsyne disse med Klæder, Linned og  

 Fodtøj.
Fornyelse og Istandsættelse af disse Effekter skal finde Sted  

 regelmæssigt.
Desuden skal der gives Arbejderne en Arbejdsdragt, overalt hvor  

 Arbejdets Art kræver det.
 I alle Lejre skal der oprettes Kantiner, hvor Fangerne kan skaffe sig  

 Levnedsmidler og almindelige Brugsgenstande til de lokale Markedspriser.
 Lejradministrationernes Fortjeneste paa Kantinerne skal anvendes til  

 Fordel for Fangerne.
 Om Hygiejnen i Lejrene.
 Artikel 13.
 De krigsførende er pligtige at træffe alle Hygiejneforanstaltninger, der  

 er nødvendige for at sikre Lejrenes Renlighed og Sundhed og for at forebygge  

 Epidemier.
 Krigsfangerne skal Dag og Nat kunne disponere over Installationer, der er  

 overensstemmende med Hygiejnens Regler, og som stadig holdes rene.
 Desuden skal Fangerne - bortset fra de Kar- og Brusebade, som Lejrene skal  

 være forsynet med i størst mulig Udstrækning - forsynes med en til  

 Renligholdelse af deres Legeme tilstrækkelig Mængde Vand.
 De bør have Adgang til at gøre Legemsøvelser og til at komme ud i fri  

 Luft.
 Artikel 14.
Enhver Lejr skal raade over et Sygehus, hvor Krigsfangerne kan faa den  

 Pleje af enhver Art, som de maatte behøve.
I paakommende Tilfælde skal der  

 reserveres Lokaler til Isolering af de Patienter, der er angrebet af  

 smitsomme Sygdomme.
 Omkostningerne ved Behandlingen, deri indbefattet Udgifterne ved  

 Anskaffelsen af foreløbige kunstige Lemmer, afholdes af den Magt, i hvis  

 Fangenskab Krigsfangerne er.
 De krigsførende er pligtige paa Forlangende at udlevere enhver behandlet  

 Fange er officiel Erklæring, som angiver Arten og Varigheden af hans Sygdom  

 samt den Behandling, han har faaet.
 Det staar de krigsførende frit for ved særlige Aftaler gensidigt at  

 bemyndige hinanden til i Lejrene at tilbageholde Læger og Sygepassere, der er  

 beskæftiget med at pleje deres fangne Landsmænd.
 De Fanger, der er angrebet af en alvorlig Sygdom, eller hvis Tilstand  

 nødvendiggør et betydeligt kirurgisk Indgreb, bør for den Magts Regning, i  

 hvis Fangenskab de er, have Adgang til enhver militær eller civil  

 Institution, der er egnet til Behandling af dem.
 Artikel 15.
Der skal mindst een Gang om Maaneden foretages Lægeundersøgelse af  

 Fangerne.
Undersøgelserne har til Formaal at kontrollere den almindelige  

 Sundheds- og Renlighedstilstand samt at forhindre Udbredelse af smitsomme  

 Sygdomme, navnlig Tuberkulose og veneriske Sygdomme.
 Om Krigsfangernes intellektuelle og  

 aandelige Fornødenheder.
 Artikel 16.
 Der skal gives Krigsfangerne fuld Frihed til Udøvelse af deres Religion,  

 derunder indbefattet Overværelse af Gudstjeneste, alene paa Betingelse af, at  

 de iagttager de af den militære Myndighed givne Ordens- og Politiforskrifter.
 Tilfangetagne Præster af hvilkensomhelst Religion skal fuldt ud kunne  

 udøve deres Gerning blandt deres Trosfæller.
 Artikel 17.
 De krigsførende skal saa meget som muligt opmuntre intellektuelle og  

 sportslige Adspredelser, der iværksættes af Krigsfangerne.
 Om den indre Disciplin i Lejrene.
 Artikel 18.
 Enhver Krigsfangelejr stilles under Befaling af en ansvarlig Officer.
 Foruden de ydre Tegn paa Respekt overfor egne Landsmænd, som er fastsat i  

 de gældende Reglementer for de Hære, hvortil Krigsfangerne hører, skal  

 Krigsfangerne have Hilsepligt overfor alle Officerer i det Lands Hær, i hvis  

 Fangenskab de befinder sig.
 De fangne Officerer skal kun være pligtige at hilse det paagældende Lands  

 Officerer af højere eller samme Grad.
 Artikel 19.
 Det skal tillades at bære Gradstegn og Ordensdekorationer.
 Artikel 20.
Reglementer, Ordrer, Meddelelser og Bekendtgørelser af enhver Art skal  

 meddeles Krigsfangerne i et Sprog, de forstaar.
Samme Regel skal anvendes ved  

 Forhør.
 Særlige Bestemmelser angaaende Officerer og  

 ligestillede.
 Artikel 21.
 Saasnart Fjendtlighederne begynder, er de krigsførende pligtige at meddele  

 hinanden de Titler og Grader, der anvendes i deres respektive Hære, for at  

 sikre Lighed i Behandlingen af Officerer og ligestillede af tilsvarende  

 Grader.
 De fangne Officerer og ligestillede skal behandles med de Hensyn, der  

 skyldes deres Grad og Alder.
 Artikel 22.
 For at sikre Betjening i Officerslejrene skal der knyttes et  

 tilstrækkeligt Antal fangne Soldater fra samme Hær og saa vidt muligt talende  

 samme Sprog til Lejrene, idet der ved Fastansættelse af Antallet tages Hensyn  

 til Officerernes og de ligestilledes Grad.
Disse sidste skal selv skaffe sig deres Kost og Klæder af den Lønning, der  

 skal udbetales dem af den Stat, i hvis Fangenskab de er.
Officerernes egen  

 Ledelse af deres Kostforplejning skal begunstiges paa enhver Maade.
 Om Krigsfangernes Pengemidler.
 Artikel 23.
Under Forbehold af særlige Ordninger mellem de krigsførende Magter især  

 saadanne, som er fastsat i Artikel 24, skal fangne Officerer og ligestillede  

 erholde samme Lønning af den tilfangetagende Magt som Officerer af  

 tilsvarende Grader i denne Magts Hær, dog paa Betingelse af, at denne Lønning  

 ikke overstiger den, de har Ret til i det Lands Hær, i hvilken de har gjort  

 Tjeneste.
Denne Lønning skal udbetales dem fuldt ud, om muligt en Gang om  

 Maaneden, og uden at der kan fradrages noget for Udgifter, som paahviler den  

 tilfangetagende Magt, selv om disse Udgifter maatte være til Fordel for  

 Fangerne.
Ved Overenskomst mellem de krigsførende skal den Vekselkurs fastsættes,  

 der skal anvendes til denne Betaling.
I Mangel af en saadan Overenskomst,  

 skal den antagne Kurs være den, der er gældende i det Øjeblik,  

 Fjendtlighederne aabnes.
 Alle Betalinger, der er ydet Krigsfangerne som Lønning, skal ved  

 Fjendtlighedernes Ophør refunderes af den Magt, hos hvilken de har gjort  

 Tjeneste.
 Artikel 24.
 Ved Fjendtlighedernes Begyndelse skal de krigsførende ved fælles  

 Overenskomst fastsætte det Maksimumsbeløb af kontante Penge, som krigsfanger  

 af forskellige Grader og Kategorier skal have Lov til at beholde hos sig.  

 Ethvert overskydende Beløb, der inddrages eller tilbageholdes for en  

 Krigsfange, ligesom enhver Deponering af Penge, der foretages af ham, skal  

 føres i Regning for ham og kan ikke veksles til anden Møntsort uden hans  

 Samtykke.
 Krigsfangernes Tilgodehavende ifølge deres Konto skal udbetales dem ved  

 Afslutningen af deres Fangenskab.
 Saalænge dette varer, skal der gives dem Lejlighed til at overføre disse  

 Beløb helt eller delvis til Banker eller Privatpersoner i deres Hjemland.
 Om Overførsel af Krigsfanger.
 Artikel 25.
 Med mindre Udviklingen af de militære Operationer fordrer det, maa syge og  

 saarede Krigsfanger ikke overføres til andet Sted, saa længe deres  

 Helbredelse ved Rejsen kan udsættes for Fare.
 Artikel 26.
I Tilfælde af Overførelse til andet Sted skal Krigsfangerne i Forvejen  

 have officiel Meddelelse om deres nye Bestemmelsessted.
De skal have  

 Tilladelse til at medføre deres personlige Ejendele, deres Korrespondance og  

 de Pakker, der er ankommet til dem.
 Der skal træffes alle fornødne Foranstaltninger til, at Breve og Pakker,  

 der er adresseret til en tidligere Lejr, omgaaende eftersendes.
 De Beløb, der er deponeret for de overførte Fanger Regning, skal  

 overdrages til den kompetente Myndighed paa deres nye Opholdssted.
 Alle Omkostninger foraarsaget ved Overførelserne Paahviler den Magt, i  

 hvis Fangenskab, Krigsfangerne er.
 SEKTION III.
 OM KRIGSFANGERNES ARBEJDE.
 Almindelige Bemærkninger.
 Artikel 27.
 De krigsførende kan anvende sunde Krigsfanger - med Undtagelse af  

 Officerer og ligestillede - som Arbejdere efter deres Tjenestegrad og  

 Duelighed.
 Hvis Officerer og ligestillede anmoder om passende Arbejde skal dette dog  

 saavidt muligt skaffes dem.
 Fangne Underofficerer kan ikke tvinges til andet end Tilsynsføring,  

 medmindre de udtrykkelig anmoder om en lønnet Beskæftigelse.
De krigsførende er pligtige under hele Fangenskabets Varighed at lade de  

 Krigsfanger, der kommer til Skade under Arbejde, nyde godt af de  

 Bestemmelser, der ifølge Lovgivningen hos den Magt, i hvis Fangenskab de er,  

 gælder for Arbejdere af samme Kategori.
Forsaavidt angaar de Krigsfanger, for  

 hvis Vedkommende disse lovmæssige Bestemmelser som Følge af Lovgivningen hos  

 nævnte Magt ikke kan komme til Anvendelse, forpligter denne Magt sig til at  

 anbefale sin lovgivende Forsamling enhver Forholdsregel, der er egnet til at  

 yde de tilskadekomne tilsvarende Erstatning.
 Om Organisation af Arbejdet.
 Artikel 28.
 Den Magt, i hvis Fangenskab Krigsfangerne er, skal paatage sig det fulde  

 Ansvar for deres Underhold, Pleje og Behandling samt for Lønudbetaling til  

 dem, der arbejder for privat Regning.
 Artikel 29.
Ingen Krigsfange maa anvendes ved Arbejde, til hvilke han er fysisk uegnet.
 Artikel 30.
Varigheden af Krigsfangers daglige Arbejde, deri indbefattet Tiden, det  

 tager at komme til og fra Arbejdsstedet, maa ikke være overdreven lang og maa  

 i intet Tilfælde Overskride, hvad der er fastsat for Egnens civile Arbejdere,  

 som er beskæftiget ved samme Arbejde.
Der skal tilstaas hver Fange 24 Timers  

 samlet Hvile hver Uge, fortrinsvis om Søndagen.
 Om forbudt arbejde.
 Artikel 31.
De af krigsfanger udførte Arbejder maa ikke have nogen direkte Forbindelse  

 med Krigsforetagenderne.
Særlig er det forbudt at anvende Krigsfanger til  

 Fabrikation eller Transport af Vaaben og Ammunition af enhver Art samt til  

 Transport af Materiel bestemt til de kæmpende Enheder.
 I tilfælde af Overtrædelse af Bestemmelserne i foregaaende Stykke, har  

 Fangerne Ret til efter Udførelse eller paabegyndt Udførelse af Ordren at lade  

 de Tillidsmænd, hvis Hverv er fastsat i Artiklerne 43 og 44, eller, hvis  

 ingen saadanne Tillidsmænd findes, da Beskyttermagtens Repræsentanter  

 fremføre deres Indsigelse.
 Artikel 32.
 Det er forbudt at anvende Krigsfanger til usunde eller farefulde Arbejder.
 Det er forbudt som Disciplinarmiddel at gøre Arbejdsforholdene strengere.
 Om Arbejdsafdelinger.
 Artikel 33.
 Vilkaarene for Arbejdsafdelingerne skal være lignende som for  

 Krigsfangelejrene, i Særdeleshed hvad angaar Hygiejne, Kost, Pleje i Tilfælde  

 af Ulykkestilfælde eller under Sygdom, Brevveksling og Modtagelse af Pakker.
Enhver Arbejdsafdeling skal være underlagt en Fangelejr.
Chefen for den  

 paagældende Lejr er ansvarlig for, at nærværende Konventions Bestemmelser  

 overholdes i Arbejdsafdelingen.
 Om Arbejdsløn.
 Artikel 34.
 Der skal ikke gives Krigsfangerne Løn for Udførelse af de Arbejder, der  

 vedrører Lejernes Administration, Indretning og Vedligeholdelse.
 Fanger, der anvendes til andre Arbejder, har Ret til en Løn, der skal  

 fastsættes ved Overenskomst mellem de Krigsførende.
 Disse Overenskomster skal ligeledes nærmere fastsætte, hvor stor en Del  

 Lejradministration skal kunne tilbageholde, det Beløb, der skal tilfalde  

 Krigsfangen, og den Maade, hvorpaa dette Beløb skal stilles til hans  

 Raadighed under hans Fangenskab.
 Saalænge de Nævnte Overenskomster ikke er afsluttet, skal Godtgørelsen for  

 Fangernes Arbejde fastsættes efter følgende Normer:
Fangernes Tilgodehavende skal udbetales ham ved Fangenskabets Ophør.
I  

 Tilfælde af Død skal det ad diplomatisk Vej sendes til den afdødes Arvinger.
SEKTION IV OM KRIGSFANGERS FORBINDELSE MED OMVERDENEN.
 Artikel 35.
 Straks ved Fjendtlighedernes Begyndelse skal de krigsførende kundgøre de  

 Forholdsregler, der er fastsat for Gennemførelsen af Bestemmelserne i  

 nærværende Sektion.
 Artikel 36.
Enhver af de krigsførende skal periodisk fastsætte det Antal Breve og  

 Postkort, som det tillades Krigsfanger af de forskellige Kategorier at  

 afsende hver Maaned, og som skal meddele den anden krigsførende Part dette  

 Antal.
Disse Breve og Kort skal forsendes med Posten ad den korteste Vej.
De  

 maa ikke af disciplinære Grunde forsinkes eller tilbageholdes.
Indenfor en Frist af højst en Uge efter sin Ankomst til Lejren og  

 ligeledes i Sygdomstilfælde skal enhver Fange sættes i Stand til at sende sin  

 Familie et Postkort med Underretning om sin Tilfangetagelse og  

 Sundhedstilstand.
Disse Postkort skal fremsendes saa hurtigt som muligt og  

 maa ikke paa nogen Måde forsinkes.
 I Almindelighed skal Fangernes Brevveksling foregaa paa deres Modersmaal.  

 De krigsførende kan tillade Brevveksling paa andre Sprog.
 Artikel 37.
De enkelte Krigsfanger skal være berettiget til at modtage Postpakker  

 indeholdende Levnedsmidler og andre Ting bestemt til deres Forplejning eller  

 paaklædning.
Pakkerne skal udleveres Adressaten mod Kvittering.
 Artikel 38.
 Breve og Penge- eller Værdiforsendelser ligesom ogsaa Postpakker bestemt  

 for eller afsendt af Krigsfanger enten direkte eller gennem de i Artikel 77  

 fastsatte Oplysningskontorer skal være fritaget for Porto saavel i  

 Afsendelses- og Bestemmelseslandet som i de mellemliggende Lande.
 Gaver og Hjælp i Form af Naturalier bestemt for Fangerne skal ligeledes  

 være fritaget for Indførselstold og andre Afgifter saavel som for  

 Transportafgifter paa Statsbaner.
 Fangerne skal, naar det erkendes, at der er tvingende Grunde, kunne faa  

 Tilladelse til at afsende Telegrammer mod Betaling af de almindelige Takster.
 Artikel 39.
 De enkelte Krigsfanger skal være berettiget til at modtage Forsendelser af  

 Bøger, hvilke kan underkastes Censur.
Repræsentanter for Beskyttermagterne og de behørigt anerkendte og  

 autoriserede Hjælpeforeninger skal kunne sende Værker og Bogsamlinger til  

 Fangelejrenes Biblioteker.
Fremsendelsen af disse Sendinger til Bibliotekerne  

 maa ikke sinkes under Paaskud af Censurvanskeligheder.
 Artikel 40.
Censur af Korrespondance skal finde Sted indenfor den kortest mulige  

 Frist.
Kontrol med Postforsendelser skal desuden finde Sted under  

 Betingelser, der er egnet til at bevare de Levnedsmidler, som de maatte  

 indeholde, og om muligt i Overværelse af Adressaten eller af en af ham  

 behørig anerkendt Tillidsmand.
 De forbud mod Brevveksling, som af militære eller politiske Grunde  

 udstedes af de krigsførende, maa kun have en rent midlertidig Karakter og  

 skal være saa kortvarige som muligt.
 Artikel 41.
 De krigsførende skal paa enhver Maade lette Oversendelse af Attester,  

 Aktstykker eller Dokumenter, der er bestemt til Krigsfangerne eller  

 underskrevet af disse, i Særdeleshed Fuldmagter og Testamenter.
 De skal træffe de Forholdsregler, der er nødvendige for i paakommende  

 Tilfælde at opnaa Attest for Rigtigheden af Fangernes Underskrift.
 SEKTION V.
 OM KRIGSFANGERNES FORHOLD TIL MYNDIGHEDERNE.
 Om krigsfangers Klager over Ordningen af  

 Fangenskabet.
 Artikel 42.
 Krigsfangerne har Ret til overfor de militære Myndigheder, som de er  

 underlagt, at fremføre deres Andragender vedrørende den Ordning af  

 Fangenskabet, som de er underkastet.
 De skal ligeledes have Ret til at henvende sig til Repræsentanterne for  

 Beskyttermagterne for at gøre dem opmærksom paa de Punkter, paa hvilke de  

 maatte have Klager at fremføre med Hensyn til Ordningen af Fangenskabet.
 Disse Andragender og Indsigelser skal omgaaende fremsendes.
 Selvom de maatte findes ubegrundede, maa de ikke give Anledning til  

 nogensomhelst Afstraffelse.
 Om Krigsfangers Repræsentanter.
 Artikel 43.
 Paa ethvert Sted, hvor der findes Krigsfanger, har disse Ret til at udpege  

 Tillidsmænd til at repræsentere sig overfor de militære Myndigheder og  

 Beskyttermagterne.
Denne Udpegning er underkastet de militære Myndigheders Godkendelse.  

 Tillidsmændene skal sørge for Modtagelse og Fordeling af kollektive  

 Forsendelser.
Saafremt Fangerne skulde beslutte at organisere et gensidigt  

 Hjælpesystem, skal denne Organisation ligeledes være underlagt  

 Tillidsmændene.
Desuden skal disse kunne yde Fangerne deres Hjælp ved at  

 lette Forbindelsen med de i Artikel 78 omhandlede Hjælpeforeninger.
I Lejre for fangne Officerer og ligestillede skal den ældste Officer af  

 den højeste Grad anerkendes som Mellemmand mellem Lejrmyndighederne og de  

 fangne Officerer og ligestillede.
Til dette Formaal kan han udpege en fangen  

 Officer til at hjælpe sig som Tolk under Konferencer med Lejrmyndighederne.
 Artikel 44.
 Naar Tillidsmændene anvendes som Arbejdere, skal deres Virksomhed som  

 Repræsentant for Krigsfangerne medregnes i den pligtige Arbejdstid.
Der skal indrømmes Tillidsmændene enhver Lettelse med Hensyn til deres  

 Korrespondance med de militære Myndigheder og med Beskyttermagten.
Denne  

 Korrespondance maa ikke begrænses.
 Ingen Repræsentant for Fangerne kan overføres til et andet Sted, uden at  

 der er givet ham den fornødne Tid til at sætte sin Efterfølger ind i de  

 løbende Sager.
 Om Straffebestemmelser vedrørende  

 Krigsfanger.
 1. ALMINDELIGE BESTEMMELSER.
 Artikel 45.
 Krigsfangerne skalvære underkastet de Love, Reglementer og Befalinger, der  

 er gældende i den Stats Hær, i hvis Fangenskab de befinder sig.
 Enhver opsætsig Handling berettiger overfor dem til de Forholdsregler, der  

 er fastsat i disse Love, Reglementer og Befalinger.
 Dog skal der til enhver Tid tages Hensyn til Bestemmelserne i nærværende  

 Kapitel.
 Artikel 46.
 De militære Myndigheder og Domstolene i den Stat, i hvis Fangenskab  

 Krigsfangerne er, kan ikke idømme disse andre Straffe end dem, der for  

 tilsvarende Handlinger er fastsat for Militærpersoner i deres egne Hære.
 Fangne Officerer, Underofficerer eller menige, som udstaar en  

 Disciplinærstraf, maa ikke underkastes en mindre gunstig Behandling end den,  

 der med Hensyn til samme Straf er fastsat for de tilsvarende Grader i den  

 Stats Hære, i hvis Fangenskab de er.
 Enhver legemlig Straf, enhver Indespærring i Rum, som ikke faar Dagslys,  

 og i det hele taget enhver Form for Grusomhed er forbudt.
 Ligeledes er kollektiv Straf for Handlinger begaaet af Enkeltmand forbudt.
 Artikel 47.
Handlinger, der er Forseelser mod Disciplinen, og i Særdeleshed  

 Flugtforsøg skal snarest konstateres.
For alle Krigsfangers Vedkommende,  

 Befalingsmænd saavel som menige, skal foreløbig Arrest indskrænkes til det  

 absolut mindst mulige.
Retslige Undersøgelser mod Krigsfanger skal foretages saa hurtigt, som  

 Omstændighederne tillader det.
Varetægtsarrest skal indskrænkes saa meget som  

 muligt.
 I ethvert Tilfælde skal Varigheden af Varetægtsarrest fradrages i den  

 idømte disciplinære eller retslige Straf, for saa vidt en saadan Fradragelse  

 er tilladt overfor Militærpersoner af vedkommende Stats Hære.
 Artikel 48.
 Krigsfanger, der har udstaaet de dem idømte retslige eller disciplinære  

 Straffe, kan ikke behandles anderledes end andre Fanger.
 Dog kan Fanger, som er straffet for Flugtforsøg, underkastes særlige  

 Kontrolforanstaltninger, men disse maa ikke medføre Ophævelse af nogen af de  

 Garantier, som er sikret Fangerne gennem nærværende Konvention.
 Artikel 49.
 Ingen Krigsfanger kan af de Magt, i hvis Fangenskab han er, berøves sin  

 Grad.
De Fanger, der har være idømt Disciplinarstraffe, maa ikke berøves de  

 Forrettigheder, der er knyttet til deres Grad.
I Særdeleshed maa de Officerer  

 og Ligestillede, der udstaar Straffe, som medfører Frihedsberøvelse, ikke  

 anbringes i samme Lokaler som straffede Underofficerer og menige.
 Artikel 50.
 Undvegne Krigsfanger, som atter paagribes, før det er lykkedes dem igen at  

 støde til deres egen Hær eller at forlade det Territorium, der er besat af  

 den Hær, som har taget dem til Fange, kan kun idømmes Disciplinarstraffe.
 Fanger, som, efter at det er lykkedes dem at støde til deres egen Hær  

 eller at forlade det territorium, der er besat af den Hær, som har taget dem  

 til Fange, maa ikke idømmes nogensomhelst Straf for deres tidligere Flugt.
 Artikel 51.
 Flugtforsøg maa selv i Gentagelsestilfælde ikke betragtes som en skærpende  

 Omstændighed i Tilfælde af, at en Krigsfange bringes for Domstolene for  

 Forbrydelser eller Lovovertrædelser overfor Personer eller med Hensyn til  

 Ejendele, begaaet under saadant Forsøg.
 Efter en forsøgt eller fuldbyrdet Flugt maa der kun idømmes den undvegnes  

 Kammerater, der har medvirket ved Flugten, en Disciplinarstraf herfor.
 Artikel 52.
 De krigsførende skal overvaage, at de kompetente Myndigheder anvender den  

 største Overbærenhed ved Vurdering af, hvorvidt en Overtrædelse, der er  

 begaaet af en Krigsfange, skal straffes disciplinært eller retsligt.
 Dette gælder navnlig, naar det drejer sig om at bedømme Handlinger, der  

 staar i Forbindelse med Flugt eller Flugtforsøg.
 En Fange kan kun straffes een Gang for den samme Handling eller ifølge den  

 samme Anklage.
 Artikel 53.
 Krigsfanger, hvem der er paalagt en Disciplinarstraf, og som opfylder  

 Betingelserne for Hjemsendelse, kan ikke tilbageholdes, fordi de ikke har  

 udstaaet deres Straf.
Fanger, der skal hjemsendes, men som er under Straffeforfølgning, kan  

 udelukkes fra Hjemsendelse indtil Sagens Afslutning og i givet Tilfælde  

 indtil Udstaaelse af Straffen.
De Fanger, som allerede holdes fængslet ifølge  

 en Dom, kan tilbageholdes, til de har udstaaet Fængselsstraffen.
 De krigsførende skal tilsende hinanden Lister over de Fanger, der ikke kan  

 hjemsendes af Grunde som angivet i det forgaaende Stykke.
 2. Disciplinarstraffe.
 Artikel 54.
 Arrest er den strengeste Disciplinarstraf, som Krigsfanger kan idømmes.
 Varigheden af den enkelte Afstraffelse maa ikke overskride tredive Dage.
 Dette Maksimum af tredive Dage kan heller ikke overskrides i Tilfælde af,  

 at en Krigsfange disciplinært skal staa til Ansvar for flere Handlinger paa  

 det Tidspunkt, hvor han skal idømmes Straf, hvad enten disse Handlinger staar  

 i Forbindelse med hinanden eller ikke.
 Hvis en Fange under eller ved Afslutning af en Arrestperiode bliver idømt  

 en ny Disciplinarstraf, skal et Tidspunkt af mindst tre Dage adskille de  

 enkelte Arrestperioder, saafremt en af disse er af ti Dages varighed eller  

 mere.
 NOTER (* 1) Vedhæftet Reglement : Art. 1. - Krigens Love  

 Rettigheder og Pligter finder Anvendelse ikke blot paa Hæren, men ogsaa paa  

 Militstropper og Korps af Frivillige, der opfylder følgende Betingelser:
1. At de staar under Befaling af en Person, der er  

 ansvarlig for sine undergivne; 2. at de har et fast og paa Afstand synligt  

 Kendingstegn; 3. at de bærer Vaabnene aabenlyst og 4. at de i deres Operationen retter sig efter  

 Krigsreglerne og Krigsvedtægterne.
I de Lande, hvor Militstropperne eller Korps af Frivillige udgør Hæren  

 eller tilhører denne, er de indbefattet under Betegnelsen  Hær , Art. 2. - Et ikke besat Territoriums Befolkning, som, naar Fjenden nærmer  

 sig, af egen Drift griber til Vaaben for at kæmpe mod Invasionstropperne uden  

 at have haft Tid til at organisere sig i Overensstemmelse med Art. 1, bliver  

 at betragte som krigsførende, dersom den bærer Vaabnene aabenlyst, og hvis  

 den overholder Krigsreglerne og Krigsvedtægterne.
Art. 3. - De krigsførende Parters væbnede Styrke kan bestaa af  

 Kombattanter og Ikke - Kombattanter.
I Tilfælde af at de tages til Fange af  

 Fjenden, har saavel de sidste som de første Ret til at blive behandlet som  

 Krigsfanger.
