Fremsat den 22. februar 2000 af Erik Larsen (V),  

 Else Winther Andersen (V), Tove Fergo (V), Eva  

 Kjer Hansen (V), Gyda Kongsted (V),  Lars Løkke Rasmussen (V), Jens  

 Heimburger (KF) og Knud Erik Kirkegaard (KF) Forslag til folketingsbeslutning om indførelse af kvalitetsstandarder i den kommunale  

 plejesektor Folketinget pålægger regeringen inden 1. maj  

 2000 at fremsætte lovforslag, der pålægger kommunerne at  

 udarbejde kvalitetsstandarder for pleje- og omsorgsindsatsen i  

 kommunerne.
Bemærkninger til forslaget Det kan være svært at beskrive,  

 hvad kvalitet er.
I sidste ende afhænger kvaliteten af  

 ældreomsorgen i høj grad af, hvordan ydelsen opleves af den  

 enkelte ældre, der modtager den.
Men derfor kan man godt beskrive en  

 række objektive såvel som subjektive mål for den service,  

 som de ældre tilbydes.
Sådanne kvalitetsbeskrivelser skal ikke  

 kun tjene til at kvalificere det frie valg og skabe gennemskuelighed (»man  

 skal vide, hvad man vælger mellem«), men også til at skabe  

 konkurrence mellem de forskellige udbydere af ældreomsorg.
Beslutningsforslaget betyder derfor, at der skal  

 udarbejdes kvalitetsstandarder på al ældreomsorg.
Alle plejehjem  

 og plejeboliger samt leverandører af hjemmehjælp og anden  

 ældreomsorg skal opfylde nærmere fastsatte kvalitetsstandarder.  

 Kvalitetsstandarder indebærer, at der fastsættes konkrete  

 kvalitetsmål for pleje og omsorg af de ældre.
Der kan bl.a. tænkes kvalitetsstandarder for  

 værdig pleje, praksis for medicinering, fysiske rammer,  

 kost/forplejning, de hygiejniske forhold, personaleforhold m.v.
Men der kan  

 også være tale om mere subjektive kvalitetsstandarder som  

 særlige holdningsmæssige og etiske overvejelser bag driften af  

 plejehjem og plejeboliger.
Kvalitetsstandarder fastsættes af  

 kommunalbestyrelsen.
Det er vigtigt, at kvalitetsstandarden bestemmes lokalt,  

 idet livskvalitet for den enkelte plejehjemsbeboer ofte er knyttet til  

 forhold, der kan være vidt forskellige i Vestjylland og på  

 Frederiksberg.
 De lokale ældreråd skal naturligvis inddrages  

 aktivt i arbejdet med at formulere kvalitetsstandarderne.
Enkelte kommuner arbejder allerede med en mål- og  

 rammestyring, hvor kommunalbestyrelsen fastlægger en række  

 mål, som det enkelte plejehjem derefter forpligter sig til at  

 gennemføre.
Men indsatsen er spredt og forskellig fra kommune til  

 kommune.
En forudsætning for det frie valg af plejehjem er  

 netop, at de ældre tilbydes redskaber til at gennemskue kvaliteten af  

 den nærhed og omsorg, som det enkelte plejehjem kan tilbyde.
Det skal  

 derfor være muligt at sammenligne plejehjemmene på centrale  

 nøgletal.
Et af nøgletallene kan eksempelvis være  

 medicinforbruget inden for specifikke områder.
Her skal det være  

 muligt for den enkelte ældre at aflæse, hvorvidt medicinforbruget  

 på et udvalgt plejehjem ligger over gennemsnittet af medicin, der  

 udskrives på landets plejehjem.
Skriftlig fremsættelse Erik Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af kvalitetsstandarder i den kommunale plejesektor.
(Beslutningsforslag nr.
B 102).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
