Vejledning om medicinudlevering m.v. til indsatte i fængsler  

 og arresthuse Indledning 1.  

  

 I tilslutning til  

 cirkulære af dags dato om medicinudlevering m.v. til indsatte i  

 Kriminalforsorgens anstalter og arresthuse bemærkes følgende:
Ad § 1 2.  

  

 Ved  

  

 medicinordination  

  

 forstås en læges  

 beslutning om at behandle en indsat med medicin, uanset om det er  

 håndkøbsmedicin eller receptpligtig medicin.
 Ved  

  

 medicingivning  

  

 forstås både udmåling og udlevering af medicin til indsatte.
Ad § 2 3.  

  

 I  

 Kriminalforsorgen har basispersonalet (fængselsfunktionærer og værkmestre)  

 modtaget undervisning i medicinudlevering m.v.
Personalet forudsættes gennem  

 uddannelsen at have erhvervet sig sådanne kvalifikationer, at lægen ikke  

 behøver at godkende hver enkelt person som sin medhjælp.
Ad § 3 4.  

  

 Hvis  

 fængselsfunktionæren giver oplysninger om en indsat til lægen på dennes  

 anmodning, har fængselsfunktionæren ansvaret for, at de oplysninger, han  

 giver,  

 er rigtige, men derimod ikke for den medicinordination, som lægen eventuelt  

 foretager ud fra oplysningerne.
Ad § 4 5.  

  

 Lægen skal altid  

 omhyggeligt  og så vidt muligt skriftligt (eventuelt pr. fax eller  

 e-mail)  

 informere personalet om den behandling, som lægen ordinerer til den indsatte.
 6.  

  

 Lægens information  

 skal altid indeholde oplysninger om den indsattes navn og cpr. nr., det  

 præparat, der bliver ordineret, hvordan medicinen skal gives, og de særlige  

 forhold, som personalet skal være opmærksom på.
 7.  

  

 Lægen skal sikre  

 sig, at personalet har forstået opgaven, og personalet skal omvendt sige fra,  

 hvis der er tvivl om, hvordan opgaven skal udføres.
Ad § 5 8.  

  

 Forslag til  

 skriftlig instruks om medicinudlevering udsendes samtidig med denne  

 vejledning.
Ad § 7 9.  

  

 Institutionens  

 læge skal føre tilsyn med al medicingivning i institutionen og jævnligt  

 gennemgå medicinarkene.
Medicinark (Blanket DFK 172) rekvireres i  

 Statsfængslet  

 i Nyborg.
 10.  

  

 Ved udlevering af  

 medicin, skal det personale, der udleverer medicinen, anføre eget navn,  

 initialer eller tjenestenummer i rubrikken for udleveret medicin på  

    

 den indsattes medicinark.
 11.  

  

 Har  

 institutionens læge/vagtlæge telefonisk ordineret medicin, skal  

 institutionens  

 læge ved det første besøg i institutionen signere ordinationen i marginen på  

 medicinarket med eget navn/initialer og dato.
 12.  

  

 Medicinarket skal  

 lægges i patientjournalen, når den indsatte overføres til anden institution,  

 indlægges på hospital, løslades eller lignende.
Ad § 8 13.  

  

 Nerve-, sove- og  

 smertestillende medicin samt medicin, hvor der i øvrigt foreligger risiko for  

 misbrug, skal indtages i overværelse af det medicinudleverende personale.  

 Personalet skal sikre sig, at den indsatte har taget medicinen.
Ved medicin,  

 der skal indtages som tabletter, kan dette eksempelvis gøres ved, at den  

 indsatte umiddelbart efter indtagelse af medicinen, får fyldt vand i det  

 tomme  

 medicinglas og bliver bedt om at drikke det.
Herefter skal den indsatte  

 aflevere det tomme medicinglas.
Ad § 9 14.  

  

 Det påhviler lægen at udfærdige en  

 generel instruks til personalet om, i hvilke tilfælde, der må udleveres  

 håndkøbsmedicin til indsatte.
Forslag til generel instruks udsendes samtidig  

 med denne vejledning.
Ad § 10 15.  

  

 Det bør  

 tilstræbes, at den håndkøbsmedicin, der udleveres af personalet uden  

 ordination, indskrænkes til så få præparater som muligt, f.eks. et enkelt  

 smertestillende middel med ringe bivirkningsforekomst ved anbefalet brug  

 (f.eks. paracetamol).
 16.  

  

 Følgende  

 skrivelser bortfalder:
 Skrivelse  

 af 1. december 1977 om medicinudlevering m.v. til indsatte i  

 kriminalforsorgens  

 anstalter og arresthuse.
 Skrivelse  

 af 30. december 1977 om medicinudlevering med videre til indsatte i  

 kriminalforsorgens anstalter og arresthuse.
 Skrivelse  

 af 4. maj 1981 om medicinudlevering til den frie kriminalforsorgs klienter af  

 arresthuspersonale.
