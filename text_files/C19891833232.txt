Arbejdsmarkedsbidrag Meddelelse - Ikke momsregistrerede virksomheder  

 Februar 1989 1 januar 1989 er der sket en række ændringer af reglerne om  

 arbejdsmarkedsbidrag.
 Ændringerne har virkning for opgørelsesperioder der begynder 1 januar  

 1989.
 Arbejdsmarkedsbidraget for oktober kvartal 1988 skal derfor angives og  

 betales efter de gamle regler dvs senest 20 februar 1989.
Personligt ejede virksomheder Bundfradrag Det maksimale bundfradrag til personligt ejede virksomheder er hævet fra  

 3.000 kr til 6.000 kr om året.
 Fradraget gives til virksomheder med mindre end 3 ansatte og nedsættes med  

 2.000 kr for hver gang, virksomheden betaler et fuldt ATP-bidrag.
 Overgrænsen på 500.000 kr i årligt bidragsgrundlag er ophævet.
Fradraget kan ikke overstige bidraget.
Erklæringsordning Personligt ejede virksomheder som ikke har ansatte, der skal betales ATP  

 for og som har et bidragsgrundlag mellem 0 og 240.000 kr om året, kan give en  

 erklæring om, at de opfylder betingelserne for at få et bundfradrag, der er  

 lige så stort som bidraget.
 Hvis De giver en erklæring, slipper De for at indsende angivelse.
Ønsker De at komme med i erklæringsordningen, skal De henvende Dem til  

 Deres distriktstoldkammer inden 1 marts 1989 Ikke personligt ejede virksomheder Bundgrænse Virksomheder, der ikke er personligt ejede, fx selskaber, skal kun betale  

 arbejdsmarkedsbidrag, hvis bidraget før modregning af evt kompensation  

 overstiger 2.000 kr om året.
 Hvis bidraget gør det, skal de første 2.000 kr også betales.
Erklæringsordning Ikke personligt ejede virksomheder kan give en erklæring og derved slippe  

 for at angive og betale bidrag.
Virksomheden kan give en erklæring, hvis - den ikke er personligt ejet, og - dens bidrag før modregning af evt kompensation ikke overstiger 2.000 kr  

 om året.
 Ønsker De at komme med i erklæringsordningen, skal De henvende Dem til  

 Deres distriktstoldkammer inden 1 marts 1989.
Angivelse og betaling Opgørelsesperioden er ændret til kalenderåret.
Bidraget for 1989 skal  

 således angives og betales senest 20 april 1990.
Flere oplysninger Der er - udover denne meddelelse - lavet særlige meddelelser til:
- virksomheder, der har givet erklæring efter de gamle regler - virksomheder der opgør bidraget efter lønsumsmetoden - momsregistrerede virksomheder Hvis De ønsker disse meddelelser, eller hvis De ønsker flere oplysninger  

 om ændringerne, er De velkommen til at kontakte Deres distriktstoldkammer.
