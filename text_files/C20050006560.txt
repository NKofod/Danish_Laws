Vejledning om godkendelse af  

 og tilsyn med private opholdssteder og private botilbud efter § 49, stk.  

 2, og §§ 91 og 93 i serviceloven Indledning 1.  

  

 I denne vejledning  

 beskrives reglerne i Socialministeriets bekendtgørelse nr. 1340 af 15.  

 december  

 2004 om godkendelse af og tilsyn med private opholdssteder til børn og unge  

 anbragt uden for hjemmet uanset årsag og private botilbud til midlertidigt  

 ophold til voksne.
Når der i denne vejledning henvises til »bekendtgørelsen«,  

 er der tale om ovennævnte bekendtgørelse.
Bekendtgørelsen er udstedt med  

 hjemmel i §§ 49 b og 94 b i lov om social service, jf. lovbekendtgørelse  

 nr. 280 af 5. april 2005:
 § 49 b.  

  

 Ministeren kan fastsætte nærmere regler for  

 godkendelse af og tilsyn med plejefamilier og opholdssteder efter § 49,  

 stk. 1 og 2. Ministeren kan endvidere fastsætte nærmere regler for tilsyn med  

 de kommunale døgntilbud efter § 49 a.
 2.  

  

 § 49 b  

 bemyndiger socialministeren til at fastsætte regler for godkendelse af og  

 tilsyn med plejefamilier og opholdssteder efter servicelovens § 49, stk.  

 1  

 og 2. Bekendtgørelsen handler kun om private opholdssteder efter § 49,  

 stk. 2, til børn og unge og regulerer således ikke godkendelse af og tilsyn  

 med  

 plejefamilier. § 49 b blev indsat i serviceloven ved lov nr. 320 af 5.  

 maj  

 2004.
§ 94 a.  

  

 Private botilbud efter § 40, stk. 2, nr. 4, og  

 §§ 91 og 93 skal være godkendt som generelt egnede af den stedlige  

 amtskommune.
Godkendelsen skal også omfatte den hjælp efter loven, der ydes  

 af det private botilbud under opholdet.
Dette gælder dog ikke for sådanne  

 tilbud, med hvilke en kommune eller en amtskommune har indgået en generel  

 aftale om anvendelse af botilbuddet, herunder om tilsyn.
 Stk.  

 2.  

  

 Afgørelser efter stk. 1 kan ikke indbringes for anden administrativ  

 myndighed.
 § 94 b.  

  

 Socialministeren fastsætter regler om godkendelse og  

 tilsyn for botilbud til voksne.
3.  

  

 § 94 b  

 bemyndiger socialministeren til at fastsætte regler om godkendelse og tilsyn  

 for botilbud til voksne.
Der er tale om private botilbud til midlertidigt  

 ophold til voksne efter §§ 91 og 93 i lov om social service.  

 Bekendtgørelsen omfatter således ikke boliger, hvor der er indgået en  

 lejekontrakt med beboeren, men alene boformer efter §§ 91 og 93 i  

 serviceloven til midlertidigt ophold.
Disse boformer er ikke omfattet af  

 lejelovgivningen, hvilket fremgår af § 96 i lov om social service.
4.  

  

 Bekendtgørelsen  

 omhandler amtskommunernes opgaver i forbindelse med godkendelse og tilsyn med  

 private opholdsteder og private botilbud.
I bekendtgørelsen er flere opgaver  

 henlagt til »amtsrådet,« da der er tale om en beslutningsret (afgørelser,  

 aftaler m.v.) eller selve ansvaret for opgavevaretagelsen.
Når  

 bekendtgørelsen  

 derimod henlægger en opgave til »amtskommunen,« er der ikke tale om en  

 beslutningsret, men om regler, som kun forbereder eller beskriver  

 amtskommunens  

 beslutningsret.
Bekendtgørelsen og vejledningen følger de anbefalinger, som  

 findes i rapport fra Dialogforum.
Rapporten blev udgivet af Socialministeriet  

 i  

 juni 2004.
 5.  

  

 Vejledningen  

 erstatter Socialministeriets vejledning nr. 107 af 30. juni 2000 om  

 servicelovens regler om godkendelse af og tilsyn med visse private botilbud  

 for  

 voksne og punkterne 170 - 173 i Socialministeriets vejledning nr. 4 af 16.  

 januar 2002 om særlig støtte til børn og unge.
Bekendtgørelsen er opbygget således, at kapitel 1  4 indeholder  

 regler om godkendelse af private opholdssteder og private botilbud.
Kapitel 5  

 indeholder regler om tilsyn og kapitel 6 indeholder regler om  

 regnskabsaflæggelse og revision.
Endelig indeholder kapitel 7  

 ikrafttrædelsesbestemmelser.
 Vejledningen er opbygges således:
Kapitel 1: Godkendelse Kapitel 2: Krav om etablering som selvstændig juridisk enhed og  

 undtagelser hertil Kapitel 3: Opholdsstedets eller botilbuddets oplysningspligt Kapitel 4: Godkendelse af organisation Kapitel 5: Bestyrelsens sammensætning Kapitel 6: Selvejende institutioner Kapitel 7: Godkendelse af pædagogik Kapitel 8: Godkendelse af fysiske rammer Kapitel 9: Godkendelse af økonomi Kapitel 10: Godkendelse af personale Kapitel 11: Godkendelsens ophør Kapitel 12: Tilsyn Kapitel 13: Regnskabsaflæggelse Kapitel 14: Revision Kapitel 15: Ikrafttrædelsesbestemmelse Kapitel 1 Godkendelse § 1.  

  

 Det stedlige amtsråd godkender private opholdssteder  

 jf. lovens § 49, stk. 2 og private botilbud jf. lovens § 94 a som  

 generelt egnede.
Godkendelsen skal meddeles i en skriftligt begrundet  

 afgørelse og skal angive hvilke målgrupper opholdsstedet eller botilbuddet er  

 egnet til og antallet af pladser.
 Stk.  

 2.  

  

 Der skal ikke ske godkendelse efter stk. 1, når en kommune eller  

 amtskommune har indgået aftale med tilbuddet om anvendelse af samtlige  

 pladser, herunder om tilsyn.
6.  

  

 Bestemmelsen i  

 § 1 i bekendtgørelsen fastslår, at det stedlige amtsråd skal godkende  

 private opholdssteder og botilbud som generelt egnede, når de opfylder  

 betingelserne  

 for godkendelse i bekendtgørelsen.
Den undersøgelse, der skal lægges til  

 grund  

 før udstedelse af en generel godkendelse fra amtsrådet, vil variere, afhængig  

 af opholdsstedet eller botilbuddets karakter.
 Baggrunden for godkendelses- og tilsynsordningen er at sikre, at  

 det private opholdssted eller botilbud lever op gældende regler og standarder  

 for god behandling af brugerne, som blandt andet er beskrevet i  

 Socialministeriets vejledninger for de forskellige målgrupper, fx vejledning  

 om  

 særlig støtte til børn og unge, vejledning om sociale tilbud til voksne med  

 handicap, vejledning om magtanvendelse m.v. efter lov om social service.
7.  

  

 Det private  

 opholdssted eller botilbud er forpligtet til at fremkomme med de oplysninger,  

 der er nødvendige, for at amtsrådet kan træffe afgørelse i sagen.
Amtsrådet  

 skal i forbindelse med sin vurdering af det enkelte opholdssted eller  

 botilbud  

 sikre, at sagen er belyst i det omfang, det er nødvendigt, for at kunne  

 træffe  

 afgørelse i sagen.
Amtsrådet kan vælge at indkalde repræsentanter for  

 opholdsstedet eller botilbuddet til en samtale om ansøgningen om godkendelse  

 med henblik på en gensidig orientering om sagens videre forløb og få et  

 overblik over de foreliggende oplysninger, herunder om fx pædagogik, metoder,  

 normering, personaleforhold, bygningsmæssige forhold mv.
8.  

  

 En godkendelse  

 indebærer ikke, at amtsrådet har taget stilling til andre myndigheders krav.  

 Opholdsstedet eller botilbuddet må forinden selv sikre sig de fornødne  

 tilladelser fra andre relevante myndigheder samt sikre sig, at regler i anden  

 lovgivning kan opfyldes.
Det kan fx være krav til arbejdsmiljø for  

 personalet,  

 krav om brandsikring eller eventuel autorisation eller registrering hos den  

 lokale fødevareregion.
9.  

  

 Amtsrådet kan ikke  

 afvise at godkende opholdsstedet eller botilbuddet, fordi amtsrådet vurderer,  

 at der ikke er behov for det pågældende tilbud.
Amtsrådet kan heller ikke  

 fastsætte særlige regler, hvorefter kun tilbud med et bestemt antal pladser  

 kan  

 godkendes.
Amtsrådet kan kun stille krav om antallet af pladser i forbindelse  

 med en godkendelse, hvis dette er fagligt begrundet.
Formkrav til godkendelsen 10.  

  

 Amtsrådet skal  

 meddele godkendelsen i en skriftlig afgørelse.
Hvis amtet giver  

 afslag på en ansøgning om godkendelse af  

 opholdsstedet eller botilbuddet som generelt egnet, skal afgørelsen  

 begrundes.  

 Der henvises til forvaltningslovens kapitel 6 om begrundelser m.v.
Godkendelsen skal indeholde oplysninger om, hvilke målgrupper  

 opholdsstedet eller botilbuddet er egnet til og oplysninger om antallet af  

 pladser.
Opholdsstedet eller botilbuddet skal være opmærksom på, om der sker  

 ændringer i målgruppen eller antallet af pladser, fordi godkendelsen så skal  

 ændres og godkendes af amtsrådet.
 Godkendelsen skal i medfør af bekendtgørelsens § 7 angive,  

 at opholdsstedet eller botilbuddet er godkendt som fond i henhold til lov om  

 social service.
Endelig skal opholdsstedets eller botilbuddets pædagogiske  

 metode og målsætning fremgå af godkendelsen.
Dette følger af bekendtgørelsens  

 § 9, stk. 3.
Godkendelser betinget af vilkår 11.  

  

 Amtsrådet kan  

 udstede godkendelser der er betinget af vilkår, men der kan ikke visiteres  

 til  

 et tilbud, før der foreligger en endelig godkendelse I forbindelse med opholdssteder og botilbud organiseret som  

 fonde skal amtsrådet altid vurdere, om fonden i kraft af sin vedtægt opfylder  

 betingelserne i § 1, stk. 2 i lov om fonde og visse foreninger for at  

 være  

 undtaget fra denne lovs bestemmelser (se nærmere om lov om fonde og visse  

 foreninger nedenfor i kapitel 6). Hvis fonden ikke opfylder betingelserne i  

 § 1, stk. 2 i lov om fonde og visse foreninger for at være undtaget fra  

 fondslovens bestemmelser, kan Civilstyrelsen efter bestemmelsen i § 1,  

 stk. 3 i lov om fonde og visse foreninger vurdere, om fonden kan undtages fra  

 loven.
I disse situationer kan amtsrådet godkende opholdsstedet eller  

 botilbuddet, selv om Civilstyrelsen endnu ikke har truffet afgørelse om  

 undtagelse af fonden efter § 1, skt. 3. Amtsrådets godkendelse skal dog  

 indeholde et vilkår om, at spørgsmålet om fondens status skal forelægges for  

 Civilstyrelsen, som herefter træffer afgørelse efter § 1, stk. 3.  

 Civilstyrelsen behandler ansøgningen om undtagelse efter § 1, stk. 3,  

 selv  

 om amtsrådets godkendelse er betinget af, at fonden undtages efter § 1,  

 stk.  

 3, i lov om fonde og visse foreninger.
Klage 12.  

  

 Opholdssteder  

 eller botilbud kan ikke indbringe afgørelser om afslag på godkendelse for  

 anden  

 administrativ klageinstans.
Dette fremgår direkte af lov om social service  

 § 49, stk. 3, for så vidt angår opholdssteder og § 94 a, stk. 2,  

 for  

 så vidt angår botilbud.
Kommunen eller amtsrådet har indgået en generel aftale  

 med et botilbud 13.  

  

 Reglerne om  

 godkendelse og tilsyn, jf. § 1, stk. 2, i bekendtgørelsen gælder ikke,  

 hvis en kommune eller en amtskommune har indgået en generel aftale om  

 anvendelse af samtlige pladser med et botilbud.
Det er dog en betingelse, at  

 den generelle aftale med botilbuddet også omfatter tilsyn.
Tilsynet skal  

 opfylde kravene til tilsyn efter henholdsvis § 16 og § 39 i lov om  

 retssikkerhed og administration på det sociale område.
Reglerne om godkendelse og tilsyn, jf. § 1, stk. 2, gælder  

 heller ikke, selvom kommunen eller amtskommunen videresælger en eller en  

 mindre  

 del af pladserne i et botilbud.
Det skyldes, at kommunen eller amtskommunen  

 fortsat er ansvarlig for at føre tilsyn med botilbuddet, selv om en eller en  

 mindre del af pladserne er videresolgt til en anden kommune eller  

 amtskommune.
Kapitel 2 Krav om etablering som selvstændig juridisk  

 enhed og undtagelser hertil § 2.  

  

 Opholdsstedet eller botilbuddet skal være en  

 selvstændig juridisk enhed med særskilt økonomi.
 Stk.  

 2.  

  

 Amtsrådet kan dog fravige kravet i stk.1, når:
1)  

 	  

 tilbuddet  

 indgår i et andet privat botilbud eller opholdssted, der er godkendt eller  

 opfylder betingelserne for godkendelse, 2)  

 	  

 det  

 er fagligt velbegrundet, og 3)  

 	  

 tilbuddet  

 befinder sig på samme fysiske adresse eller i umiddelbar nærhed af et privat  

 botilbud eller opholdssted, der er godkendt eller opfylder betingelserne for  

 godkendelse Selvstændig juridisk enhed og særskilt økonomi 14.  

  

 Alle private  

 opholdssteder og private botilbud skal efter bekendtgørelsens § 2 være  

 selvstændige juridiske enheder med selvstændig økonomi.
Der stilles i  

 bekendtgørelsen ikke krav om en bestemt organisationsform, men opholdssteder  

 og  

 botilbud kan med fordel organiseres som fonde (selvejende institutioner). Det  

 skyldes, at fonde kun anvender et eventuelt overskud af driften inden for  

 fondens formål, og derfor i sig selv vil overholde retssikkerhedslovens  

 § 43, stk. 1, når fonden ikke har andre formål end drift af opholdssted  

 eller botilbud.
Se nærmere nedenfor i kapitel 9.
Enkeltmandsvirksomheder 15.  

  

 Når et  

 opholdssted eller et botilbud drives som enkeltmandsvirksomhed fx i ejerens  

 eget hjem, kan det være vanskeligt at vurdere, om virksomheden opfylder  

 kravet  

 om særskilt økonomi.
I disse tilfælde foretager amtskommunen en skønsmæssig  

 vurdering af om ejeren er økonomisk solid.
Det anbefales, at amtskommunen og ejeren af  

 enkeltmandsvirksomheden i fællesskab tager stilling til ejerforholdet til  

 virksomhedens aktiver forud for større anskaffelser, eller før ejeren påtager  

 sig større gældsforpligtelser.
I forbindelse med behandlingen af ansøgningen  

 om  

 godkendelse kan amtskommunen aftale en procedure for stillingtagen til større  

 anskaffelser eller gældsforpligtelser med ejeren af opholdsstedet eller  

 botilbuddet.
Amtskommunen kan foretage en vurdering af ejerens økonomiske  

 formåen på baggrund af oplysninger, som indhentes i medfør af bestemmelsen i  

 § 5, stk. 3, i bekendtgørelsen.
Fravigelse af krav om selvstændig juridisk enhed og  

 særskilt økonomi 16.  

  

 I § 2, stk.  

 2, findes en mulighed for at se bort fra kravene om selvstændig juridisk  

 enhed  

 og særskilt økonomi, hvis:
1)  

 	  

 tilbuddet indgår i et  

 andet privat botilbud eller opholdssted, der er godkendt eller opfylder  

 betingelserne for godkendelse, 2)  

 	  

 fravigelsen er  

 fagligt velbegrundet, 3)  

 	  

 tilbuddet befinder  

 sig på samme fysiske adresse eller i umiddelbar nærhed af et privat  

 opholdssted  

 eller botilbud, der er godkendt eller opfylder betingelserne for godkendelse.
17.  

  

 Der kan ses bort  

 fra kravene om selvstændig juridisk enhed og særskilt økonomi i de tilfælde,  

 hvor der optages personer under 18 år i et godkendt tilbud til personer over  

 18  

 år med samme funktionsnedsættelse.
Disse tilbud kan drives som en juridisk  

 enhed med fælles økonomi.
De to tilbud udgør således tilsammen en selvstændig  

 juridisk enhed, der er fælles om alle faciliteter.
Dette indebærer blandt  

 andet, at tilbuddene kan leje eller købe aktiver, som ejes i fællesskab og  

 benyttes af begge tilbud.
De kan fx have fælles køkken eller fælles  

 faciliteter  

 til genoptræning.
Tilbudene kan også have personale, som har ansættelsessted  

 i  

 det samlede tilbud.
I tilfælde, hvor betingelserne i § 2, stk. 2, er opfyldt,  

 skal amtsrådet godkende det samlede tilbud.
Der skal således kun udstedes en  

 enkelt godkendelse, jf. § 1, som omfatter hele det samlede tilbud.
Det  

 samlede tilbud har fælles budget og regnskab.
 For tilbud, der fungerer som både opholdssted og botilbud,  

 angives i godkendelsen et cirkatal for fordelingen af pladser mellem personer  

 under 18 år og personer over 18 år.
18.  

  

 Begge tilbud skal  

 enten være godkendt eller opfylde betingelserne for godkendelse.
Det skal  

 endvidere være fagligt velbegrundet at fravige kravene om selvstændig  

 juridisk  

 enhed og særskilt økonomi.
Hvis der er tale om tilbud til henholdsvis  

 børn/unge  

 og til voksne, som har samme behov, vil det være fagligt velbegrundet at  

 fravige kravene.
Endelig kan amtsrådet kun anvende bestemmelsen i § 2,  

 stk. 2, hvis de to tilbud befinder sig på samme fysiske adresse eller i  

 umiddelbar nærhed.
Ved samme fysiske adresse forstås samme matrikel, mens  

 umiddelbar nærhed fortolkes fleksibelt i forhold til blandt andet de  

 geografiske forhold.
Betingelsen om umiddelbar nærhed kan være opfyldt, selv  

 om  

 de to ejendomme er beliggende på hver sin side af en kommunegrænse.
Når to  

 ejendomme befinder sig på hver sin side af kommunegrænsen, er det amtsrådet i  

 den kommune hvor tilbuddene har hjemsted, der har godkendelseskompetencen.
 Opholdssteder og botilbud omfattet af bestemmelsen i § 2,  

 stk. 2, skal være opmærksom på at tilpasse tilbuddets vedtægt, således at  

 vedtægten er i overensstemmelse med godkendelsen.
 § 3.  

  

 Amtsrådet kan i særlige tilfælde godkende, at et  

 godkendt opholdssted eller botilbud, lader andre aktiviteter med særskilt  

 bevilling til botilbuddets eller opholdsstedets målgruppe indgå i  

 opholdsstedets eller botilbuddets organisation med fælles økonomi, når:
1)  

 	  

 det  

 er fagligt velbegrundet, og 2)  

 	  

 aktiviteterne  

 befinder sig på samme fysiske adresse eller i umiddelbar nærhed af  

 botilbuddet eller opholdsstedet.
 Stk.  

 2.  

  

 Der skal være særskilte budgetter og regnskaber for det godkendte  

 opholdssted eller botilbud og de øvrige aktiviteter med særskilt bevilling.
19.  

  

 Bekendtgørelsen  

 åbner i § 3 mulighed for, at amtsrådet i særlige tilfælde kan godkende  

 opholdssteder eller botilbud, som ikke opfylder kravet om særskilt økonomi,  

 når  

 andre aktiviteter til opholdsstedets eller botilbuddets målgruppe indgår i  

 tilbuddet til beboerne.
Det er en forudsætning for at anvende bestemmelsen i  

 § 3, at det især er opholdsstedets eller botilbuddets beboere, som  

 benytter den anden aktivitet, som indgår i organisationen.
20.  

  

 Bestemmelsen kan  

 kun anvendes, hvis den fælles økonomi er fagligt velbegrundet, og  

 aktiviteterne  

 befinder sig på samme fysiske adresse eller i umiddelbar nærhed af  

 opholdsstedet eller botilbuddet.
Ved samme fysiske adresse forstås samme  

 matrikel, mens umiddelbar nærhed fortolkes fleksibelt i forhold til blandt  

 andet de geografiske forhold.
Betingelsen om umiddelbar nærhed kan være  

 opfyldt, selvom de to ejendomme er beliggende på hver sin side af en  

 kommunegrænse.
Når to ejendomme befinder sig på hver sin side af  

 kommunegrænsen, er det amtsrådet i den kommune hvor tilbuddene har hjemsted,  

 der har godkendelseskompetencen.
Der skal dog fortsat være særskilte budgetter og regnskaber for  

 opholdsstedet eller botilbuddet og de andre aktiviteter.
Der skal også  

 foretages en særskilt visitation til de aktiviteter, som indgår i  

 opholdsstedet  

 eller botilbuddet.
21.  

  

 Det er uden  

 betydning, om de øvrige aktiviteter iværksættes efter serviceloven eller  

 efter  

 anden lovgivning.
De øvrige aktiviteter skal overholde de betingelser og  

 krav,  

 som lovgivningen opstiller for den enkelte aktivitet.
Det indebærer også, at  

 der skal føres tilsyn med den pågældende aktivitet af den myndighed, som  

 efter  

 lovgivningen har tilsynsforpligtelsen i forhold til aktiviteten.
Bestemmelsen  

 i  

 § 3 bevirker således ikke, at amtsrådet skal føre tilsyn med en  

 aktivitet,  

 som indgår i et opholdssted eller et botilbud, medmindre den pågældende  

 aktivitet efter lovgivningen hører under amtsrådets ansvar.
Amtsrådet kan dog  

 anmode om at få adgang til budget og regnskab for den anden aktivitet, når  

 det  

 har en formodning om, at den anden aktivitet drives med et underskud, som  

 påvirker  

 opholdsstedets eller botilbuddets økonomi.
Amtsrådet kan bringe en  

 godkendelse  

 efter § 3 til ophør i tilfælde, hvor den pågældende aktivitet i  

 opholdsstedet eller botilbuddet medfører et underskud, som påvirker  

 opholdsstedets eller botilbuddets økonomi på en sådan måde, at det har  

 indflydelse på driften.
22.  

  

 Bestemmelsen i  

 bekendtgørelsens § 3 er begrænset til  

  

 særlige  

 tilfælde.
Det vil sige, at bestemmelsen ikke  

  

 skal  

  

 anvendes i alle tilfælde, hvor dette er muligt.
Bestemmelsen  

 bør kun anvendes, hvor det er hensigtsmæssigt, og hvor der er en vis  

 sandsynlighed for, at opholdsstedet/botilbuddet og den anden aktivitet vil  

 kunne fortsætte som én enhed gennem en længere periode.
Det kan fx være  

 situationer, hvor der er en intern skole i et opholdssted, eller hvor der  

 etableres aktivitetstilbud eller beskyttet beskæftigelse i forbindelse med et  

 botilbud.
Et andet eksempel kan være etablering af udslusningsboliger i  

 tilknytning til et botilbud.
23.  

  

 Det er en  

 betingelse for at anvende bestemmelsen i § 3, at de forskellige  

 aktiviteter fortsat har særskilte budgetter og regnskaber.
I praksis betyder  

 det, at bevillinger til henholdsvis opholdsstedet eller botilbuddet og til de  

 særskilte aktiviteter kan anvendes til køb eller leje af bygninger eller  

 inventar mv., som anvendes til begge formål.
Det skal dog fremgå af budgetter  

 og regnskaber for det enkelte tilbud og den enkelte aktivitet, hvor stor en  

 andel af henholdsvis tilbudets og aktivitetens bevilling, som er anvendt til  

 opfyldelse af de forpligtelser, der er indgået for begge enheder i  

 fællesskab.
Kapitel 3 Opholdsstedets eller botilbuddets  

 oplysningspligt § 4.  

  

 Opholdsstedet eller botilbuddet meddeler amtsrådet,  

 hvis der sker ændringer i godkendelsesgrundlaget.
24.  

  

 Forholdene i et  

 opholdssted eller et botilbud kan ændre sig, fx ved udskiftning af  

 medarbejdere, hvorved stedets pædagogiske ressourcer forøges eller  

 formindskes,  

 hvilket kan få konsekvenser for det antal eller den kreds af personer, der  

 kan  

 modtages.
Opholdsstedet eller botilbuddet har derfor pligt til at oplyse  

 amtskommunen om forhold, som ændrer godkendelsesgrundlaget.
Amtsrådet har  

 således mulighed for at vurdere, om betingelserne for godkendelse fortsat er  

 opfyldt.
Oplysningspligten fremgår af § 4 i bekendtgørelsen.
25.  

  

 Pligten til at  

 give oplysninger om ændringer omfatter ikke oplysninger om strafbare forhold,  

 hvis der er en konkret mistanke om, at selve opholdsstedet eller botilbuddet  

 som juridisk person har begået en lovovertrædelse, der kan medføre straf.  

 Dette  

 følger af § 10 i lov om retssikkerhed ved forvaltningens anvendelse af  

 tvangsindgreb og oplysningspligter.
Der henvises herom til  

 Justitsministeriets  

 vejledning af 20. december 2004 om lov om retssikkerhed ved forvaltningens  

 anvendelse af tvangsindgreb og oplysningspligter.
26.  

  

 Ændringer kan  

 ikke sættes i værk før amtsrådet har haft mulighed for at vurdere, om  

 betingelserne for godkendelsen fortsat er opfyldt, med mindre det vil være  

 uforsvarligt ikke at iværksætte foranstaltningen med det samme.
Et allerede  

 godkendt opholdssted eller botilbud kan søge om godkendelse med henblik på en  

 udvidelse af den kreds af brugere, som stedet er godkendt til at modtage.
Der  

 er tale om en ny ansøgning om godkendelse.
Amtskommunen bør indgå i en dialog  

 med et opholdssted eller et botilbud, som fx ønsker at udvide personkredsen  

 så  

 tidligt som muligt inden den formelle godkendelse, således at tilbuddet får  

 mulighed for at tilrettelægge udbygningen af medarbejderstaben på en  

 hensigtsmæssig måde.
Kapitel 4 Godkendelse af organisation § 5.  

  

 Opholdssteder og botilbud, som ikke er organiseret som  

 enkeltmandsvirksomheder, skal have en vedtægt.
Den skal indeholde:
 1)  

 	  

 Angivelse  

 af navn, hjemsted og formål.
 2)  

 	  

 Egenkapitalens  

 størrelse ved oprettelsen og hvorledes den er indbetalt (kontant eller i  

 værdier).
 3)  

 	  

 Udpegning  

 af ledelse og ledelsens opgaver, ansvar og dispositionsret over for  

 tredjemand.
 4)  

 	  

 Regler  

 om hæftelse for gældsforpligtelser.
 5)  

 	  

 Regler  

 for, hvorledes der skal forholdes med budgetlægning, regnskabsførelse og  

 revision.
 6)  

 	  

 Procedurer  

 for vedtægtsændringer.
 7)  

 	  

 Regler  

 for anvendelse af kapitalen i tilfælde af nedlæggelse.
 8)  

 	  

 Regler  

 om bestyrelsens sammensætning.
 9)  

 	  

 Regler  

 om, at der skal ske henvendelse til amtsrådet med henblik på godkendelse af  

 ekstraordinære økonomiske dispositioner, jf. § 11, stk. 2.
 Stk.  

 2.  

  

 Amtrådet godkender vedtægtsændringer.
 Stk.  

 3.  

  

 I forbindelse med behandlingen af en ansøgning om godkendelse af et  

 opholdssted eller et botilbud som enkeltmandsvirksomhed, kan amtsrådet anmode  

 ansøgeren om at dokumentere, at denne råder over tilstrækkelige midler til at  

 videreføre sine øvrige aktiviteter uden overførsel af midler fra  

 opholdsstedet eller botilbuddet.
 27.  

  

 § 5 i  

 bekendtgørelsen opstiller en række minimumskrav til vedtægter for private  

 opholdssteder og botilbud, som ikke er organiseret som  

 enkeltmandsvirksomheder.
 Efter bestemmelsen skal vedtægterne indeholde:
1)  

 	  

 Angivelse af navn,  

 hjemsted og formål, 2)  

 	  

 Egenkapitalens  

 størrelse ved oprettelsen og hvorledes den er indbetalt (kontant eller i  

 værdier), 3)  

 	  

 Udpegning af ledelse  

 og ledelsens opgaver, ansvar og dispositionsret over for tredjemand, 4)  

 	  

 Regler om hæftelse  

 for gældsforpligtelser, 5)  

 	  

 Regler for, hvorledes  

 der skal forholdes med budgetlægning, regnskabsførelse og revision, 6)  

 	  

 Procedurer for  

 vedtægtsændringer, 7)  

 	  

 Regler for anvendelse  

 af kapitalen i tilfælde af nedlæggelse, 8)  

 	  

 Regler om  

 bestyrelsens sammensætning, 9)  

 	  

 Regler om, at der  

 skal ske henvendelse til amtsrådet med henblik på godkendelse af  

 ekstraordinære  

 økonomiske dispositioner, jf. § 11, stk. 2.
I forbindelse med godkendelse af opholdsstedet eller botilbuddet  

 skal amtsrådet sikre sig, at vedtægterne indeholder de regler og procedurer,  

 som fremgår af § 5, stk. 1. De særlige regler for godkendelse af  

 vedtægter  

 for tilbud organiseret som fonde i § 7 er beskrevet nedenfor i kapitel  

 6.  

 Amtsrådet har endvidere efter § 6, stk. 2, mulighed for at udpege et  

 medlem af bestyrelsen.
Såfremt amtsrådet vælger at udnytte denne ret, skal  

 dette fremgå af vedtægterne.
Endelig er godkendelsen af opholdsstedet eller  

 botilbuddet afhængig af, at bestyrelsen er sammensat således, at den er  

 uafhængig af stifteren, således som dette er fastsat i § 6, stk. 3.
28.  

  

 Amtsrådet skal i  

 henhold til § 5, stk. 2, godkende vedtægtsændringer.
Ved godkendelsen af  

 vedtægtsændringer for opholdssteder eller botilbud organiseret som fonde,  

 skal  

 amtsrådet vurdere, om opholdsstedet eller botilbuddet fortsat opfylder  

 betingelserne for at være undtaget fra fondslovgivningen efter reglerne i lov  

 om fonde og visse foreninger.
Enkeltmandsvirksomheder skal ikke have en vedtægt, men bør have  

 et dokument, som angiver virksomhedens navn, formål og hjemsted.
Af  

 dokumentet  

 bør der også fremgå hvad amtskommuen og stedet har aftalt med henblik på at  

 sikre at § 11, stk. 2 i bekendtgørelsen overholdes.
Se nærmere herom i  

 punkt 41 og 42.
Kapitel 5 Bestyrelsens sammensætning § 6.  

  

 Amtsrådet skal ikke godkende sammensætningen af  

 opholdsstedets eller botilbuddets bestyrelse, jf. dog stk. 3.
 Stk.  

 2.  

  

 Amtsrådet har ret til at udpege et medlem af bestyrelsen.
 Stk.  

 3.  

  

 Stifteren, dennes ægtefælle eller personer, der er knyttet til de  

 nævnte personer ved slægt- eller svogerskab i ret op- eller nedstigende linje  

 eller sidelinjen så nært som søskende, kan ikke udgøre bestyrelsens flertal.  

 Bestyrelsen skal sammensættes således, at mindst et medlem er uafhængig af  

 stifteren.
29.  

  

 Amtsrådet kan som  

 udgangspunkt ikke gøre godkendelsen af et opholdssted eller botilbud betinget  

 af, at tilbuddets bestyrelse har en bestemt sammensætning.
Dette fremgår af  

 § 6, stk. 1, i bekendtgørelsen.
Amtsrådet kan således ikke kræve, at  

 bestemte navngivne personer skal indgå i bestyrelsen, medmindre amtsrådet  

 benytter bestemmelsen i § 6, stk. 2, til at udpege et medlem af  

 bestyrelsen.
Amtsrådet kan heller ikke bestemme, at enkelte navngivne  

 personer  

 ikke må indgå i bestyrelsen, medmindre der er tale om personer, som efter  

 § 6, stk. 3, ikke må indgå i bestyrelsen og udgøre dens flertal på grund  

 af tilknytning til stifteren.
Amtsrådet skal give afslag på en ansøgning om godkendelse, hvis  

 amtsrådet bliver opmærksom på, at bestyrelsen er sammensat således, at der  

 ikke  

 indgår mindst et medlem, som er uafhængig af stifteren.
Godkendelse af  

 opholdsstedet eller botilbuddet forudsætter blandt andet, at tilbuddet  

 opfylder  

 betingelsen i § 6, stk. 3, om sammensætning af bestyrelsen således, at  

 mindst  

 et medlem er uafhængig af stifteren.
Et afslag på godkendelse med henvisning  

 til § 6, stk. 3, i bekendtgørelsen, skal opfylde de almindelige regler  

 for  

 begrundelse i forvaltningslovens kapitel 6. Det anbefales, at amtsrådet og  

 repræsentanter for opholdsstedet eller botilbuddet drøfter spørgsmålet om  

 bestyrelsens uafhængighed fra stifteren forud for meddelelsen af et afslag på  

 godkendelse.
 Der gælder ikke krav om tilstedeværelsen af en bestyrelse i  

 enkeltmandsvirksomheder.
 § 8.  

  

 Amtsrådet kan kun godkende opholdssteder og botilbud oprettet som  

 aktieselskab eller anpartsselskab, hvis selskabet  

  

 har en bestyrelse,  

 der opfylder betingelserne i § 6, stk. 3.
30.  

  

 Godkendelse af  

 opholdssteder og botilbud organiseret som aktieselskab eller anpartsselskab  

 forudsætter efter bekendtgørelsens § 8, at selskabet har en bestyrelse.  

 Bestyrelsen skal opfylde de krav om uafhængighed fra stifter, som fremgår af  

 § 6, stk. 3, i bekendtgørelsen.
Bestemmelsen i § 6, stk. 2, som  

 giver  

 amtsrådet ret til at udpege et medlem af bestyrelsen gælder også for  

 bestyrelser for aktieselskaber og anpartsselskaber.
Kapitel 6 Selvejende institutioner § 7.  

  

 For opholdssteder og botilbud etableret som fonde, der  

 er undtaget fra lov om fonde og visse foreninger, skal godkendelsen angive,  

 at opholdsstedet eller botilbuddet er lovligt etableret som fond i henhold  

 til lov om social service.
 Stk.  

 2.  

  

 Amtsrådet godkender vedtægterne, jf. § 5, for opholdssteder og  

 botilbud oprettet som fonde.
 Stk.  

 3.  

  

 Vedtægterne kan godkendes, hvis der er en klar adskillelse mellem  

 stifterens økonomi og fondens økonomi, og hvis amtet vurderer, at vedtægtens  

 regler om anvendelse af fondens formue ved ophør er i overensstemmelse med  

 fondens formål.
 Stk.  

 4.  

  

 Væsentlige vedtægtsændringer og opløsning skal godkendes af  

 Civilstyrelsen.
 § 15.  

  

    .
Stk.  

 2.  

  

 Amtsrådet fører tilsyn med opholdsteder og botilbud oprettet som  

 fonde, der er undtaget fra lov om fonde og visse foreninger.
Dette omfatter  

 tilsyn med, 1)  

 	  

 om  

 fondens økonomiske dispositioner er i overensstemmelse med vedtægterne og med  

 grundlaget for godkendelsen, herunder betingelserne i § 11, og 2)  

 	  

 om  

 fonden efterlever lovgivningens krav om regnskabsaflæggelse og revision.
31.  

  

 Lov om fonde og  

 visse foreninger gælder for fonde, som ikke er erhvervsdrivende.
Selvejende  

 institutioner er fonde i selskabsretlig forstand.
Dette gælder også  

 selvejende  

 institutioner, som udfører opgaver for en kommune eller en amtskommune efter  

 reglerne i lov om social service.
Efter lov om fonde og visse foreninger er  

 selvejende institutioner imidlertid i vidt omfang undtaget fra bestemmelserne  

 i  

 lov om fonde og visse foreninger, herunder fra reglerne om Civilstyrelsens  

 tilsyn som fondsmyndighed.
 Efter lov om fonde og visse foreninger gælder loven ikke for:
1)  

 	  

 fonde, med hvilke en  

 kommune eller amtskommune har indgået aftale til opfyldelse af kommunens  

 eller  

 amtsrådets forpligtelser i henhold til lov om retssikkerhed og administration  

 på det sociale område, såfremt fonden ikke varetager andre opgaver (§ 1,  

 stk. 2, nr. 2), 2)  

 	  

 selvejende  

 institutioner, der som vilkår for godkendelse eller tilskud fra det  

 offentlige  

 er undergivet tilsyn og økonomisk kontrol af en offentlig myndighed efter  

 anden  

 lovgivning eller bestemmelser udstedt i henhold til anden lovgivning  

 (§ 1,  

 stk. 2, nr. 6).
 3)  

 	  

 vejende  

 institutioner, hvis drift overvejende dækkes af statslige eller kommunale  

 midler, og som er undergivet tilsyn af det offentlige, hvis det i  

 institutionens vedtægt er fastsat, at det offentlige træffer bestemmelse om  

 anvendelse af institutionens midler i tilfælde af dennes opløsning (§ 1,  

 stk. 2, nr. 7).
Fonde (selvejende institutioner) omfattet af de tre nævnte  

 undtagelser falder uden for lov om fonde og visse foreninger, uden der skal  

 træffes en egentlig afgørelse herom.
Civilstyrelsen har i § 1, stk. 3, i  

 lov om fonde og visse foreninger mulighed for at bestemme, at en fond, som på  

 anden måde end efter fondsloven er undergivet et vist statsligt eller  

 kommunalt  

 tilsyn, helt eller delvis skal være undtaget fra loven.
I den forbindelse  

 undersøger Civilstyrelsen blandt andet, om amtsrådet godkender regnskab eller  

 budget, ekstraordinære dispositioner, herunder salg og pantsætning af fast  

 ejendom, vedtægtsændringer, herunder ændringer i opløsningsbestemmelsen, og  

 anvendelsen af midlerne ved fondens opløsning.
32. Når amtsrådet  

 godkender opholdssteder og botilbud, som er etableret som fonde undtaget fra  

 lov om fonde og visse foreninger, skal amtsrådet angive i godkendelsen, at  

 opholdsstedet eller botilbuddet er lovligt etableret efter lov om social  

 service.
Dette fremgår af § 7, stk. 1, i bekendtgørelsen.
Godkendelsen  

 forudsætter, at amtsrådet har godkendt vedtægten for fonden, når den er  

 undtaget fra lov om fonde og visse foreninger efter de nævnte bestemmelser.  

 Vedtægten kan efter bekendtgørelsens § 7, stk. 3, kun godkendes, hvis  

 der  

 er en klar adskillelse mellem stifterens økonomi og fondens økonomi, og hvis  

 amtet vurderer, at vedtægtens regler om anvendelse af fondens formue ved  

 ophør  

 er i overensstemmelse med fondens formål.
 33.  

  

 Da det var  

 forudsat i forarbejderne til lov om fonde og visse foreninger, at  

 kommunalbestyrelsen eller amtsrådet skulle føre tilsyn med de undtagne  

 selvejende institutioner som fondsmyndighed, er der i § 15, stk. 2, i  

 bekendtgørelsen fastsat regler, som præciserer amtsrådets opgaver som  

 fondsmyndighed  

 i forbindelse med tilsynet med de selvejende institutioner, som er undtaget  

 fra  

 lov om fonde og visse foreninger.
Opgaven som fondsmyndighed indebærer et tilsyn med, at fondens  

 midler kun anvendes i overensstemmelse med fondens formål, som det er  

 formuleret  

 i vedtægterne.
Endvidere skal fondsmyndigheden påse, at fondens økonomiske  

 dispositioner er i overensstemmelse med grundlaget for godkendelsen.
Det vil  

 sige, at fondsmyndigheden skal påse, at de økonomiske dispositioner følger  

 betingelserne for godkendelse af fonden i § 7, stk. 3. Efter § 7,  

 stk. 3, kan vedtægterne kun godkendes, hvis der er en klar adskillelse mellem  

 stifterens økonomi og fondens økonomi.
Denne klare adskillelse mellem fondens  

 økonomi og stifterens økonomi skal ikke kun foreligge ved godkendelsen, men  

 skal efterleves løbende.
Fonden må således ikke overføre midler fra fonden  

 til  

 fondens stifter eller til personer, som har et nært interessefællesskab med  

 fondens stifter.
Amtsrådet skal som fondsmyndighed føre tilsyn med, at dette  

 ikke  

 sker.
34.  

  

 Amtskommunen kan  

 ikke godkende fonde, som ikke opfylder betingelserne for at være undtaget fra  

 lov om fonde og visse foreninger.
Det vil fx være fonde, som udfører andre  

 opgaver end opgaver på det sociale område.
Som hovedregel vil selvejende  

 institutioner,  

 som kun udfører opgaver for en kommune eller en amtskommune efter lov om  

 social  

 service, være undtaget fra reglerne i lov om fonde og visse foreninger.  

 Civilstyrelsen skal dog vurdere, om fonden fortsat opfylder betingelserne for  

 at være undtaget fra reglerne i lov om fonde og visse foreninger, hvis  

 reglerne  

 i fondens vedtægter ændres.
Det er derfor fastsat i § 7, stk. 4, at  

 væsentlige vedtægtsændringer og opløsning af en fond skal godkendes af  

 Civilstyrelsen.
Kapitel 7 Godkendelse af pædagogik § 9.  

  

 Amtsrådet godkender opholdsstedets eller botilbuddets  

 pædagogiske metode og målsætning for det pædagogiske arbejde i forhold til  

 opholdsstedets eller botilbuddets målgruppe.
 Stk.  

 2.  

  

 Amtsrådet kan godkende fagligt forsvarligt pædagogiske metoder, selv  

 om de afviger fra de metoder, som anvendes i tilsvarende amtskommunale  

 tilbud.
 Stk.  

 3.  

  

 Den pædagogiske metode og målsætning skal fremgå af godkendelsen.
35.  

  

 Det fremgår af  

 § 9, at amtsrådet skal godkende opholdsstedets eller botilbuddets  

 pædagogiske metode og målsætningen for det pædagogiske arbejde i forhold til  

 opholdsstedets eller botilbuddets målgruppe.
De pædagogiske metoder kan  

 godkendes, hvis de er fagligt forsvarlige, selv om de afviger fra de metoder,  

 som anvendes i tilsvarende amtskommunale tilbud.
Det anbefales, at  

 opholdsstedet eller botilbuddet offentliggør den godkendte pædagogiske  

 målsætning, således at den visiterende myndighed og borgeren, der visiteres  

 til  

 opholdsstedet eller botilbuddet, er bekendt med opholdsstedets eller  

 botilbuddets  

 pædagogiske metode og målsætning for det pædagogiske arbejde.
Kapitel 8 Godkendelse af fysiske rammer § 10.  

  

 Amtsrådet godkender opholdsstedets eller botilbuddets  

 fysiske rammer som egnet til formålet.
36.  

  

 Amtsrådet skal  

 efter § 10 i bekendtgørelsen godkende opholdsstedets eller botilbuddets  

 fysiske rammer som egnet til formålet.
Ved godkendelsen skal det blandt andet  

 vurderes, om bygningerne lever op til et passende niveau af fysisk  

 tilgængelighed, om de trafikale forhold gør beliggenheden egnet til formålet,  

 og om bygningerne giver beboerne mulighed for aktiviteter og et privatliv.  

 Der  

 kan især lægges vægt på køkken, toilet- og badeforhold.
Som udgangspunkt bør  

 der kunne tilbydes enkeltværelse.
Det er opholdsstedets eller botilbuddets ansvar at indhente de  

 fornødne godkendelser, tilladelser o.l. fra andre myndigheder.
Et eksempel  

 herpå er eventuel autorisation eller registrering hos den lokale  

 fødevarekontrol.
Et andet eksempel er, at det skal være lovligt i henhold til  

 planlovgivningen at drive opholdsstedet eller botilbuddet i området.
Kapitel 9 Godkendelse af økonomi § 11.  

  

 Amtsrådet godkender opholdsstedets eller botilbuddets  

 budget, hvis det afspejler aktiviteterne på stedet og giver mulighed for den  

 fornødne kvalitet i tilbuddet i forhold til prisen og den kreds af brugere,  

 som stedet ønsker at modtage.
Budgetrammen godkendes som helhed.
 Stk.  

 2.  

  

 Amtsrådet skal i overensstemmelse med § 43, stk. 1, i lov om  

 retssikkerhed og administration godkende anvendelsen af et eventuelt overskud  

 ved driften af opholdsstedet eller botilbuddet og skal sikre at henlæggelser,  

 ekstraordinære økonomiske dispositioner og øvrige ekstraordinære  

 dispositioner falder inden for opholdsstedets eller botilbuddets formål.
 Stk.  

 3.  

  

 Udgifter til leje af fast ejendom må ikke overstige, hvad der anses  

 for normale lejeudgifter for tilsvarende ejendom.
 Stk.  

 4.  

  

 Vederlag til bestyrelsesmedlemmer må ikke overstige, hvad der anses  

 for sædvanligt efter hvervets art og arbejdets omfang.
 Stk.  

 5.  

  

 Ved godkendelse af opholdsstedets eller botilbuddets budget, kan  

 goodwill ikke medregnes.
 § 12.  

  

 Pladsprisen for opholdssteder efter servicelovens  

 § 49, stk. 2 angives af amtsrådet ved godkendelsen.
Stk.  

 2.  

  

 Pladsprisen for private botilbud efter servicelovens § 94 a,  

 fastsættes af botilbuddet på baggrund af det godkendte budget.
Den  

 anbringende myndighed bestemmer, hvad den vil betale for anbringelsen.
Godkendelse af budgetrammen 37.  

  

 Amtsrådet skal  

 efter bekendtgørelsens § 11, stk. 1, godkende opholdsstedets eller  

 botilbuddets budgetramme som helhed.
I forbindelse med godkendelsen af den  

 samlede budgetramme skal amtsrådet vurdere, om budgettet afspejler  

 aktiviteterne på stedet og giver mulighed for den fornødne kvalitet i  

 tilbuddet  

 i forhold til prisen og den kreds af brugere, som stedet ønsker at modtage.  

 Der  

 skal ikke foretages en godkendelse af enkeltposter i budgettet, og der kan  

 ikke  

 stilles krav til de enkelte poster.
Der kan fx ikke stilles krav om indkøb af  

 inventar hos en bestemt leverandør eller krav om anvendelse af en bestemt  

 regnskabsfører.
Amtsrådet kan afvise at godkende budgettet, hvis det  

 indeholder  

 goodwill.
Dette fremgår af § 11, stk. 5.
Når amtsrådet har godkendt opholdsstedets eller botilbuddets  

 budget, betyder det ikke, at opholdsstedet eller botilbuddet er bundet af  

 budgettet i alle enkeltheder.
Tilbuddet har mulighed for at overføre midler  

 mellem de enkelte poster på budgettet, såfremt det stadig kan  

 sandsynliggøres,  

 at der er den fornødne sammenhæng mellem pris og kvalitet og bestemmelsen i  

 retssikkerhedslovens § 43 bliver overholdt  se herom punkt 41. Det  

 vil  

 dog ikke være muligt at overføre midler fra driftsbudgettet til lønbudgettet.
Lønudgifter 38.  

  

 I forbindelse med  

 godkendelse af lønudgifter kan amtsrådet tage udgangspunkt i de tilsvarende  

 gennemsnitlige udgifter til lønninger i tilsvarende amtskommunale tilbud.  

 Fastlæggelsen af den samlede lønramme beror dog også på en konkret vurdering  

 af  

 blandt andet medarbejdersammensætningen og normering med udgangspunkt i det  

 enkelte opholdssteds eller botilbuds særlige målgruppe.
Ejendomsudgifter, som indgår i det samlede budget 39.  

  

 Bekendtgørelsen  

 indeholder ingen særlige regler om udgifter til fast ejendom, som ejes af  

 opholdsstedet eller botilbuddet.
Det anbefales imidlertid, at amtsrådet  

 vurderer ejendomsudgifterne ud fra en omkostningsbestemt ejendomsudgift.
Den  

 omkostningsbestemte ejendomsudgift fastsættes  

 på  

 baggrund af udgifterne til ejendommens drift, herunder renter af godkendte  

 prioritetslån, ejendomsskatter, afgifter, renovation, vand, el, varme,  

 ejendomsforsikringer og vedligeholdelse.
 Opholdssteder eller botilbud organiseret som fonde (selvejende  

 institutioner), kan herudover medtage afdrag på prioritetslån i det omfang,  

 det  

 er godkendt af amtsrådet.
Opholdssteder eller botilbud organiseret som selskaber med  

 begrænset ansvar (A/S og ApS) eller som enkeltmandsvirksomheder og  

 interessentskaber (I/S) kan  

  

 ikke  

  

 medtage afdrag på prioritetslån som en ejendomsudgift.
Derimod kan  

 opholdsstedet eller botilbuddet medtage en forrentning (afkast) af den  

 samlede  

 godkendte indskudte kapital, som en udgift i budgettet.
Den samlede godkendte  

 indskudte kapital kan bestå af:
-  

 	  

 betaling, -  

 	  

 kontantbetaling, -  

 	  

 den indskudt kapital,  

 fx i forbindelse med ombygninger og forbedringer samt allerede afholdte  

 afdrag  

 på prioritetslån.
 Der kan herudover tages udgangspunkt i en opgørelse af  

 ejendommens friværdi pr. dato, hvor tilbuddet begynder at anvende ejendommen.  

 Forrentningen af den samlede godkendte indskudte kapital er bestemt ved den  

 årlige gennemsnitlige obligationsrente, som offentliggøres af Nationalbanken.
 Der bør ikke godkendes renteudgifter  

 fra låneoptagelse i den del af ejendommens friværdi, som stammer fra  

 almindelige stigninger i ejendomspriserne  ligeledes bør der heller  

 ikke  

 godkendes en forrentning heraf.
Opholdsteder og botilbud kan optage lån i ejendommens friværdi,  

 men forpligtelserne som følge af lånoptagelsen må ikke påvirke pladsprisen.  

 Afdragene på lånene og renteudgifter skal således betales uafhængigt af  

 fastsættelsen af pladsprisen på stedet.
For personer, der stiller ejendommen  

 til  

 rådighed for tilbuddet gælder, at afdragene på lånene og renteudgifter skal  

 afholdes af personernes privatøkonomi, således at afdragene  

 er uafhængige af tilbuddet og dettes regnskab.
Det skal  

 ske for at sikre at retssikkerhedslovens § 43 overholdes  se herom  

 punkt  

 41.
 Vedligeholdelsesudgifter kan fastsættes efter en konkret  

 vurdering med baggrund i almindeligt anerkendte satser for vedligeholdelse  

 med  

 udgangspunkt i bygningernes art, anvendelse og størrelse.
Lejeudgifter 40.  

  

 I  

 overensstemmelse med princippet i § 43, stk. 1, i lov om retssikkerhed  

 og  

 administration på det sociale område er det fastsat i § 11, stk. 3, at  

 udgifterne til leje af fast ejendom ikke må overstige, hvad der anses for  

 normale lejeudgifter for tilsvarende ejendom.
Ved normale lejeudgifter forstås lejeudgifter, der er fastsat på  

 baggrund af den lovgivning, som regulerer lejeforholdet mellem opholdsstedet  

 eller botilbuddet og udlejeren.
Det indebærer, at der ved normale  

 lejeudgifter  

 forstås markedslejen, hvis der er tale om erhvervslejemål omfattet af  

 erhvervslejeloven.
Hvis lejemålet ikke er omfattet erhvervslejeloven eller  

 almenboligloven, vil normale lejeudgifter være lejeudgifter fastsat på  

 baggrund  

 af lejefastsættelsesprincipperne i lejeloven henholdsvis  

 boligreguleringsloven.  

 Er der tale om et erhvervslejemål, beror det på lejeaftalen, om udgiften til  

 el, vand, varme og renovation afholdes af lejeren særskilt.  

 Vedligeholdelsesudgifter kan medtages i opholdsstedets eller boformens  

 budget,  

 i det omfang udgifterne ikke efter lejeaftalen skal afholdes af udlejeren.  

 Det  

 anbefales, at det aftales med udlejer, at udlejer afholder udgifter til den  

 udvendige vedligeholdelse.
 Ved uenighed om vurderingen af markedslejen, kan vurderingen  

 foretages af en valuar udpeget af Dansk Ejendomsmæglerforening.
Oversigt over udgifter til fast ejendom Organisering Ejendommen er ejet af tilbuddet Ejendommen er lejet Selvejende  

 institution Omkostningsbestemt  

 ejendomsudgift inklusiv afdrag Markedsleje Enkeltmandsvirksomhed Omkostningsbestemt  

 ejendomsudgift eksklusiv afdrag men inklusiv afkast af indskudt kapital Markedsleje  

 eller lejefastsættelsesprincipperne i lejeloven henholdsvis  

 boligreguleringsloven Anden  

 selskabsform med begrænset ansvar Omkostningsbestemt  

 ejendomsudgift eksklusiv afdrag men inklusiv afkast af indskudt kapital Markedsleje Henlæggelser, ekstraordinære økonomiske dispositioner  

 mv.
41.  

  

 Lov om  

 retssikkerhed og administration på det sociale område foreskriver i  

 § 43,  

 stk. 1, at myndigheden skal tage stilling til, hvorledes man skal forholde  

 sig  

 med formue, som kan opstå i forbindelse med, at en kommune eller en  

 amtskommune  

 betaler for at få udført opgaver efter den sociale lovgivning.
Formålet med  

 § 43, stk. 1, er at sikre, at kommunen eller amtskommunen kun betaler de  

 udgifter, der er forbundet med at få udført en opgave.
Kommunen eller  

 amtskommunen skal således ikke overføre midler til privat formueforøgelse ved  

 at betale mere end de faktiske omkostninger ved at få udført en opgave af  

 private.
Overskud i et botilbud eller opholdssted, der ikke efter amtsrådets  

 afgørelse kan hensættes eller opspares, skal benyttes til nedsættelse af  

 opholdsbetalingen for det efterfølgende år.
Der kan dog hensættes midler til  

 konsolidering, udvikling og bygningsmæssige forbedringer mv.
Se nærmere herom  

 i  

 punkt 42.
 Da bestemmelsen i § 43, stk. 1, i lov om retssikkerhed og  

 administration på det sociale område ikke indeholder begrænsninger i forhold  

 til organisationsformer, gælder bestemmelsen og § 11, stk. 2, i  

 bekendtgørelsen for alle omfattede private opholdssteder og botilbud,  

 herunder  

 også enkeltmandsvirksomheder, foreninger, aktieselskaber og anpartsselskaber.
42.  

  

 Selv om overskud  

 ved driften som hovedregel skal anvendes til nedsættelse af opholdsbetalingen  

 for det efterfølgende år, kan et opholdssted eller et botilbud foretage  

 henlæggelser med henblik på konsolidering, udvikling, uddannelse, større  

 vedligeholdelsesarbejder, udvidelser af de bygningsmæssige rammer eller med  

 henblik på at foretage nødvendige reparationer og lignende.  

 Der kan foretages henlæggelser med henblik på  

 konsolidering af egenkapitalen, således at 3. mands krav, fx  

 opsigelsesvarsler  

 i leje- og ansættelseskontrakter, kan opfyldes.
Henlæggelsen skal dog  

 godkendes  

 af amtsrådet, som efter § 11, stk. 2, i bekendtgørelsen skal sikre, at  

 anvendelsen af ethvert overskud af driften og sikre at henlæggelser,  

 ekstraordinære økonomiske dispositioner og øvrige ekstraordinære  

 dispositioner  

 falder inden for opholdsstedets eller botilbuddets formål.
Opholdsstedets  

 eller  

 botilbuddets formål fremgår af tilbuddets vedtægter eller af det dokument,  

 som  

 angiver en enkeltmandsvirksomheds navn, formål og hjemsted  se herom i  

 punkt  

 28.  

 Endvidere skal anvendelsen af de  

 henlagte midler være i overensstemmelse med retssikkerhedslovens § 43,  

 jf.  

 ovenfor i punkt 41.
Bestemmelsen i § 11, stk. 2, har således ikke til formål at  

 forhindre opholdsstedet eller botilbuddet i at foretage henlæggelser til  

 fornyelser.
Den konkrete henlæggelse skal imidlertid godkendes af amtsrådet  

 efter en konkret vurdering.
Der er således ikke fastsat krav om, at  

 henlæggelser kun må udgøre en bestemt procentdel af opholdsstedets eller  

 botilbuddets midler.
For at sikre en hensigtsmæssig drift og undgå uønskede  

 lukninger forudsættes en fleksibel vurdering af det konkrete tilbud.
Der kan  

 anvendes  

 en model, hvor amtsrådet godkender en nærmere defineret årlig hensættelse af  

 et  

 overskud.
Det må kun i undtagelsestilfælde tilrådes, at institutionen  

 viderefører driften, såfremt der er tale om en betydelig negativ egenkapital,  

 når det kan forventes, at egenkapitalen inden for en overskuelig tidsrammme  

 bliver positiv.
Amtsrådet kan afvise at godkende en henlæggelse, hvis det ikke  

 er sandsynligt, at tilbuddet vil fortsætte, eller hvis det vurderes, at de  

 foreslåede udvidelser eller forbedringer ikke er økonomisk forsvarlige.  

 Amtsrådet kan dog ikke nægte at godkende en henlæggelse til forbedring eller  

 udvidelse af tilbuddet med den begrundelse, at der ikke er behov for  

 yderligere  

 pladser.
Amtsrådet skal også godkende ekstraordinære økonomiske  

 dispositioner,  

 hvis de falder inden for opholdsstedets eller botilbuddets formål.
Ved  

 ekstraordinære økonomiske dispositioner forstås tilfælde, hvor tilbuddet fx  

 pantsætter en bygning med henblik på at skaffe midler til indretning af en  

 sansehave.
Vederlag til bestyrelsesmedlemmer 43.  

  

 Det fremgår af  

 § 11, stk. 4 i bekendtgørelsen, at vederlag til bestyrelsesmedlemmer  

 ikke  

 må overstige, hvad der anses for sædvanligt efter hvervets art og arbejdets  

 omfang.
Pladsprisen 44.  

  

 Bekendtgørelsen  

 indeholder regler om pladsprisen i § 12. Det fremgår af bestemmelsen, at  

 amtsrådet skal fastsætte pladsprisen i opholdssteder til børn, hvorimod  

 pladsprisen i botilbud til voksne forhandles mellem botilbuddet og den  

 visiterende myndighed.
Kapitel 10 Godkendelse af personale § 13.  

  

 Opholdsstedets eller botilbuddets ledelse har ansvaret  

 for personalets ansættelse.
 Stk.  

 2.  

  

 Amtsrådet godkender den samlede medarbejdergruppes personlige og  

 faglige kvalifikationer i forhold til målgruppen og kan i særlige tilfælde  

 indkalde medarbejdere med en utraditionel uddannelsesmæssig baggrund til en  

 samtale.
 Stk.  

 3.  

  

 Amtsrådet kan som godkendende myndighed indhente relevante oplysninger  

 om medarbejderne, herunder om uddannelsesbaggrund og evt. straffeattest.
 Stk.  

 4.  

  

 Amtsrådet kan afholde en samtale med opholdsstedets eller botilbuddets  

 leder eller medarbejdere med særlige opgaver forud for ansættelsen.
45.  

  

 I private  

 opholdssteder og botilbud er det ledelsen, der har kompetencen til og  

 ansvaret  

 for ansættelse af personale.
Dette princip fremgår af § 13, stk. 1, i  

 bekendtgørelsen, som omtaler »ledelsen« og ikke »bestyrelsen«, da  

 bekendtgørelsen ikke indeholder krav om nedsættelse af en bestyrelse i  

 enkeltmandsvirksomheder.  

 Amtsrådet skal  

 således ikke godkende ansættelser eller afskedigelser af personale i private  

 opholdssteder eller botilbud.
Er der tale om et privat opholdssted eller  

 botilbud organiseret som enkeltmandsvirksomhed, skal amtskommunen heller ikke  

 godkende ansættelser eller afskedigelser af personale.
Bestyrelsen for det  

 private opholdssted eller botilbud eller ejeren af en enkeltmandsvirksomhed  

 er  

 også ansvarlig for eventuelle frivillige, som er tilknyttet opholdsstedet  

 eller  

 botilbuddet.
 Ledelsen af opholdssteder for børn og unge skal være opmærksom  

 på lov om indhentelse af børneattest i forbindelse med ansættelse af  

 personale  

 m.v., som blev vedtaget af Folketinget den 16. juni 2005 og som trådte i  

 kraft  

 den 1. juli 2005. Socialministeriet udsender i forlængelse heraf en  

 bekendtgørelse.
Da amtsrådet skal godkende opholdsstedet eller botilbuddet som  

 generelt egnet, skal amtsrådet godkende den samlede medarbejdergruppes  

 personlige og faglige kvalifikationer i forhold til målgruppen.
Dette fremgår  

 af § 13, stk. 2 i bekendtgørelsen.
Amtsrådet kan således afslå at  

 godkende  

 et opholdssted eller et botilbud, hvis der i bemandingen ikke findes  

 personale  

 med tilstrækkelige kvalifikationer til at varetage den opgave, som det  

 pågældende opholdssted eller botilbud er godkendt til.
Amtsrådet er ikke  

 bundet  

 af interne retningslinier for bemandingen af tilsvarende amtskommunale tilbud  

 ved vurderingen af medarbejdergruppens personlige og faglige kvalifikationer  

 og  

 amtsrådet kan ikke stille krav til medarbejdere ved private opholdssteder og  

 botilbud, der rækker videre, end de krav, som stilles til medarbejdere ved  

 tilsvarende amtskommunale tilbud.
 46.  

  

 Amtsrådet har en  

 række beføjelser i forbindelse med godkendelsen af den samlede  

 medarbejdergruppe i private opholdssteder og botilbud i medfør af § 13,  

 stk. 2  4. Amtsrådet kan:
1)  

 	  

 indkalde medarbejdere  

 med en utraditionel uddannelsesmæssig baggrund til en samtale, 2)  

 	  

 indhente relevante  

 oplysninger om medarbejderne, herunder om uddannelsesbaggrund og evt.  

 straffeattest, 3)  

 	  

 afholde en samtale  

 med opholdsstedets eller botilbuddets leder eller medarbejdere med særlige  

 opgaver forud for ansættelsen.
Medarbejdere med en utraditionel uddannelsesmæssig baggrund er  

 for eksempel medarbejdere, hvis uddannelse ikke svarer til  

 stillingsbetegnelsen  

 for den konkrete stilling ved det pågældende opholdssted eller botilbud.
Der  

 kan fx være tale om ansættelse af en læreruddannet medarbejder i en stilling,  

 som normalt besættes af en socialpædagog.
Amtsrådet kan dog kun i særlige  

 tilfælde indkalde medarbejderen til en samtale.
Der er tale om tilfælde, hvor  

 personen med den utraditionelle uddannelsesmæssige baggrund ikke kan  

 dokumentere erfaring fra tidligere ansættelser i lignende stillinger.
Der kan  

 endvidere være tale om tilfælde, hvor særlige forhold i øvrigt giver  

 anledning  

 til mistanke om, at personen ikke kan varetage opgaven, fx hvor personen er  

 blevet afskediget fra andre lignende stillinger.
47.  

  

 Amtsrådet kan  

 efter § 13, stk. 3 kun indhente relevante oplysninger om medarbejderne  

 og  

 lederen.
Det kan fx være oplysninger om tidligere ansættelsesforhold.
Hvis  

 amtsrådet indhenter personfølsomme oplysninger om medarbejderne i elektronisk  

 form, skal bestemmelserne i §§ 7 og 8 i persondataloven overholdes.
Det  

 vil sige, at den pågældende medarbejder skal give samtykke til at  

 oplysningerne  

 bliver indhentet.
Hvis oplysningerne indhentes i papirform skal medarbejdere  

 give samtykke hertil efter reglerne i forvaltningslovens § 27 om  

 tavshedspligt.
Amtsrådet kan altid afholde en samtale med opholdsstedets eller  

 botilbuddets leder eller med medarbejdere med særlige opgaver forud for  

 ansættelsen.
Særlige opgaver kan fx være psykologbistand til beboerne.
48. Amtsrådet kan  

 blive opmærksomt på forhold, som gør, at det ikke anser en eller flere  

 medarbejdere for egnede til ansættelse i et opholdssted eller et botilbud, fx  

 på grund af tidligere kriminalitet.
Det kan forekomme både i forbindelse med  

 behandlingen af en ansøgning om godkendelse eller i forbindelse med  

 amtsrådets  

 tilsyn.
I sådanne tilfælde, bør amtsrådet anmode lederen af opholdsstedet  

 eller  

 botilbuddet om en redegørelse for forholdet.
Hvis redegørelsen ikke viser, at  

 forholdene er tilfredsstillende, kan amtsrådet henholdsvis give afslag på  

 godkendelse af opholdsstedet eller botilbuddet eller med fornødent varsel  

 træffe afgørelse om at bringe godkendelsen til ophør.
Der henvises herom til  

 kapitel 11.
Kapitel 11 Godkendelsens ophør § 14.  



  

 En godkendelse af et  

 opholdssted eller et botilbud kan bringes til ophør, når  

  

 amtsrådet  

 finder, at forholdene på opholdsstedet eller i botilbuddet er væsentligt  

 ændret i forhold til godkendelsesgrundlaget.
 Stk.  

 2.  

  

 Amtsrådet skal inden ophøret have genvurderet godkendelsen på baggrund  

 af en forhandling.
Stk.  

 3.  

  

 Amtsrådet underretter de anbringende myndigheder om opholdsstedets  

 eller botilbuddets ophør.
Dette skal så vidt muligt ske med forudgående  

 varsel.
 Stk.  

 4.  

  

 Amtsrådet underretter Civilstyrelsen jf. § 7, stk. 4, om ophør af  

 et opholdsstedets eller et botilbud etableret som fond.
49.  

  

 Amtsrådet kan  

 efter bekendtgørelsens § 14 bringe en godkendelse til ophør, hvis  

 amtsrådet finder, at forholdene på opholdsstedet eller i botilbuddet er  

 væsentligt ændret i forhold til godkendelsesgrundlaget.
Før end godkendelsen  

 kan bringes til ophør, skal amtskommunen føre en forhandling med bestyrelsen  

 af  

 opholdsstedet eller botilbuddet med henblik på at bringe forholdene i  

 overensstemmelse  

 med godkendelsesgrundlaget, således at en flytning af beboerne så vidt muligt  

 bliver undgået.
I enkeltmandsvirksomheder, hvor der ikke findes en  

 bestyrelse,  

 skal forhandlingen føres med ejeren.
Bestyrelsen af opholdsstedet eller  

 botilbuddet kan lade en bisidder deltage i forhandlingerne med amtskommunen.  

 Amtsrådet vil kunne anmode opholdsstedet eller botilbuddet om at stoppe  

 nyindskrivninger indtil forholdene er bragt i overensstemmelse med  

 godkendelsesgrundlaget.
50.  

  

 Amtsrådet skal så  

 vidt muligt give opholdsstedet eller botilbuddet et passende forudgående  

 varsel.
Ved fastsættelsen af det passende varsel, skal amtsrådet så vidt  

 muligt  

 tage hensyn til bestyrelsens mulighed for at opsige aftaler om lejemål og  

 andre  

 aftaler med tredjemand.
Tilsvarende gælder for enkeltmandsvirksomheder.
51.  

  

 I tilfælde, hvor  

 godkendelsen af et opholdssted eller et botilbud bringes til ophør, skal  

 amtsrådet underrette de visiterende kommuner eller amtskommuner.
Dette skal  

 så  

 vidt muligt også ske efter forudgående varsel, således at beboerne kan flytte  

 til et andet egnet tilbud.
Dette bør så vidt muligt foregå på en måde og over  

 en periode, der tager fornødent hensyn til dem, der har ophold på stedet.
52.  

  

 Amtsrådet er  

 fondsmyndighed i forhold til opholdssteder eller botilbud oprettet som fonde,  

 når de er undtaget fra fondslovgivningen i kraft af godkendelsen.
Selv om  

 godkendelsen af fonden til at drive opholdssted eller botilbud efter  

 serviceloven er bragt til ophør, er amtsrådet fortsat fondsmyndighed for  

 fonden, hvilket omfatter indhentelse af tilladelse fra Civilstyrelsen, hvis  

 fonden ønskes opløst, jf. § 7, stk. 4, i bekendtgørelsen, og tilsyn med  

 at  

 fondens midler uddeles i overensstemmelse med vedtægtens bestemmelser.
Hvis  

 fonden ikke ønskes opløst, skal Civilstyrelsen hurtigst muligt og helst inden  

 for en måned underrettes om, at godkendelsen til at drive opholdssted  

 eller botilbud efter serviceloven bringes til ophør.
Hvis Civilstyrelsen  

 efter  

 § 7, stk 4, i bekendtgørelsen, giver tilladelse til, at fonden kan  

 fortsætte med andre aktiviteter, bliver Civilstyrelsen fondsmyndighed for  

 fonden, når de nye vedtægter træder i kraft.
Kapitel 12 Tilsyn § 15.  

  

 Det stedlige amtsråd fører tilsyn med de godkendte  

 tilbud og med at de krav, der følger af godkendelsesgrundlaget, overholdes.
Stk.  

 2.  

  

 Amtsrådet fører tilsyn med opholdsteder og botilbud oprettet som  

 fonde, der er undtaget fra lov om fonde og visse foreninger.
Dette omfatter  

 tilsyn med, 1)  

 	  

 om  

 fondens økonomiske dispositioner er i overensstemmelse med vedtægterne og med  

 grundlaget for godkendelsen, herunder betingelserne i § 11, og 2)  

 	  

 om  

 fonden efterlever lovgivningens krav om regnskabsaflæggelse og revision.
53.  

  

 Bekendtgørelsen  

 indeholder i § 15 regler om tilsyn med opholdssteder og botilbud,  

 omfattet  

 af bekendtgørelsen.
Efter bestemmelsen skal amtsrådet føre tilsyn med, at  

 betingelserne for godkendelse fortsat er opfyldt, herunder føre tilsyn med  

 det  

 pædagogiske indhold.
Der skal således alene føres tilsyn med, om det enkelte  

 godkendte opholdssted eller botilbud fortsat er generelt egnet.
Amtsrådet  

 skal  

 fx påse, at der ikke modtages flere personer end opholdsstedet eller  

 botilbuddet er godkendt til.
Amtsrådet skal endvidere påse, at de personer,  

 som  

 optages, falder inden for den målgruppe, som opholdsstedet og botilbuddet er  

 godkendt til.
Amtsrådet skal ikke vurdere, om konkrete anbringelser er i  

 overensstemmelse med en generel godkendelse, medmindre der sker ophold, der  

 klart falder uden for den målgruppe, tilbuddet er godkendt til at modtage.
 Bestemmelsen i § 15 i bekendtgørelsen omhandler ikke det  

 såkaldte personrelaterede tilsyn, som skal udføres af den visiterende kommune  

 eller amtskommune i overensstemmelse med reglerne i §§ 16 og 39 i lov om  

 retssikkerhed og administration på det sociale område.
I § 15, stk. 2 indeholder bekendtgørelsen regler om tilsyn  

 med opholdssteder og botilbud oprettet som fonde.
Der er tale om amtsrådets  

 tilsyn som fondsmyndighed.
Kapitel 13 Regnskabsaflæggelse § 16.  

  

 Opholdssteder og botilbud godkendt efter § 1 skal  

 aflægge årsregnskab i overensstemmelse med reglerne i årsregnskabsloven  

 kapitel 5, regnskabsklasse A, medmindre andet følger af særlige regler.  

 Såfremt opholdsstedets eller botilbuddets balancesum, nettoomsætning og  

 gennemsnitligt antal medarbejdere overstiger grænser fastsat i § 4 i lov  

 om erhvervsdrivende virksomheders aflæggelse af årsregnskab m.v.  

 (årsregnskabsloven), skal årsregnskabet aflægges i overensstemmelse med  

 årsregnskabslovens afsnit III, regnskabsklasse B.
 Stk.  

 2.  

  

 Amtsrådet kan stille yderligere krav til det enkelte opholdssteds  

 eller det enkelte botilbuds regnskabsaflæggelse, hvis det vurderes nødvendigt  

 for at sikre tilstrækkelig gennemskuelighed i opholdsstedets eller  

 botilbuddets økonomi.
 Stk.  

 3.  

  

 Ved regnskabsaflæggelsen anvendes et regnskabsår på 12 måneder.
54.  

  

 Bekendtgørelsens  

 § 16 fastsætter reglerne for udarbejdelse af årsregnskab. Årsregnskaber,  

 der aflægges efter regnskabsklasse A i årsregnskabsloven, skal i det mindste  

 består af ledelsespåtegning, balance, resultatopgørelse og noter, herunder  

 redegørelse for anvendt regnskabspraksis og opgørelse over bevægelser på  

 egenkapitalen.
Påtegningen efter § 16 skal ligeledes indgå i  

 årsrapporten.  

 Årsregnskaber, der aflægges efter regnskabsklasse B i årsregnskabsloven, skal  

 herudover indeholde en ledelsesberetning.
Hvis der indregnes forhold, der ikke vedrører de erhvervsmæssige  

 aktiviteter, skal disse tydeligt fremstå adskilt fra de erhvervsmæssige  

 aktiviteter i resultatopgørelsen og balancen.
Der skal således være en klar  

 adskillelse mellem de erhvervsmæssige aktiviteter (den sociale virksomhed) og  

 private forhold.
Virksomheden skal herudover bl.a. særskilt oplyse om, hvor  

 meget der er uddelt eller udloddet til ejere eller andre  

 virksomhedsdeltagere.
 Efter bestemmelsens § 16, stk. 2, kan amtsrådet stille  

 yderligere krav til regnskabsaflæggelsen, for at sikre tilstrækkelig  

 gennemskuelighed i økonomien for det enkelte opholdssted henholdsvis  

 botilbud.  

 Regnskabsaflæggelsen i overensstemmelse med årsregnskabsloven vil dog normalt  

 være tilstrækkeligt.
Kapitel 14 Revision § 17.  

  

 Årsregnskabet skal revideres af en statsautoriseret  

 revisor, registreret revisor, Kommunernes Revision, Revisionsdirektoratet for  

 Københavns Kommune eller andet kommunalt revisionsorgan.
Stk.  

 2.  

  

 Revisor skal revidere årsregnskabet i overensstemmelse med god  

 offentlig revisionsskik og herunder foretage en kritisk gennemgang af  

 opholdsstedets eller botilbuddets regnskabsmateriale og dets forhold i  

 øvrigt.
Revisor skal herunder efterkomme de krav vedrørende revisionen, som  

 måtte blive stillet af amtsrådet.
Stk.  

 3.  

  

 Revisor skal ved en påtegning på årsregnskabet bekræfte, at det er  

 revideret.
Påtegningen skal indeholde oplysninger om den stedfundne revision  

 og om eventuelle bemærkninger, den har givet anledning til.
 Stk.  

 4.  

  

 En revisor, der fratræder sit hverv, har, når den tiltrædende revisor  

 retter henvendelse, pligt til at oplyse grundene til sin fratræden.
55.  

  

 Bekendtgørelsens  

 § 17 fastsætter regler om revision af godkendte opholdssteder og  

 botilbud.  

 Det fremgår heraf, at årsregnskabet skal revideres af en statsautoriseret  

 revisor, registreret revisor, Kommunernes Revision, Revisionsdirektoratet for  

 Københavns Kommune eller andet kommunalt revisionsorgan.
Opholdstedets eller  

 botilbuddets bestyrelse vælger revisor, men amtsrådet har mulighed for at  

 stille krav til revisoren.
God offentlig revisionsskik som nævnt i § 17,  

 stk. 2 skal forstås som defineret af Rigsrevisionen.
Kapitel 15 Ikrafttrædelsesbestemmelse § 18.  

  

 Bekendtgørelsen træder i kraft den 1. januar 2005.
 Stk.  

 2.  

  

 Amtsrådet skal ikke på ny godkende botilbud og opholdssteder, der er  

 godkendt inden den 1. januar 2005. §§ 16 og 17 anvendes først fra den 1.  

 januar 2006 for botilbud og opholdssteder, der er godkendt inden den 1.  

 januar 2005.
56.  

  

 Bekendtgørelsen  

 er trådt i kraft den 1. januar 2005. Den anvendes for opholdssteder og  

 botilbud, som oprettes den 1. januar 2005 eller senere.
Bekendtgørelsens  

 bestemmelser anvendes også for opholdssteder og botilbud oprettet før den 1.  

 januar 2005, dog således, at allerede godkendte tilbud ikke skal godkendes på  

 ny efter bekendtgørelsens ikrafttræden.
Da reglerne om regnskabsaflæggelse og  

 revisions forudsætter, at der er truffet de fornødne foranstaltninger med  

 henblik på tilrettelæggelse af regnskaberne, har reglerne om  

 regnskabsaflæggelse og revision i §§ 16 og 17 først virkning fra den 1.  

 januar 2006 for opholdssteder og botilbud, der er godkendt før den 1. januar  

 2005.
