 I Henhold til den i Justitsministeren ved § 5 i Lov Nr. 97 af 18. April  

 1910 om Notarialvæsenets Ordning i København givne Bemyndigelse udfærdiges  

 herved følgende Instruks for Notaren og Undernotarerne i København: § 1.
 Notaren og Undernotarerne udfører i eget Navn og paa eget Ansvar  

 Notarialforretninger af enhver Art i Embedskontoret eller andetsteds indenfor  

 Jurisdiktionens Grænser for alle uden Hensyn til Værneting, ogsaa for  

 Udlændinge. § 2.
 Notaren og Undernotarerne skal udføre de til deres Embede hørende  

 Forretninger med største Omhu og Nøjagtighed og bør navnlig skaffe sig  

 fuldkommen Vished om Rigtigheden af alt, hvad de beskæftiger i de af dem  

 udstedte Akter og Embedsattester, saa at det Vidnesbyrd, de meddeler om de i  

 deres Overværelse foregaaede Handlinger eller afgivne Erklæringer, altid er  

 grundet paa deres egne bestemte Erfaring og ikke blot paa Beretning af andre,  

 som de har personlig Tillid til.
Naar den eller de Personer, om hvem eller om hvis Handlinger, Erklæringer  

 o.lign. der skal meddeles Notarialattest, ikke er den fungerende Notar  

 bekendt, skal han søge vedkommendes Identitet godtgjort paa betryggende  

 Maade, saasom 1) ved Forevisning af Pas, Førerbevis eller Jagttegn, forsynet  

 med et af Politiet eller anden offentlig Myngidhed stemplet Fotografi, i  

 Forbindelse med et af de under 2. nævnte Dokumenter til Støtte for  

 Identiteten, 2) ved Vidnesbyrd fra to Personer (Mænd eller Kvinder), om hvis  

 Paalidelighed Notaren ikke nærer nogen begrundet Tvivl.
Hvis disse ikke er  

 den fungerende Notar eller anden tilstedeværende Notar bekendte, maa de  

 legitimere sig ved Fremlæggelse af et Dokument, der har udpræget peronlig  

 Interesse, f.Eks.
Ansættelsesbrev, Beskikkelse, Eksamensbevis, akademisk  

 Borgerbrev, Skøde paa fast Ejendom, Borgerskab, Næringsbevis, Svendebrev,  

 offentligt Certifikat, Fagforeningsmedlemsbog, Sygekassebog,  

 Legitimations-Skilt eller Kort o.lign. eller ved at bære civil eller militær  

 Tjenestemands-Uniform, eller ved Fremlæggelse af flere Dokumenter af anden  

 Art, f.
Eks.
Daabsattest, Vielsesattest, Breve, Kvitteringer, Medlemskort  

 o.lign.
 Naar Parterne fremstilles af en den fungerende eller en anden  

 tilstedeværende Notar personlig bekendt Mand eller Kvinde og yderligere  

 fremlægger Legitimationspapirer, der støtter Identiteten, er et  

 Identitetsvidne tilstrækkeligt.
 Det bør enten af Hovedbogen eller af en særlig Legimationsprotokol,  

 hvortil der henvises i Hovedbogen, fremgaa, om Parterne har været Notaren  

 personlig bekendt, eller hvorledes deres Identitet er bleven godtgjort, idet  

 alle Legimationspapirer bliver at opnotere i en af de nævnte Protokoller,  

 medens der i selve Notarialattesten kun behøver at optages en Bemærkning om,  

 at Parterne er Notaren personlig bekendt, eller at Parternes Identitet er  

 blevet Notaren godtgjort. § 3.
 Notaren eller en Undernotar maa ikke foretage eller deltage i en  

 Forretning, der vedrører ham selv, hans Ægtefælle eller en med dem beslægtet  

 eller besvogret i lige op- eller nedstigende Linie eller i første Sidelinie.  

 § 4.
Den fungerende Notar bør altid bidrage til at klarlægge Indholdet og  

 Betydningen af vedkommende Handling eller Dokument ved at tilbyde Oplæsning  

 og om fornødent Forklaring.
Kommer han til Erkendelse af, at vedkommende ikke  

 har forstaaet Handlingens eller Dokumentets Indhold eller Betydning, bør han,  

 uanset om den paagældende ikke nærer Ønske derom, klarlægge Forholdet,  

 hvilket også bør ske, naar nogen maatte være i Vildfarelse med Hensyn til  

 deres Retsstilling overfor Notaren i denne hans Embedsegenskab.
 Det skal ikke være den notarielle Tjenestemand forment at attestere  

 Underskrift paa Dokumenter i fremmede Sprog, som han ikke forstaar, naar kun  

 den underskrivende erklærer sig bekendt med Indholdet.
Det er den fungerende Notar tilladt efter Begæring at meddele Attestation  

 eller Forretnings-Beskrivelse i et fremmed Sprog, som han selv behersker i  

 fornødent Maal.
Derimod har den notarielle Tjenestemand ingen Forpligtelse  

 til i Almindelighed at fungere som Tolk, selv om han har Forudsætningerne  

 derfor.
 Hvis der i Dokumentet findes iøjnefaldende Tilføjelser eller Rettelser,  

 bør Notaren gøre Parterne opmærksomme derpaa og anbringe sit Signatur eller  

 sine Initialer udenfor de nævnte Tilføjelser eller Rettelser, og det bør i  

 enhver Notarialattest anføres enten, at der ikke findes iøjnefaldende  

 Tilføjelser eller Rettelser, eller at der ikke findes andre iøjnefaldende  

 Tilføjelser eller rettelser end de med Notarens Underskrift eller Initialer  

 betegnede. § 5.
Den fungerende Notar bør ved Udførelsen af sine Forretninger som  

 Notarialvidne bruge Personer, mod hvis Duelighed og Paalidelighed som Vidner  

 i Almindelighed og i den foreliggende Sag i Særdeleshed intet kan være at  

 udsætte.
Notarialvidner bør ikke blot nævnes i den paagældende Akt, men ogsaa  

 underskrive denne. § 6.
 Notaren og Undernotarerne er forpligtede til at hemmligholde de dem  

 passerende Forretninger og at paalægge Kontorpersonalet den samme Pligt samt,  

 saavidt det staar til dem, at hævde denne.
 Oplysning om Notarialforretninger og Protokollernes Indhold samt  

 Udskrifter af disse eller af deponerede Dokumenter maa derfor kun meddeles  

 rette vedkommende, der i Reglen er den eller en af dem, som har foranlediget  

 Protokollationen eller Dokumentets Opbevaring paa Notarialkontoret, eller  

 den, der under Notarialforretningen udtrykkelig er bemyndiget til at faa  

 Udskrift.
Naar Notaren ikke anser sig berettiget til at meddele en begært Udskrift,  

 forelægges Sagen Justitsministeren, dog at en afdøds testamentariske  

 Dispositioner som Regel kan og skal rekvireres af vedkommende Skifteret, selv  

 om Boet ikke er tage under Behandling, eller af den behørigt autoriserede  

 Executor testamenti.
Af tilbagekaldte Testamenter bør der som Regel ikke  

 meddeles Udskrift, medmindre ganske særlige Grunde maatte tale derfor, og det  

 maa altid af Bekræftelsespaategningen fremgaa, at Testamentet er  

 tilbagekaldt. § 7.
 Præsidenten i Københavns Byret fører Tilsyn med Notaren og Undernotarerne,  

 autoriserer de af dem benyttede Protokoller og passer deres nøjagtige  

 Førelse. § 8.
Undernotarerne er pligtige at deltage i alle ved Notarialkontoret  

 forefaldende Forretninger og disses Ekspedition, navnlig Affattelse af  

 Attester og Beskrivelser, konference, Regnskabsføring m.v., samt om fornødent  

 at fungere som Vidner og deltage i Afskrivningen.
Ordningen og Fordelingen af  

 Arbejdet tilkommer Notaren, som ogsaa tager Bestemmelse om og tager Initiativ  

 til mulig fornøden midlertidig Konstitution, der meddeles af  

 Justitsministeriet. § 9.
Justitsministeren bestemmer, til hvilken Tid af Dagen Notarialkontoret  

 holdes aabent.
Notaren skal drage Omsort for, at der altid i Kontortiden er  

 de fornødne Kræfter til Disposition for Ekspeditionen paa Kontoret og udenfor  

 dette, og navnlig at der altid er mindst een Notar til Stede paa Kontoret.  

 Udenfor Kontortiden bør Notaren eller Undernotarerne udføre Forretninger, som  

 ikke taaler Opsættelse, men Rekvirenten er da forpligtet til, næst at  

 motivere sin ekstraordinære Begæring, at sørge for Notarialvidner, uden at  

 disse eller andre faar nogen Ret til de Statskassen tilfaldende Vidnepenge. §  

 10.
Notaren og Undernotarerne maa paa Notarialkontoret foruden de egentlige  

 Notarialforretninger udføre saadanne i Forbindelse med deres Stillinger  

 staaende Forretninger, der bl.a. omhandles i Sportelreglementet af 22. Marts  

 1814 § 144, og hvortil de hidtil ifølge Praksis har været berettigede, saasom  

 Ekspeditioner i fremmede Sprog, Affattelse af Testamenter, Deklarationer,  

 Ægtepagter og Fuldmagter, forberedende Arbejder til Lotteriforretninger og  

 Tilintetgørelse af amortiserede Værdipapirer for Banker, Kreditforeninger  

 o.lign.
Dette maa dog kun finde Sted i saadant Omfang, at der ikke paa nogen  

 Maade lægges Hindringer i Vejen for Ekspeditionen af de egentlige  

 Notarialforretnigner, og at det ej heller har nogen som helst Indflydelse paa  

 det for Kontoret normerede Kontorhold.
 Indtægterne af de i denne Paragraf nævnte Forretninger deles, saa længe  

 der kun er een Notar og to Undernotarer, mellem disse som hidtil med  

 Halvdelen til Notaren og med en Fjerdedel til hver af Undernotarerne. § 11.
 Med Hensyn til Opkrævningen af de til Notarialvæsenet knyttede Afgifter og  

 Sportler skal de notarielle Tjenestemænd nøje rette sig efter de herfor  

 fastsatte Regler, ligesom de er underkastede vedkommende Ministers  

 Forskrifter om Oppebørsler, Regnskabet herfor og Kontrollen hermed samt  

 Størrelsen af den Sikkerhed, der skal stilles af Notaren og Undernotarerne  

 for de betroede Oppebørsler. - Kasseansvaret overfor det offentlige paahviler  

 Notaren og Undernotarerne solidarisk. § 12.
 Notaren er pligtig at føre de af vedkommende Ministerium foreskrevne  

 Protokoller i den Form, som paabydes. § 13.
 Det Dokument, som i Notarens Overværelse underskrives eller vedgaas eller  

 verificeres af ham som overensstemmende med et andet ham forevist Dokument,  

 bliver kun at protokollere, naar det af vedkommende forlanges.
De Dokumenter, hvoraf Udskrift skal kunne erholdes, kan ogsaa, naar de er  

 affattede paa en saadan Maade, at de egner sig hertil, indleveres i to  

 Eksemplarer med Begæring om Dokumentets Opbevaring paa Kontoret, og bør da  

 begge underskrives for Notaren samt konfereres, hvorefter det ene Eksemplar  

 udleveres vedkommende Part, medens det andet, forsynet med en Afskrift af  

 Notarialattesten, Forretningens Nr. og Arkiv Lb.
Nr. henlægges i Arkivet.
De  

 saaledes deponerede Dokumenter bliver efter Aarets Slutning at indbinde paa  

 Notarialkontoret i Nummerorden i Protokoller, der saavidt muligt afpasses  

 efter de sædvanlig brugte Formater af Dokumenter.
For Protokollation af Dokumenter betales 62 Øre for hvert Ark, Dokumentet  

 optager i Protokollen, skrevet saaledes, at hver Folioside indeholder 28  

 Linier og hver Linie i Almindelighed 32 Bogstaver, men hvor en Margen  

 behøves, 24, og hvor to gøres fornøden, 16. Ligeledes bliver den i  

 Sportelreglementet af 22. Marts 1814 § 156 befalede 20 pCt.
Afgift at erlægge  

 af dette Protokollationsgebyr.
For Konferering og Opbevaring af Dokumenter  

 paa den i 2. Stk. omhandlede Maade erlægges et Gebyr af 62 Øre for hvert Ark,  

 jfr.
Sportelreglementets § 138, 2. Stk. in fine; Arkberegningen sker som ved  

 Protokollation. § 14.
 Nærværende Instruks, der træder i Stedet for Instruks af 31. Marts 1911  

 med senere Ændringer, gælder indtil videre, men kan til enhver Tid  

 tilbagekaldes eller ændres af Justitsministeren.
 Justitsministeriet, den 28. November  

 1924.
 Steincke.
 /Aage Svendsen.
