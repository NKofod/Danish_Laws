Bekendtgørelse om udvidede muligheder for studielån som følge af covid-19 I medfør af § 10 c, stk. 3, i lov om statens uddannelsesstøtte (SU-loven), jf. lovbekendtgørelse nr. 1037 af 30. august 2017, som ændret ved lov nr. 328 af 31. marts 2020, fastsættes:
§ 1. Forhøjelsen af det samlede studielån eller slutlån, jf.
SU-lovens § 10 c, stk. 1, vil tillige ske i maj, juni, juli, august, november og december 2020 og januar, februar, marts, april, maj og juni 2021.
Stk. 2. Forhøjelsen af det samlede studielån eller slutlån, der tildeles i den første måned med uddannelsesstøtte efter en periode med lønnet praktik, jf.
SU-lovens § 10 c, stk. 2, vil tillige ske for maj, juni, juli, august, november og december 2020 og januar, februar, marts, april, maj og juni 2021, såfremt disse måneder har indgået i den netop afsluttede periode med lønnet praktik.
 § 2. Bekendtgørelsen træder i kraft den 3. maj 2021.
 Stk. 2. Bekendtgørelse nr. 544 af 28. april 2020 om udvidede muligheder for studielån som følge af covid-19 ophæves.
 Stk. 3. Bekendtgørelsen ophæves den 1. oktober 2021.
