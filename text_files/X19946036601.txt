Pensionstilsagn må ikke nedsættes med arbejdsmarkedsbidrag, før disse  

 indføres En tværgående pensionskasse anmeldte til tilsynet en ændring af  

 beregningsgrundlaget, der ville medføre, at pensionstilsagnene nedsættes en  

 måned før indførelse eller forhøjelse af arbejdsmarkedsbidrag.
Tilsynet  

 meddelte kassen, at man fandt dette i modstrid med det ækvivalensprincip, der  

 i øvrigt ligger til grund for pensionskassens beregning af pensionstilsagn.  

 Det var tilsynets opfattelse, at en sådan forringelse af medlemmernes  

 pensionstilsagn ud over, hvad indførelse af arbejdsmarkedsbidrag alene  

 medfører, som udgangspunkt kræver hvert enkelt medlems udtrykkelige samtykke;  

 tilsynet ville dog kunne acceptere, at beslutningen træffes af  

 pensionskassens generalforsamling med tiltrædelse af parterne i den bag  

 pensionsaftalen liggende overenskomst.
Pensionskassen besluttede herefter, at  

 den ikke ville gennemføre ændringen af beregningsgrundlaget.
