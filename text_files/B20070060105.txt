Bekendtgørelse  

 om tilskud til virksomheder, der indgår uddannelsesaftale med voksne I medfør af § 68, stk. 2, i lov om en aktiv  

 beskæftigelsesindsats, jf. lovbekendtgørelse nr. 685 af 29. juni 2005,  

 fastsættes:
 § 1.  

  

 Arbejdsgivere, der indgår en  

 aftale om uddannelse med voksne inden for områder, hvor der er eller  

 forventes  

 mangel på arbejdskraft, eller hvor der er gode beskæftigelsesmuligheder, kan  

 efter reglerne i denne bekendtgørelse få tilskud til den løn, som  

 arbejdsgiveren betaler personen i praktiktiden i virksomheden.
 Stk. 2.  

  

 Når eleven  

 kommer fra ledighed, kan der som udgangspunkt ikke gives støtte til  

 uddannelser, hvor der i beskæftigelsesregionen er en bestand af elever i  

 skolepraktik, jf. kapitel  

 7 a  

 i lov om erhvervsuddannelser.  

 Jobcentrene  

 kan i enkelttilfælde, når særlige geografiske forhold taler herfor, se bort  

 fra  

 1. pkt.
§ 2.  

  

 Arbejdsmarkedsstyrelsen  

 fastsætter retningslinier for vurdering af fagområder eller  

 stillingsbetegnelser, hvor der er eller forventes mangel på arbejdskraft,  

 eller  

 hvor der er gode beskæftigelsesmuligheder.
Arbejdsmarkedsstyrelsen fastsætter  

 retningslinier for, hvorledes der skal tages hensyn til elever i skolepraktik  

 i  

 forhold til elever, der kommer fra ledighed.
Stk. 2.  

  

 Regionsdirektøren udarbejder ud  

 fra retningslinierne efter stk. 1, en liste over fagområder eller  

 stillingsbetegnelser, hvor der er eller forventes mangel på arbejdskraft,  

 eller  

 hvor der er gode beskæftigelsesmuligheder i beskæftigelsesregionen.
På dette  

 grundlag fastsættes, hvilke uddannelser arbejdsgivere kan få tilskud til.
 Stk. 3.  

  

 Beskæftigelsesregionen  

 offentliggør to gange om året senest den 30. juni og 31. december en oversigt  

 over de uddannelser, der i det følgende år berettiger til tilskud efter  

 § 1.
 § 3.  

  

 For at arbejdsgiveren kan få  

 tilskud, skal betingelserne i §§ 4-6 være opfyldt.
 § 4.  

  

 Uddannelsen skal på det  

 tidspunkt, hvor arbejdsgiveren indgår aftale om uddannelse med personen, være  

 omfattet af de områder, der jf. § 2, stk. 3, er berettiget til  

 støtte.
 § 5.  

  

 Uddannelsesaftalen skal opfylde  

 betingelserne, der er fastsat i henhold til lov om erhvervsuddannelser og lov  

 om maritime uddannelser § 2 nr. 5).
 § 6.  

  

 Uddannelsesaftalen skal indgås  

 med en person, der ved aftalens indgåelse er fyldt 25 år.
Stk. 2.  

  

 Arbejdsgiveren skal betale en  

 løn, der er fastsat ved kollektiv overenskomst, og lønnen skal mindst svare  

 til  

 den laveste løn, en ikke-faglært lønmodtager er berettiget til inden for det  

 pågældende område.
På ikke-overenskomstdækkede områder skal arbejdsgiveren  

 betale en løn, der mindst svarer til, hvad der er gældende inden for  

 beslægtede  

 overenskomstområder.
 § 7.  

  

 Arbejdsgiverens ret til tilskud i  

 forbindelse med aftale om uddannelse med en person, der er i beskæftigelse,  

 er  

 betinget af, at udgiften til tilskuddet på ansøgningstidspunktet kan afholdes  

 inden for den bevilling, der på finansloven er afsat til at yde tilskud til  

 personer, der er beskæftiget.
 § 8.  

  

 Tilskuddet udgør 35 kr. pr. time  

 under praktikopholdet hos arbejdsgiveren.
 Stk. 2.  

  

 Tilskud efter stk. 1 gives  

 i de første 2 ½ år af uddannelsesaftaleperioden.
§ 9.  

  

 Ansøgning om tilskud indgives af  

 arbejdsgiveren til staten i jobcenteret i den kommune, hvor praktikstedet er  

 beliggende.
Staten i jobcenteret påser, at betingelserne for tilskud er  

 opfyldt.
 Stk. 2.  

  

 Ansøgningen indgives på en  

 blanket, der kan hentes elektronisk i jobcentret eller på www.jobnet.dk, og  

 skal indeholde en erklæring fra virksomheden om, at betingelserne er opfyldt.
 Stk. 3.  

  

 Ansøgningen skal indgives senest  

 1 måned efter, at uddannelsesaftalen er påbegyndt.
 Stk. 4.  

  

 Hvis ansøgningen indgives på et  

 senere tidspunkt, vil afgørelsen om ydelse af tilskud blive truffet på  

 baggrund  

 af, om betingelserne for ydelse af tilskud jf. § 3, var opfyldt på det  

 tidspunkt, hvor uddannelsesaftalen blev underskrevet, og tilskud vil kun  

 kunne  

 ydes for den resterende tilskudsperiode.
§ 10.  

  

 Staten i jobcenteret udbetaler  

 tilskuddet månedsvis bagud på grundlag af arbejdsgiverens anmodning om  

 udbetaling af tilskuddet.
Anmodningen skal indgives på en blanket, der kan  

 hentes elektronisk i jobcenteret eller på www.jobnet.dk.
Tilskud kan  

 udbetales  

 for fuld overenskomstmæssig arbejdstid, sædvanligvis 37 ugentlige timer.
 Stk. 2.  

  

 Anmodningen om udbetaling af  

 tilskud skal indeholde oplysning om arbejdsgiverens navn, cvr-nummer, adresse  

 og telefonnummer på praktikstedet, kontonummer i et pengeinstitut,  

 praktikantens navn og cpr-nummer, og det antal arbejdstimer, for hvilke der  

 er  

 udbetalt løn m.v.
 Stk. 3.  

  

 Hvis anmodningen er modtaget af  

 staten i jobcenteret senest den 15. i en måned, udbetales tilskuddet til  

 arbejdsgiveren  

 inden den 15. i den følgende måned.
Stk. 4.  

  

 Arbejdsgiveren skal erklære, at  

 virksomheden til samme praktikpladsophold ikke har modtaget eller vil modtage  

 offentlig støtte efter andre regler.
Dog har modtagelse af en økonomisk  

 præmie  

 for merbeskæftigelse i praktikpladser efter lov om Arbejdsgivernes  

 Elevrefusion  

 ikke betydning for modtagelse af tilskud efter denne bekendtgørelse.
 § 11.  

  

 Tilskud efter denne  

 bekendtgørelse ydes inden for rammerne af EU's de minimis-støtteordning.
 § 12.  

  

 Klage over Staten i jobcenterets  

 afgørelser kan af virksomheden indbringes for beskæftigelsesankenævnet inden  

 4  

 uger.
 Stk. 2.  

  

 Beskæftigelsesankenævnets  

 afgørelser kan ikke indbringes for anden administrativ myndighed.
 § 13.  

  

 Bekendtgørelsen træder i kraft  

 den 1. juli 2007 og har virkning for ansøgninger om tilskud, der indgives fra  

 denne dato.
Stk. 2.  

  

 Bekendtgørelse nr. 1705 af  

 20.december 2006 om tilskud til virksomheder, der indgår uddannelsesaftale  

 med  

 voksne ophæves.
Virksomheder, som har ansøgt om eller har fået bevilget  

 tilskud  

 inden den 1. juli 2007, kan få bevilget eller modtage tilskud efter de hidtil  

 gældende regler.
