Arbejdsformidlingskontorerne De statsanerkendte arbejdsløshedskasser Direktoratet har tilskrevet Specialarbejdernes Arbejdsløshedskasse  

 således:
 »Ved skrivelse af 17. februar 1984 har kassen rejst spørgsmål om,  

 hvorvidt medlemmer, der er hjemsendt på grund af materialemangel, skal møde  

 frem på arbejdspladsen hver dag og have attestation for materialemangel af  

 arbejdsgiveren med efterfølgende hjemsendelse.
 Det fremgår af kassens redegørelse, at såvel Specialarbejdernes  

 Arbejdsløshedskasse som De Kvindelige Arbejderes Arbejdsløshedskasse opfatter  

 de gældende regler om vejrlig således, at fremmøde skal finde sted på  

 arbejdspladsen hver dag.
 Efter at vejrligsreglerne er udvidet til at omfatte ledighed ved  

 materialemangel, er kasserne kommet i tvivl om, hvorvidt der herefter er  

 indført et krav om, at fremmøde på arbejdspladsen skal finde sted hver dag.
 I denne anledning skal man - efter at spørgsmålet har været genstand for  

 drøftelse i landsarbejdsnævnets arbejdsudvalg - meddele, at det er  

 direktoratets opfattelse, at de gældende vejrligsregler ikke indeholder et  

 ubetinget krav om møde på arbejdspladsen hver dag.
 Direktoratet må mene, at reglerne indeholder mulighed for, at  

 arbejdsgiveren på forhånd kan tilkendegive, at møde ikke skal finde sted,  

 hvis vejret den eller de følgende dage er uændret dårligt.
 Det følger heraf, at attestationen kan gives efterfølgende (idet den dog  

 altid skal foreligge, inden dagpengekortet afleveres).
 Det er endvidere direktoratets opfattelse, at det tilsvarende gælder ved  

 ledighed på grund af materialemangel, at attestation kan ske efterfølgende.
Det bemærkes, at der i forbindelse med drøftelserne i arbejdsudvalget af  

 foranstående forhold er rejst spørgsmål om afgrænsning af ledighed på grund  

 af (vejrlig og) materialemangel over for anden force-majeure ledighed, og at  

 dette spørgsmål vil blive gjort til genstand for nærmere overvejelse og  

 senere drøftelse i landsarbejdsnævnets arbejdsudvalg.« Hvilket herved meddeles til orientering.
 P.D.V.
