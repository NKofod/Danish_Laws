 Kantinemedarbejders hudlidelse anerkendt som arbejdsskade.
EMNE Hudlidelse - toxisk eksem SAGEN En kvinde, som i to år havde arbejdet som kantinemedarbejder, fik den form  

 for eksem, der kaldes toxisk eksem, dvs. et eksem, der ikke skyldes  

 overfølsomhed, men en beskadigelse af huden.
 Lidelsen opstod efter ca. halvandet års arbejde i kantinen.
 Det toxiske eksem forsvandt, da hun ophørte med arbejdet i kantinen, men  

 hun måtte regelmæssigt bruge salve til sine hænder for at holde dem eksemfri.  

 Ellers kom der eksempletter med lidt rødme og små væskefyldte blærer.
 Hun blev afskediget som følge af personaleindskrænkning - afskedigelsen  

 havde altså ikke noget med sygdommen at gøre.
Hun begyndte på en uddannelse til cafeteria-assistent, som hun klarede  

 uden gener.
Hun fik uddannelsesydelse og løn i praktikperioden.
KOMMENTAR Hudlidelsen blev anerkendt som en arbejdsskade i form af toxisk eksem.
Vi  

 lagde vægt på arbejdsforholdene, og på at hun ikke tidligere havde fået  

 konstateret hudlidelser, allergier m.m.
Endvidere havde der ikke været nogen  

 kendte tilfælde af hudsygdomme i familien.
 Menet blev vurderet til mindre end 5 procent, fordi der ikke længere var  

 symptomer eller udbrud.
 Da ophøret med arbejdet som køkkenassistent ikke skyldtes hudlidelsen,  

 blev der ikke tale om erstatning for tab af erhvervsevne.
 I øvrigt modtog hun dagpenge og var dermed til rådighed for  

 arbejdsmarkedet.
 Udgifter til salve vil kunne dækkes efter lov om forsikring mod følger af  

 arbejdsskade, hvis salven er nødvendig for at formindske generne.
Hvis hudlidelsen skulle blive forværret inden for 5 år fra første  

 afgørelse, kan sagen genoptages.
Spørgsmål om godtgørelse for men ligesom  

 erstatning for tab af erhvervsevne kan komme på tale, hvis lidelsen påvirker  

 den fremtidige indtjeningsevne.
- - - Yderligere oplysninger kan fås hos kontorchef Viggo Bertram.
