Scandlines A/S ctr.  

 Konkurrencerådet År 1998, den 14. juli  afsagde  

 Konkurrenceankenævnet i sagen j.nr. 98-57.299, Scandlines A/S ctr.  

 Konkurrencerådet, sålydende:
K E N D E L S E 1. Ved skrivelse af 12. februar 1998 har advokat Peter  

 Appel på vegne Scandlines A/S klaget over Konkurrencerådets  

 afgørelse af 28. januar 1998, hvorved Rådet fandt, at  

 Scandlines A/S  pris- og rabatvilkår ved udstedelse af  

 kombinationsbilletter til lastbiler udgør et misbrug, der er omfattet  

 af forbudet i konkurrencelovens § 11, stk.1, og stk.2, nr. 3, og  

hvorved Rådet gav påbud om at bringe overtrædelsen  

 til ophør, jf. lovens § 11, stk. 3.
 Klageren har påstået afgørelsen  

 ophævet.
 Konkurrencerådet har påstået  

 afgørelsen stadfæstet.
 Sagen har været mundtligt forhandlet.
 Konkurrenceankenævnet har den 5. marts 1998  

 besluttet, at klagen tillægges opsættende virkning.
 2. I Konkurrencerådets afgørelse af 28.  

 januar 1998 hedder det bl.a.:
 "Konkurrencerådet har på sit møde  

 i dag behandlet sagen vedrørende Scandlines pris- og rabatvilkår  

 ved salg af kombinationsbilletter til lastbiler.
Scandlines opererer med 5 kombinationsoverfarter.
Det er  

 ruterne på Østersøen-Øresund,  

 Øster-søen-Storebælt, Østersøen-Kattegat,  

 Storebælt-Østersøen og Kattegat-Øresund.
 Konkurrencerådet fandt, at Scandlines pris- og  

 rabatvilkår ved udstedelse af kombinationsbilletter til lastbiler  

 udgør et misbrug, der er forbudt efter den nye konkurrencelovs § 11,  

 stk. 1. Det påbydes hermed Scandlines A/S, jf. lovens § 11, stk. 3, om  

 at bringe overtrædelsen af stk. 1 og 2, nr. 3 til ophør.
Påbuddet betyder, at tilkøbspriserne skal  

 beregnes i overensstemmelse med de retningslinier, der er angivet i  

 Konkurrencestyrelsens brev til Scandlines af 17. december 1997. Det vil sige,  

 at Scandlines skal tilbyde færgeoperatører, der ønsker at  

 tilbyde kombinationsbilletter, hvori Scandlines ruter indgår, priser  

 for tilkøbsbilletter svarende til Scandlines listepriser fratrukket  

 selskabets til enhver tid gældende kombinationsrabatsatser og maksimale  

 aftalerabatsatser til vognmændene eller disses organisationer.
Disse  

 retningslinier er dog ikke til hinder for en drøftelse af forslag fra  

 selskabets side om eventuelle gradueringer af de efter forslaget beregnede  

 tilkøbspriser, f.eks. i form af pristillæg baseret på  

 kvantum eller lignende, forudsat at disse tillæg er baseret på  

 åbne og ikke diskriminerende vilkår.
 Påbuddet betyder desuden, at Scandlines ikke  

 må flytte midler af nogen art mellem de enkelte ruter på ikke  

 markedsøkonomiske vilkår, og at der regnskabsmæssigt skal  

 kunne føres dokumentation for, at dette er tilfældet.
 Grundlaget for Konkurrencerådets bedømmelse  

 er . . . sagsfremstilling, som inden rådsmødet har  

 været sendt i høring hos Scandlines.
Baggrunden for behandlingen af sagen er en klage fra  

 HH-Ferries over Scandlines pris- og rabat-betingelser ved udstedelse af  

 kombinationsbilletter, hvor rabatterne er betinget af, at transport-kunderne  

 benytter Scandlines på begge færgestrækninger over  

 henholdsvis Østersøen og Øresund.
I henhold til den nye  

 konkurrencelov vedrører klagen Scandlines' anvendelse af ulige  

 vilkår for ydelser af samme værdi over for handelspartnere, som  

 derved stilles ringere i konkurrencen, jf. konkurrencelovens § 11, stk. 2,  

 nr. 3.
Det relevante marked i denne sag omfatter i geografisk  

 henseende færger i Danmark og til og fra Danmark, og det relevante  

 produktmarked udgøres af kombinerede overførsler af lastbiler  

 med færge.
Det relevante marked er således markedet for  

 kombinerede overførsler af lastbiler med færge i Danmark og til  

 og fra Danmark.
 På dette marked indtager Scandlines en klart  

 dominerende stilling, idet selskabet er det eneste rederi overhovedet, der  

 kan tilbyde kombinationsbilletter uden at tilkøbe en overførsel  

 fra et andet rederi.
Misbruget består i, at de konkurrerende rederier  

 ikke kan tilkøbe overførslen på f.eks.  

 Østersøen til samme pris, som Scandlines selv beregner sig.  

 Derved bliver de konkurrerende rederier ikke stillet lige i konkurrencen med  

 Scandlines.
Der er tale om meget stor forskel i de priser Scandlines beregner  

 ved salg af gennemgangsbilletter, og de priser der opkræves af  

 konkurrerende rederier.
Retningslinierne for beregningen af Scandlines  

 tilkøbspris er i overensstemmelse med Styrelsens brev af 17. december  

 1997 forskellen mellem Scandlines listepriser for en enkelt rute på  

 Scandlines overfarter på de ruter, som de andre rederier ikke  

 råder over, og Scandlines kombinationsrabat, der varierer efter  

 hvilke kombinationsoverfarter der er tale om, og desuden selskabets  

maksimale aftalerabat til vognmændene eller disses  

 organisationer.
Den maksimale aftalerabat varierer efter hvilke overfarter,  

 der kombineres, og efter, hvilke vognmænd eller  

 vognmandsorganisationer, der benytter kombinationsbilletten.
Disse  

 aftalerabatter er specielt knyttet til kombinationsbilletter.
På denne  

 måde fremkommer der tilkøbspriser, som svarer til Scandlines  

 bruttoindtjening på ruten." 3. Sagens baggrund 3.1 Konkurrencerådet har i processkrift af 17. marts  

 1998 bl.a. oplyst følgende om sagens baggrund:
 "Konkurrencerådet modtog den 27. november 1996  

 en klage fra Mercandia Rederierne over, at Scandlines misbruger sin  

 dominerende stilling på markedet for overførsel af lastbiler i  

 transit mellem Sverige og Tyskland via Sjælland ved udstedelse af  

 kombinationsbilletter, hvor rabatterne er betinget af, at transportkunderne  

 benytter Scandlines på begge færgestrækninger over  

 henholdsvis Østersøen og Øresund.
Efter mislykkede forhandlinger med Scandlines A/S i  

 løbet af foråret 1997 behandlede Konkurrencerådet den 18.  

 juni 1997 Mercandia Rederiernes/HH-Ferries klage efter bestemmelserne i den  

 tidligere konkurrencelovs §§ 11 og 12. Rådet fandt, at den  

 forskelsbehandling, der er et resultat af Scandlines A/S  pris- og  

 rabatbetingelser ved salg af kombinationsbilletter, er omfattet af  

 konkurrencelovens § 11, og medfører eller kunne medføre  

 skadelige virkninger for konkurrencen.
Rådet besluttede derfor, at  

 indlede forhandlinger med Scandlines/DSB Rederi A/S i medfør af lovens  

 § 11 med henblik på at fjerne de skadelige virkninger.  

 Konkurrencerådet besluttede endvidere, såfremt forhandlingerne  

 ikke førte til det ønskede resultat, at bemyndige  

 Konkurrencestyrelsen til at udstede pålæg i medfør af den  

 tidligere konkurrencelovs § 12, stk. 1, til Scandlines/DSB Rederi A/S om at  

 bringe de skadelige virkninger til ophør ved at fjerne den pris- og  

 rabat-diskrimination, der knytter sig til salget af kombinationsbilletter, og  

 som er afhængig af om vognmændene benytter Scandlines på  

 den ene eller begge strækninger.
 Scandlines A/S indbragte ved brev af 14. juli 1997  

 Konkurrencerådets afgørelse af 18. juni 1997 for  

 Konkurrenceankenævnet.
 . . .
For at undgå enhver tvivl om hjemmelsgrundlaget  

 efter udløbet af den gamle konkurrencelov og efter ikrafttræden  

 af den ny lov pr. 1. januar 1998 blev sagen på ny taget op i  

 Konkurrencerådet . . . . På mødet den 28. januar  

 1998 besluttede Konkurrencerådet, at Scandlines indtager en dominerende  

 stilling på markedet for kombinerede overførsler af lastbiler  

 med færge i Danmark og til og fra Danmark og at Scandlines A/S  pris-  

 og rabatvilkår ved udstedelse af kombinationsbilletter til lastbiler  

 udgør et misbrug omfattet af konkurrencelovens § 11, stk. 1, jf. § 11,  

 stk. 2, nr. 3. Desuden besluttede Konkurrencerådet at udstede  

 påbud til Scandlines A/S, jf. lovens § 11, stk. 3, om at bringe  

 overtrædelsen til ophør." 3.2 I forbindelse med den mundtlige behandling af  

 nærværende sag har Scandlines trukket klagen over  

 afgørelsen af 18. juni 1997 tilbage.
Parterne er imidlertid enige om,  

 at dokumenterne i den således hævede sag indgår i den  

 foreliggende sag.
 I den til grund for afgørelsen af 18. juni 1997  

 liggende sagsfremstilling hedder det bl.a.:
 "Kombinationsrabatterne indebærer, at ingen  

 konkurrerende rederier kan give lastbilkunderne de samme gunstige  

 rabatvilkår ved udstedelse af kombinationsbilletter af den simple  

 grund, at konkurrenterne ikke er repræsenteret på mere end  

 én af strækningerne i forbindelse med kombinations-overfarterne.  

 Betingelser for at opnå rabat på kombinationsbilletterne kan  

 derfor ikke imødegås af konkurrenterne, og må derfor  

 betragtes som en form for betinget salg, hvis formål bl.a. er at  

 afskære konkurrenterne fra denne del af markedet.
Kombinationsrabatten skal i øvrigt ses i  

 sammenhæng med de betydelige aftalerabatter, som gives til  

 lastbilkunderne, idet lastbilkunderne som nævnt er afskåret fra  

 at opnå disse, hvis fx Mercandia Rederierne som foreslået af  

 Scandlines laver egne kombinationsbilletter ved som agent for Scandlines at  

 forhandle Scandlines billetter." Af referatet af Konkurrencerådet møde den 18.  

 juni 1997 fremgår bl.a., at:
"Formanden fandt, at der var tale om et klassisk  

 eksempel på bundling, hvor en virksomhed udnytter sin monopollignende  

 stilling på et marked   færgedrift mellem Danmark og Tyskland  

 over Østersøen   til at opnå en fordel på et  

 konkurrenceudsat marked   færgedrift mellem Helsingør og  

 Helsingborg." I Scandlines klage af 14. juli 1997 over afgørelsen  

 af 18. juni 1997 hedder det bl.a.:
 "Sagen er foranlediget af Mercandia Rederiernes klage  

 vedr. trafik i transit mellem Sverige og Tyskland via Sjælland.
Foranlediget af en henvendelse fra Mercandia Rederierne  

 afgav Scandlines i september måned [  

 1996]  

  et tilbud til Mercandia om at kunne sælge billetter til Scandlines  

 overfarter på lige fod med andre agenter.
Herigennem ville Mercandia  

 via Sundbroen være i stand til at tilbyde kunderne et  

 kombinationsprodukt til lastbiler i transit.
Der blev fra Mercandia s side  

 aldrig reageret på dette tilbud, hvorfor der ikke blev indledt  

 egentlige forhandlinger mellem parterne.
 Scandlines hørte således ikke mere til sagen  

 før Mercandia fremsendte en klage til Konkurrencerådet i oktober  

 1996.
I maj [  

 1997]  

 kort tid efter at HH-Ferries overtog Sundbroens aktiviteter, henvendte  

 HH-Ferries sig til Scandlines for at indgå forhandlinger om en aftale  

 vedrørende kombinationsbilletter.
Forhandlingerne resulterede efter  

 kort tid i en aftale, hvor HH-Ferries og Scandlines  

 (Helsingør-Helsing-borg) stilles lige med overførsel af  

 transittrafik via Rødby-Puttgarden.
HH-Ferries har således siden  

 1. juni både solgt og markedsført billetter, hvor en af  

 Scandlines overfarter indgår.
 . . .
 Markedet i nærværende sag er transittrafik for  

 lastbiler mellem Sverige/Norge/Finland og Kontinentet.
Al trafik overført på gennemgangsbilletter  

 omhandler svensk, norsk eller finsk gods i sydgående retning til  

 kontinentet eller kontinentalt gods den modsatte vej.
Der er aldrig tale om  

 dansk gods, selvom en del af transportørerne er danske.
Disse opererer  

 på markedet i konkurrence med især svenske, tyske og hollandske  

 speditører og vognmænd, og har som følge heraf også  

 pris- og serviceaftale med de direkte ruter, ligesom de udenlandske  

 transportører har med Scandlines.
Med udgangspunkt i produktet er der  

 således ingen tvivl om, at markedet ikke er afgrænset til  

 Helsingør-Helsing-borg overfarten men omfatter de direkte ruter mellem  

 de nordiske lande og Kontinenter.
 . . .
 Den del af transittrafikken der overføres via  

 Danmark udgør ca. 13% af den samlede trafik. (jf. vedlagte kort).  

 Scandlines gennemgangsprodukt udgør således kun 13% af det  

 samlede marked, hvorfor Scandlines fortsat bestrider at have en dominerende  

 stilling på transittrafik for lastbiler mellem Sverige/Norge/Finland og  

 kontinentet.
 Markedet er domineret af et antal direkte  

 færgeruter, hvis prissætning i væsentlig grad  

 påvirker mulighederne for den transittrafik, der går via Danmark.  

 Scandlines er således på ingen måder markedsleder, hvilket  

 yderligere understøtter, at Scandlines ikke har en dominerende  

 stilling på det pågældende marked.
I transittrafikken er det Stena Line, Nordö, TT Line,  

 TR Line samt Hansa Ferry, der med ruter fra Göteborg, Malmö og  

 Trelleborg direkte til Frederikshavn, Kiel, Travemünde og Rostock er de  

 primære konkurrenter.
Det er disse rederier, der er dominerende og  

 dermed "dikterer" de gennemgangsaftaler, der er på  

 transittrafikken via Danmark.
Det bør bemærkes, at de alle har  

 været i kraft inden Sundbroen påbegyndte sejladsen på  

 Helsingør-Helsing-borg.
 . . .
Det påståede misbrug af dominerende stilling  

 er jf.
Konkurrencerådet rettet mod markedet  

 Helsingør-Helsing-borg, hvor der i dag sejler to operatører.  

 Jf. ovenstående er Scandlines primære påstand, at  

 Scandlines ikke indtager en dominerende stilling på markedet, hvorfor  

 diskussionen om misbrug af dominerende stilling bliver irrelevant.
 Sekundært ønsker Scandlines at tilbagevise  

 påstanden om misbrug af dominerende stilling.
Begrundelsen for at der påstås misbrug er, at  

 Mercandia ikke har haft mulighed for at sælge gennemgangsbilletter  

 på vilkår svarende til Scandlines (HH). Allerede i september  

 måned gav Scandlines Mercandia et tilbud om at sælge billetter  

 til Scandlines overfarter på samme vilkår som andre agenter.  

 Mercandia reagerede umiddelbart med at sige, at det lød interessant.  

 Herefter hørte Scandlines ikke fra Mercandia før sagen dukkede  

 op i Konkurrencerådet og i pressen.
Der har således ikke på  

 noget tidspunkt været tale om forhandlinger, hvorfor det efter  

 Scandlines holdning er et meget tyndt grundlag for at fastslå, at der  

 et tale om misbrug af dominerende stilling.
Umiddelbart efter HH-Ferries overtagelse af Sundbroen blev  

 Scandlines kontaktet af HH-Ferries, hvorefter parterne optog forhandlinger om  

 en løsning.
Parterne har nu indgået en aftale, hvor Scandlines  

 (Helsingør-Helsingborg) og HH-Ferries stilles lige i forbindelse med  

 salg af gennemgangsbilletter.
De to ruter betaler således den samme  

 pris til Scandlines (Rødby-Puttgarden), når der overføres  

 transittrafik, hvorfor der ikke kan være tale om misbrug af dominerende  

 stilling." I Konkurrencerådets processkrift af 3. september  

 1997 hedder det bl.a.:
 "Rådets afgrænsning af det relevante  

 marked indebærer, at kun de færgeselskaber, der kan  

 "bundle" to eller flere færgeruter i eller til og fra  

 Danmark, indgår i det relevante marked.
Scandlines har en dominerende stilling på det  

 relevante marked.
Det gælder navnlig for Østersøruterne,  

 hvor Scandlines har monopol sammen med samarbejdspartner DFO, men også  

 Scandlines indenlandske Øst-Vest-ruter og Øresundsruterne  

 (sammen med svensk samarbejdspartner). Intet andet færgeselskab har  

 mulighed for at kombinere billetter til sine egne færgeruter på  

 samme måde som Scandlines.
Scandlines påstand om at udvide det relevante marked  

 til at omfatte overførsler på hele Østersøen  

 går videre end hidtidige afgrænsninger af det relevante  

 produktmarked, og Scandlines definition af det relevante marked betyder, at  

 direkte færgeruter mellem Sverige og Tyskland også skulle  

 indgå i det relevante marked.
Imidlertid svarer denne geografiske  

 afgrænsning ikke til praksis efter gældende konkurrencelov, der  

 alene gælder for færgeruter i og til og fra Danmark.
I  

 forbindelse med Konkurrencerådets henvendelse til Trafikministeren og  

 DSB den 26. maj 1993 om at åbne for konkurrence på  

 Helsingør-Helsingborg overfarten afgrænsede Rådet i  

 overensstemmelse hermed det relevante marked til færgefart mellem  

 Helsingør-Helsingborg.
 Det kan også nævnes, at EU-kommissionen fx i  

 forbindelse med en sag vedrørende fritagelse af en samarbejdsaftale  

 mellem DSB og AB Swedcarrier i 1990 og i forbindelse med sagen om adgang for  

 alternative operatører til færgefaciliteter i Helsingør  

 havn også har afgrænset det relevante marked således, at  

 færgetrafikken mellem Helsingør og Helsingborg blev anset for at  

 indtage eller ville kunne indtage en dominerende stilling.
. . .." I et processkrift af 11.novmber 1997 fra Scandlines  

 advokat hedder det bl.a.:
". . . Af de samlede lastbilsbilletter  

 på Helsingør-Helsingborg overfarten udgør  

 transitbilletterne 10% . . . Rederiet har anvendt disse  

 kombinationsbilletter i ca. 20 år som konkurrenceparameter i forhold  

 til de direkte ruter mellem Sverige og Tyskland, hvilke er konkurrenterne  

 på det relevante marked.
Sundbroen påbegyndte sin virksomhed i  

 sommeren 1996, og kombinationsbilletterne blev derfor ikke indført for  

 at imødegå konkurrence herfra.
 . . .
Der er efter Rederiets opfattelse ikke tale om, at Danmark  

 som geografisk område er relevant for den pågældende sag,  

 da Danmark alene er transitland, og da billetterne alene sælges i  

 mindre omfang til danske vognmænd, men alene med henblik på  

 anvendelse af billetterne til internationale transporter mellem  

 Nordskandinavien og Tyskland med Danmark som transitland.
På denne  

 baggrund er det Rederiets opfattelse, af den danske konkurrencelov ikke  

 finder anvendelse på salget og anvendelsen af de pågældende  

 kombinationsbilletter, men at en eventuel sag må henhøre under  

 Europa Kommissionen.
 . . .
Det er efter Rederiets opfattelse ikke et misbrug af en  

 eventuel dominerende stilling at yde en samlet rabat ved køb af to  

 ensartede ydelser.
Der er ikke tale om, som anført af Rådet, at  

 Rederiet sælger en "monopolydelse" og en  

 "konkurrenceydelse" sammen, men tale om, at der ydes en samlet  

 mængderabat på færgetransport i forbindelse med en samlet  

 rejse.
 . . .
Det er af Konkurrencerådet gjort gældende, at  

 denne sag vedrører et typisk eksempel på "bundling"  

 eller "tying" og derfor er at betragte som misbrug af dominerende  

 stilling.
Rederiet er ikke enig i denne vurdering, idet bundling- og  

 tying-sager vedrører tilfælde, hvor udbyderne af en tjeneste  

 eller sælgerne af en vare gør leveringen betinget af, at  

 modtageren også modtager en anden vare, som denne i princippet ikke har  

 behov for.
I denne sag er der netop tale om en rabat, som kommer forbrugeren  

 og modtageren af tjenesteydelsen til gode, idet der opnås en  

 mængderabat ved køb af to ydelser samtidig.
Køb af  

 kombinationsbilletter er fuldstændig frivilligt, og der er derfor ikke  

 tale om, at man fra Rederiets side stiller som betingelse for køb af  

 en billet, at der også købes en billet til en anden  

 overfart.
. . .." Af et bilag til Konkurrencerådets processkrift af 8.  

 december 1997   Status i sagen vedrørende Scandlines  

 gennemgangsbilletter til lastbiler, Konkurrencerådets notat af 2.  

 oktober 1997   fremgår bl.a., at:
"Oplysninger fra Scandlines viser, at ca. 1/3 af  

 Scandlines gennemgangsbilletter til lastbiler på 16,5 m er en  

 kombination af overførsler med Øresunds- og  

 Østersøruterne   medens de øvrige ca. 2/3 af Scandlines  

 gennemgangsbilletter er kombinationer af overførsler mellem  

 øst- og vestruterne, dvs. dvs.
Storebælt-Øresund og  

 Kattegat-Øresund." I Konkurrencestyrelsens skrivelse af 17. december 1997 til  

 Scandlines er der beregnet rabatsatser for kombinationerne:  

 Østersøen-Øresund,  

 Østersøen-Storebælt, Østersøen-Kattegat,  

 Storebælt-Øresund og Kattegat- Øresund.
 Med processkrift af 14. januar 1998 fra Scandlines advokat  

 fremsendtes en skrivelse af 7. januar 1998 fra Scandlines advokat til  

 Konkurrencestyrelsen, hvori det bl.a. hedder:
"Det skal endnu engang understreges, at  

 kombinationsbilletterne sælges til vognmænd af forskellige  

 nationaliteter, fortrinsvis svenske og tyske, men også enkelte danske.  

 Billetterne kan kun erhverves i enten Helsingborg eller Puttgarden og  

 sælges kun som enkeltbilletter.
Selv om der kan indgås rabat- og  

 bonusaftaler med danske vognmænd, bliver billetterne ikke udleveret til  

 vognmanden i Danmark, men alene når denne kommer med gods fra enten  

 Sverige i sydgående retning eller fra Tyskland i nordgående  

 retning.
At billetterne alene kan udleveres i Puttgarden eller Helsingborg  

 skyldes at billetten inkl. havneafgift er afhængig af lastvognens  

 totalvægt.
Vægten har endvidere betydning for lastning af  

 færgen og det er endvidere nødvendigt at angive godsets art af  

 hensyn til f.eks. tranport af farligt gods.
Da der således ikke kan  

 købes kombinationsbilletter i Danmark, med henblik af transport af  

 gods fra eller til Danmark, fastholdes det at salg af de omhandlede  

 kombinationsbilletter ikke vedrører det danske marked.
Konkurrencestyrelsen har i brevet af 17. december 1997,  

 på side 3 i skemaet, medtaget kombinationsbilletter der vedrører  

 Storebælt og Kattegat.
Der gøres udtrykkelig opmærksom  

 på, at der ikke længere indgås aftaler om salg af  

 kombinationsbilletter, der vedrører disse ruter og at de aftaler der  

 er indgået i 1997, for de sidstes vedkommende, bortfalder 1. maj 1998.  

 Der er derfor uden relevans for denne sag at vurdere rabatordningerne  

 vedrørende Storebælt- og Kattegat- ruterne, hvorfor den af  

 Konkurrencestyrelsen, på side 3 i brevet af 17. december 1997,  

 anførte tabel kun er relevant for så vidt angår  

 første linje [  

 Østersøen-Øresund] . . .." 3.3 Der er under sagen fremlagt et notat udarbejdet af  

 Scandlines, hvori det bl.a. hedder:
"Gennemgangsbilletten er en billet, der kombinerer to  

 færgeoverfarter til en samlet rejse.
De overfarter billetten  

 består af skal benyttes indenfor samme døgn (24 timer). En  

 gennemgangsbillet, der kombinerer en Øresund og en  

 Østersørute, henvender sig ikke til en kundemasse, der  

 har Danmark som ankomst eller afgangsland, men er et produkt, der alene  

 sælges til transittrafik mellem Sverige og Tyskland. [  

 note.
De væsentligste direkte ruter som henvender sig til samme marked  

 er Malmø-Travemünde, Trelleborg-Rostock (2 operatører),  

 Trelleborg-Travemünde (2 operatører).]  

  En sådan gennemgangsbillet tilbydes derfor udelukkende til  

 vognmænd, der skal transportere gods mellem den nordlige del af  

 Skandinavien og kontinentet.
Gennemgangsbilletter der omfatter andre overfarter end de  

 ovenfor nævnte henvender sig således til et andet marked, og  

 bliver altid introduceret for at imødegå konkurrence fra direkte  

 ruter der har samme destinationer.
Såfremt der ikke var  

 konkurrencespørgsmål med i billedet, ville der for det enkelte  

 rederi ikke være en forretningsmæssig begrundelse i at yde en  

 rabat via gennemgangsbilletter, hvis der ikke var mulighed for at flytte  

 trafik fra direkte konkurrenter og dermed øge markedsandel.
For at der  

 skal være et forretningsmæssigt grundlag for at indføre  

 gennemgangsbilletter er det således nødvendigt at kunne beregne  

 en priselasticitet, hvilket kun er muligt mellem komplementære  

 produkter.
 Gennemgangsbilletter blev introduceret for ca. 20 år  

 siden og blev dengang indført med det ene formål at møde  

 konkurrencen fra de direkte ruter. Årsagen til gennemgangsbilletter  

 skal således ikke ses isoleret for den enkelte rute, da der aldrig er  

 tale om lokaltrafik i forbindelse med produktet gennemgangsbilletter.  

 Når der er tale om lokaltrafik er det et helt andet kundegrundlag, et  

 andet geografisk marked og andre konkurrenceforhold, hvorfor  

 operatørens ageren tilpasses disse forhold.
. . .." Klager har endvidere oplyst, at der ikke, hverken efter  

 Rådets afgørelser af 18. juni 1997 eller 28. januar 1998, har  

 været henvendelser fra andre rederier end HH-Ferries om at  

 tilkøbe Scandlines billetter.
 3.4 I et processkrift af 25. februar 1998 har  

 Konkurrencerådet bl.a. oplyst, at Scandlines A/S kan efterleve  

 påbuddet, for så vidt angår  

 Øresund-Østersøen, ved "ifølge  

 Konkurrencestyrelsens beregninger . . . at reducere de priser  

 HH-Ferries skal betale for en tilkøbsbillet til  

 Østersøoverfarten med 11%", og at:
"Det er Konkurrencerådet vurdering, at  

 størrelsen af tilkøbsprisen er af afgørende betydning  

 for HH-Ferries overlevelse, medens disse priser har mindre betydning for  

 Scandlines A/S, der er et langt større rederi end  

 HH-Ferries." 3.5 Det er oplyst, at færgeselskabet Easy Line i  

 juni måned 1998 har indledt færgedrift på ruten  

 Gedser-Rostock.
3.6 Det er oplyst, at Mercandia Rederierne i oktober 1996  

 også indgav klage til Europa-Kommissionen.
I skrivelse af 8. april 1997  

 fra European Commmission, Directorate-General IV-Competition, til  

 Konkurrencerådet hedder det bl.a.:
" In order to ensure a close cooperation between the  

 Commisssion and Konkurrencerådet in handling our parallel cases  

 concerning Mercandia's complaint, I am writing to inform you of a meeting  

 held on 21 March 1997 between DGIV and DSB Rederi and DFO.
The meeting was  

 held at the request of DSB Rederi and DFO.
. . . At the meeting, the following four issues  

 were discussed: the relevant market, combined tickets, the port of  

 Rødby, and DSB Rederi s rebates.
At the meeting I was particularly  

 concerned to make clear to the parties that they could not use the existence  

 of a parallel case before the Commission to prevent Konkurrencerådet  

 applying national competition rules to require changes to DSB Rederi s  

 conditions for combined ticket.
 As to the relevant market, . . . DGIV  

 expressed no view as to what we considered to be the relevant market.
 As to combined tickets . . .
 We told the parties that the Commision considered there to  

 be no risk of conflict between the position of Konkurrencerådet and the  

 EU, since Konkurrencerådet is obliged to apply the national competition  

 rules in conformity with the Articles 85 and 86. We further told the parties  

 that we considered the question of combined tickets to be a matter for which  

 Konkurrencerådet should take the lead, and that any solution acceptable  

 to Konkurrencerådet under national law would be very likely to be  

 acceptable for the Commission under Article 86.
 DGIV expressed no view on whether we considered the  

 existing combined ticket conditions to be abusive; we did say that requiring  

 access to a route would go beyond the existing EC case law on access to  

 essential facilities.
DSB Rederi informed us of three "loose ideas"  

 for proposed changes to the combined ticket system.
We expressed our concern  

 regarding the third solution (involving a system of retroactive rebates)  

 because it might enable DSB Rederi to identify Mercandia s customers.
. . .." 4. Klagerens argumentation Der foreligger ikke en sagsoplysning, som giver grundlag  

 for at træffe afgørelse som sket.
Rådet synes  

 således alene at have baseret sin bedømmelse på  

 Konkurrencestyrelsens beregninger af rabat-ter og de på grundlag heraf  

 udarbejdede rent talmæssige skemaer.
Rådet har ikke fremlagt  

 materiale, som dokumenterer, at den fornødne undersøgelse af  

 markedsforholdene har været foretaget, herunder af de faktiske forhold  

 vedrørende andre færgeoperatørers behov for at kunne  

 tilkøbe Scandlines billetter.
Det fremgår ikke, hvilke faktiske  

 forhold der har dannet baggrund for, at Konkurrencerådet ved  

 behandlingen af Mercandia s klage vedrørende  

 Øresund-Østersøen   som anført i  

 Konkurrenceredegørelsen fra december 1997 s. 220 f   kunne  

 tillægge det betydning, "at Scandlines A/S  kombinationsrabatter  

 på andre ruter, fx over Storebælt, ikke afhang af, at man  

 benyttede selskabets færger på begge overfarter", og  

 samtidig lade afgørelsen omfatte samtlige kombinationer uden at  

 inddrage, bl.a. hvorledes samarbejdet med andre færgeoperatører  

 er udformet.
 4.2 Konkurrencerådets afgrænsning af det  

 relevante marked er ikke sket i overensstemmelse med konkurrencelovens § 11.  

 Markedsafgrænsningen bør ikke ske på grundlag af  

 konkurrencelovens anvendelsesområde, men derimod ved en analyse af,  

 hvad der efter de faktiske forhold må anses for det relevante  

 marked.
Rådet har foretaget en urigtig afgrænsning af  

 markedet, og det er Rådet, som har bevisbyrden for, at der er sket en  

 korrekt markedsafgrænsning.
Denne bevisbyrde har Rådet ikke  

 løftet.
Rådet har ikke foretaget en markedsafgrænsning  

 ud fra en vurdering på hverken udbudssiden eller  

 efterspørgselssiden.
Hvis Rådet havde vurderet de faktiske  

 forhold, var det kommet frem, at markedet for kombinerede overførsler  

 af lastbiler med færge i Danmark og til og fra Danmark består af  

 en række uafhængige markeder.
Det relevante marked skal derfor  

 være markedet for færgeoverførsel af lastbiler mellem  

 Nordskandinavien og kontinentet, både i transit og direkte ruter.
Klagerens tarif indeholder en række  

 kombinationsbilletter, men det er ikke ensbetydende med, at der er tale om  

 ét marked.
Ved markedsafgrænsningen må inddrages  

 vurderingen af krydspriselasticiteten.. Hvis markedet - som hævdet af  

 Rådet - skulle være markedet for kombinerede  

 færgeoverfarter i Danmark og til og fra Danmark, indebærer det,  

 at der skal bestå en sådan sammenhæng mellem prisforholdene  

 mellem de enkelte ruter, at prisudsving på den ene kombinationsrute  

 påvirker prisforholdene på de andre.
Bliver eksempelvis prisen  

 for en kombinationsbillet Storebælt-Østersøen  

 forhøjet, skal dette derfor have en afsmittende virkning på  

 eksempelvis Øresund-Østersø-overfarterne, således  

 at trafikken i stedet for at gå fra Jylland til Tyskland nu ville  

 gå fra Sverige til Tyskland.
 En sådan sammenhæng har Rådet ikke  

 påvist eller blot sandsynliggjort.
 Hertil kommer, at kombinationsbilletterne  

 vedrørende Øresund og Østersøen ikke udbydes i  

 Danmark.
 På efterspørgselssiden er der også stor  

 forskel imellem de forskellige kombinationsbilletter.
Billetterne til Øresund-Østersø  

 efterspørges udelukkende af vognmænd, der fragter gods fra  

 Nord-skandinavien til kontinentet eller omvendt.
Disse billetter konkurrerer  

 med billetter på direkte ruter mellem Sverige og Tyskland m.v.
 De øvrige kombinationsbilletter efterspørges  

 imidlertid alene af vognmænd, der har gods til eller fra Danmark.
 I øvrigt har ingen af markedets aktører  

 udtrykt behov for et indgreb fra Rådets side.
 4.3 Klageren har bestridt at indtage en dominerende  

 stilling i henhold til konkurrencelovens § 11. Det gælder, hvis  

 klagerens afgrænsning af markedet lægges til grund, men  

 også, hvis Konkurrencerådets afgrænsning lægges til  

 grund.
 Med den af klageren foretagne markedsafgrænsning  

 overførsel af lastbiler mellem Sverige, Norge og Finland og  

 kontinentet   udgør markedsandelen kun 14%. Hertil kommer, at klageren  

 i øvrigt har en aftagende dominans i takt med etableringen af faste  

 forbindelser og nye færgeoperatørers virksomhed.
En række af de overfarter, som klageren besejler, er  

 åbne for adgang for andre rederier og har været det i en  

 årrække.
På Østersøen er der åbnet  

 adgang for, at andre rederier kan besejle Rødby-Puttgarden, og Easy  

 Line er i juni 1998 påbegyndt sejlads på Gedser-Rostock.
På Storebælt sker al færgeoverfart fra  

 juni 1998 i konkurrence med landtransport over Storebæltsbroen.
Det  

 samme bliver inden for en kort årrække tilfældet på  

 Øresund.
 Det er ikke indgået i Rådets vurdering, om  

 klageren på længere sigt er i stand til at opretholde en  

 dominerende stilling, men klagerens stilling på markedet bør  

 sammenholdes med de nævnte forhold som vil betyde, at klageren  

 næppe vil være i stand til at opretholde en dominerende stilling  

 på længere sigt.
4.4 Rådet har urigtigt antaget, at klagerens  

 rabatpolitik udgør et misbrug omfattet af konkurrencelovens § 11.  

 Rådet har foretaget en urigtig vurdering af klagerens pris- og  

 rabatpolitik vedrørende kombinationsbilletterne.
Men der eksisterer  

 ikke en betydelig eller ubegrundet forskel mellem klagerens priser til  

 kunderne og til konkurrenterne.
Rådets sammenkædning mellem  

 kombinationsbilletter inklusive rabat og klagerens aftalerabatter med de  

 enkelte kunder er ikke korrekt, da aftale-rabatter med kunderne ikke er  

 specielt relateret til kombinationsbilletterne.
Klageren yder en kunde-rabat  

 til de enkelte vognmænd efter nærmere kriterier, som er klare og  

 gennemskuelige.
Disse kriterier er mængde, overførsel i  

 specielle perioder f.eks. om natten, godstype og midlertidige rabatter.
For  

 konkurrenterne må det afgørende være, at de har samme  

 mulighed for at yde kunde-rabatter.
Konkurrenternes kunderabatter er  

 imidlertid slet ikke inddraget i sagen.
 Billetterne på Østersøen tilbydes  

 endvidere HH-Ferries til priser svarende til de priser, klageren beregner  

 over for sig selv; og klageren har ved sin aftale med HH-Ferries taget hensyn  

 til en konkurrents interesser i langt videre omfang end  

 konkurrenceretsreglerne hjemler.
4.5 Påbuddet indeholder uhjemlede elementer.
Der er  

 ikke i konkurrenceloven hjemmel til at påbyde salg til konkurrenter.  

 Påbuddet går i øvrigt videre end hjemlet i § 16, stk. 1,  

 nr. 3, fordi det pålægges klageren at sælge på  

 vilkår svarende til klagerens mest fordelagtige priser til egne kunder.  

 Rådet har ikke foretaget en vurdering af, om betingelserne for af  

 udstede et leveringspålæg til samtlige konkurrenter er opfyldt.  

 Hertil kommer, at påbuddet indeholder et prisindgreb omfattet af  

 konkurrencelovens § 16, stk. 1, nr. 2, som efter konkurrencelovens § 16, stk.  

 2, kun kan fastsættes for indtil et år ad gangen, hvilket ikke er  

 sket.
Endelig er der ikke i loven hjemmel til at forbyde overflytning af  

 midler mellem de enkelte ruter.
5. Konkurrencerådets argumentation 5.1 Konkurrencestyrelsen har løbende orienteret  

 klageren om alle oplysninger, der har dannet grundlag for sagens behandling i  

 Konkurrencerådet; og alle notater, der har været forelagt  

 Konkurrencerådet, har forinden været forelagt klageren til  

 kontradiktion.
 Desuden har Konkurrencestyrelsen til notatet til  

 Konkurrencerådets møde vedlagt alle breve og notater, som  

 klageren anmodede om.
 Konkurrencestyrelsen kan ikke bebrejdes, at styrelsen ikke  

 har indarbejdet de indlæg, som klageren har udarbejdet under ankesagen.  

 Den omstændighed, at parterne ikke er enige om bedømmelsen af  

 sagen, er imidlertid ikke udtryk for, at den påankede sag ikke har  

 været tilstrækkeligt eller loyalt oplyst.
5.2 Rådet har anført, at det relevante marked  

 i geografisk henseende omfatter færger i Danmark og til og fra Danmark.  

 Markedet må afgrænses til lovens anvendelsesområde og ikke  

 udvides til at omfatte hele Østersøtrafikken.
Det relevante  

 produktmarked udgøres af kombinerede overførsler af lastbiler  

 med færge.
Det relevante marked er således markedet for  

 kombinerede overførsler af lastbiler med færge i Danmark og til  

 og fra Danmark.
Det marked, som klageren anser for det relevante marked, er  

 alene transittrafik mellem Sverige og Tyskland.
Kombinationsbilletter  

 vedrører imidlertid også Storebælt og Kattegat, og  

 markedet skal derfor ikke indsnævres til kombinations-billetter, som  

 alene vedrører Øresund-Østersøen.
Klagerens samlede markedsstilling på markedet for  

 kombinationsbilletter må lægges til grund for afgrænsningen  

 af det relevante marked.
Opsplitning af kombinationsmarkedet f.eks. i et  

 øst-vest og et nord-syd marked for kombinationsbilletter vil ikke  

 ændre på klagerens dominerende stilling.
Alternativet til købet af en kombinationsbillet er  

 køb af 2 enkeltbilletter eller at benytte en anden kombinationsrute.  

 Den kendsgerning, at kombinationsbilletter sælges til markant lavere  

 priser medfører, at køb af to enkeltbilletter ikke er et  

 konkurrencedygtigt alternativ.
Rådet kan dog tilslutte sig klagerens  

 synspunkt, at krydspriselasticiteterne mellem de forskellige  

 kombinationsoverfarter er meget små, og at benyttelse af alternative  

 kombinationsruter reelt ikke er et alternativ.
 5.3 Det er Rådets opfattelse, at klageren på  

 det relevante marked indtager en klart dominerende stilling, som det eneste  

 rederi overhovedet, der kan tilbyde kombinationsbilletter uden at  

 tilkøbe en overførsel fra et andet rederi.
Klageren opererer med 5 kombinationsoverfarter.
Det er  

 ruterne på Østersøen-Øresund,  

 Østersøen-Storebælt, Østersøen-Kattegat ,  

 Storebælt-Øresund og Kattegat-Øresund.
Andre rederier kan kun udstede kombinationsbilletter ved  

 at tilkøbe en overfart med andre rederier.
Klageren er reelt  

 enerådende på Østersøruterne og har en meget  

 stærk stilling på de øvrige overfarter.
Det er derfor  

 vigtigt, at klageren ikke hindrer konkurrenter i at komme ind på  

 markedet, og at dette kan ske på åbne og ikke diskriminerende  

 vilkår.
I priserne for kombinationsbilletter skal derfor medregnes de  

 rabatvilkår, der ydes ved tilkøb af klagerens overfarter til  

 kombinationsbilletter.
5.4 Rådet har gjort gældende, at klagerens  

 rabattering af kombinationsbilletter for lastbiler udgør et misbrug af  

 klagers dominerende stilling på det danske marked i strid med  

 konkurrencelovens § 11, stk. 1. Ved at anvende ulige vilkår for ydelser  

 af samme værdi over for handelspartnere stilles disse ringere i  

 konkurrencen, hvilket er en overtrædelse af konkurrencelovens § 11,  

 stk. 2, nr. 3. Der er ikke tale om rabat ved enkeltoverfarter, men kun om  

 rabat i forbindelse med salg af kombinations-billetter Misbruget af selskabets dominerende stilling består  

 i, at der ydes pris- og rabatvilkår ved salg af kombinationsbilletter,  

 som konkurrerende færgeselskaber enten ikke har mulighed for at  

 imødegå, eller som stiller dem ulige i konkurrencen om  

 kombinationsbilletter.
Derved bliver de konkurrerende rederier ikke stillet  

 lige i konkurrencen med klager.
Det skyldes den store forskel i de priser,  

 som klager beregner ved salg af gennemgangsbilletter, og de priser, der  

 opkræves af konkurrerende rederier.
Ved salg af kombinationsbilletter yder Scandlines på  

 de opgivne listepriser for de respektive overfarter en gennemgangsrabat og en  

 aftalerabat.
Gennemgangsrabatterne svinger afhængig af, hvilke ruter  

 der kombineres, og aftalerabatterne svinger afhængig af, hvilken  

 sammenslutning eller flerhed af vognmænd der er indgået aftale  

 med.
Ønsker et konkurrerende rederi at sælge en  

 kombinationsbillet, kan det kun lade sig gøre ved at tilkøbe  

 den ene af overfarterne hos klageren.
Prisen for dette tilkøb er  

 listeprisen for den pågældende overfart fratrukket  

 gennemgangsrabatten.
Aftalerabatten for den pågældende overfart,  

 som er ganske betydelig, får det konkurrerende rederi ikke andel i.
 For den vognmand, der skal købe en  

 kombinationsbillet, er prisen for kombinationsbilletten det afgørende.
Som kombinationsbilletsystemet er skruet sammen, kan  

 vognmanden opnå klagerens gennemgangsrabatter og aftalerabatter  

 på begge klagerens overfarter.
Ved at benyttet et konkurrerende rederi,  

 som ikke råder over mere end én af de overfarter, der  

 indgår i en kombinationsbillet, er situationen en ganske anden.
For  

 disse er det nødvendigt at give rabatter på den samlede  

 kombinationsbilletpris i nogenlunde samme størrelsesorden.
Ved  

 gennemgangsrabatternes kan dette ske ved at videregive de af klageren ydede  

 gennemgangsrabatter.
Ved aftalerabatternes skal rederiet selv møde  

 rabatkonkurrencen på den del af kombinationsoverfarten, hvor rederiet  

 selv optræder.
Det er imidlertid ikke tilstrækkeligt, idet en  

 konkurrencedygtig pris også forudsætter, at det konkurrerende  

 rederi yder en aftalerabat svarende til den aftalerabat, som klageren yder  

 på den del af kombinationsoverfarten, som tilkøbes hos klageren.  

 Klageren videregiver imidlertid kun aftalerabatten på den del af  

 kombinationsoverfarten, hvor klageren er ene om at sejle, til sine  

 aftalepartnere og ikke til konkurrerende rederier.
Et konkurrerende rederi er  

 derfor nødsaget til på egen overfartsdel og for egen regning at  

 yde en rabat, der ikke blot modsvarer klagerens aftalerabat på denne  

 del af overfarten, men også modsvarer aftalerabatten på den  

 tilkøbte overfart.
I de mest ekstreme situationer bliver resultatet,  

 at et konkurrerende rederi skal give rabatter på egen overfartsdel, der  

 er større end listeprisen for at kunne matche klagerens  

 kombinationssalgspriser.
Ved således at kombinere overfarterne skaber  

 klageren et produkt, som ingen konkurrenter kan tilbyde uden at  

 tilkøbe en af kombinationsoverfarterne hos klageren.
Og ved  

 ikke   ved beregningen af tilkøbsprisen   at yde den ofte betragtelige  

 aftalerabat . . , der knytter sig til den tilkøbte  

 Scandlinesrute, til konkurrerende rederier, bliver forskellen mellem den pris  

 der tilbydes for en tilkøbsbillet og den pris, der tilbydes  

 aftalepartnerne så stor, at et konkurrerende rederi reelt udelukkes fra  

 kombinationsbilletmarkedet, eftersom de ikke kan foretage tilkøbet  

 andetsteds.
Herved udelukkes konkurrencen.
Dette er en overtrædelse af  

 § 11, stk. 1.
Det er derfor forskellig pris for samme ydelse, når  

 Scandlines i forbindelse med udstedelse af tilkøbsbilletter til  

 kombinationsbilletter ikke vil videregive aftalerabatten for  

 tilkøbsdelen til aftalekunder til konkurrerende rederier.
Og det er  

 misbrug af dominerende stilling eftersom det konkurrerende rederi ikke kan  

 købe tilkøbsdelen andre steder.
Dette er en overtrædelse  

 af § 11, stk. 2, nr. 3.
I klagerens aftale med HH-Ferries er der taget  

 højde for rabatforholdene, idet der udover gennemgangsrabatten  

 også ydes en mængdeafhængig ekstrarabat.
Denne modsvarer  

 dog ikke de aftalerabatter, der ydes på f.eks.  

 Østersøen.
 5.5 Hjemlen til udstedelsen af Rådets påbud  

 findes i konkurrencelovens § 11, stk. 3, hvorefter Konkurrencerådet kan  

 udstede påbud om at bringe overtrædelse af forbudet mod misbrug  

 af dominerende stilling til ophør.
I lovens § 16, stk. 1, nævnes fire eksempler  

 på, hvad et påbud efter lovens § 11, stk. 3, kan omfatte.
Disse  

 fire eksempler er ikke en udtømmende opregning af de påbud, som  

 Konkurrencerådet kan udstede med henblik på at bringe de  

 skadelige virkninger af konkurrencebegrænsninger til ophør.
 Rådet er ikke bundet af denne opregning, men er  

 tværtimod forpligtet til at foretage en vurdering af, hvilket  

 påbud der er mest relevant i det foreliggende tilfælde.
Retningslinierne i Rådets påbud er dog ikke  

 til hinder for en drøftelse af eventuelle gradueringer af de  

 tilkøbspriser, f.eks. i form af pristillæg baseret på  

 kvantum eller lignende, forudsat disse tillæg er baseret på  

 åbne og ikke-diskriminerende vilkår.
Hermed har Rådet  

 således anvist, hvorledes overtrædelsen af forbudsbestemmelsen i  

 konkurrencelovens § 11, stk. 1, kan bringes til ophør.
6. Konkurrenceankenævnets bemærkninger Som sagen foreligger oplyst for Ankenævnet må  

 det lægges til grund, at de af Scandlines udbudte kombinationsrejser  

 f.eks.
Halsskov-Fynshav, Spodsbjerg-Rostock og Helsingør-Puttgarden -  

 ikke er substituerbare.
Det må endvidere lægges til grund, at det  

 produktmarked, hvorpå kombinationen  

 Øresund-Østersøen udbydes, omfatter overførsel af  

 lastbil med færge mellem navnlig Sydsverige og Nordtyskland, hvorved  

 bemærkes, at det relevante marked skal fastlægges efter de  

 faktiske forhold.
Der er på denne baggrund ikke grundlag for at antage  

 eksistensen af ét marked for kombinationsoverførsel af lastbil  

 med færge i Danmark og til og fra Danmark.
Det må derimod  

 antages, dels at der eksisterer en række markeder for overførsel  

 af lastbil med færge i Danmark og til og fra Danmark, f.eks.  

 overførsel over henholdsvis Øresund og Østersøen  

 alene, dels at der eksisterer en række markeder for  

 kombinationstransporter, f.eks. kombineret overførsel over  

 Øresund og Østersøen, og endelig at der er en  

 forbindelse mellem nogle af disse markeder, f.eks. markedet for  

 overførsel over Øresund og markedet for kombineret  

 overførsel over Øresund-Østersøen.
Det er dette  

 samspil mellem markeder og Scandlines mulighed for at kunne udvise  

 uafhængig adfærd over for konkurrenter og kunder samt de faktiske  

 virkninger af Scandlines adfærd, som er afgørende for, om  

 Scandlines opererer med kombinationstransporter på en måde, som  

 indebærer misbrug af dominerende stilling på det danske marked  

 eller en del heraf i strid med konkurrencelovens § 11. Det af  

 Konkurrencerådet oplyste om Scandlines dominerende stilling og de  

 foretagne beregninger ud fra Scandlines listepriser, gennemgangsrabatter og  

 aftalerabatter   som ikke i sig selv er anfægtet   samt angivelsen af,  

 hvad dette kan betyde for andre færgeoperatørers markedsadgang,  

 giver ikke grundlag for at fastslå, at Scandlines har overtrådt  

 forbudet i konkurrencelovens § 11, stk. 1, og det påklagede påbud  

 vil derfor være at ophæve.
 Herefter bestemmes:
 Konkurrencerådets afgørelse af 28. januar  

 1998 ophæves.
 Klageafgiften tilbagebetales til klager.
