Manglende  

 oplysninger om lønarbejde på dagpengekort  frigørelsesattest   

 tilbagebetaling  

 af dagpenge - sanktion Ankenævnet har behandlet Deres klage på møde den 21.  

 december 2006.
Nævnet traf denne A F G Ø R E L S E De er ikke berettiget til supplerende dagpenge i  

 perioden uge 40 i 2005 til uge 1 i 2006.
De med urette modtagne dagpenge skal betales tilbage af  

 Dem.
Beløbet er af direktoratet opgjort til 19.818 kr. (før skat og renter).
 De anses for at have handlet svigagtigt og skal herfor  

 pålægges en effektiv karantæne på 74 timer for svig.
 De skal ikke samtidig gennemgå en karantæne på 37 timer  

 for uagtsomhed.
 Ankenævnet ændrer således delvist Arbejdsdirektoratets  

 afgørelse af den 18. juli 2006.
B E G R  

 U N D E L S E Ankenævnet har lagt til grund, at   

 	  

 De den 5. oktober  

 2005 blev ansat som tolk ved Tolkebureauet YY,   

 	  

 a-kassen i brev af  

 5. oktober 2005 til Dem bl.a. meddelte, at hvis De fik et lønarbejde på  

 deltid  

 med opsigelsesvarsel overfor Deres arbejdsgiver, skulle De sørge for, at der  

 blev indsendt en frigørelsesattest,   

 	  

 De ikke oplyste  

 a-kassen om ovennævnte ansættelsesforhold,   

 	  

 det fremgår af  

 forsiden på dagpengekortene, at et medlem skal læse vejledningen, inden  

 udfyldelse af dagpengekortet,   

 	  

 det fremgår af  

 vejledningen, at et medlem har pligt til at oplyse om et hvert forhold, der  

 har  

 betydning for bedømmelsen af retten til dagpenge, herunder om alt arbejde,  

 også  

 ulønnet arbejde,   

 	  

 det fremgår af  

 vejledningen, at alt arbejde skal oplyses, uanset hvornår det udføres,   

 	  

 det fremgår af  

 vejledningen, at der kun skal skrives 0 dage ud for dage, hvor medlemmet ikke  

 har arbejdet,   

 	  

 De har oplyst 0 timer  

 på kortene for perioden uge 40 i 2005 til uge 1 i 2006 på trods af, at De  

 både  

 i oktober, november og december 2005 har arbejdet som tolk hos Tolkebureauet  

 YY,   

 	  

 De fik udbetalt  

 Deres løn fra Tolkebureauet YY i slutningen af den måned, hvor arbejdet var  

 udført, og   

 	  

 De på tro og love  

 har erklæret, at oplysningerne på dagpengekortene er korrekte.
Supplerende  

 dagpenge Et medlem, der arbejder på nedsat tid, kan få  

 supplerende dagpenge, hvis arbejdsgiveren ikke har krav på et  

 opsigelsesvarsel  

 overfor arbejdsgiver.
 Har arbejdsgiveren krav på et opsigelsesvarsel, kan der  

 udbetales supplerende dagpenge, bl.a. hvis arbejdsgiveren i form af en  

 frigørelsesattest erklærer at ville se bort fra opsigelsesvarslet, hvis  

 medlemmet opnår arbejde med en længere arbejdstid.
Ankenævnet finder ikke, at De har ret til supplerende  

 dagpenge i perioden uge 40 i 2005 til uge 1 i 2006, da De ikke havde  

 indleveret  

 en frigørelsesattest fra Tolkebureauet YY, hvor De var ansat med  

 opsigelsesvarsel.
Ankenævnet har herved lagt vægt på, at a-kassen skriftligt  

 har oplyst Dem om, at De skulle indsende en frigørelsesattest, hvis De fik et  

 lønarbejde på deltid med opsigelsesvarsel.
Tilbagebetaling Af lovens § 86, stk. 1, fremgår, at et  

 medlem, som uberettiget har modtaget dagpenge eller andre ydelser fra kassen,  

 skal betale ydelsesbeløbet tilbage, hvis medlemmet har givet kassen urigtige  

 oplysninger eller fortiet omstændigheder, der er af betydning for retten til  

 ydelserne, eller hvis medlemmet i øvrigt indså eller burde have indset, at  

 modtagelse af beløbet var uberettiget.
 Ankenævnet har ved afgørelsen lagt vægt på, at a-kassen  

 i brev af 5. oktober 2005 blandt andet orienterede Dem om, at De skulle stå  

 til  

 rådighed for fuldtidsarbejde og at De skulle indsende en frigørelsesattest,  

 såfremt De fik et deltidsjob med opsigelsesvarsel overfor arbejdsgiver.
 Det burde således have stået Dem klart, på baggrund af  

 den vejledning De modtog fra Deres a-kasse om deltidsjob og  

 frigørelsesattest,  

 at De ved ansættelsen som tolk primo oktober 2005 som betingelse for retten  

 til  

 udbetaling af supplerende dagpenge skulle indlevere en frigørelsesattest,  

 idet  

 De var omfattet af et opsigelsesvarsel.
 Ankenævnet finder herefter, at De skal tilbagebetale de  

 med urette modtagne ydelser, som af direktoratet er opgjort til 19.818 kr.  

 (før  

 skat og renter).
Sanktion Ifølge § 87, stk. 1 i  

 arbejdsløshedsforsikringsloven skal et medlem, der har gjort sig skyldig i  

 svig  

 overfor a-kassen gennemgå en effektiv karantæne på højst 962 timer.
 Ankenævnet har lagt vægt på, at det fremgår af  

 dagpengekortene, at alt arbejde skal oplyses.
 Ankenævnet har endvidere lagt vægt på, at De på tro og  

 love har skrevet under på, at oplysningerne på dagpengekortene var korrekte.  

 De  

 oplyste 0 timer på dagpengekortene.
 Ankenævnet har endelig lagt vægt på, at De måtte være  

 klar over, at det havde betydning for Deres ret til dagpenge, at De i oktober  

 2005 underskrev en kontrakt med opsigelsesvarsel.
 I denne vurdering er indgået, at det fremgik af  

 a-kassens brev om godkendelse af dagpenge til Dem, dateret den 5. oktober  

 2005,  

 at hvis De fik et lønarbejde på deltid med opsigelsesvarsel overfor Deres  

 arbejdsgiver, skulle De sørge for, at der blev indsendt en frigørelsesattest.
 Det er ankenævnets opfattelse, at De har udvist et  

 svigagtigt forhold, som efter loven udløser en karantæne på 400 timer (19.818  

 kr. divideret med omregningssatsen på 173, 24 kr.(2006 niveau) X 3,5), men da  

 nævnet ikke kan skærpe direktoratets afgørelse pålægges De alene en sanktion  

 på  

 74 timer.
 Direktoratet har i sin afgørelse af 18. juli 2006  

 ligeledes truffet afgørelse om, at De samtidig med karantænen for svig på 74  

 timer også skal pålægges for en karantæne på 37 timer for uagtsomhed.  

 Karantænen for uagtsomhed ses at være givet for manglende frigørelsesattest.
 Ankenævnet finder ikke, at det forhold, at De ikke har  

 indsendt en frigørelsesattest, kan danne grundlag for en karantæne for  

 uagtsomhed, da dette forhold indgår i bedømmelsesgrundlaget af, hvorvidt De  

 skal have en karantæne for svig eller uagtsomhed ved ikke at udfylde  

 dagpengekortene  

 korrekt i perioden uge 40 i 2005 til uge 1 i 2006.
 De har i klagen anført, at da De underskrev  

 ansættelseskontrakten forstod De ikke ordet opsigelsesvarsel.
Ankenævnet bemærker hertil, at a-kassen i nævnte brev  

 af 5. oktober 2005, dvs. i samme uge som De blev ansat ved Tolkebureauet YY,  

 havde orienteret Dem om, at De skulle give a-kassen besked, såfremt De fik et  

 lønarbejde på deltid med opsigelsesvarsel overfor arbejdsgiver.
Selvom De har  

 været i tvivl om ordet opsigelsesvarsel på ansættelseskontrakten,  

 kunne De  

 have kontaktet a-kassen for at få vejledning.
De har i klagen videre anført, at De ikke påførte  

 arbejdstimerne på dagpengekortene, fordi De ikke havde modtaget lønsedler for  

 arbejdet.
De har i den forbindelse anført, at det er korrekt, at De hver  

 måned  

 modtog løn for tolkearbejdet, men at De ikke kendte lønnens størrelse, da De  

 udover lønnen også modtog et beløb til dækning af transportudgifter.
 Ankenævnet bemærker hertil, at dette forhold ikke kan  

 ændre på, at De måtte vide, at De fik løn for Deres tolkearbejde og at dette  

 skulle oplyses på dagpengekortene.
Ankenævnet skal gøre opmærksom på, at et medlem slettes  

 for svig, hvis medlemmet tidligere er blevet pålagt en sanktion for svig og  

 på  

 ny gør sig skyldig i svig.
Det gælder dog kun, hvis der ikke er gået mere end  

 5  

 år fra den første afgørelse om svig til forseelsestidspunktet for det senere  

 forhold.
R E G L E R Ankenævnet henviser til   

 	  

 § 62, stk. 1,  

 nr. 1 og 2, § 86, stk. 1 og § 87, stk. 1 og 2 i lov om  

 arbejdsløshedsforsikring  

 mv., jf. lovbekendtgørelse nr. 874 af 11. september 2005,   

 	  

 § 15 i Arbejdsdirektoratets  

 bekendtgørelse nr. 516 af 17. juni 2003 om rådighed og § 3 og § 7 i  

 Arbejdsdirektoratets  

 bekendtgørelse nr. 470 af 4. juni 2003 om sanktion til medlemmer af en  

 arbejdsløshedskasse.
O P L Y  

 S N I N G E R N E  

 I  

 S A G  

 E N Sagen er afgjort på grundlag af de akter, som  

 ankenævnet har modtaget fra direktoratet.
På ankenævnets  

 vegne XXX De kan læse om afgørelsens retlige grundlag på de  

 følgende sider.
 Kopi til:
XXX Regler Lov om  

 arbejdsløshedsforsikring m.v. jf. lovbekendtgørelse nr. 874 af 11. september  

 2005 § 62.  

  

 Der kan kun udbetales dagpenge til et medlem, som står til rådighed for  

 arbejdsmarkedet.
Det er en betingelse for at være til rådighed, at medlemmet 1)  

 	  

 er aktivt arbejdssøgende, 2)  

 	  

 kan og vil overtage  

 arbejde med dags varsel, § 86.  

  

 Et  

 medlem, som uberettiget har modtaget dagpenge eller andre ydelser fra kassen,  

 skal betale ydelsesbeløbet tilbage, hvis medlemmet har givet kassen urigtige  

 oplysninger eller fortiet omstændigheder, der er af betydning for retten til  

 ydelserne, eller hvis medlemmet i øvrigt indså eller burde have indset, at  

 modtagelse af beløbet var uberettiget.
Godtgørelse efter lov om godtgørelse  

 ved  

 deltagelse i erhvervsrettet voksen- og efteruddannelse er ikke omfattet af  

 bestemmelsen.
§ 87.  

  

 Har et medlem gjort sig skyldig i svig eller forsøg på svig over for kassen,  

 kan direktøren for Arbejdsdirektoratet bestemme, at medlemmet skal gennemgå  

 en  

 effektiv karantæne på mindst 74 og højst 962 timer.
Hvis beløbet, der er  

 udbetalt eller søgt udbetalt med urette, højst svarer til 5 gange dagpengenes  

 højeste beløb for en uge, jf. § 47, træffer arbejdsløshedskassen dog  

 afgørelse.
Er medlemmet tidligere pålagt en sanktion for svig, kan direktøren  

 bestemme, at pågældende slettes som medlem af kassen, hvis den seneste  

 forseelse er begået mindre end 5 år efter den første administrative afgørelse  

 i  

 den tidligere sag.
Et medlem, som slettes af kassen, kan genoptages som nyt  

 medlem.
 Stk. 2.  

  

 Har et  

 medlem gjort sig skyldig i anden forseelse over for kassen, kan kassen  

 bestemme, at medlemmet skal gennemgå en effektiv karantæne på højst 37 timer.
Arbejdsdirektoratets  

 bekendtgørelse nr. 516 af 17. juni 2003 som ændret ved bekendtgørelse nr. 920  

 af 3. oktober 2005 om rådighed § 15.  

  

 Et  

 medlem, der arbejder på nedsat tid, kan få supplerende dagpenge, hvis  

 arbejdsgiveren ikke har krav på et opsigelsesvarsel.
Stk. 2.  

  

 Når  

 arbejdsgiveren har krav på et opsigelsesvarsel, kan der udbetales supplerende  

 dagpenge, 1)  

 	  

 hvis medlemmets  

 nedsatte arbejdstid til enhver tid kan placeres, så arbejdstiden ikke er til  

 hinder for overtagelse af andet arbejde, eller 2)  

 	  

 hvis arbejdsgiveren  

 erklærer at ville se bort fra opsigelsesvarslet i tilfælde af, at medlemmet  

 opnår arbejde med en længere arbejdstid.
Arbejdsgiverens erklæring skal  

 foreligge på en frigørelsesattest, fremgå af arbejdsgiverens meddelelse om  

 arbejdsfordeling eller fremgå af ansættelseskontrakten.
 Stk. 3.  

  

 En  

 arbejdsgiver anses for at have krav på et opsigelsesvarsel i alle tilfælde,  

 hvor der i et ansættelsesforhold som udgangspunkt gælder et opsigelsesvarsel  

 fra den ansattes side i henhold til lov eller kollektiv overenskomst eller  

 aftale.
Stk. 4.  

  

 Medlemmet  

 kan få supplerende dagpenge fra ansættelsesforholdets første dag, når  

 dokumentation for, at arbejdsgiveren vil se bort fra et opsigelsesvarsel, er  

 modtaget i a-kassen senest 5 uger efter, at ansættelsesforholdet er begyndt.  

 De  

 5 uger regnes fra og med den dag, arbejdsgiveren har krav på et  

 opsigelsesvarsel.
Hvis a-kassen har modtaget dokumentationen efter udløbet af  

 5-ugers-fristen, kan medlemmet tidligst få supplerende dagpenge fra den dag,  

 a-kassen modtog dokumentationen.
Arbejdsdirektoratets  

 bekendtgørelse nr. 470 af 4. juni 2003 om sanktion til medlemmer af en  

 arbejdsløshedskasse § 3.  

  

 Sanktionen  

 ved svig og uagtsomhed er en effektiv karantæne bortset fra  

 gentagelsestilfælde, jf. § 6.
 Stk. 2.  

  

 En effektiv  

 karantæne betyder, at retten til ydelser, bortset fra VEU-godtgørelse og  

 feriedagpenge, falder bort for et antal timer, hvor medlemmet ellers ville  

 have  

 ret til ydelser fra a-kassen.
 Stk. 3.  

  

 En effektiv  

 karantæne træder i kraft fra konstateringstidspunktet.
 Stk. 4.  

  

 Er en  

 karantæne ikke udstået senest 2 år efter, den er trådt i kraft, bortfalder  

 den.
Stk. 5.  

  

 Er et  

 medlem pålagt flere karantæner i medfør af §§ 5 og 7, skal den  

 karantæne,  

 der forældes først, afvikles først.
En karantæne efter §§ 5 og 7 kan  

 ikke  

 afvikles i perioder, hvor et medlem afvikler karantæne fastsat efter lov om  

 arbejdsløshedsforsikring m.v. (loven) § 63, stk. 5, § 68,  

 stk. 5,  

 eller § 78, stk. 6.
§ 7.  

  

 Ved  

 uagtsomhed skal et medlem have en effektiv karantæne.
Karantænen kan højst  

 være  

 på 37 timer.
 Stk. 2.  

  

 Har et  

 medlem ved uagtsomhed fået et beløb, der højst udgør 25 gange den maksimale  

 dagpengesats for fuldtidsforsikrede på konstateringstidspunktet, skal  

 medlemmet  

 have en effektiv karantæne på 20 timer.
 Stk. 3.  

  

 Har et  

 medlem ved uagtsomhed fået et beløb, der højst udgør 2 gange den maksimale  

 dagpengesats for fuldtidsforsikrede på konstateringstidspunktet, skal  

 medlemmet  

 ikke have nogen effektiv karantæne.
