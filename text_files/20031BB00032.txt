Fremsat den 31. oktober 2003 af Svend Auken (S),  

 Anne Grete Holmsgaard (SF),  

 Martin Lidegaard (RV) og Bodil Kornbek (KD) Forslag til folketingsbeslutning om udbud af havvindmølleparker Folketinget pålægger regeringen at gennemføre første runde  

 af et udbud af havvindmølleparker efter følgende retningslinjer:
 1)  

 	  

    

 Der åbnes mulighed  

 for at dele udbuddet op i etaper, således at staten kan vælge i første runde  

 kun at tildele en tilbudsgiver opgaven inden for en nærmere fastsat tidsfrist  

 og  mod betaling  at foretage VVM-undersøgelser og klarlægge  

 øvrige  

 væsentlige forudsætninger for etableringen af den påtænkte park i det  

 pågældende område med den foreslåede kapacitet.
 2)  

 	  

    

 Resultaterne af den  

 under punkt 1 nævnte undersøgelse stilles til rådighed for tilbudsgivere  

 vedrørende selve etableringen af vindmølleparken, som udbydes, så snart den  

 indledende undersøgelse er afsluttet.
 3)  

 	  

    

 Tilbudsgiverne kan  

 frit afgive alternative tilbud på parker med større kapacitet end 150 MW, men  

 ikke mindre  eventuelt med en angiven etapevis udbygning.
 4)  

 	  

    

 Tilbudsgiverne kan  

 frit vælge mellem de udpegede områder.
 5)  

 	  

    

 Byggemodning af  

 felterne skal ikke betales af tilbudsgiverne.
 6)  

 	  

    

 Tilbudsgiverne skal  

 detaljeret oplyse om indbyggede forudsætninger med hensyn til forrentning og  

 afskrivning af investeringerne, samt hvilken risikopræmie der indregnes,  

 således at det bliver muligt at bedømme, hvad en eventuelt ændret  

 finansiering  

 eller risikograd kan billiggøre projekterne med.
 7)  

 	  

    

 Det gøres til en  

 betingelse i forbindelse med udbuddet, at der skal være adgang til forskning,  

 således at erfaringerne fra havvindmølleparkerne kan nyttiggøres i fremtidige  

 projekter.
 8)  

 	  

    

 Tilbudsgiverne gøres  

 opmærksomme på, at der i bedømmelsen af tilbuddene  af  

 samfundsøkonomiske  

 årsager og for at opnå de lavest mulige elpriser  tages hensyn til  

 omkostninger til ilandføring, tilslutning til det overordnede elnet og  

 eventuelt påkrævet udbygning af dette, selv om disse omkostninger ikke skal  

 betales af tilbudsgiverne.
9)  

 	  

    

 Tilbudsgiverne  

 friholdes  som aftalt i elforliget  for balanceringsomkostninger.  

 Derudover  

 betales et tilskud på 10 øre pr. kWh plus en miljøbonus.
Størrelsen af denne  

 bonus kan indgå i tilbuddene.
Bemærkninger til forslaget Almindelige bemærkninger Baggrunden for beslutningsforslaget er, at regeringen kort  

 efter sin tiltræden ophævede de pålæg, som den tidligere miljø- og  

 energiminister havde givet de store elproducenter om bygning af tre danske  

 havvindmølleparker.
Påbuddet lød på tre parker, hver med en kapacitet på 150  

 MW, i alt 450 MW.
Påbuddet om udbygning med de tre yderligere  

 havvindmølleparker var et nødvendigt led i den tidligere regerings  

 bestræbelser  

 for, at Danmark på én gang ville være i stand til at sikre sig en  

 tilstrækkelig  

 elforsyning og opfylde sine forpligtelser med hensyn til at nedbringe CO  

  

 2  

  

 -udslippet  

 med 21 pct. i forhold til udslippet i 1990, sådan som det skal ske i henhold  

 til Kyoto-aftalen og de senere aftaler i EU-regi.
Med hensyn til  

 forsyningssikkerheden og samfundsøkonomien er det afgørende, at der sker en  

 udbygning med varig energi, idet forekomsterne af olie og gas i den danske  

 del  

 af Nordsøen på længere sigt vil være aftagende og på lang sigt udtømmes helt,  

 så Danmark igen bliver afhængig af import.
Beslutningsforslaget skal sikre,   

 	  

    

 at Danmarks udbygning  

 med varig energi fortsætter,   

 	  

    

 at Danmarks  

 elforsyningssikkerhed øges,   

 	  

    

 at udbygningen  

 foregår på en måde, som belaster miljøet mindst muligt,   

 	  

    

 at udbygningen sker  

 på de for samfundets økonomi gunstigste betingelser,   

 	  

    

 at Danmark opfylder  

 de mål, som man har tilsluttet sig i Kyoto-aftalen og de efterfølgende  

 aftaler  

 i EU-regi, og   

 	  

    

 at udbuddet finder  

 sted på en måde, som sikrer mulighed for at opnå den mest fordelagtige  

 ordning.
Efter den forsinkelse, som den nuværende regerings  

 ophævelse af påbuddet allerede har medført, er behovet for at sikre  

 yderligere  

 hurtig udbygning af vindkraften vokset betydeligt.
Det er en kendsgerning, at  

 den voldsomme prisstigning på det nordiske elmarked, Nordel, som har præget  

 2003, har medført en ganske betydelig eksport af el.
Eksporten har betydet,  

 at  

 produktionen på de traditionelle kraftværker, som belaster miljøet med CO  

  

 2  

  

 -udslip,  

 har været så stor, at regeringen antager, at afgiften for overskridelse af de  

 aftalte kvoter vil give staten en indtægt på ca. 200 mio. kr.
Det betyder  

 samtidig, at Danmarks fremskridt i retning af at opfylde de aftalte Kyoto-mål  

 gennem det seneste tiår er sat over styr.
CO  

  

 2  

  

 -udslippet i år vil  

 formentlig desværre ligge meget tæt på udgangsåret 1990.
Strukturen i den danske elproduktion betyder desværre  

 ydermere, at den ekstra kapacitet, som tages i brug i situationer med høje  

 elpriser, i alt væsentligt er baseret på kulfyring.
Danmark er blandt de  

 lande  

 i verden, som i højeste grad baserer sig på kulfyring.
I situationer, hvor  

 elpriserne er høje, vil det oven i købet være sådan, at den kraftreserve, som  

 tages i brug, næsten udelukkende kommer fra kulfyrede kraftværker og endda de  

 mindst effektive med hensyn til produktion af el i forhold til CO  

  

 2  

  

 -udslippet.
 Af alle disse grunde er det afgørende, at der så hurtigt  

 som muligt bliver sat gang i den udbygning,  

    

  

 som allerede er mindst 2 år forsinket.
Dertil kommer, at det gennem den vindkraftpolitik, som  

 tidligere blev ført, er lykkedes at sikre danske vindmølleproducenter omkring  

 halvdelen af verdensmarkedet for vindkraft.
Der er skabt en årlig  

 eksportindtægt på ca. 20 mia. kr., og produktionen har direkte skabt  

 beskæftigelse til ca. 18.000 personer, hvortil kommer den beskæftigelse, som  

 denne branche sekundært sikrer.
Den danske position på verdensmarkedet er truet, dels  

 gennem et større udbud fra andre lande  ikke mindst USA, men også  

 Europa   

 dels fordi forskningen på området intensiveres internationalt, så det bliver  

 stadig vanskeligere for de danske fabrikanter at bevare førerstillingen.
Kun  

 udsigten til betydelige leverancer på hjemmemarkedet kan sikre eksporten på  

 længere sigt, ligesom den positive danske holdning til vindkraft naturligvis  

 betyder meget for danske fabrikanters eksportfremstød.
Det er en  

 kendsgerning,  

 at den ændrede kurs med hensyn til vindkraft allerede har betydet  

 afskedigelser  

 i branchen.
Det er ligeledes en kendsgerning, at kravene til forskning i ny  

 teknologi og nye materialer til større enheder er stigende, og at forskningen  

 kun kan gøres rentabel gennem gode afsætningsmuligheder også på  

 hjemmemarkedet.
Endelig er udsigterne til at øge vindkraftens andel af den  

 danske elproduktion gennem landbaserede vindmøller formentlig ved at være  

 udtømte.
Gennem den skrotningsordning for gamle, små landvindmøller, som er  

 aftalt mellem regeringen og forligspartierne uden for regeringen, er en  

 betydelig udskiftning til større, men færre møller i gang med de fordele for  

 landskabet, som det indebærer.
Så der er god grund til at antage, at  

 fremtidig  

 udbygning skal ske gennem store havvindmølleparker.
 Det er afgørende for forslagsstillerne, at der gennem  

 udbygning med havvindmølleparker skabes sikkerhed for, at Danmark kan  

 opretholde en elproduktion, der dækker det danske behov, samtidig med at  

 kravene til aflastning af miljøet opfyldes.
 Ved udarbejdelsen af beslutningsforslaget er der desuden  

 taget hensyn til, at udbuddet kommer til at foregå på en måde, som sikrer den  

 løsning, som er mest samfundsøkonomisk gunstig.
Bemærkninger til forslagets enkelte punkter Ad 1 I forbindelse med tilbud på bygning af havvindmølleparker  

 må det ventes, at tilbudsgiverne vil indregne en betydelig risikopræmie, som  

 skal dække omkostninger forårsaget af uventede vanskeligheder, som de  

 nødvendige forundersøgelser kan afsløre.
Ved den foreslåede etapeopdeling kan  

 tilbudsgiverne byde på alene at gennemføre forundersøgelserne eller hele  

 projektet, og staten vil på grundlag af det indkomne materiale kunne vælge  

 den  

 samfundsmæssigt set mest hensigtsmæssige fremgangsmåde.
Ad 2 Denne fremgangsmåde vil betyde, at tilbudsgiverne i anden  

 udbudsrunde vedrørende selve byggeriet ikke behøver at indregne den ekstra  

 risikopræmie med hensyn til uforudsete problemer og forhold omkring  

 byggeriet,  

 som ikke allerede er klarlagt.
Denne risiko vurderes i branchen som ganske  

 betydelig, hvorfor man, efter at betingelserne er klarlagt, formentlig kan  

 vente betydelig lavere priser.
Ad 3 Denne mulighed vil gøre det muligt at høste fordelen af de  

 teknologiske fremskridt, som er sket, siden størrelsen i sin tid blev  

 fastlagt,  

 og de erfaringer, som er gjort ved etableringen af de første  

 havvindmølleparker.
Forslaget åbner desuden mulighed for, at staten i  

 forbindelse med udbuddet kan drage nytte af de økonomiske fordele, som  

 udbygning med større enheder kan give.
Det må antages at påvirke prisen i  

 nedadgående retning, at tilbudsgiverne kan skaffe sig sikkerhed for fortsat  

 byggeri gennem en længere årrække.
Det må desuden ventes, at prisen på indkøb  

 af møller og andet teknisk udstyr vil falde med større ordrer.
Endelig kan  

 udsigten til større leverancer skabe baggrund hos leverandørerne for at  

 investere i yderligere forskning for at optimere mølleparkernes ydeevne i  

 forhold til omkostningerne.
En sådan forskning vil styrke de danske  

 vindmølleproducenters stilling på verdensmarkedet, hvor konkurrencen stiger i  

 takt med den almindelige anerkendelse af værdien af udbygning af vindkraft.
Ad 4 Den indledende undersøgelse kan afsløre forhold, som ikke  

 har været klarlagt i forbindelse med den hidtidige udpegning af områder,  

 ligesom udgifterne i forbindelse med den geografiske placering af ilandføring  

 og udbygning af elnettet til lands kan påvirke rentabiliteten af forskellige  

 placeringer, når det samlede samfundsøkonomiske regnskab gøres op.
Ad 5 Dette er forudsat i aftaler mellem regeringen og partierne  

 bag elreformaftalen.
Ad 6 Oplysningerne vil sætte staten som udbyder i stand til at  

 overveje alternative betingelser, f.eks. med hensyn til afskrivningsperioder,  

 finansiering og eventuelle afsætningsgarantier.
De ønskede oplysninger vil  

 tillige kunne danne baggrund for politiske beslutninger om at tilbyde f.eks.  

 ændrede finansieringsvilkår og muligheder for afskrivning af anlæggene.
Ad 7 Det er af afgørende samfundsøkonomisk betydning, at der  

 skabes mulighed for at drive forskning i forbindelse med etablering og drift  

 af  

 de nye havvindmølleparker.
Det vil ligeledes have stor betydning for  

 branchens  

 muligheder for fortsat konkurrencedygtighed på såvel priser som teknologi, at  

 der sikres adgang til sådanne forskningsresultater.
Der er tale om et område,  

 som er forholdsvis nyt, og hvor forskningsresultater derfor kan være  

 afgørende  

 for valg i forbindelse med fortsat udbygning og i forbindelse med danske  

 virksomheders fortsatte sikre placering på verdensmarkedet.
Ad 8 Der vil være betydelig forskel på udgifterne til udbygning  

 af nettene i land alt efter, hvor strømmen fra havvindmøllerne føres i land,  

 ligesom udnyttelsen af f.eks. forbindelserne til norsk og svensk vandkraft  

 kan  

 spille en rolle, idet der sjældent vil være behov for import af vandkraft i  

 perioder med rigelig vind, mens det vil være tilfældet i perioder med mindre  

 vind.
Ad 9 Det eksisterende energiforlig mellem regeringen og  

 partierne bag beslutningsforslaget forudsætter, at ejerne af vindmøller  

 foruden  

 dækning for balanceringsomkostninger får den såkaldte CO  

  

 2  

  

 -tiøre plus  

 en miljøbonus, som skal afspejle fordelene ved produktion af varig energi.
CO  

  

 2  

  

 -tiøren  

 er reelt ikke noget tilskud, men en kompensation for den såkaldte CO  

  

 2  

  

 -afgift,  

 som opkræves også af strøm produceret uden CO  

  

 2  

  

 -udslip.
Størrelsen af  

 den miljøbonus, som er nødvendig for at sikre interesse for at bygge  

 havvindmølleparkerne, vil fremgå af tilbuddene og kan være den afgørende  

 parameter.
Forståelsen af energiforligets indhold er bekræftet af parterne i  

 forbindelse med behandlingen af lovforslag nr.
L 58 fra folketingsåret  

 2002-03  

 (jf.
Folketingets forhandlinger s. 1126, 2115 og 2866, tillæg A s. 1239,  

 tillæg  

 B s. 189 og 490 og tillæg C s. 110).
Skriftlig fremsættelse Svend Auken  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om udbud af havvindmølleparker.
(Beslutningsforslag nr.
B 32).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
