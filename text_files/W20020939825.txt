Pressenævnet fandt, at artiklens omtale ikke var korrekt, idet det  

 ikke i artiklen blev angivet, at Rigsadvokaten efter forelæggelse for  

 justitsministeren   udover begrundelsen om forældelse   tillige ved  

 afgørelsen om påtaleopgivelse lagde til grund, at videre  

 forfølgning ikke kunne ventes at føre til, at klager blev  

 fundet skyldig til straf.
Det var nævnets opfattelse, at læseren  

 måtte få det indtryk, at klager alene undgik en straffesag  

 på grund af spørgsmålet om forældelse.
Nævnet  

 fandt, at bladet herved har handlet i strid med god presseskik og udtalte sin  

 kritik.  

 Nævnet fandt endvidere, at bladet inden offentliggørelsen burde  

 have undersøgt, hvorvidt dommen var anket eller påtænktes  

 anket.
Ved at undlade dette havde bladet tilsidesat god presseskik, og  

 nævnet udtalte tillige på dette punkt sin kritik.
Kendelse fra Pressenævnet i sag nr.  

 69/2002 En mand [K] har klaget til Pressenævnet over en  

 artikel bragt i Ekstra Bladet den 26. juni 2002, idet han mener, at god  

 presseskik er tilsidesat.
 I artiklen med overskriften "Stasi-spion tabte sag  

 mod Ekstra Bladet" hed det i en underoverskrift:
"Ekstra Bladet blev frifundet   og tilkendt 100.000  

 kr. i sagsomkostninger." I artiklen hed det:
"Den tidligere spion [K], der 80´erne igennem  

 arbejdede for Stasi under dæknavnet "Apollo", tabte i  

 går en omfattende injuriesag, han havde anlagt ved Københavns  

 Byret mod Ekstra Bladet.
Avisen blev frikendt på alle sagens 15  

 punkter.
 Det var journalisterne  Mette  Herborg og  Per  

  Michaelsen, der afslørede [K]s Stasi-aktiviteter på grundlag af  

 dokumenter om ham, der var blevet udleveret af Gauck-arkivet i Berlin.  

 Artiklerne blev bragt i Ekstra Bladet den 23., 24. og 25 marts 1999.
 Omtalen fik den dengang 54-årige mand til at  

 forlange en fængselsstraf på to år til hver af  

 journalisterne samt til ansvarshavende redaktør  Bent  Falbert.  

 Desuden skulle bladet betale ham en tortgodtgørelse på 500.000  

 kr.
Paradoksalt nok opnåede denne agent for en fremmed  

 magt fri proces til sin sag imod Ekstra Bladet.
Skatteyderne betaler  

 således salæret til hans sagfører  Henrik  Karl  Nielsen  

 og sagsomkostningerne til bladet! ØJNE OG ØREN Især var [K] vred over, at det i Ekstra Bladet var  

 blevet offentliggjort, at han mod betaling havde hjulpet Stasi med at  

 optrævle den vesttyske flugthjælper-organisation  

 Ost-West-Transfer, og at han derved havde pådraget sig et medansvar for  

 en række ulykkelige menneskers hårde skæbne, da de havnede  

 i østtyske fængsler.
 Det hedder i dommer  Anne  Grethe  Stokholms  

 bemærkninger, at "da sagsøgeren, som alle andre, kendte  

 konsekvenserne for de personer, der flygtede eller medvirkede til, at  

 østtyskere flygtede fra DDR, finder retten ikke, at der ved Ekstra  

 Bladets omtale heraf i sammenhæng med beskrivelsen af sagsøgers  

 aktiviteter er fremsat en ubeføjet sigtelse".
 Under retsmødet måtte [K] nødtvungent  

 indrømme, at han selv havde forfattet og underskrevet en  

 tavshedserklæring over for Stasi, og at han havde modtaget penge og  

 kvitteret behørigt derfor. "Jeg var deres øjne og  

 øren i Danmark", forklarede [K] i retten.
KLAR DOM - Jeg er helt tilfreds med dommen.
Præmisserne er  

 lysende klare, siger advokat  Jørgen  Bang, der førte sagen for  

  Mette  Herborg og  Per  Michaelsen.
 - Dommen bekræfter, at der hersker ytringsfrihed,  

 når det gælder et emne af væsentlig samfundsbetydning,  

 siger advokat  Ulrik  Ibfelt, der mødte for chefredaktør  Bent  

  Falbert.
 I marts i år opgav Justitsministeriet på grund  

 af sagernes forældelse at retsforfølge de danskere, der er  

 mistænkt for at have været Stasi-agenter. [K] undgik derved en  

 straffesag om spionage.
Men under hans søgsmål mod Ekstra Bladet  

 lagde retten til grund, at han rent faktisk havde samarbejdet med det  

 hemmelige østtyske politi. [K] scorede således et selvmål  

 med sit sagsanlæg." Artiklen var ledsaget af et billede af bladets artikel af  

 23. marts 1999, hvortil det var anført: "Ekstra Bladets  

 afsløring 23. marts 1999".
 Klageren har anført, at bladet har bragt forkerte  

 oplysninger, hvorved bladet har tilsidesat god presseskik.
Klageren har nærmere anført, at udsagnet  

 "I marts i år opgav Justitsministeriet på grund af sagernes  

 forældelse at retsforfølge de danskere, der er mistænkt  

 for at have været Stasi-agenter. [K] undgik derved en straffesag om  

 spionage." er forkert.
I det bilagsmateriale, der er fremlagt i den  

 injuriesag, som retsreportagen vedrører, indgår den  

 afgørelse fra marts 2002, som bladet henviser til   en  

 afgørelse truffet af Justitsministeren den 14. marts 2002, hvorfor det  

 kan fastslås, at bladets advokat var bekendt med denne  

 afgørelses konkrete indhold.
Klager har dog ingen viden om, hvorvidt  

 bladets advokat har videregivet denne information til redaktionen.  

 Begrundelsen kan kun forstås således, at klagers samarbejde med  

 de daværende østtyske myndigheder ikke er af en sådan  

 karakter, at det er omfattet af straffelovens bestemmelser, og at forholdet  

 tillige må anses for forældet.
Klageren har i tilknytning hertil anført, at han i  

 bladet kommer til at fremstå som en person, der har begået meget  

 alvorlig kriminalitet, men har undgået strafforfølgning alene  

 på grund af sagens forældelse.
Bladet har således ikke  

 opfyldt kravet om at bringe korrekt information, ligesom man har undladt at  

 kontrollere, om de oplysninger, der er givet, er korrekte, jf. punkt A.1. i  

 de vejledende regler for god presseskik.
Klageren har samtidig anført, at da der herved er  

 tale om en oplysning, der er skadelig, krænkende eller kan virke  

 agtelsesforringende for klagers person, har bladet haft pligt til at  

 efterprøve oplysningen i særlig grad, inden den blev bragt,  

 først og fremmest ved forelæggelse for klager.
Bladet har ikke  

 forsøgt at kontakte klager, før man bragte oplysningen, ligesom  

 klager konstaterede, at bladet også havde undladt de mest  

 nærliggende muligheder for efterprøvelse, nemlig ved at gennemse  

 injuriesagens dokumenter eller ved at spørge deres egen advokat.  

 Herved har bladet tilsidesat punkt A.3. i de vejledende regler for god  

 presseskik.
 Klageren har yderligere anført, at da artiklen er  

 en retsreportage   en omtale af udfaldet af en retssag, hvori bladet var  

 part,   har bladet tillige tilsidesat det særlige objektivitetskrav,  

 der gælder for retsreportager, jf. punkt C.3. i de vejledende regler  

 for god presseskik.
 Klageren har yderligere anført, at bladet tillige  

 har tilsidesat de presseetiske regler ved i retsreportagen at undlade at  

 oplyse om klagers stillingtagen til en eventuel anke af Københavns  

 Byrets dom.
Klageren har i den forbindelse oplyst, at det allerede  

 samme dag, som dommen blev afsagt, den 25. juni 2002, blev besluttet at anke  

 dommen til Østre Landsret.
Bladet har på intet tidspunkt efter  

 domsafsigelsen kontaktet klager eller hans advokat for at undersøge,  

 om dommen påtænktes anket.
Ved at undlade at undersøge  

 dette forhold, før artiklen blev bragt, har bladet tilsidesat de  

 presseetiske regler.
Klager har i den forbindelse henvist til nævnets  

 kendelse i sag nr. 40/2001. Samme principielle overvejelser bør  

 lægges til grund i nærværende klagesag, uanset at der her  

 er tale om en privat straffesag mod bladets ansvarshavende redaktør og  

 to journalister.
Samlet er der tale om særdeles grove krænkelser  

 af de presseetiske regler, ikke mindst fordi bladet åbenbart ingen  

 notits tager af nævnets kendelser, men ufortrødent  

 fortsætter den hidtidige praksis.
Bladet har anført, at man finder klagen  

 uforståelig.
Klageren har netop ved Københavns Byret  

 gennemført en omfattende straffe- og erstatningssag imod bladet.
Sagen  

 rummede 15 påstande, og klager tabte på samtlige punkter.
 Bladet har i den forbindelse henvist til dommen af 25.  

 juni 2002, hvoraf det fremgår, at bladets artikler især bygger  

 på 890 sider, som den østtyske sikkerhedstjeneste Stasi har  

 arkiveret vedrørende klagers virke som agent for en fremmed magt.
Bladet har videre anført, at klageren under  

 domsforhandlingen vedstod at have modtaget betaling for agentvirksomhed.
Han  

 var med egne ord Stasis "øjne og øren i Danmark". Han  

 har leveret oplysninger og fotografier af danske forhold til brug for det  

 daværende DDR-regime, og det fremgik af oplysningerne under  

 domsforhandlingen, at han har hjulpet Stasi med at forhindre systemkritikere  

 i at flygte.
Kun et menneske med klagers forskruede virkelighedsopfattelse  

 kan bestride, at han mod betaling har arbejdet for en fjendtlig magt.  

 Når hans handlinger ikke blev forfulgt, kan han takke et sammenfald af  

 forældelse og manglende politiske vilje til at gennemføre  

 sådanne sager for sin nådige skæbne.
 Bladet har endelig oplyst, at klager den 1. juli 2002  

 oplyste, at han anker dommen af 25. juni 2002. Det lægger intet til  

 klagen.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Kirsten Dyregaard.
 Pressenævnet udtaler:
 Pressenævnet lægger på baggrund af  

 sagens oplysninger til grund, at påtalen mod klager for  

 overtrædelse af straffelovens § 108, stk. 1, blev opgivet, idet videre  

 forfølgning ikke kunne ventes at føre til domfældelse,  

 jf. retsplejelovens § 721, stk. 1, nr. 2, ligesom forholdet blev anset for  

 forældet, jf. straffelovens § 93, stk. 1, nr. 3.
Nævnet finder, at artiklens omtale af dette  

 spørgsmål ikke er korrekt, idet det ikke i artiklen angives, at  

 Rigsadvokaten efter forelæggelse for justitsministeren   udover  

 begrundelsen om forældelse   tillige ved afgørelsen om  

 påtaleopgivelse lagde til grund, at videre forfølgning ikke  

 kunne ventes at føre til, at klager blev fundet skyldig til straf.
Det  

 er nævnets opfattelse, at læseren må få det indtryk,  

 at klager alene undgik en straffesag på grund af  

 spørgsmålet om forældelse.
Nævnet finder, at bladet  

 herved har handlet i strid med god presseskik og udtaler sin kritik.
 Nævnet finder, at udsagnet isoleret set ikke er af  

 en sådan karakter, at bladet burde have forelagt dette for klager.
 Nævnet finder på baggrund af sagens  

 oplysninger ikke at kunne lægge til grund, at oplysningen om anken af  

 dommen har været bladet bekendt på tidspunktet for  

 offentliggørelsen af artiklen.
Nævnet finder imidlertid, at bladet inden  

 offentliggørelsen burde have undersøgt, hvorvidt dommen var  

 anket eller påtænktes anket.
Ved at undlade dette har bladet  

 tilsidesat god presseskik, og nævnet udtaler tillige på dette  

 punkt sin kritik.
 Nævnet finder ikke grundlag for at udtale kritik af  

 bladets øvrige omtale af sagen, herunder at bladet skulle have  

 tilsidesat det særlige krav om objektivitet i retsreportagen.
 I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at offentliggøre følgende:
 "Kendelse fra Pressenævnet:
 Den 26. juni 2002 bragte Ekstra Bladet en omtale af en  

 netop afsluttet retssag, som [K] havde anlagt mod bladets ansvarshavende  

 chefredaktør og to journalister.
 [K] har klaget til Pressenævnet, idet han finder, at  

 bladet har tilsidesat god presseskik.
 Pressenævnet lægger på baggrund af  

 sagens oplysninger til grund, at påtalen mod klager for  

 overtrædelse af straffelovens § 108, stk. 1, blev opgivet, idet videre  

 forfølgning ikke kunne ventes at føre til domfældelse,  

 jf. retsplejelovens § 721, stk. 1, nr. 2, ligesom forholdet blev anset for  

 forældet, jf. straffelovens § 93, stk. 1, nr. 3.
Nævnet finder, at artiklens omtale af dette  

 spørgsmål ikke er korrekt, idet det ikke i artiklen angives, at  

 Rigsadvokaten efter forelæggelse for justitsministeren   udover  

 begrundelsen om forældelse   tillige ved afgørelsen om  

 påtaleopgivelse lagde til grund, at videre forfølgning ikke  

 kunne ventes at føre til, at klager blev fundet skyldig til straf.
Det  

 er nævnets opfattelse, at læseren må få det indtryk,  

 at klager alene undgik en straffesag på grund af  

 spørgsmålet om forældelse.
Nævnet finder, at bladet  

 herved har handlet i strid med god presseskik og udtaler sin kritik.
Nævnet finder endvidere, at bladet inden  

 offentliggørelsen burde have undersøgt, hvorvidt dommen var  

 anket eller påtænktes anket.
Ved at undlade dette har bladet  

 tilsidesat god presseskik, og nævnet udtaler tillige på dette  

 punkt sin kritik.
 København den 14. august 2002.
 Axel Kierkegaard, Aage Lundgaard, Tage Clausen og Kirsten  

 Dyregaard".
 Afsagt den 14. august 2002.
