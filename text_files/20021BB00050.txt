Fremsat den 11. december 2002 af ministeren  

 for fødevarer, landbrug og  

 fiskeri (Mariann Fischer Boel) Forslag til folketingsbeslutning om Danmarks ratifikation af den internationale traktat  

 om  

 plantegenetiske ressourcer for fødevarer og jordbrug Folketinget meddeler sit samtykke til, at Danmark ratificerer den i Rom  

 den 6. juni 2002 undertegnede internationale traktat om plantegenetiske  

 ressourcer for fødevarer og jordbrug, dog med territorialt forbehold  

 for Færøerne og Grønland.
Indholdsfortegnelse 1.
Traktat om plantegenetiske ressourcer for fødevarer og  

 jordbrug Præambel Del I.
Indledning Del II.
Almindelige bestemmelser Del III.
Jordbrugerens rettigheder Del IV.
 Det multilateriale system for adgang til plantegenetiske ressourcer og  

 deling af fordele.
 Del V.
Støttebestemmelser Del VI.
Finansielle bestemmelser Del VII.
Institutionelle bestemmelser Bilag I.
Liste over afgrøder omfattet af det multilateriale system Bilag II.
Del I.
Voldgift og Del II.
Forligsbehandling.
 Traktaten om plantegenetiske ressourcer for fødevarer og jordbrug  

 er vedlagt som bilag.
 2.
Bemærkninger til forslaget A.
Traktatens forhistorie og vedtagelse B.
Danmarks ratifikation med territorialt forbehold for Færøerne  

 og Grønland C.
Traktatens indhold Bemærkninger til forslaget A.
Traktatens forhistorie og vedtagelse Vedtagelsen af Biodiversitetskonventionen i 1993  

 medførte et behov for en revision af FAOs overenskomst om  

 plantegenetiske ressourcer.
På baggrund af forhandlingerne siden 1993  

 blev den internationale traktat om plantegenetiske ressourcer for  

 fødevarer og jordbrug vedtaget den 3. november 2001 på  

 FAOs konference i Rom, herunder af Danmark, Fællesskabet og  

 Fællesskabets øvrige medlemsstater.
Traktaten skal erstatte  

 FAOs overenskomst om plantegenetiske ressourcer.
 Traktaten blev åben for undertegnelse den 3.  

 november 2001 og var åben for undertegnelse frem til 4. november 2002.  

 Danmark, Fællesskabet og Fællesskabets øvrige  

 medlemsstater undertegnede traktaten den 6. juni 2002.
 Traktaten træder i kraft 90 dage efter datoen for  

 deponering af det 40. ratifikations-, accept-, godkendelses- eller  

 tiltrædelsesinstrument, forudsat at mindst 20 ratifikations-, accept-,  

 godkendelses- eller tiltrædelsesinstrumenter er deponeret af medlemmer  

 af FAO.
 Henstilling fra Kommissionen til Rådet om EFs  

 deltagelse i forhandlingerne i FAO om revisionen af den internationale  

 overenskomst om plantegenetiske ressourcer (SEK(1998)2207) blev forelagt  

 Folketingets Europaudvalg (forhandlingsoplæg) den 16. april 1999.  

 Grundnotat blev oversendt til Folketingets Europaudvalg den 19. marts  

 1999.
 Forberedelse af forhandlingerne i FAO om revision af den  

 Internationale Overenskomst om Plantegenetiske Ressourcer for  

 Fødevarer og Landbrug blev forelagt Folketingets Europaudvalg den 17.  

 marts 2000 (orientering) i forbindelse med rådsmødet den 20.  

 21. marts 2000.
 Forslaget om undertegnelse af den internationale traktat  

 blev forelagt Folketingets Europaudvalg den 24. maj 2002 (orientering) i  

 forbindelse med rådsmødet den 27. maj 2002.
B.
Danmarks ratifikation med forbehold for Færøerne og  

 Grønland Der er tale om en traktat med blandet kompetence mellem  

 medlemsstaterne og Fællesskabet, hvorfor traktaten skal undertegnes og  

 ratificeres af både Fællesskabet og Danmark.
Det er hensigten, at  

 traktaten skal ratificeres samtidig af Fællesskabet og samtlige  

 medlemsstater.
Ved ratifikationen påtager Danmark sig en  

 folkeretlig forpligtelse til at opfylde de i traktaten indeholdte  

 bestemmelser.
Traktaten indeholder alene rammebestemmelser.  

 Udmøntningen af bestemmelserne vil blive fastlagt af traktatens  

 styrende organ (Governing Body) efter, at traktaten er trådt i  

 kraft.
Det er traktatens styrende organ (Governing Body), som  

 skal arbejde for traktatens fulde implementering.
Det styrende organ, som  

 består af de kontraherende parter, skal træffe afgørelser  

 ved konsensus.
Danmarks og Fællesskabets ratifikation har derfor  

 betydning for medindflydelse på udmøntningen af traktatens  

 indhold.
Spørgsmålet om Danmarks ratifikation har  

 været forelagt Finansministeriet, Økonomi- og  

 Erhvervsministeriet, Udenrigsministeriet, Miljøministeriet,  

 Ministeriet for Videnskab, Teknologi og Udvikling, Kulturministeriet,  

 Forbrugerrådet, Dansk Industri, Landbrugsraadet, Dansk Familielandbrug,  

 Landboforeningerne, Dansk Erhvervsgartnerforening, Økologisk  

 Landsforening, Danmarks Naturfredningsforening, De Samvirkende Danske  

 Frøavlerforeninger, Brancheudvalget for Frø,  

 Skovdyrkerforeningerne, Arbejderbevægelsens Erhvervsråd, DAKOFO,  

 Den Lokale Andel, Dansk Erhvervsfrugtavl, Dansk Skovforening, Foreningen af  

 danske Planteforædlere, Foreningen af danske Stammeejere af Mark- og  

 Havefrø, Sammenslutningen af danske Sortsejere, Landbrugets  

 Kartoffelfond, Den Kgl.
Veterinær- og Landbohøjskole.
Forslaget skønnes ikke at have direkte  

 lovgivningsmæssige konsekvenser.Tiltrædelse af forslaget til  

 folketingsbeslutning indebærer alene, at Folketinget giver sit samtykke  

 til, at Danmark ratificerer traktaten og dermed binder sig juridisk til at  

 sørge for, at danske love, forskrifter og procedurer opfylder de  

 forpligtelser, som påhviler Danmark i henhold til traktaten.
Når  

 traktaten er trådt i kraft, vil det styrende organ (Governing Body)  

 kunne træffe beslutninger, som muligvis kan få  

 lovgivningsmæssige konsekvenser for Danmark.
Forslaget skønnes ikke direkte at have  

 økonomiske konsekvenser for staten.
Når traktaten er trådt  

 i kraft, vil det styrende organ kunne træffe beslutninger, som muligvis  

 kan få statsfinansielle konsekvenser.
Eventuelle statsfinansielle  

 konsekvenser, som måtte opstå på et senere tidspunkt  

 vurderes at være begrænsede og vurderes at kunne afholdes inden  

 for Fødevareministeriets ramme.
Forslaget vil indebære administrative konsekvenser  

 for Fødevareministeriet i kraft af deltagelse i traktatens styrende  

 organ.
Disse udgifter vil blive dækket inden for rammerne af  

 Fødevareministeriets budget.
 Forslaget skønnes ikke at få  

 økonomiske eller administrative konsekvenser for kommuner eller  

 amtskommuner.
 Forslaget skønnes ikke at få  

 erhvervsøkonomiske eller administrative konsekvenser for  

 erhvervslivet.
 Forslaget skønnes ikke at få  

 miljømæssige konsekvenser.
 Forslaget skønnes ikke at indeholde EU-retlige  

 aspekter.
Ovenstående skal ses i sammenhæng med, at alle  

 beslutninger i det styrende organ skal træffes ved konsensus.
Danmark  

 får således afgørende indflydelse på de  

 beslutninger, som skal træffes af det styrende organ, når  

 traktaten er trådt i kraft.
 Den tekst, som Danmark skal ratificere, og hvortil  

 Folketingets samtykke med dette forslag til folketingsbeslutning søges  

 indhentet, er traktaten, som er vedlagt som bilag.
 Ved Danmarks ratifikation af traktaten tages der  

 territorialt forbehold for Færøerne og Grønland, idet  

 Færøerne og Grønland efterfølgende kan anmode om,  

 at det territoriale forbehold ophæves.
C.
Traktatens indhold Traktatens formål er at få bevaret de  

 plantegenetiske ressourcer, der anvendes eller vil kunne anvendes til  

 fødevarer og jordbrug.
 Formålet er desuden at gøre disse  

 plantegenetiske ressourcer tilgængelige for alle de lande, der  

 tilslutter sig traktaten, igennem et multilateralt system.
 Med traktaten indføres også, at de fordele,  

 brugerne får ved at udnytte de plantegenetiske ressourcer, skal deles  

 med de lande, der leverer ressourcerne.
 Traktaten indeholder endvidere en anerkendelse af begrebet  

 »Farmers Rights« (jordbrugernes rettigheder), som er defineret i  

 henhold til FAO resolution 5/89. Begrebet omfatter en anerkendelse af  

 landmænds historiske bidrag i forbindelse med udvikling og bevaring af  

 plantegenetiske ressourcer, herunder at landmændenes bidrag også  

 gøres gældende ved deling af de nyttevirkninger, som måtte  

 opstå ved videreforædling.
 Endelig indeholder traktaten en tilskyndelse til at  

 gennemføre den globale handlingsplan for bevaring og bæredygtig  

 udnyttelse af plantegenetiske ressourcer (Global Plan of Action for the  

 Conservation and Sustainable Utilization of Plant Genetic Resources for Food  

 and Agriculture).
Traktatens omfang er på flere måder  

 begrænset.
Principielt relateres traktaten til alle plantegenetiske  

 ressourcer for fødevarer og landbrug, men traktatens multilaterale  

 system omfatter kun 64 angivne planteslægter/slægtsgrupper.  

 Endvidere må materiale, der modtages fra systemet, ikke bruges til  

 kemiske, farmaceutiske og/eller andre industriel  

 non-food/feed-anvendelse.
Traktaten er juridisk bindende, men indeholder kun rammer  

 for en gennemførelse af formålene.
Gennemførelsen  

 foretages af det styrende organ, jf. ovenfor.
Bilag 1 Rådets afgørelse om undertegnelse på Det  

 Europæiske Fællesskabs vegne af den internationale traktat om  

 plantegenetiske ressourcer for fødevarer og landbrug RÅDET FOR DEN EUROPÆISKE UNION Bruxelles, den 23. maj 2002 (OR. fr) 8399/1/02 REV 1 (da) AGRI 95 FAO 10 RETSAKTER OG ANDRE INSTRUMENTER Vedr.:
Rådets afgørelse om undertegnelse på Det  

 Europæiske Fællesskabs vegne af den internationale traktat om  

 plantegenetiske ressourcer for fødevarer og landbrug RÅDETS AFGØRELSE af om undertegnelse på Det Europæiske  

 Fællesskabs vegne af den internationale traktat om plantegenetiske  

 ressourcer for fødevarer og landbrug RÅDET FOR DEN EUROPÆISKE UNION HAR - under henvisning til traktaten om oprettelse af Det Europæiske  

 Fællesskab, særlig artikel 37 og artikel 175, stk. 1,  

 sammenholdt med artikel 300, stk. 2, første afsnit, under henvisning til forslag fra Kommissionen,1)  og ud fra følgende betragtninger:
 (1)	Fødevaresikkerhed og bæredygtigt landbrug på  

 verdensplan er afhængig af, at de plantegenetiske ressourcer bevares  

 til landbrugsforskning og avlsarbejde.
 (2)	Fællesskabet er medlem af De Forenede Nationers  

 Levnedsmiddel- og Landbrugsorganisation (FAO).
 (3)	Kommissionen, der i 1999 blev bemyndiget til at føre  

 forhandlinger på Fællesskabets vegne i overensstemmelse med  

 forhandlingsdirektiverne, og medlemsstaterne deltog i forhandlingerne om  

 revision af den internationale aftale om plantegenetiske ressourcer.
 (4)	Den deraf følgende internationale traktat om plantegenetiske  

 ressourcer for fødevarer og landbrug blev vedtaget på FAO's  

 konference i Rom den 3. november 2001.
 (5)	I nævnte internationale traktat fastlægges der juridisk  

 bindende globale rammer for en bæredygtig bevaring af plantegenetiske  

 ressourcer for fødevarer og landbrug og en multilateral ordning, der  

 kombinerer adgang for alle traktatens parter til sådanne ressourcer med  

 deling af kommercielle og andre fordele af udnyttelsen heraf.
 (6)	I medfør af nævnte internationale traktats  

 artikel 25 er den fra 3. november 2001 til  

 4. november 2002 åben for undertegnelse for alle medlemmer af  

 FAO og stater, der ikke er medlemmer af FAO, men som er medlemmer af De  

 Forenede Nationer eller et af FN's særagenturer eller Det  

 Internationale Atomenergiagentur.
 (7)	Bevaring af og bæredygtig udnyttelse af genetiske ressourcer  

 til landbrugsforskning og avlsarbejde spiller en vigtig rolle for udviklingen  

 af landbrugsproduktionen i landdistrikterne og for bevaring af den biologiske  

 mangfoldighed inden for landbruget.
 (8)	Den adgang til plantegenetiske ressourcer, som nævnte  

 internationale traktat befordrer, bør kunne fremme den tekniske  

 udvikling inden for landbruget i overensstemmelse med EF-traktatens  

 artikel 33.
(9)	Efter EF-traktatens artikel 174 skal Fællesskabets politik  

 på miljøområdet bidrage til bevarelse og beskyttelse af  

 miljøkvaliteten.
De foranstaltninger til bevaring af den biologiske  

 mangfoldighed, der er fastsat i nævnte internationale traktat, vil  

 bidrage til at gennemføre dette mål.
(10)	Ved afgørelse 93/626/EØF2)2)  indgik Fællesskabet  

 konventionen om den biologiske mangfoldighed under De Forenede Nationers  

 miljøprograms auspicier.
Foranstaltningerne i den internationale  

 traktat til bevaring af den biologiske mangfoldighed inden for landbruget vil  

 fremme konventionens mål.
 (11)	Fællesskabets og medlemsstaternes blandede beføjelser  

 i sammenhæng med enhedsprincippet om Fællesskabets internationale  

 repræsentation taler for en tidlig fælles og samtidig  

 undertegnelse af nævnte internationale traktat, uden at dette  

 berører Fællesskabets og dets medlemsstaters senere deponering  

 af de respektive ratifikations- eller godkendelsesinstrumenter.
(12)	Fællesskabet bør derfor senest den 4. november 2002  

 undertegne nævnte internationale traktat med forbehold af dens  

 indgåelse - TRUFFET FØLGENDE AFGØRELSE:
Eneste artikel Formanden for Rådet bemyndiges til at udpege den eller de  

 personer, der på Fællesskabets vegne er beføjet til at  

 undertegne den internationale traktat om plantegenetiske ressourcer for  

 fødevarer og landbrug med forbehold af dens indgåelse.
 Traktaten er vedlagt denne afgørelse.
Udfærdiget i Bruxelles, den På Rådets vegne Formand ____________ OVERSÆTTELSE RESSOURCER FOR FØDEVARER OG JORDBRUG PRÆAMBEL DE KONTRAHERENDE PARTER, DER ER OVERBEVISTE om, at plantegenetiske ressourcer for fødevarer  

 og jordbrug har en speciel karakter og kræver særlige  

 løsninger som følge af deres særlige egenskaber og de  

 særlige problemer, der er knyttet til dem, DER ER DYBT BEKYMREDE over den fortsatte erosion af disse ressourcer, DER ER BEVIDSTE om, at plantegenetiske ressourcer for fødevarer og  

 jordbrug er af fælles interesse for alle lande, idet alle lande i  

 høj grad er afhængige af plantegenetiske ressourcer for  

 fødevarer og jordbrug, som har oprindelse andetsteds, DER ERKENDER, at bevaring af, undersøgelse af, indsamling,  

 karakterisering og evaluering af samt indsamling af dokumentation om  

 plantegenetiske ressourcer for fødevarer og jordbrug er af  

 afgørende betydning for opnåelsen af målene i  

 Rom-erklæringen om verdens fødevareforsyningssikkerhed og i  

 handlingsplanen vedtaget på det globale fødevaretopmøde  

 samt for den bæredygtige udvikling af jordbruget til fordel for  

 nuværende og fremtidige generationer, og at der er et presserende behov  

 for at forbedre udviklingslandenes og landene med overgangsøkonomiers  

 evne til at påtage sig disse opgaver, DER BEMÆRKER, at den globale handlingsplan for bevarelse og  

 bæredygtig udnyttelse af plantegenetiske ressourcer for  

 fødevarer og jordbrug er en internationalt godkendt referenceramme for  

 sådanne aktiviteter, DER ENDVIDERE ANERKENDER, at plantegenetiske ressourcer for  

 fødevarer og jordbrug er det råstof, uden hvilket der ikke kan  

 opnås en genetisk forbedring af afgrøder, enten dette sker ved  

 forædlingsarbejde udført af jordbrugere, traditionel  

 planteforædling eller moderne bioteknologier, og at disse ressourcer  

 har afgørende betydning for tilpasningen til uforudsigelige  

 miljøændringer og ændringer i menneskets behov, DER BEKRÆFTER, at de tidligere, nuværende og fremtidige bidrag  

 til bevaring, forbedring og tilrådighedsstillelse af disse ressourcer,  

 der ydes af jordbrugere i alle egne i verden, især i oprindelses- og  

 diversitetscentre, er grundlaget for jordbrugernes rettigheder, DER LIGELEDES BEKRÆFTER, at den ved denne traktat anerkendte ret til  

 at bevare, anvende, udveksle og sælge udsæd af egen avl og andet  

 formeringsmateriale samt deltage dels i beslutningerne om udnyttelsen af  

 plantegenetiske ressourcer for fødevarer og jordbrug, dels i en  

 rimelig og retfærdig deling af fordelene ved denne udnyttelse, er af  

 grundlæggende betydning for konkretiseringen af jordbrugernes  

 rettigheder samt promoveringen på nationalt og internationalt plan af  

 sådanne rettigheder, DER ANERKENDER, at denne traktat og de øvrige relevante  

 internationale aftaler skal supplere hinanden for at sikre et  

 bæredygtigt jordbrug og fødevareforsyningssikkerheden, DER BEKRÆFTER, at intet i denne traktat må fortolkes  

 således, at det på nogen måde medfører en  

 ændring af de kontraherende parters rettigheder og forpligtelser i  

 henhold til andre internationale aftaler, DER ER AF DEN OPFATTELSE, at ovennævnte betragtning ikke har til  

 formål at skabe noget hierarki mellem traktaten og andre internationale  

 aftaler, DER ER BEVIDSTE om, at spørgsmålene om forvaltning af  

 plantegenetiske ressourcer for fødevarer og jordbrug ligger i  

 krydsfeltet mellem landbrug, miljø og handel, og er overbeviste om, at  

 der er synergi mellem disse sektorer, DER ER BEVIDSTE om deres forpligtelse over for nuværende og  

 fremtidige generationer til at bevare den globale mangfoldighed af  

 plantegenetiske ressourcer for fødevarer og jordbrug, DER ANERKENDER, at landene i udøvelsen af deres suveræne  

 rettigheder over deres plantegenetiske ressourcer for fødevarer og  

 jordbrug kan have gensidig fordel af, at der indføres et effektivt  

 multilateralt system, der dels letter adgangen til et udvalg af disse  

 ressourcer, som er fastlagt ved forhandling, dels sikrer en rimelig og  

 retfærdig deling af de fordele, der opstår ved udnyttelsen af  

 disse ressourcer, DER ØNSKER at indgå en international aftale inden for  

 rammerne af De Forenede Nationers Fødevare- og Landbrugsorganisation,  

 i det følgende benævnt FAO, i henhold til artikel XIV i  

 FAOs statutter, ER BLEVET ENIGE OM FØLGENDE:
DEL I  

 INDLEDNING ARTIKEL 1 Mål 1.1.	Målene for denne traktat er dels bevaring og  

 bæredygtig udnyttelse af plantegenetiske ressourcer for  

 fødevarer og jordbrug, dels en rimelig og retfærdig deling af  

 fordelene ved udnyttelsen af disse ressourcer, i overensstemmelse med  

 konventionen om den biologiske mangfoldighed og med henblik på at  

 opnå et bæredygtigt jordbrug og  

 fødevareforsyningssikkerhed.
 1.2.	Disse mål vil blive nået ved at knytte en nær  

 forbindelse mellem på den ene side denne traktat og på den anden  

 side De Forenede Nationers Fødevare- og Landbrugsorganisation og  

 konventionen om den biologiske mangfoldighed.
ARTIKEL 2 Definitioner Med henblik på denne traktat defineres nedenstående udtryk som  

 angivet i denne artikel.
Definitionerne dækker ikke international  

 varehandel.
 »In situ-bevaring«: Bevaring af økosystemer og naturlige  

 levesteder og opretholdelse og genetablering af levedygtige populationer af  

 arter i deres naturlige omgivelser og, for så vidt angår  

 domesticerede eller dyrkede arter, i de omgivelser, hvor de har udviklet  

 deres særlige egenskaber.
 »Ex situ-bevaring«: Bevaring af plantegenetiske ressourcer for  

 fødevarer og jordbrug uden for deres naturlige levesteder.
 »Plantegenetiske ressourcer for fødevarer og jordbrug«: Genetisk  

 materiale af planteoprindelse af aktuel eller potentiel værdi for  

 fødevarer og jordbrug.
 »Genetisk materiale«: Materiale af planteoprindelse, herunder reproduktivt  

 og vegetativt formeringsmateriale, indeholdende funktionsdygtige  

 arveenheder.
 »Sort«: En gruppering af planter inden for en enkelt botanisk taksonomisk  

 enhed af den lavest kendte rang, der kan defineres ved den reproducerbare  

 ekspression af gruppens særlige egenskaber og andre arvelige  

 egenskaber.
 »Ex situ-samling«: En samling plantegenetiske ressourcer for  

 fødevarer og jordbrug, der bevares uden for deres naturlige  

 levesteder.
 »Oprindelsescentrum«: Et geografisk område, hvor en domesticeret  

 eller vild planteart for første gang har udviklet sine særlige  

 egenskaber.
 »En afgrødes diversitetscentrum«: Et geografisk område, der  

 rummer en stor genetisk mangfoldighed af afgrøden under in  

 situ-betingelser.
ARTIKEL 3 Anvendelsesområde Traktaten vedrører plantegenetiske ressourcer for fødevarer  

 og jordbrug.
DEL II  

 ALMINDELIGE BESTEMMELSER ARTIKEL 4 Almindelige forpligtelser Hver kontraherende part skal sørge for, at dens love, forskrifter  

 og procedurer opfylder de forpligtelser, der påhviler den i henhold til  

 denne traktat.
ARTIKEL 5 Bevaring af, undersøgelse af, indsamling,  

 karakterisering og evaluering af samt indsamling af dokumentation om  

 plantegenetiske ressourcer for fødevarer og jordbrug 5.1.	Hver kontraherende part skal, eventuelt i samarbejde med andre  

 kontraherende parter, og så vidt den nationale lovgivning tillader det,  

 fremme en integreret tilgang til undersøgelse af samt bevaring og  

 bæredygtig udnyttelse af plantegenetiske ressourcer for  

 fødevarer og jordbrug, og skal efter omstændighederne  

 især:
a)	opgøre og registrere de plantegenetiske ressourcer for  

 fødevarer og jordbrug under hensyntagen til tilstanden og variationen  

 i de eksisterende populationer, inklusive de plantegenetiske ressourcer med  

 potentiel nytteværdi, og om muligt evaluere de risici, ressourcerne er  

 udsat for; b)	fremme indsamlingen af plantegenetiske ressourcer for  

 fødevarer og jordbrug samt af relevante oplysninger om plantegenetiske  

 ressourcer, der er truet eller har potentiel nytteværdi; c)	efter omstændighederne fremme eller støtte  

 jordbrugernes og lokalsamfundenes indsats for at forvalte deres  

 plantegenetiske ressourcer for fødevarer og jordbrug og bevare disse  

 på bedriften; d)	fremme in situ-bevaringen af beslægtede vilde arter og  

 vilde arter beregnet til fødevareindustrien, herunder i beskyttede  

 områder, ved at støtte bl.a. indsatsen fra lokalsamfundenes og  

 de oprindelige samfunds side; e)	samarbejde med henblik på at fremme dels indførelsen af  

 et effektivt og bæredygtigt system for ex situ-bevaring under  

 behørig hensyntagen til nødvendigheden af en passende  

 dokumentation, karakterisering, regenerering og evaluering, dels udviklingen  

 og overførslen af de hertil egnede teknologier for at forbedre den  

 bæredygtige udnyttelse af plantegenetiske ressourcer for  

 fødevarer og jordbrug; f)	overvåge opretholdelsen af levedygtigheden, variationsgraden  

 og den genetiske integritet af samlingerne af plantegenetiske ressourcer for  

 fødevarer og jordbrug.
 5.2.	De kontraherende parter træffer i påkommende  

 tilfælde foranstaltninger til at begrænse eller om muligt fjerne  

 trusler mod plantegenetiske ressourcer for fødevarer og  

 jordbrug.
ARTIKEL 6 Bæredygtig udnyttelse af plantegenetiske  

 ressourcer 6.1.	De kontraherende parter udarbejder og opretholder politikker og  

 retlige foranstaltninger, der er egnede til at fremme en bæredygtig  

 udnyttelse af plantegenetiske ressourcer for fødevarer og  

 jordbrug.
 6.2.	Den bæredygtige udnyttelse af plantegenetiske ressourcer for  

 fødevarer og jordbrug kan omfatte bl.a. følgende  

 foranstaltninger:
a)	udarbejdelse af rimelige landbrugspolitikker, der alt efter  

 omstændighederne fremmer indførelsen og opretholdelsen af  

 forskelligartede landbrugssystemer, som letter den bæredygtige  

 udnyttelse af den biologiske mangfoldighed i jordbruget og af de  

 øvrige naturressourcer; b)	styrkelse af forskning, der kan fremme og bevare den biologiske  

 mangfoldighed ved at maksimere den intra- og interspecifikke variation til  

 fordel for jordbrugerne, især dem, der skaber og anvender deres egne  

 sorter og følger økologiske principper for at opretholde  

 jordens frugtbarhed og bekæmpe sygdom, ukrudt og skadedyr; c)	efter omstændighederne fremme planteavl, der med jordbrugernes  

 deltagelse, især i udviklingslandene, kan styrke muligheden for at  

 udvikle sorter, der er særligt tilpasset de forskellige sociale,  

 økonomiske og økologiske vilkår, herunder i marginale  

 områder; d)	udvidelse af den genetiske base af afgrøder og  

 forøgelse af mangfoldigheden af det genetiske materiale, der stilles  

 til jordbrugernes rådighed; e)	efter omstændighederne fremme af en udvidet anvendelse af  

 lokale eller lokalt tilpassede afgrøder, sorter og underudnyttede  

 arter; f)	eventuel tilskyndelse til en større udnyttelse af  

 mangfoldigheden af sorter og arter i forvaltningen, bevaringen og den  

 bæredygtige udnyttelse af afgrøder på bedriften og  

 skabelse af tætte bånd mellem planteforædling og  

 landbrugsudvikling med henblik på at mindske afgrødernes  

 sårbarhed og den genetiske erosion og at fremme en forøgelse  

 på verdensplan af fødevareproduktionen, der er forenelig med en  

 bæredygtig udvikling; g)	overvågning og eventuel justering af avlsstrategierne og  

 forskrifterne vedrørende markedsføring af sorter og  

 distribution af frø.
ARTIKEL 7 Nationale forpligtelser og internationalt  

 samarbejde 7.1.	Hver kontraherende part indarbejder alt efter  

 omstændighederne de i artikel 5 og 6 omhandlede aktiviteter i sine  

 politikker og programmer for landbrugs- og landdistriktsudvikling og  

 samarbejder enten direkte eller gennem FAO og andre kompetente internationale  

 organisationer med de øvrige kontraherende parter om at bevare og  

 sikre en bæredygtig udnyttelse af plantegenetiske ressourcer for  

 fødevarer og jordbrug.
 7.2.	Det internationale samarbejde har især til  

 formål:
a)	at sætte udviklingslandene og landene med en  

 overgangsøkonomi i stand til eller at forbedre deres muligheder for  

 bevaring og bæredygtig udnyttelse af plantegenetiske ressourcer for  

 fødevarer og jordbrug; b)	at styrke den internationale indsats for at fremme bevaring,  

 evaluering, indsamling af dokumentation, genetisk forbedring, planteavl,  

 fremavl samt i henhold til del IV deling af, adgang til og udveksling af  

 plantegenetiske ressourcer for fødevarer og jordbrug samt relevant  

 information og teknologi; c)	at opretholde og styrke de institutionelle ordninger, der er  

 omhandlet i del V; d)	at gennemføre den finansieringsstrategi, der er omhandlet i  

 artikel 18.
ARTIKEL 8 Teknisk bistand De kontraherende parter er enige om at fremme den tekniske bistand til  

 kontraherende parter, især dem, der er udviklingslande eller lande med  

 overgangsøkonomier, enten bilateralt eller gennem de relevante  

 internationale organisationer med henblik på at fremme  

 gennemførelsen af denne traktat.
DEL III  

 JORDBRUGERNES RETTIGHEDER ARTIKEL 9 Jordbrugernes rettigheder 9.1.	De kontraherende parter anerkender det meget store bidrag,  

 lokalsamfundene og de oprindelige samfund samt jordbrugerne i alle egne af  

 verden, især i oprindelsescentrummer og afgrøders  

 diversitetscentre, har ydet og fortsat vil yde til bevaring og udnyttelse af  

 de plantegenetiske ressourcer, som udgør grundlaget for  

 fødevare- og landbrugsproduktionen overalt i verden.
9.2.	De kontraherende parter er enige om, at ansvaret for  

 håndhævelsen af jordbrugernes rettigheder hvad angår  

 plantegenetiske ressourcer for fødevarer og jordbrug påhviler de  

 nationale regeringer.
Hver kontraherende part bør ud fra sine behov og  

 prioriteter alt efter omstændighederne, og så vidt den nationale  

 lovgivning tillader det, træffe foranstaltninger til at beskytte og  

 fremme jordbrugernes rettigheder, herunder:
a)	beskyttelse af den traditionelle viden, der har relevans i  

 forbindelse med plantegenetiske ressourcer for fødevarer og  

 jordbrug; b)	ret til at få rimelig del i de fordele, som opstår ved  

 udnyttelsen af plantegenetiske ressourcer for fødevarer og  

 jordbrug; c)	ret til at deltage i beslutningerne på nationalt plan om  

 spørgsmål vedrørende bevaring og bæredygtig  

 udnyttelse af plantegenetiske ressourcer for fødevarer og  

 jordbrug.
 9.3.	Intet i denne artikel må fortolkes som en begrænsning  

 af de rettigheder, jordbrugerne eventuelt har til alt efter  

 omstændighederne at bevare, anvende, udveksle og sælge  

 udsæd af egen avl eller formeringsmateriale, jf. dog den nationale  

 lovgivning.
DEL IV  

 DET MULTILATERALE SYSTEM FOR ADGANG TIL PLANTEGENETISKE RESSOURCER OG DELING  

 AF FORDELE ARTIKEL 10 Multilateralt system for adgang til plantegenetiske  

 ressourcer og deling af fordele 10.1.	I deres forbindelser med andre lande anerkender de kontraherende  

 parter landenes suveræne ret til deres egne plantegenetiske ressourcer  

 for fødevarer og jordbrug, herunder de nationale regeringers ret til  

 under hensyntagen til national lovgivning at bestemme over adgangen til disse  

 ressourcer.
 10.2.	Under udøvelsen af deres suveræne rettigheder er de  

 kontraherende parter enige om at indføre et omkostningseffektivt,  

 effektivt og gennemsigtigt multilateralt system, dels for at fremme adgangen  

 til plantegenetiske ressourcer for fødevarer og jordbrug, dels for at  

 sikre en rimelig og retfærdig deling af de fordele, som opstår  

 ved udnyttelsen af disse ressourcer, med udgangspunkt i et krav om  

 komplementaritet og gensidig styrkelse.
ARTIKEL 11 Det multilaterale systems dækning 11.1.	For at opnå de i artikel 1 fastsatte mål, nemlig  

 bevaring og bæredygtig udnyttelse af plantegenetiske ressourcer for  

 fødevarer og jordbrug samt rimelig og retfærdig deling af de  

 fordele, der opstår ved udnyttelsen af disse ressourcer, skal det  

 multilaterale system omfatte de plantegenetiske ressourcer for  

 fødevarer og jordbrug, der ud fra kriterierne  

 »fødevareforsyningssikkerhed« og »indbyrdes afhængighed« er  

 anført i bilag I.
11.2.	Det multilaterale system som omhandlet i artikel 11.1 omfatter  

 samtlige de i bilag I anførte plantegenetiske ressourcer for  

 fødevarer og jordbrug, som forvaltes og kontrolleres af de  

 kontraherende parter, og som er offentlig ejendom.
For at opnå en  

 så fuldstændig dækning som muligt opfordrer de  

 kontraherende parter alle øvrige indehavere af de i bilag I  

 anførte plantegenetiske ressourcer for fødevarer og jordbrug  

 til at inkludere disse plantegenetiske ressourcer for fødevarer og  

 jordbrug i det multilaterale system.
 11.3.	De kontraherende parter er endvidere enige om at træffe  

 alle egnede foranstaltninger til at tilskynde de fysiske og juridiske  

 personer, der hører under deres respektive myndighedsområder, og  

 som er indehavere af plantegenetiske ressourcer for fødevarer og  

 jordbrug, som er anført i bilag I, til at integrere sådanne  

 plantegenetiske ressourcer for fødevarer og jordbrug i det  

 multilaterale system.
11.4.	Senest to år efter traktatens ikrafttrædelse skal det  

 styrende organ evaluere de fremskridt, der er opnået med hensyn til  

 integreringen af de i artikel 11.3 omhandlede plantegenetiske ressourcer  

 for fødevarer og jordbrug i det multilaterale system.
Efter denne  

 evaluering skal det styrende organ bestemme, om adgangen til de  

 plantegenetiske ressourcer fortsat skal lettes for de fysiske og juridiske  

 personer, der er nævnt i artikel 11.3, og som ikke har integreret de  

 pågældende plantegenetiske ressourcer for fødevarer og  

 jordbrug i det multilaterale system, eller træffe sådanne andre  

 foranstaltninger, der skønnes hensigtsmæssige.
 11.5.	Det multilaterale system omfatter ligeledes de i bilag I  

 anførte plantegenetiske ressourcer for fødevarer og jordbrug,  

 der findes i ex situ-samlingerne hos de internationale  

 jordbrugsforskningscentre under Den Rådgivende Gruppe for International  

 Jordbrugsforskning (CGIAR), jf. artikel 15.1, litra a), og hos andre  

 internationale institutioner, jf. artikel 15.5.
ARTIKEL 12 Lettere adgang til plantegenetiske ressourcer for  

 fødevarer og jordbrug inden for det multilaterale system 12.1.	De kontraherende parter er enige om, at den lettere adgang til  

 plantegenetiske ressourcer for fødevarer og jordbrug inden for det  

 multilaterale system, jf. artikel 11, skal foregå i henhold til  

 bestemmelserne i denne traktat.
12.2.	De kontraherende parter er enige om at træffe de retlige og  

 andre egnede foranstaltninger, der er nødvendige for at give de  

 øvrige kontraherende parter denne lettere adgang gennem det  

 multilaterale system.
Med henblik herpå gives denne adgang ligeledes de  

 fysiske og juridiske personer, der hører under en hvilken som helst  

 kontraherende parts myndighedsområde, jf. dog artikel 11.4.
 12.3.	Sådan adgang skal gives på følgende  

 betingelser:
a)	Adgang skal alene gives, når formålet hermed er bevaring  

 og anvendelse med henblik på forskning, avl og fødevare- og  

 landbrugsuddannelse, forudsat at formålet ikke omfatter kemisk eller  

 farmaceutisk brug og/eller andre industrielle non-food/feed-anvendelser.
Er  

 der tale om afgrøder med flere anvendelsesmuligheder (fødevarer  

 og non-food), afhænger dels deres integrering i det multilaterale  

 system, dels anvendelsen af ordningen med lettere adgang af  

 afgrødernes betydning for fødevareforsyningsikkerheden; b)	Adgang skal gives hurtigt, uden at det er nødvendigt at  

 følge de enkelte accessioner, og enten vederlagsfrit eller, hvis der  

 opkræves gebyr, således at gebyret ikke overstiger de få  

 omkostninger, der er involveret; c)	Alle disponible registrerede data (passport data) og, hvis  

 gældende lovgivning ikke er til hinder herfor, enhver anden disponibel  

 og ikke-fortrolig beskrivende oplysning i tilknytning hertil skal stilles til  

 rådighed sammen med de plantegenetiske ressourcer for fødevarer  

 og jordbrug; d)	Modtagerne kan ikke påberåbe sig nogen intellektuel  

 ejendomsrettighed eller anden rettighed, der begrænser den lettere  

 adgang til plantegenetiske ressourcer for fødevarer og jordbrug, eller  

 til disses genetiske dele eller komponenter, i den form hvori de er modtaget  

 fra det multilaterale system; e)	Adgang til plantegenetiske ressourcer for fødevarer og  

 jordbrug under udvikling, herunder materiale, der er under udvikling hos  

 jordbrugerne, gives i udviklingsperioden efter udviklernes skøn; f)	Adgang til plantegenetiske ressourcer for fødevarer og  

 jordbrug, der er beskyttet af intellektuelle ejendomsrettigheder eller andre  

 ejendomsrettigheder, gives i henhold til relevante internationale aftaler og  

 nationale love; g)	Plantegenetiske ressourcer for fødevarer og jordbrug, hvortil  

 der er givet adgang i henhold til det multilaterale system, og som bevares,  

 skal fortsat af modtagerne af disse plantegenetiske ressourcer for  

 fødevarer og jordbrug stilles til rådighed for det multilaterale  

 system i henhold til bestemmelserne i denne traktat; h)	De kontraherende parter er enige om, at der vil blive givet adgang  

 til in situ bevarede plantegenetiske ressourcer for fødevarer  

 og jordbrug i henhold til national lovgivning, eller, såfremt en  

 sådan lovgivning ikke findes, i henhold til de standarder, det styrende  

 organ måtte fastsætte, jf. dog de øvrige bestemmelser i  

 denne artikel.
 12.4.	Med henblik herpå skal den lettere adgang i henhold til  

 artikel 12.2 og 12.3 ovenfor gives i henhold til en af det styrende organ  

 vedtaget standardiseret materialeoverførselsaftale (MTA), som  

 indeholder de bestemmelser, der er fastsat i artikel 12.3 litra a), d) og g),  

 samt bestemmelserne om deling af fordele i artikel 13.2, litra d) ii) og de  

 øvrige relevante bestemmelser i denne traktat samt den bestemmelse,  

 hvorefter modtageren af de plantegenetiske ressourcer for fødevarer og  

 jordbrug skal kræve, at betingelserne i MTA skal gælde dels ved  

 overførsel af plantegenetiske ressourcer for fødevarer og  

 jordbrug til en anden person eller enhed, dels ved eventuelle  

 efterfølgende overførsler af disse plantegenetiske ressourcer  

 for fødevarer og jordbrug.
 12.5.	De kontraherende parter skal sørge for, at deres  

 retssystem, i overensstemmelse med gældende jurisdiktion, giver  

 mulighed for at indgive klage i tilfælde af kontraktlige tvister i  

 forbindelse med sådanne MTAer, idet de anerkender, at  

 forpligtelserne i henhold til MTAerne alene påhviler parter i  

 disse.
 12.6.	I nødsituationer forårsaget af katastrofer, er de  

 kontraherende parter enige om at give lettere adgang til egnede  

 plantegenetiske ressourcer for fødevarer og jordbrug for i samarbejde  

 med nødhjælpskoordinatorerne at bidrage til genoprettelse af  

 landbrugssystemerne.
ARTIKEL 13 Deling af fordelene inden for det multilaterale system 13.1.
 De kontraherende parter anerkender, at den lettere adgang til de  

 plantegenetiske ressourcer for fødevarer og jordbrug, der indgår  

 i det multilaterale system, i sig selv udgør en væsentlig fordel  

 ved dette, og er enige om, at fordelene herved skal deles på en rimelig  

 og retfærdig måde i henhold til bestemmelserne i denne  

 artikel.
 13.2.
 De kontraherende parter er enige om, at de fordele, der opstår ved  

 udnyttelsen, også i kommercielt øjemed, af de plantegenetiske  

 ressourcer for fødevarer og jordbrug inden for det multilaterale  

 system skal deles rimeligt og retfærdigt under anvendelse af  

 følgende ordninger: udveksling af information, adgang til og  

 overførsel af teknologier, kapacitetsopbygning og deling af  

 markedsføringsfordelene under hensyntagen til de prioriterede  

 indsatsområder i den fremadskridende globale handlingsplan og under  

 ledelse af det styrende organ:
a) Udveksling af information De kontraherende parter er enige om at stille information  

 vedrørende de plantegenetiske ressourcer for fødevarer og  

 jordbrug, der indgår i det multilaterale system, til rådighed,  

 herunder kataloger og opgørelser, oplysninger om teknologier og  

 resultater af teknisk, videnskabelig og samfundsøkonomisk forskning,  

 inklusive information om karakterisering, evaluering og anvendelse.
Denne  

 information stilles, i den udstrækning den ikke er fortrolig, til  

 rådighed, medmindre dette er i strid med gældende ret, og for  

 så vidt det pågældende land har kapacitet til dette.  

 Informationen stilles til rådighed for samtlige kontraherende parter i  

 denne traktat gennem det i artikel 17 fastlagte informationssystem.
b) Adgang til teknologier og overførsel af disse i) De kontraherende parter forpligter sig til at give adgang og/eller lette  

 adgangen til teknologier, der tager sigte på bevaring, karakterisering,  

 evaluering og udnyttelse af de plantegenetiske ressourcer for  

 fødevarer og jordbrug, der indgår i det multilaterale system.
I  

 erkendelse af, at visse teknologier kun kan overføres gennem genetisk  

 materiale, giver og/eller letter de kontraherende parter adgangen til disse  

 teknologier og til det genetiske materiale, der indgår i det  

 multilaterale system, samt til de forbedrede sorter og det genetiske  

 materiale, der er udviklet under anvendelse af de plantegenetiske ressourcer  

 for fødevarer og jordbrug, der indgår i det multilaterale  

 system, jf. artikel 12. Adgangen til disse teknologier og forbedrede sorter  

 samt til det genetiske materiale gives og/eller lettes under iagttagelse af  

 gældende ejendomsrettigheder og love vedrørende adgangen, for  

 så vidt det pågældende land har kapacitet til dette.
ii) Adgangen til teknologierne og overførslen af disse til lande,  

 især udviklingslande og lande med overgangsøkonomi, sikres ved  

 en række foranstaltninger som f. eks. oprettelse og opretholdelse af og  

 deltagelse i afgrødebaserede temagrupper for udnyttelsen af  

 plantegenetiske ressourcer for fødevarer og jordbrug, alle former for  

 forsknings- og udviklingspartnerskaber og partnerskaber inden for rammerne af  

 kommercielle joint venture-selskaber, der har tilknytning til det modtagne  

 materiale, udvikling af menneskelige ressourcer og faktisk adgang til  

 forskningsfaciliteter.
iii) Adgangen til og overførslen af de teknologier, som er omhandlet  

 under i) og ii) ovenfor, herunder teknologier, der er beskyttet af  

 intellektuelle ejendomsrettigheder, til de udviklingslande, der er  

 kontraherende parter, især de mindst udviklede lande samt lande med  

 overgangsøkonomier, gives og/eller lettes under rimelige vilkår,  

 der er så gunstige som muligt, især i tilfælde af  

 bevaringsteknologier samt teknologier bestemt for jordbrugerne i  

 udviklingslande, især de mindst udviklede lande og lande med  

 overgangsøkonomier, også, hvis der er enighed herom, under  

 koncessionelle og præferentielle betingelser, bl.a. gennem forsknings-  

 og udviklingspartnerskaber inden for det multilaterale system.
Denne adgang  

 og overførsel sikres under betingelser, der dels giver en passende og  

 effektiv beskyttelse af de intellektuelle ejendomsrettigheder, dels  

 anerkender og respekterer disse.
c) Kapacitetsopbygning Under hensyntagen til behovene hos udviklingslande og lande med  

 overgangsøkonomier, således som disse behov kommer til udtryk i  

 landenes prioritering af kapacitetsopbygningen hvad angår  

 plantegenetiske ressourcer for fødevarer og jordbrug i deres  

 eventuelle planer og programmer vedrørende plantegenetiske ressourcer  

 for fødevarer og jordbrug, der indgår i det multilaterale  

 system, er de kontraherende parter enige om at give høj prioritet til  

 i) udarbejdelse og/eller styrkelse af programmer for videnskabelig og teknisk  

 grund- og videreuddannelse i bevaring og bæredygtig udnyttelse af  

 plantegenetiske ressourcer for fødevarer og jordbrug, ii) udvikling og  

 styrkelse af faciliteter til brug for bevaring og bæredygtig udnyttelse  

 af plantegenetiske ressourcer for fødevarer og jordbrug, især i  

 udviklingslande og lande med overgangsøkonomier, og iii) videnskabelig  

 forskning, helst og om muligt i udviklingslande og lande med  

 overgangsøkonomier, i samarbejde med institutionerne i disse lande,  

 samt udvikling af forskningskapaciteten på områder, hvor der er  

 behov for dette.
d) Deling af monetære og andre fordele, som følger af  

 markedsføring i) Inden for rammerne af det multilaterale system er de kontraherende parter  

 enige om at træffe foranstaltninger til at opnå deling af de  

 fordele, som følger af markedsføring, idet parterne vil  

 involvere den private og den offentlige sektor i de i denne artikel  

 omhandlede aktiviteter gennem partnerskaber og samarbejde, herunder med den  

 private sektor i udviklingslande og lande med overgangsøkonomier, med  

 henblik på forskning og udvikling af teknologier.
ii) De kontraherende parter er enige om, at den standardiserede  

 materialeoverførselsaftale (MTA), der er omhandlet i artikel 12.4,  

 skal indeholde en bestemmelse om, at en modtager, som markedsfører et  

 produkt, der er en plantegenetisk ressource for fødevarer og jordbrug,  

 og hvori indgår materiale, som nævnte modtager har fået  

 adgang til gennem det multilaterale system, til den i artikel 19.3, litra f),  

 omhandlede ordning skal betale en rimelig andel af fortjenesten ved  

 markedsføringen af dette produkt, medmindre produktet uden  

 begrænsninger er tilgængeligt for andre med henblik på  

 yderligere forskning og forædling, i hvilket tilfælde den  

 modtager, der foretager markedsføringen, skal tilskyndes til at  

 foretage betalingen.
Det styrende organ skal på sit første møde  

 fastlægge størrelsen af og formen og retningslinjerne for  

 betalingen i overensstemmelse med sædvanlig kommerciel praksis.
Det  

 styrende organ kan beslutte at fastsætte forskellige beløb for  

 de forskellige kategorier af modtagere, som markedsfører sådanne  

 produkter; det styrende organ kan endvidere beslutte, at det er  

 nødvendigt at fritage mindre jordbrugere i udviklingslandene og  

 landene med overgangsøkonomier fra disse betalinger.
Fra tid til anden  

 kan det styrende organ gennemgå størrelsen af betalingerne med  

 henblik på at opnå en rimelig og retfærdig deling af  

 fordelene, ligesom organet i en femårsperiode fra denne traktats  

 ikrafttrædelse kan vurdere, om bestemmelsen i MTA om obligatorisk  

 betaling også gælder for de tilfælde, hvor de  

 markedsførte produkter uden begrænsninger stilles til  

 rådighed for andre modtagere med henblik på yderligere forskning  

 og avl.
 13.3.
 De kontraherende parter er enige om, at de fordele, der opstår ved  

 udnyttelsen af de plantegenetiske ressourcer for fødevarer og  

 jordbrug, og som deles i henhold til det multilaterale system, først  

 og fremmest både direkte og indirekte skal tilflyde de jordbrugere i  

 alle lande, især udviklingslandene og landene med  

 overgangsøkonomier, som bevarer og sikrer en bæredygtig  

 udnyttelse af plantegenetiske ressourcer for fødevarer og  

 jordbrug.
 13.4.
 Det styrende organ skal på sit første møde overveje en  

 relevant politik og relevante kriterier i henhold til den aftalte  

 finansieringsstrategi, der er fastlagt i artikel 18, med henblik på at  

 yde specifik bistand til bevaring af plantegenetiske ressourcer for  

 fødevarer og jordbrug i udviklingslande og lande med  

 overgangsøkonomier, der yder et væsentligt bidrag til  

 diversificeringen af de plantegenetiske ressourcer for fødevarer og  

 jordbrug inden for det multilaterale system, og/eller har særlige  

 behov.
 13.5.
 De kontraherende parter anerkender, at muligheden for fuldt ud at  

 gennemføre den globale handlingsplan, i særdeleshed i  

 udviklingslande og i lande med overgangsøkonomier, i høj grad  

 afhænger af den faktiske gennemførelse af denne artikel og af  

 den finansieringsstrategi, der er fastlagt i artikel 18.
 13.6.
 De kontraherende parter skal overveje foranstaltninger til en strategi for  

 frivillig udbyttedeling, efter hvilken de fødevareindustrier, der har  

 fordel af plantegenetiske ressourcer for fødevarer og jordbrug, skal  

 bidrage til det multilaterale system.
DEL V  

 STØTTEELEMENTER ARTIKEL 14 Den globale handlingsplan I erkendelse af, at den rullende globale handlingsplan for bevaring og  

 bæredygtig udnyttelse af plantegenetiske ressourcer for  

 fødevarer og jordbrug har betydning for denne traktat, bør de  

 kontraherende parter fremme den faktiske gennemførelse af planen,  

 bl.a. gennem nationale foranstaltninger og eventuelt gennem internationalt  

 samarbejde, således at der skabes en sammenhængende ramme,  

 især for kapacitetsopbygningen, teknologioverførslen og  

 udvekslingen af oplysninger, jf. dog artikel 13.
ARTIKEL 15 Ex situ-samlinger af plantegenetiske ressourcer for  

 fødevarer og jordbrug, der forvaltes af de internationale  

 jordbrugsforskningscentre under Den Rådgivende Gruppe for International  

 Jordbrugsforskning og af andre internationale institutioner 15.1.
 De kontraherende parter anerkender betydningen for denne traktat af de  

ex situ-samlinger af plantegenetiske ressourcer for fødevarer  

 og jordbrug, som forvaltes af de internationale jordbrugsforskningscentre  

 (IARCer) under Den Rådgivende Gruppe for International  

 Jordbrugsforskning (CGIAR). De kontraherende parter opfordrer stærkt  

 IARCerne til at indgå aftaler med det styrende organ om  

 sådanne ex situ-samlinger på følgende  

 vilkår:
a) Plantegenetiske ressourcer for fødevarer og jordbrug, der er  

 anført i bilag I til denne traktat, og som forvaltes af  

 IARCerne, skal stilles til rådighed i henhold til bestemmelserne  

 i del IV af denne traktat.
b) Andre plantegenetiske ressourcer for fødevarer og jordbrug end dem,  

 der er anført i bilag I til denne traktat, og som er samlet før  

 traktatens ikrafttræden og forvaltes af IARCerne, skal stilles  

 til rådighed i henhold til bestemmelserne i den MTA, der for  

 nærværende er gældende ifølge aftaler mellem  

 IARCerne og FAO.
En sådan MTA skal ændres af det styrende  

 organ senest på dettes andet ordinære møde efter  

 høring af IARCerne, i henhold til de relevante bestemmelser i  

 denne traktat, særlig artikel 12 og 13, og på  

 følgende vilkår:
i) IARCerne skal regelmæssigt underrette det styrende organ om de  

 indgåede MTAer efter en tidsplan, der skal udarbejdes af det  

 styrende organ; ii) De kontraherende parter, på hvis område de plantegenetiske  

 ressourcer for fødevarer og jordbrug er blevet samlet in situ,  

 skal efter anmodning modtage prøver af disse plantegenetiske  

 ressourcer for fødevarer og jordbrug uden nogen MTA; iii) De fordele, der er omhandlet i ovennævnte MTA, og som tilfalder den  

 i artikel 19.3, litra f), omhandlede ordning, skal navnlig udnyttes til  

 bevaring og bæredygtig udnyttelse af de pågældende  

 plantegenetiske ressourcer for fødevarer og jordbrug, især i  

 forbindelse med nationale og regionale programmer i udviklingslande og lande  

 med overgangsøkonomier, særlig i diversitetscentre og i de  

 mindst udviklede lande; iv) IARCerne skal, i henhold til deres evner, træffe passende  

 foranstaltninger, for løbende at opfylde betingelserne i  

 MTAerne, og skal straks underrette det styrende organ, såfremt  

 betingelserne ikke overholdes.
c) IARCerne anerkender det styrende organs beføjelse til at give  

 politisk vejledning om de ex situ-samlinger, de forvalter, og som er  

 underlagt bestemmelserne i denne traktat.
d) De videnskabelige og tekniske faciliteter, hvor disse ex  

 situ-samlinger bevares, ledes af IARCerne, som forpligter sig til  

 at forvalte ex situ-samlingerne i henhold til internationalt  

 anerkendte standarder, især genbankstandarderne, således som  

 disse er godkendt af FAOs Kommission for Plantegenetiske Ressourcer for  

 Fødevarer og Jordbrug.
e) Efter anmodning fra et IARC skal sekretæren bestræbe sig  

 på at give passende teknisk støtte.
f) Sekretæren har til enhver tid adgang til faciliteterne og ret til at  

 inspicere samtlige aktiviteter i disse faciliteter, som direkte  

 vedrører bevaringen og udvekslingen af det i denne artikel omhandlede  

 materiale.
g) Hvis den hensigtsmæssige bevaring af de ex situ-samlinger,  

 der forvaltes af IARCerne, forhindres eller trues af en hvilken som  

 helst begivenhed, herunder force majeure, skal sekretæren med  

 værtslandets samtykke så vidt muligt yde hjælp til  

 evakueringen eller flytningen af samlingerne.
 15.2.
 De kontraherende parter er enige om at give CGIARs IARCer, der  

 i henhold til denne traktat har indgået aftaler med det styrende organ,  

 lettere adgang til de plantegenetiske ressourcer for fødevarer og  

 jordbrug under det multilaterale system, der er anført i bilag I.  

 Disse centre skal opføres på en liste, der beror hos  

 sekretæren, og som efter anmodning skal stilles til rådighed for  

 de kontraherende parter.
 15.3.
 Andet materiale end det i bilag I anførte, som modtages og bevares  

 af IARCerne efter denne traktats ikrafttræden, skal være  

 tilgængeligt på betingelser, der er forenelige med de  

 betingelser, der er aftalt mellem på den ene side de IARCer, der  

 modtager materialet, og på den anden side oprindelseslandet for disse  

 ressourcer eller det land, som har erhvervet ressourcerne i henhold til  

 konventionen om den biologiske mangfoldighed eller anden gældende  

 lovgivning.
 15.4.
 De kontraherende parter tilskyndes til på betingelser, der aftales  

 mellem parterne, at give de IARCer, der har indgået aftaler med  

 det styrende organ, adgang til de plantegenetiske ressourcer for  

 fødevarer og jordbrug, der ikke er anført i bilag I, og som har  

 betydning for IARCernes programmer og aktiviteter.
 15.5.
 Det styrende organ skal ligeledes med de formål, der er angivet i  

 denne artikel, søge at indgå aftaler med andre relevante  

 internationale institutioner.
ARTIKEL 16 Internationale netværk for plantegenetiske  

 ressourcer 16.1.	Det nuværende samarbejde inden for internationale  

 netværk for plantegenetiske ressourcer for fødevarer og jordbrug  

 skal fremmes eller udvikles på baggrund af eksisterende aftaler og i  

 henhold til bestemmelserne i denne traktat, således at der opnås  

 en så fuldstændig dækning som muligt af de plantegenetiske  

 ressourcer for fødevarer og jordbrug.
 16.2.	De kontraherende parter vil alt efter omstændighederne  

 tilskynde samtlige relevante institutioner, herunder statslige, private og  

 ikke-statslige forsknings-, avls- eller andre institutioner, til at deltage i  

 de internationale netværk.
ARTIKEL 17 Det globale informationssystem vedrørende  

 plantegenetiske ressourcer for fødevarer og jordbrug 17.1.	De kontraherende parter skal med henblik på at udvikle og  

 styrke et globalt informationssystem, der på grundlag af de  

 eksisterende informationssystemer kan lette udvekslingen af oplysninger,  

 samarbejde om videnskabelige, tekniske og miljømæssige  

 spørgsmål vedrørende plantegenetiske ressourcer for  

 fødevarer og jordbrug i forventning om, at en sådan udveksling  

 af oplysninger vil bidrage til delingen af fordelene ved at gøre  

 oplysninger om plantegenetiske ressourcer for fødevarer og jordbrug  

 tilgængelige for samtlige kontraherende parter.
Ved udviklingen af det  

 globale informationssystem vil et samarbejde med den clearing house-ordning,  

 der er fastsat i konventionen om den biologiske mangfoldighed, blive  

 tilstræbt.
 17.2.	På grundlag af anmeldelser fra de kontraherende parter skal  

 der i tilfælde af en fare, der truer den effektive opretholdelse af  

 plantegenetiske ressourcer for fødevarer og jordbrug, indføres  

 et system med hurtig varsling for at beskytte materialet.
 17.3.	De kontraherende parter skal samarbejde med Kommissionen  

 vedrørende Plantegenetiske Ressourcer for Fødevarer og Jordbrug  

 under FAO, når Kommissionen med regelmæssige mellemrum revurderer  

 situationen for de plantegenetiske ressourcer for fødevarer og  

 jordbrug i verden med henblik på at lette ajourføringen af den  

 fremadskridende globale handlingsplan, der er omhandlet i artikel  

 14.
DEL VI  

 FINANSIELLE BESTEMMELSER ARTIKEL 18 Finansielle ressourcer 18.1.	De kontraherende parter forpligter sig til at  

 iværksætte en finansieringsstrategi med henblik på  

 gennemførelsen af traktaten i henhold til bestemmelserne i denne  

 artikel.
 18.2.	Finansieringsstrategien har til formål at forbedre  

 tilgængeligheden, gennemsigtigheden, omkostningseffektiviteten og  

 effektiviteten af tildelingen af de finansielle ressourcer, der  

 afsættes til iværksættelse af aktiviteterne i henhold til  

 denne traktat.
 18.3.	For at tilvejebringe midler til prioriterede aktiviteter, planer  

 og programmer, navnlig i udviklingslandene og landene med  

 overgangsøkonomier, og under hensyntagen til den globale handlingsplan  

 skal det styrende organ med regelmæssige mellemrum opstille et  

 finansieringsmål.
 18.4.	I henhold til denne finansieringsstrategi:
 a)	træffer de kontraherende parter i de styrende organer for de  

 relevante internationale ordninger, fonde og organer nødvendige og  

 egnede foranstaltninger, der kan sikre, at den faktiske tildeling af  

 forudsigelige og aftalte ressourcer til iværksættelsen af  

 planerne og programmerne i henhold til denne traktat får den  

 ønskede prioritering og opmærksomhed.
b)	afhænger den udstrækning, hvori de kontraherende parter,  

 som er udviklingslande, og de kontraherende parter med  

 overgangsøkonomier faktisk opfylder deres forpligtelser i henhold til  

 denne traktat, af, at især de kontraherende parter, der er udviklede  

 lande, faktisk bevilger de ressourcer, der er omhandlet i denne artikel.
De  

 kontraherende parter, der er udviklingslande, og de kontraherende parter med  

 overgangsøkonomier skal i deres egne planer og programmer give den  

 fornødne prioritet til styrkelsen af deres kapacitetsopbygning hvad  

 angår plantegenetiske ressourcer for fødevarer og jordbrug.
c)	bevilger de kontraherende parter, der er udviklede lande, og  

 modtager de kontraherende parter, der er udviklingslande, samt de  

 kontraherende parter med overgangsøkonomier tillige finansielle  

 ressourcer til gennemførelsen af denne traktat gennem bilaterale,  

 regionale og multilaterale kanaler.
Disse kanaler omfatter den i artikel  

 19.3, litra f), omhandlede ordning.
d)	forpligter hver kontraherende part sig til at iværksætte  

 nationale aktiviteter med henblik på bevaring og bæredygtig  

 udnyttelse af plantegenetiske ressourcer for fødevarer og jordbrug og  

 til at tildele disse aktiviteter finansielle ressourcer i overensstemmelse  

 med nationale evner og finansielle ressourcer.
De tildelte finansielle  

 ressourcer må ikke anvendes til formål, der er uforenelige med  

 denne traktat, især ikke på områder, der har forbindelse  

 med den internationale handel med varer.
 e)	er de kontraherende parter enige om, at de økonomiske  

 fordele, der udspringer af artikel 13.2, litra d), indgår i  

 finansieringsstrategien.
f)	kan de kontraherende parter, den private sektor, jf. dog  

 bestemmelserne i artikel 13, ikke-statslige organisationer og andre kilder  

 også yde frivillige bidrag.
De kontraherende parter er enige om, at det  

 styrende organ skal overveje de nærmere regler for en strategi, der  

 tager sigte på at fremme sådanne bidrag.
 18.5.	De kontraherende parter er enige om, at der skal gives høj  

 prioritet til gennemførelsen af aftalte planer og programmer for  

 jordbrugere i udviklingslande, især i de mindst udviklede af disse,  

 samt i lande med overgangsøkonomier, som bevarer plantegenetiske  

 ressourcer for fødevarer og jordbrug og udnytter disse på en  

 bæredygtig måde.
DEL VII  

 INSTITUTIONELLE BESTEMMELSER ARTIKEL 19 Det styrende organ 19.1.	Med henblik på denne traktat oprettes et styrende organ  

 sammensat af samtlige kontraherende parter.
 19.2.	Alle det styrende organs afgørelser træffes ved  

 konsensus, medmindre der ved konsensus vedtages en anden beslutningsprocedure  

 for visse foranstaltninger, idet konsensus dog altid vil være  

 påkrævet i forbindelse med de i artikel 23 og 24 omhandlede  

 spørgsmål.
 19.3.	Det styrende organ har til opgave at fremme en fuldstændig  

 gennemførelse af denne traktat under hensyntagen til dennes mål,  

 herunder især:
a)	give oplysninger og udstikke almindelige retningslinjer for  

 overvågning og vedtagelse af de henstillinger, der er nødvendige  

 for gennemførelsen af denne traktat og især for det  

 multilaterale systems funktion; b)	vedtage planer og programmer for gennemførelsen af denne  

 traktat; c)	på sit første møde vedtage og derefter med  

 regelmæssige mellemrum gennemgå finansieringsstrategien for  

 gennemførelsen af denne traktat, jf. artikel 18; d)	vedtage budgettet for denne traktat; e)	overveje og, såfremt de nødvendige midler er til  

 rådighed, oprette de subsidiære organer, der skønnes  

 nødvendige, og fastlægge disses respektive beføjelser og  

 sammensætning; f)	om fornødent indføre en egnet ordning som f. eks. i  

 form af en forvaltningskonto, som kan modtage og anvende de finansielle  

 ressourcer, der indgår med henblik på gennemførelsen af  

 denne traktat; g)	etablere og opretholde et samarbejde med andre kompetente  

 internationale organisationer og traktatfæstede organer, bl.a.  

 konferencen for parterne i konventionen om den biologiske mangfoldighed, om  

 spørgsmål omfattet af denne traktat, herunder deres deltagelse i  

 finansieringsstrategien; h)	eventuelt gennemgå og vedtage ændringer til denne  

 traktat i henhold til artikel 23; i)	eventuelt gennemgå og vedtage ændringer til bilagene til  

 denne traktat i henhold til artikel 24; j)	overveje retningslinjerne for en strategi, der skal fremme  

 frivillige bidrag, især under henvisning til artikel 13 og 18; k)	varetage enhver anden funktion, der måtte være  

 nødvendig for at opnå denne traktats mål; l)	tage de relevante beslutninger, der træffes af konferencen for  

 parterne i konventionen om den biologiske mangfoldighed og andre kompetente  

 internationale organisationer og traktatfæstede organer, til  

 efterretning; m)	eventuelt underrette konferencen for parterne i konventionen om den  

 biologiske mangfoldighed og andre kompetente internationale organisationer og  

 traktatfæstede organer om spørgsmål vedrørende  

 gennemførelsen af denne traktat; n)	godkende betingelserne i aftalerne med IARCerne og andre  

 internationale institutioner, der er omhandlet i artikel 15, samt revidere og  

 ændre den i artikel 15 omhandlede MTA.
 19.4.	Hver kontraherende part har én stemme og kan på det  

 styrende organs møder være repræsenteret af én  

 delegeret, som kan være ledsaget af en suppleant, samt af eksperter og  

 rådgivere, jf. dog artikel 19.6. Suppleanter, eksperter og  

 rådgivere kan deltage i det styrende organs forhandlinger, men har  

 ingen stemmeret, undtagen i de tilfælde, hvor de behørigt har  

 fået bemyndigelse til at træde i stedet for en delegeret.
19.5.	De Forenede Nationer, dets særorganisationer, Det  

 Internationale Atomenergiagentur såvel som ethvert land, der ikke er  

 part i denne traktat, kan som observatører være  

 repræsenteret på det styrende organs møder.
Ethvert andet  

 organ eller agentur, det være sig statsligt eller ikke-statsligt, som  

 har kompetence på områder vedrørende bevaring og  

 bæredygtig udnyttelse af plantegenetiske ressourcer for  

 fødevarer og jordbrug, og som har underrettet sekretariatet om, at det  

 ønsker at lade sig repræsentere som observatør ved et af  

 det styrende organs møder, kan som sådan få adgang hertil,  

 medmindre mindst en tredjedel af de tilstedeværende kontraherende  

 parter gør indsigelse herimod.
Observatørers adgang til og  

 deltagelse i møder finder sted efter den af det styrende organ  

 vedtagne forretningsorden.
 19.6.	FAOs medlemsorganisationer, der er kontraherende parter,  

 samt de lande, der er medlemmer af de pågældende  

 medlemsorganisationer, og som er kontraherende parter, udøver de  

 rettigheder og opfylder de forpligtelser, der er knyttet til deres  

 medlemskab, i henhold til FAOs statut og almindelige regler, som finder  

 anvendelse med de fornødne ændringer.
 19.7.	Det styrende organ kan om fornødent vedtage og ændre  

 sin forretningsorden og finansforordning, som ikke må være  

 uforenelige med denne traktat.
 19.8.	For at det styrende organs møder kan være  

 beslutningsdygtige, kræves tilstedeværelse af delegerede, som  

 repræsenterer et flertal af de kontraherende parter.
19.9.	Det styrende organ afholder ordinære møder mindst  

 én gang hvert andet år.
Disse møder bør så  

 vidt muligt finde sted umiddelbart før eller efter de ordinære  

 møder i FAOs Kommission vedrørende Plantegenetiske  

 Ressourcer for Fødevarer og Jordbrug.
 19.10.Det styrende organ afholder ekstraordinære møder,  

 når det skønner det nødvendigt, eller efter skriftlig  

 anmodning fra en kontraherende part, forudsat at denne anmodning  

 støttes af mindst en tredjedel af de kontraherende parter.
 19.11.Det styrende organ vælger formand og næstformænd  

 (som tilsammen udgør »formandskabet«) i henhold til sin  

 forretningsorden.
ARTIKEL 20 Sekretariat 20.1.	Sekretæren for det styrende organ udnævnes af  

 FAOs generaldirektør med det styrende organs godkendelse.  

 Sekretæren bistås af det personale, der måtte være  

 nødvendigt.
 20.2.	Sekretærens funktioner er følgende:
a)	at tilrettelægge møderne i det styrende organ og de  

 subsidiære organer, der måtte blive oprettet, og yde disse  

 administrativ støtte; b)	at bistå det styrende organ med at varetage sine funktioner  

 samt udføre de specifikke opgaver, som det styrende organ måtte  

 beslutte at tildele sekretæren; c)	at aflægge rapport om sit arbejde for det styrende  

 organ.
 20.3.	Sekretæren meddeler samtlige kontraherende parter og  

 generaldirektøren:
a)	det styrende organs afgørelser inden for en frist på  

 tres dage fra afgørelsens vedtagelse b)	oplysninger modtaget fra de kontraherende parter i henhold til  

 bestemmelserne i denne traktat.
 20.4.	Sekretæren fremlægger dokumentation til brug for  

 møderne i det styrende organ på De Forenede Nationers seks  

 sprog.
 20.5.	Sekretæren samarbejder med andre organisationer og  

 traktatfæstede organer, bl.a. sekretariatet for konventionen om den  

 biologiske mangfoldighed, om at virkeliggøre denne traktats  

 mål.
ARTIKEL 21 Efterlevelse Det styrende organ skal på sit første møde  

 gennemgå og vedtage effektive samarbejdsprocedurer samt  

 funktionsdygtige ordninger, der kan fremme anvendelsen af denne traktat og  

 lette behandlingen af spørgsmål vedrørende manglende  

 efterlevelse af traktaten.
Disse procedurer og ordninger omfatter alt efter  

 omstændighederne overvågning samt tilbud om rådgivning  

 eller støtte, især juridisk rådgivning eller  

 støtte, bl.a. til udviklingslandene og landene med  

 overgangsøkonomier.
ARTIKEL 22 Bilæggelse af tvister 22.1.	I tilfælde af tvist mellem kontraherende parter  

 vedrørende fortolkningen eller anvendelsen af denne traktat  

 søger de berørte parter at bilægge tvisten ved  

 forhandling.
 22.2.	Kan parterne ikke nå til enighed ved forhandling, kan de i  

 fællesskab anmode en udenforstående part om at stå bi ved  

 venskabelig mellemkomst eller som mægler.
 22.3.	En kontraherende part kan, når den ratificerer, accepterer,  

 godkender eller tiltræder denne traktat eller når som helst  

 derefter, skriftligt erklære over for depositaren, at den i  

 tilfælde af tvister, som ikke bilægges i overensstemmelse med  

 artikel 22.1 eller 22.2, accepterer et af eller begge følgende midler  

 til bilæggelse som bindende:
a)	voldgift i overensstemmelse med proceduren i bilag II, del 1, til  

 denne traktat b)	indbringelse af tvisten for Den Internationale Domstol.
 22.4.	Hvis parterne i tvisten ikke, i overensstemmelse med artikel  

 22.3, har accepteret den samme eller en hvilken som helst anden procedure,  

 indgives tvisten til forligsbehandling i overensstemmelse med bilag II, del  

 2, til denne traktat, medmindre parterne bliver enige om andet.
ARTIKEL 23 Ændring af traktaten 23.1.	Enhver kontraherende part kan foreslå ændringer af  

 traktaten.
23.2.	Ændringer af traktaten vedtages på et møde for  

 det styrende organ.
Teksten til enhver foreslået ændring  

 forelægges de kontraherende parter af sekretæren mindst seks  

 måneder inden det møde, hvor ændringen foreslås  

 vedtaget.
 23.3.	Der kan kun vedtages en ændring af traktaten, hvis der  

 opnås konsensus blandt de kontraherende parter, der er til stede  

 på det styrende organs møde.
23.4.	Ændringer, der vedtages af det styrende organ, træder  

 i kraft for de kontraherende parter, der har ratificeret, accepteret eller  

 godkendt dem, på den halvfemsindstyvende dag efter, at mindst to  

 tredjedele af de kontraherende parter har deponeret ratifikations-, accept-  

 eller godkendelsesinstrumentet.
Derefter træder ændringerne i  

 kraft for enhver anden part på den halvfemsindstyvende dag efter, at  

 den pågældende part har deponeret sit instrument til  

 ratifikation, accept eller godkendelse af ændringerne.
 23.5.	Med henblik på denne artikel anses et instrument deponeret  

 af en af FAOs medlemsorganisationer ikke som et instrument, der  

 føjer sig til de instrumenter, der er deponeret af de  

 pågældende medlemsorganisationers medlemsstater.
ARTIKEL 24 Bilag 24.1.	Bilagene til denne traktat er en integreret del af traktaten, og  

 en henvisning til denne traktat er ligeledes en henvisning til bilagene  

 hertil.
 24.2.	Bestemmelserne i artikel 23 om ændringer af traktaten  

 gælder ligeledes for ændringer til bilagene.
ARTIKEL 25 Undertegnelse Denne traktat er fra den 3. november 2001 til den 4. november 2002  

 åben for undertegnelse hos FAO for alle FAOs medlemmer og alle  

 lande, som, selv om de ikke er medlemmer af FAO, er medlemmer af De Forende  

 Nationer, af en af dets særorganisationer eller af Det Internationale  

 Atomenergiagentur.
ARTIKEL 26 Ratifikation, accept eller godkendelse Traktaten forelægges til ratifikation, accept eller godkendelse for  

 de i artikel 25 nævnte medlemmer af FAO og lande, der ikke er medlemmer  

 af FAO.
Ratifikations-, accept- og godkendelsesinstrumenter deponeres hos  

 depositaren.
ARTIKEL 27 Tiltrædelse Denne traktat er åben for tiltrædelse af alle medlemmer af FAO  

 og alle lande, som selv om de ikke er medlemmer af FAO, er medlemmer af De  

 Forenede Nationer, af en af dets særorganisationer eller af Det  

 Internationale Atomenergiagentur, fra den dato, hvor traktaten lukkes for  

 undertegnelse.
Tiltrædelsesinstrumenterne deponeres hos  

 depositaren.
ARTIKEL 28 Ikrafttræden 28.1.	Traktaten træder i kraft på den halvfemsindstyvende  

 dag efter datoen for deponering af det fyrretyvende ratifikations-, accept-,  

 godkendelses- eller tiltrædelsesinstrument, forudsat at mindst tyve  

 ratifikations-, accept-, godkendelses- eller tiltrædelsesinstrumenter  

 er deponeret af medlemmer af FAO, jf. dog artikel 29.2.
 28.2.	For alle medlemmer af FAO og alle lande, som, selv om de ikke er  

 medlemmer af FAO, er medlemmer af De Forenede Nationer, af en af dets  

 særorganisationer eller af Det Internationale Atomenergiagentur, som  

 ratificerer, accepterer, godkender eller tiltræder traktaten efter  

 deponeringen i henhold til artikel 28.1 af det fyrretyvende ratifikations-,  

 accept-, godkendelses- eller tiltrædelsesinstrument, træder  

 traktaten i kraft på den halvfemsindstyvende dag efter den dato, hvor  

 den pågældende part har deponeret sit ratifikations-, accept-,  

 godkendelses- eller tiltrædelsesinstrument.
ARTIKEL 29 FAOs medlemsorganisationer 29.1.	Når en organisation, der er medlem af FAO, deponerer et  

 ratifikations-, accept-, godkendelses- eller tiltrædelsesinstrument  

 vedrørende denne traktat, skal medlemsorganisationen i henhold til  

 artikel II.7 i FAOs statut anmelde enhver  

 kompetencefordelingsmæssig ændring af den  

 kompetenceerklæring, den har fremlagt i henhold til artikel II.5 i  

 FAOs statut, som måtte være nødvendig som  

 følge af organisationens tiltrædelse af traktaten.
Enhver  

 kontraherende part i traktaten kan til enhver tid anmode en organisation, der  

 er medlem af FAO, og som er kontraherende part i denne traktat, om at oplyse,  

 om det er medlemsorganisationen eller dennes medlemsstater, der har ansvaret  

 for implementeringen af et givet punkt i traktaten.
Medlemsorganisationen  

 skal give denne oplysning inden for en rimelig frist.
 29.2.	Ratifikations-, accept-, godkendelses- og tiltrædelses-  

 eller opsigelsesinstrumenter, der deponeres af en af FAOs  

 medlemsorganisationer, anses ikke for at føje sig til de instrumenter,  

 der er deponeret af de pågældende medlemsorganisationers  

 medlemsstater.
ARTIKEL 30 Forbehold Der kan ikke tages forbehold over for denne traktat.
ARTIKEL 31 Lande, der ikke er parter De kontraherende parter skal tilskynde ethvert land, der er medlem af FAO,  

 eller ethvert andet land, der ikke er kontraherende part i traktaten, til at  

 tiltræde denne.
ARTIKEL 32 Opsigelse 32.1.	Efter udløbet af en frist på to år fra datoen  

 for traktatens ikrafttræden for en kontraherende part kan den  

 pågældende part når som helst opsige traktaten ved  

 skriftlig meddelelse til depositaren.
Depositaren underretter straks alle  

 kontraherende parter herom.
 32.2.	Opsigelsen får virkning et år efter datoen for  

 modtagelsen af opsigelsen.
ARTIKEL 33 Bortfald 33.1.	Traktaten bortfalder uden videre, hvis og når antallet af  

 kontraherende parter som følge af opsigelser falder til under fyrre,  

 medmindre de resterende kontraherende parter med enstemmighed træffer  

 anden beslutning.
 33.2.	Depositaren skal, når antallet af kontraherende parter er  

 faldet til fyrre, underrette de resterende kontraherende parter herom.
 33.3.	Ved traktatens bortfald reguleres aktivernes anvendelse af  

 bestemmelserne i den finansforordning, der er vedtaget af det styrende  

 organ.
ARTIKEL 34 Depositar Generaldirektøren for FAO varetager depositarfunktionerne for denne  

 traktat.
ARTIKEL 35 Autentiske tekster De arabiske, engelske, franske, kinesiske, russiske og spanske versioner  

 af traktaten er lige autentiske.
 1)   EFT C   af  , s.
 2)   EFT L 309 af  

 13.12.1993, s. 1.
Bilag I LISTE OVER AFGRØDER OMFATTET AF DET MULTILATERALE  

 SYSTEM Fødevareafgrøder Afgrøde Slægt Bemærkninger Brødfrugt Artocarpus Kun brødfrugt.
Asparges Asparagus Havre Avena Bederoe Beta Brassica og nærtstående slægter Brassica et al.
Omfatter følgende slægter: Brassica, Armoracia, Barbarea,  

 Camelina, Crambe, Diplotaxis, Eruca, Isatis, Lepidium, Raphanobrassica,  

 Raphanus, Rorippa og Sinapis.
Der er tale om olieafgrøder  

 og grøntsager som f.eks. kål, raps, sennep, karse, salatsennep,  

 radise og roe.
Arten Lepidium meyenii (»maca«) er ikke omfattet.
Ærtebønne Cajanus Kikært Cicer Citrus Citrus Inkl. som grundstamme Poncirus og Fortunella.
Kokosnød Cocos Afgrøder i Arum-familien Colocasia, Xanthosoma Afgrøderne i Arum-familien inkluderer taro og beslægtede  

 afgrøder (»cocoyam«, »dasheen«) og tannia Gulerod Daucus Yams Dioscorea Fingerhirse Eleusine Jordbær Fragaria Solsikke Helianthus Byg Hordeum Sød kartoffel Ipomoea Fladbælg Lathyrus Linse Lens Æble Malus Maniok Manihot Kun Manihot esculenta.
Banan/melbanan Musa Bortset fra Musa textilis.
Ris Oryza Perlehirse Pennisetum Bønne Phaseolus Bortset fra Phaseolus polyanthus.
Ært Pisum Rug Secale Kartoffel Solanum Inkl.
Tuberosa-gruppen, bortset fra Solanum phureja.
Aubergine Solanum Inkl.
Melongena-gruppen.
Sorghum Sorghum Triticale Triticosecale Hvede Triticum et al.
Inkl.
Agropyron, Elymus og Secale.
Hestebønne/vikke Vicia Vignabønne et al.
Vigna Majs Zea Ekskl.
Zea perennis, Zea diploperennis og Zea luxurians.
Foder Slægt Art FODERBÆLGPLANTER Astragalus chinensis, cicer, arenarius Canavalia Ensiformis Coronilla Varia Hedysarum Coronarium Lathyrus cicera, ciliolatus, hirsutus, ochrus, odoratus, sativus Lespedeza cuneata, striata, stipulacea Lotus corniculatus, subbiflorus, uliginosus Lupinus albus, angustifolius, luteus Medicago arborea, falcata, sativa, scutellata, rigidula, truncatula Melilotus albus, officinalis Onobrychis viciifolia Ornithopus sativus Prosopis affinis, alba, chilensis, nigra, pallida Pueraria phaseoloides Trifolium alexandrinum, alpestre, ambiguum, angustifolium, arvense, agrocicerum,  

 hybridum, incarnatum, pratense, repens, resupinatum, rueppellianum,  

 semipilosum, subterraneum, vesiculosum FODERGRÆSSER Andropogon gayanus Agropyron cristatum, desertorum Agrostis stolonifera, tenuis Alopecurus pratensis Arrhenatherum elatius Dactylis glomerata Festuca arundinacea, gigantea, heterophylla, ovina, pratensis, rubra Lolium hybridum, multiflorum, perenne, rigidum, temulentum Phalaris aquatica, arundinacea Phleum pratense Poa alpina, annua, pratensis Tripsacum laxum ANDET FODER Atriplex halimus, nummularia Salsola vermiculata Bilag II Del 1 VOLDGIFT ARTIKEL 1 Den part, der ønsker en sag afgjort ved voldgift, skal meddele  

 sekretæren, at parterne indbringer en tvist til voldgiftsbehandling i  

 medfør af artikel 22. Meddelelsen skal præcisere voldgiftens  

 genstand og navnlig indbefatte de artikler i traktaten, hvis fortolkning  

 eller anvendelse stridsspørgsmålet drejer sig om.
Hvis parterne  

 ikke bliver enige om tvistens genstand, inden formanden for voldgiftsretten  

 er udpeget, definerer voldgiftsretten stridens genstand.
Sekretæren  

 sender de modtagne oplysninger til alle de kontraherende parter i  

 traktaten.
ARTIKEL 2 1. Ved tvister mellem to parter består voldgiftsretten af tre  

 medlemmer.
Hver af tvistens parter udpeger en voldgiftsmand, og de to  

 således udpegede voldgiftsmænd udpeger efter fælles  

 overenskomst en tredje voldgiftsmand, som er formand for voldgiftsretten.  

 Sidstnævnte må ikke være statsborger hos en af parterne i  

 tvisten og ej heller have fast bopæl på en af parternes  

 territorium eller være ansat af nogen af disse, ej heller have  

 beskæftiget sig med sagen på anden vis.
 2. I tvister mellem flere end to parter udpeger de parter, der har samme  

 interesse, en voldgiftsmand efter fælles overenskomst.
 3. Er ikke alle pladser i voldgiftsretten besat, udpeges det eller de  

 manglende medlemmer som foreskrevet for førstegangsudpegningen.
ARTIKEL 3 1. Hvis formanden for voldgiftsretten ikke er udpeget senest to  

 måneder efter udpegelsen af den anden voldgiftsmand, skal FAOs  

 generaldirektør efter anmodning fra en af parterne udpege formanden  

 inden for en frist på yderligere to måneder.
 2. Hvis en af parterne i tvisten ikke har udpeget en voldgiftsmand senest  

 to måneder efter modtagelsen af anmodningen, kan den anden part  

 forelægge sagen for FAOs generaldirektør, som skal  

 foretage udpegningen inden for en frist på yderligere to  

 måneder.
ARTIKEL 4 Voldgiftsretten afsiger kendelse i overensstemmelse med denne traktat og  

 international ret.
ARTIKEL 5 Voldgiftsretten fastsætter selv sin forretningsorden, medmindre  

 parterne i tvisten bliver enige om andet.
ARTIKEL 6 Voldgiftsretten kan efter anmodning fra en af parterne anbefale  

 presserende foreløbige beskyttelsesforanstaltninger.
ARTIKEL 7 Parterne i tvisten skal lette voldgiftsrettens arbejde og skal i  

 særdeleshed ved anvendelse af alle til rådighed stående  

 midler:
a)	stille alle relevante dokumenter, oplysninger og faciliteter til  

 rådighed for den; og b)	i det nødvendige omfang gøre det muligt for den at  

 indkalde vidner eller eksperter og høre disse.
ARTIKEL 8 Parterne og voldgiftsmændene er forpligtet til at sikre, at alle  

 oplysninger, de modtager i fortrolighed under voldgiftsbehandlingen,  

 behandles fortroligt.
ARTIKEL 9 Medmindre voldgiftsretten beslutter andet på grund af særlige  

 omstændigheder i sagen, skal voldgiftsrettens udgifter afholdes  

 ligeligt af parterne i tvisten.
Voldgiftsretten skal føre regnskab  

 over alle sine udgifter og fremlægge en endelig opgørelse  

 derover for parterne.
ARTIKEL 10 Enhver kontraherende part, som har en juridisk interesse i tvistens  

 genstand, og som kan berøres af en kendelse i sagen, kan intervenere i  

 sagsbehandlingen med voldgiftsrettens samtykke.
ARTIKEL 11 Voldgiftsretten kan behandle og afsige kendelse om modkrav, der har  

 direkte forbindelse med tvistens genstand.
ARTIKEL 12 Voldgiftsrettens afgørelser, både om  

 procedurespørgsmål og om sagens realitet, træffes ved  

 flertalsafgørelse blandt dens medlemmer.
ARTIKEL 13 Hvis en af parterne i tvisten ikke møder for voldgiftsretten eller  

 ikke forsvarer sin sag, kan den anden part anmode voldgiftsretten om at  

 fortsætte sagsbehandlingen og afsige kendelse.
At en part undlader at  

 møde op eller undlader at forsvare sin sag, forhindrer ikke videre  

 sagsbehandling.
Før voldgiftsretten afsiger sin endelige kendelse,  

 skal den forsikre sig om, at påstanden er velbegrundet ud fra  

 såvel de faktiske omstændigheder som de retlige forhold.
ARTIKEL 14 Voldgiftsretten afsiger sin endelige kendelse senest fem måneder  

 efter datoen for dens endelige nedsættelse, medmindre den  

 skønner det nødvendigt at forlænge denne tidsfrist med en  

 periode, der ikke bør overstige yderligere fem måneder.
ARTIKEL 15 Voldgiftsrettens endelige kendelse skal være begrænset til  

 tvistens genstand og skal ledsages af en begrundelse.
Den skal indeholde  

 navnene på de medlemmer, der har deltaget, og datoen for den endelige  

 kendelse.
Ethvert medlem af voldgiftsretten kan vedføje den endelige  

 kendelse en særskilt eller afvigende udtalelse.
ARTIKEL 16 Kendelsen er bindende for tvistens parter.
Den kan ikke appelleres,  

 medmindre tvistens parter forud er blevet enige om en appelprocedure.
ARTIKEL 17 Ethvert stridsspørgsmål, som måtte opstå mellem  

 tvistens parter vedrørende fortolkningen eller fuldbyrdelsen af den  

 endelige kendelse, kan af en af parterne indbringes til afgørelse for  

 den voldgiftsret, der afgav kendelsen.
Del 2 FORLIGSBEHANDLING ARTIKEL 1 Der oprettes en forligskommission på anmodning af en af tvistens  

 parter.
Medmindre parterne bliver enige om andet, sammensættes  

 kommissionen af fem medlemmer, hvoraf to udpeges af hver af de  

 pågældende parter, og formanden vælges af medlemmerne i  

 fællesskab.
ARTIKEL 2 Ved tvister mellem mere end to parter skal de parter, der har samme  

 interesse, udpege deres medlemmer af kommissionen ved fælles  

 overenskomst.
Hvis to eller flere parter har forskellige interesser, eller  

 hvis der er uenighed om, hvorvidt de har samme interesse, skal de udpege  

 deres medlemmer hver for sig.
ARTIKEL 3 Hvis parterne ikke har udpeget det nødvendige antal medlemmer  

 senest to måneder efter datoen for anmodningen om at nedsætte en  

 forligskommission, skal FAOs generaldirektør udpege de manglende  

 medlemmer inden for en frist på yderligere to måneder, hvis den  

 part, der fremsatte anmodningen, anmoder herom.
ARTIKEL 4 Hvis der ikke er udpeget en formand for forligskommissionen senest to  

 måneder efter udpegelsen af den sidste af kommissionens medlemmer, skal  

 FAOs generaldirektør udpege en formand inden for en frist  

 på yderligere to måneder, hvis en part anmoder derom.
ARTIKEL 5 Forligskommissionen træffer sine afgørelser ved  

 flertalsafgørelse blandt sine medlemmer.
Medmindre parterne i tvisten  

 bliver enige om andet, fastsætter den selv sin forretningsorden.
Den  

 fremsætter et forslag til løsning af tvisten, som parterne skal  

 undersøge i god tro.
ARTIKEL 6 Uenighed om, hvorvidt forligskommissionen har kompetence, afgøres  

 af kommissionen.
