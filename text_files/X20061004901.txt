En lejlighed kunne ikke sælges skattefrit som  

 fritidsbolig Spørgsmål Kan lejligheden  

 F sælges skattefrit efter ejendomsavancebeskatningslovens § 8, stk. 2? Svar Nej, se  

 indstilling og begrundelse.
Beskrivelse af de faktiske forhold A har i dag  

 bopæl i en lejet lejlighed på adressen ... A har været tilmeldt  

 Folkeregisteret på denne adresse siden den.
A har ved  

 købsaftale af ... og skøde af ... købt ejerlejligheden F.
Ejerlejligheden,  

 der  

 har et areal på x m2, er erhvervet for en købesum på y. kr.  

 kontant.
 Ejerlejligheden  

 er pr. ... vurderet til ... kr.
 Det er oplyst,  

 at lejligheden ifølge lokalplan ... for området er fritaget for bopælspligt,  

 så  

 længe køber ikke flytter ind i lejligheden og tilmelder sig Folkeregisteret  

 på  

 adressen.
 Det fremgår af  

 skødet, at køber oplyser, at den erhvervede lejlighed skal anvendes som  

 feriebolig.  

 Boligen har ikke været udlejet men kun anvendt til privat benyttelse.
 A overvejer på  

 sigt at sælge lejligheden, idet prisen allerede nu er steget.
Spørgers eventuelle opfattelse ifølge anmodning og bemærkninger til  

 sagsfremstilling Repræsentanten  

 henviser til ejendomsavancebeskatningslovens § 8, stk. 1 og 2, hvoraf  

 fremgår:
§ 8.   

  

 Fortjeneste ved  

 afståelse af en- og tofamilieshuse og ejerlejligheder skal ikke medregnes,  

 hvis  

 huset eller lejligheden har tjent til bolig for ejeren eller dennes husstand  

 i  

 en del af eller hele den periode, hvori denne har ejet ejendommen, og hvor  

 ejendommen har opfyldt betingelserne for at kunne afstås skattefrit efter  

 nærværende stykke.
Med hensyn til en- og tofamilieshuse gælder denne  

 fritagelse  

 dog kun, såfremt 1) ejendommens  

 samlede grundareal er mindre end  

 1.400 m2  

 eller 2) der ifølge  

 offentlig myndigheds bestemmelse ikke fra ejendommen kan udstykkes grund til  

 selvstændig bebyggelse eller 3) udstykning  

 ifølge erklæring fra told- og skatteforvaltningen vil medføre væsentlig  

 værdiforringelse af restarealet eller den bestående bebyggelse.
 Stk. 2.  

 Reglerne i stk. 1 gælder også for sommerhusejendomme og lign., som  

 ejeren  

 eller dennes husstand har benyttet til privat formål i en del af eller hele  

 den  

 periode, hvori denne har ejet ejendommen, og hvor ejendommen har opfyldt  

 betingelserne for at kunne afstås skattefrit efter nærværende stykke.
Det fremgår af  

 stk. 2, at sommerhusejendomme og lignende også er omfattet af  

 fritagelsesbestemmelsen,  

 hvis de anvendes til private formål i en del af eller hele den periode, hvor  

 skatteyder har ejet ejendommen, hvis betingelserne i stk. 1 om grundarealet  

 er  

 opfyldt.
Sidstnævnte betingelse er opfyldt.
Det er opfattelsen,  

 at en lejlighed uden bopælspligt kan sidestilles med en ferielejlighed.
Der  

 er  

 herved også lagt vægt på, at det fremgår af skødet, at lejligheden skal  

 anvendes til ferieformål.
Bemærkninger til  

 sagsfremstillingen Repræsentanten  

 har modtaget SKAT's indstilling og begrundelse og er bl.a. fremkommet med  

 følgende  

 bemærkninger til sagsfremstillingen:
 Ad feriebolig  

 m.v.
 Repræsentanten  

 er ikke enig i, at ejerlejligheden ikke er omfattet af  

 ejendomsavancebeskatningslovens § 8, stk. 2. Det er opfattelsen, at der er  

 tale  

 om en feriebolig m.v.
Han er uenig i,  

 at det forhold, at det er muligt at ændre lejlighedens status til en  

 helårsbolig ved at tilmelde sig Folkeregisteret bevirker, at der er tale om  

 en  

 helårsbolig.
Det er opfattelsen, at der skal lægges vægt på lejlighedens  

 aktuelle status.
En lejlighed uden bopælspligt kan derfor efter hans  

 opfattelse  

 sidestilles med en feriebolig.
Selv om  

 skatteyder har ret til at anvende ferieboligen som helårsbolig, kan der ikke  

 lægges vægt på denne mulighed.
En pensionist, der har ejet en sommerbolig i  

 mindst 8 år har efter planlovens § 41 også ret til at anvende sommerboligen  

 til  

 helårsbolig når han er fyldt 60 år.
Dette medfører ikke, at sommerboligen  

 anses  

 for en helårsbolig i relation til ejendomsavancebeskatningslovens § 8, stk.  

 1,  

 når pensionisten rent faktisk ikke anvender sommerhuset til helårsbeboelse.
Helårsbolig  

 erhvervet som feriebolig Selv om  

 Skatterådet måtte nå frem til, at en lejlighed uden aktuel bopælspligt ikke  

 er  

 omfattet af begrebet feriebolig m.v., er det opfattelsen, at lejligheden er  

 erhvervet med henblik på feriebrug.
Der er ikke  

 holdepunkter i praksis for at lægge vægt på afstanden mellem helårsboligen og  

 ferieboligen.
Der er således ikke noget til hinder for at anskaffe en  

 fritidsbolig, der ligger inden for få kilometers afstand fra den sædvanlige  

 bopæl.
Uden henvisning til relevant praksis forekommer dette argument ikke  

 relevant.
Repræsentanten  

 har ikke oplyst, at skatteyder har aktuelle planer om at sælge lejligheden.  

 Skatteyder ønsker oplyst, om et muligt salg vil udløse beskatning.
Svaret på  

 dette spørgsmål vil have betydning for, om skatteyder på sigt vil gøre brug  

 af  

 denne mulighed.
 Det er  

 opfattelsen, at den af SKAT påberåbte kommentar refereret i TfS 1998,122 kan  

 anvendes til støtte for, at lejligheden er erhvervet med henblik på  

 fritidsbrug.
 Told- og  

 Skattestyrelsen udtaler således:
 "Det er  

 ejeren, der må sandsynliggøre, at helårshuset er erhvervet til brug for  

 sommerbolig.
 I nogle kommuner  

 kræves det, at der indhentes en weekendtilladelse, for at et helårshus kan  

 anvendes  

 som sommerbolig.  I disse tilfælde må et skattefrit salg efter  

 sommerhusreglen forudsætte, at en sådan tilladelse foreligger.
I andre kommuner  

 accepteres det, at ejeren af et helårshus anvender det efter behov.
I disse  

 tilfælde må ejeren sandsynliggøre, at helårshuset er købt til  

 sommerbolig   

 på anden vis.
F.eks. ved bemærkning herom i slutseddelen, ved stempling af  

 skødet og lign." For så vidt  

 angår ejendomme beliggende ... foreligger der en permanent tilladelse til at  

 anvende ejendommen til fritidsbrug.
Tilladelsen bortfalder alene, hvis  

 ejendommen rent faktisk anvendes til helårsbeboelse.
 På baggrund af  

 ovennævnte udtalelse må dette medføre, at lejligheden må anses for at være  

 erhvervet til brug for sommerbolig.
SKATs indstilling og begrundelse Fortjeneste ved  

 afståelse af fast ejendom, der ikke er erhvervet som led i den  

 skattepligtiges  

 næring ved handel med fast ejendom, medregnes som udgangspunkt ved opgørelsen  

 af den skattepligtige indkomst, jf. § 1 i ejendomsavancebeskatningsloven.
I henhold til §  

 8, stk. 1, i ejendomsavancebeskatningsloven, skal fortjeneste ved afståelse  

 af  

 en- og tofamilieshuse og ejerlejligheder ikke medregnes, hvis huset eller  

 lejligheden har tjent til bolig for ejeren eller dennes husstand i en del af  

 eller hele den periode, hvori denne har ejet ejendommen, og hvor ejendommen  

 har  

 opfyldt betingelserne for at kunne afstås skattefrit.
Reglerne gælder også  

 for  

 sommerhusejendomme og lign., som ejeren eller dennes husstand har benyttet  

 til  

 privat formål i en del af eller hele den periode, hvori denne har ejet  

 ejendommen, jf. § 8, stk. 2, i ejendomsavancebeskatningsloven.
 For at reglerne  

 i ejendomsavancebeskatningslovens § 8, stk. 2, kan anvendes, kræves det, at  

 der  

 er tale om sommerhusejendomme eller lignende.
 Parcelhusreglen  

 i ejendomsavancebeskatningslovens § 8, stk. 1 og stk. 2, fandtes tidligere i  

 lov om særlig indkomstskat m.v. §  

 2 A, stk. 1 og stk.  

 2.
 Hverken  

 forarbejderne til ejendomsavancebeskatningsloven eller til lov om særlig  

 indkomstskat m.v. indeholder en afgrænsning af, hvilke typer ejendomme, der  

 er  

 omfattet af henholdsvis stk. 1 og stk. 2.
Told- og  

 Skattestyrelsen har i en kommentar (TfS1998,122) til en Ligningsrådsafgørelse  

 (TfS1998, 118) udtalt, at der er Styrelsens opfattelse, at helårshuse kun kan  

 omfattes af ejendomsavancebeskatningslovens § 8, stk. 2, hvis huset er købt  

 som  

 og rent faktisk anvendt som sommerbolig.
Det er ejeren, der må  

 sandsynliggøre,  

 at helårshuset er erhvervet til brug for sommerbolig.
 I den konkrete  

 sag er der efter det oplyste tale om en ejerlejlighed, der er uden  

 bopælspligt  

 og formelt kun kan anvendes til helårsbeboelse, hvis ejeren flytter ind i  

 boligen og tilmelder sig Folkeregisteret på adressen.
 Da det ved en  

 tilmelding til Folkeregisteret er muligt at få ændret ejerlejlighedens status  

 til en helårsbolig med bopælspligt, er det SKAT's opfattelse, at der er tale  

 om  

 en helårsbolig, der er omfattet af § 8, stk. 1, i  

 ejendomsavancebeskatningsloven.
 Hvorvidt denne  

 ejerlejlighed vil kunne omfattes af ejendomsavancebeskatningslovens § 8, stk.  

 2, afhænger jævnfør ovenstående af, om ejerlejligheden er købt med henblik på  

 anvendelse af sommerbolig, og om lejligheden rent faktisk også er anvendt som  

 sommerbolig.
 Det fremgår af  

 sagen, at skatteyder erhvervede F ved købsaftale af ... og skøde  

 af ... Endvidere fremgår det, at skatteyder i skødet har oplyst, at den  

 erhvervede lejlighed skal anvendes som feriebolig.
 Herudover  

 fremgår det af sagen, at skatteyder siden den har haft  

 folkeregisteradresse ...
 Afstanden fra  

 bopælen til F er få km med en kort transporttid.
 Det er oplyst,  

 at skatteyder på sigt ønsker at sælge ejerlejligheden, da prisen allerede nu  

 er  

 steget.
 Det er herefter  

 SKAT's opfattelse, at det ikke er tilstrækkeligt sandsynliggjort, at det  

 primære  

 formål med erhvervelsen af F har været at benytte lejligheden som  

 sommerbolig.  

 Henset til, at skatteyder i en årrække har haft og fortsat har fast bopæl i  

 kort afstand fra den netop erhvervede ejerlejlighed, og at skatteyder  

 allerede  

 på nuværende tidspunkt overvejer på sigt at sælge ejerlejligheden på baggrund  

 af de stedfundne prisstigninger, finder SKAT, at der er formodning for, at  

 det  

 primære formål med erhvervelsen ikke har været at anskaffe en sommerbolig.
 SKAT finder  

 derfor ikke, at den omhandlede ejerlejlighed kan omfattes af § 8, stk. 2, i  

 ejendomsavancebeskatningsloven.
 Det indstilles,  

 at spørgsmålet besvares med et nej.
 Repræsentantens  

 efterfølgende bemærkninger til sagsfremstillingen giver ikke SKAT anledning  

 til  

 bemærkninger.
Skatterådets afgørelse og begrundelse Skatterådet  

  

 tiltræder SKATs  

 indstilling og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år.
