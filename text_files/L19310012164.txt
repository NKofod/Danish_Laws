 Ved kongelig Resolution af 11. Marts 1031 er for Danmarks Vedkommende  

 godkendt følgende under 27. Juni 1930 paa Tingvalla undertegnede Overenskomst  

 mellem Danmark og Island angaaende Fremgangsmaaden ved Bilæggelse af  

 Tvistigheder, til hvilken Overenskomst Rigsdagen ifølge Meddelelse fra samme  

 Præsidium, af 26. November 1930 havde givet Samtykke:
OVERENSKOMST mellem Danmark og Island angaaende Fremgangsmaaden ved Bilæggelse af  

 Tvistigheder.
 Den Kongelige Danske og den Kongelige Islandske Regering, der er besjælede  

 af Ønsket om at fremme Bestræbelserne for Afgørelse ved Voldgift af  

 Tvistigheder mellem Landene, er i dette Øjemed blevet enige om at afslutte en  

 Overenskomst angaaende Fremgangsmaaden ved Bilæggelse af Tvistigheder, som  

 maatte opstaa mellem Danmark og Island, og har i denne Anledning udnævnt som  

 deres Befuldmægtigede:
 Den Kongelige Danske Regering:
Hr.
Statsminister Th.
Stauning.
 Den Kongelige Islandske Regering:
Hr.
Førsteminister Tryggvi Porhallsson, som, med behørig Bemyndigelse, er blevet enige om følgende:
 Artikel 1.
 Retstvistigheder, som maatte opstaa mellem Danmark og Island, og som kan  

 henføres til nogen af de i Artikel 36, 2. Stk. i Statuten for den faste  

 mellemfolkelige Domstol nævnte Arter, skal, saafremt de ikke har kunnet løses  

 ad sædvanlig Forhandlingsvej eller ved Forligsbehandling i det  

 dansk-islandske Nævn, henvises til Afgørelse af nævnte Domstol i Henhold til  

 Bestemmelserne i den omhandlede Statut.
 Tvistigheder, som de kontraherende Parter ved andre mellem dem gældende  

 Overenskomster har forpligtet sig til at løse gennem Anvendelsen af en sørlig  

 behandling ved Domstol eller Voldgiftsret, jfr. saaledes sæørlig  

 dansk-islandsk Forbundslovs § 17, skal behandles i Henhold til Bestemmelserne  

 i disse Overenskomster.
 Meningsforskelligheder vedrørende Fortolkningen af denne Overenskomst skal  

 afgøres af den faste mellemfolkelige Domstol.
 Artikel 2.
De kontraherende Parter forpligter sig til at henvise til  

 Vodlgiftsbehandling ifølge nedenstaaende Bestemmelser alle andre end de i  

 Artikel 1 nævnte Tvistigheder.
Forinden en Sag gøres til Genstand for  

 Voldgiftsbehandling, vil Parterne efter at have forelagt Spørgsmaalet til  

 Drøftelse i det dansk-islandske Nævn søge Sagen henvist til Undersøgelses- og  

 Forligsbehandling af et særligt dertil nedsat Forligsnævn eller  

 Forligsmægler.
 Parterne er enige om, at Tvistigheder, som omhandles i denne artikel, skal  

 afgøres efter Grundsætningerne for Ret og Billighed.
 Artikel 3.
 Forsaavidt Parterne ikke træffer anden Overenskomst, skal Voldgiftsretten  

 til Behandling af Tvistigheder ifølge Artikel 2 i denne Overenskomst  

 nedsættes i Overensstemmelse med Bestemmelserni i Afsnit IV, Kapitel II, i  

 Haagerkonventionen af 18. Oktober 1907 til afgørelse ad fredelig Vej af  

 mellemfolkelige Tvistigheder.
 Artikel 4.
 I det Omfang, Parterne ikke har truffet anden Bestemmelse angaaende  

 Behandling ved Voldgift, skal Bestemmelserne i Afsnit IV, Kapitel III i  

 Haagerkonventionen af 18. Oktober 1907 til Afgørelse ad fredelig Vej af  

 mellemfolkelig Tvistigheder komme til Anvendelse.
 Saafremt saadan Voldgiftsaftale som omhandlet i den nævnte  

 Haagerkonvention ikke undertegnes inden 6 Maaneder, efter at den ene Part  

 overfor den anden har fremsat Begæring om Tvistighedens henvisning til  

 Voldgift, skal Voldgiftsaftalen paa Begæring af enhver af Parterne fastsættes  

 paa den Maade, der er foreskrevet i artiklens 53 og 54 i den nævnte  

 Haaagkonventionen.
 I de Tilfælde, hvor nærværende Overenskomst henviser til Bestemmelserne i  

 Haagerkonventionen, skal disse Bestemmelser anvendes mellem Parterne uden  

 hensyn til, om sidstnævnte Konvention er gældende for Parterne.
 Artikel 5.
 Voldgiftsretten skal paa Begæring af en af Parterne angive de foreløbige  

 Forholdsregler, som bør iagttages til Værn af denne Parts Retsstilling,  

 forsaavidt disse Foranstaltninger kan træffes af administrativ Vej.
 Artikel 6.
 Voldgiftskendelsen skal, naar der findes Anledning dertil, indeholde en  

 Tilkendegivelse af, hvorledes den skal bringes til Udførelse, navnlig  

 vedrørende de Tidsfrister, som derved skal iagttages.
 Artikel 7.
Hvad angaar Spørgsmaal, som i Medfør af Lovgivningen i det Land, mod  

 hvilket Krav fremsættes, skal afgøres af Domstolene, hvorved i denne  

 Forbindelse ogsaa forstaas Forvaltningsdomstole, kan vedkommende Part ikke  

 forlange, at den i Artikel 1 eller 2 omhandlede Fremgangsmaade kommer til  

 Anvendelse, forinden endelig Afgørelse er truffet gennem Sagens Behandling  

 ved Domstolen.
I dette Tilfælde skal Tvistighedens henvisning til Dom eller  

 Voldgift ske senest et Aar efter saadan Afgørelse.
 Artikel 8.
 Dersom det i en Dom eller Voldgiftskendelse erklæres,at en Beslutning  

 eller en Foranstaltning af en Domstol eller anden Myndighed i den ene Stat  

 helt eller delvis er i Strid med Folkeretten, og kan ifølge denne Stats  

 Forfatning Følgerne af saadan Besllutning eller Foranstaltning ikke helt  

 eller delvis afbødes, er Parterne enige om, at der ved Dommen eller  

 Voldgiftskendelsen kan tilkendes den forurettede Part passende Godtgørelse  

 paa anden Maade.
 Artikel 9.
 De kontraherende Parter forpligter sig til under den stedfindende Doms-  

 eller Voldgiftshandling i størst muligt Omfang at undgaa enhver  

 Foranstaltning, som kan modvirke Doms- eller Voldgiftskendelsens  

 Fuldbyrdelse.
 Parterne skal efterkomme den ved Dommen eller Voldgiftskendelsen trufne  

 Afgørelse paa Tro og Love.
 Artikel 10.
 Tvistigheder, som maatte opstaa mellem Parterne angaaende fortolkningen  

 eller gennemførelsen af Dommen eller Voldgiftskendelsen, skal i Mangel af  

 anden Bestemmelse afgøres af den Ret, som har afsagt Dommen eller  

 Voldgiftskendelsen.
 Artikel 11.
 Denne Overenskomst indgaas under Forbehold af den danske Rigsdags og det  

 islandske Altings Samtykke.
 Artikel 12.
Denne Overenskomst træder i Kraft, naar den, efter at henholdsvis den  

 danske Rigsdags og det islandske altings Samtykke foreligger, er blevet  

 godkendt af de to Regeringer.
Om denne Godkendelse oprettes der en Protokol.
 Overenskomsten gælder for en Tid af 20 Aar regnet fra dens Ikrafttræden.  

 Saafremt den ikke bliver opsagt senest 2 Aar før Udgangen af nævnte Tidsrum,  

 skal den gælde for yderligere 20 Aar og skal ogsaa fremtidig anses forlænget  

 for Tidsrum paa 20 Aar, saafremt den ikke bliver opsagt mindst 2 Aar før  

 Udgangen af den nærmest forudgaaende Tyveaarsperiode.
 Tvistighederm som ved Udløbet af Overenskomstens Gyldighedstid er genstand  

 for Doms- eller Voldgiftsbehandling efter denne Overenskomst, skal  

 færdigbehandles i Overensstemmelse med Overenskomstens bestemmelser.
 Til Bekræftelse heraf har de Befuldmægtigede undertegnet denne  

 Overenskomst og forsynet den med deres Segl.
 Udfærdiget i to eksemplarer.
 Sket paa Tingvalla den 27. Juni 1930.
Th.
Stauning.
(Sign.) (L.
S.) Hvilket herved bringes til almindelig Kundskab med Tilføjende, at det  

 islandske Alting den 27. Juni 1930 meddelte sit Samtykke til Overenskomsten,  

 der derefter for Islands Vedkommende er godkendt ved kongelig Resolution af  

 20. Februar 1931.
I Henhold til Artikel 12. i Overenskomsten er denne, angaaende hvis Godkendelse der i henhold til nævnte Artikel er oprettet en Protokol, herefter traadt i Kraft.
 Statsministeriet, den 25. Marts 1931.
Th.
Stauning.
 /Holck.
 Fm.
