 I medfør af § 28 og § 33 i lov nr. 328 af 4. juni 1986 om kød m.m. og § 1  

 i lov nr. 217 af 16. juni 1958 om slagtning, forhandling, udførsel og  

 indførsel af fjerkræ m.v. og § 6, stk. 2, og § 7 i lov nr. 224 af 22. april  

 1987 om hjortehold fastsættes herved følgende bestemmelser:
Område § 1.  Denne bekendtgørelse omhandler slagtning af  

 hjortedyr og vildt, tilvirkning og engrosforhandling af kød af hjortedyr,  

 vildt og vildtprodukter uden for detailhandelsleddet samt udførsel af kød af  

 hjortedyr, vildt og vildtprodukter.
 Stk. 2.  Bekendtgørelsens §§ 3-10 omhandler ikke:
§ 2.  Hjortedyr fra indhegning på under 50 ha eller  

 fra en registreret hjortefarm, jf. lov nr. 224 af 22. april 1987 om  

 hjortehold m.v., skal leveres levende eller aflivet direkte til en af § 3  

 omfattet virksomhed og underkastes dyrlægekontrol.
Aflivning kan på  

 opdrætstedet kun ske ved nedskydning ved stedets ejer eller bruger selv eller  

 dennes personale, en dyrlæge, en skytte med afgangseksamen fra  

 Vildtforvaltningens Skole, en faguddannet slagter eller en anden af  

 Verinærdirektoratet hertil autoriseret person.
Hvis der ved aflivningen  

 benyttes andet end boltpistol, skal den pågældende være i besiddelse af  

 gyldigt jagttegn.
Godkendelse af virksomhederne § 3.  Virksomheder, der med henblik på  

 engrosforhandling agter at foretage aflivning og slagtemæssig behandling af  

 hjortedyr omfattet af § 2 og vildt, samt foretage tilvirkning af  

 vildtprodukter heraf, skal godkendes hertil af Veterinærdirektoratet.
Vildt  

 og kød heraf, som tilføres en sådan virksomhed skal underkastes  

 dyrlægekontrol.
 Stk. 2.  Ansøgning om godkendelse fremsendes til  

 vedkommende veterinærinspektør med oplysning om virksomhedens indretning og  

 drift, vandforsyning og afløbsforhold, produktionens art og omfang m.m.
Stk. 3.  Ved meddelelse af godkendelsen tildeles  

 virksomheden et nummer, der skal benyttes ved den til enhver tid foretagne  

 mærkning af kød af hjortedyr, vildt og vildtprodukter.
Godkendelsen meddeles  

 skriftligt og kan indeholde særlige forbud og påbud samt vilkår for  

 godkendelsens meddelelse.
 § 4.  Virksomheder, der med henblik på  

 engrosforhandling alene agter at foretage slagtemæssig behandling af  

 hjortedyr der ikke er omfattet af § 2, og vildt samt tilvirkning af  

 vildtprodukter, skal godkendes hertil af Veterinærdirektoratet.
Stk. 2.  Ansøgning om godkendelse fremsendes til den  

 lokale tilsynsmyndighed (levnedsmiddelkontrolenhed) med oplysning om  

 virksomhedens indretning og drift, vandforsyning og afløbsforhold,  

 produktionens art og omfang m.m.
Den lokale tilsynsmyndighed fremsender  

 ansøgningen til Veterinærdirektoratet ledsaget af  

 levnedsmiddelkontrolenhedens indstilling med angivelse af eventuelle vilkår  

 for virksomhedens godkendelse.
Stk. 3.  Godkendelsen meddeles skriftligt med angivelse  

 af eventuelle særlige vilkår for godkendelsen samt frist for vilkårenes  

 opfyldelse.
Godkendelsesskrivelsen kan indeholde særlige påbud, og  

 virksomheden tildeles et registreringsnummer, der skal anvendes ved mærkning  

 af kød af vildt og vildtprodukter.
 § 5.  Virksomheder, der alene agter at foretage  

 engrosforhandling, herunder partering, udskæring og detailpakning af kød af  

 hjortedyr, vildt og vildtprodukter, skal godkendes hertil af  

 kommunalbestyrelsen efter regler udfærdiget af Veterinærdirektoratet.
 § 6.  Virksomhed omfattet af § 3, 4 og 5 må ikke  

 påbegyndes forinden godkendelsesmyndigheden har meddelt skriftlig godkendelse  

 af virksomheden, og virksomhedens lokaler må ikke uden særlig tilladelse af  

 denne myndighed anvendes til andre formål, end hvortil de er godkendt.
Stk. 2.  Godkendelsesmyndigheden kan tilbagekalde en  

 virksomheds godkendelse og kan tage godkendelsesbetingelserne op til  

 revision, når der er forløbet 5 år siden sidste godkendelse, eller generelle  

 ændringer i produktionsforholdene i øvrigt gør dette påkrævet.
Såfremt en  

 virksomhed godkendt i henhold til § 3, ønsker godkendelsen tilbagekaldt, skal  

 dette meddeles Veterinærdirektoratet i så god tid, at kontrolpersonalet kan  

 opsiges med gældende varsel.
Virksomhedernes indretning og drift samt  

 kontrol af hjorte og vildt § 7.  Veterinærdirektoratet udfærdiger regler for  

 indretning og drift af de af § 3, 4 og 5 omhandlede virksomheder.
 Stk. 2.  Dyrlægekontrollen af dyr og kød som indbringes  

 på de i § 3, stk. 1, nævnte virksomheder sker efter regler fastlagt af  

 Veterinærdirektoratet.
Oprindelses- og sundhedscertifikater § 8.  Ved udførsel af kød af hjortedyr, vildt og  

 vildtprodukter må certifikater, der indeholder veterinær attestation  

 (oprindelses- og sundhedscertifikat), kun udstedes af den tilsynsførende  

 dyrlæge ved den afsendende virksomhed, når det fornødne grundlag herfor er  

 tilstede.
Stk. 2.  Kun oprindelses- og sundhedscertifikater i  

 overensstemmelse med formularer foreskrevet af Veterinærdirektoratet må  

 udstedes.
Udgiften til oprindelses- og sundhedscertifikaterne afholdes af  

 virksomheden.
 Stk. 3.  Veterinærdirektoratet kan fastsætte betingelser  

 for udstedelsen af særlige formularer.
 Stk. 4.  Kopi af udstedte oprindelses- og  

 sundhedscertifikater skal af den kontrollerende dyrlæge opbevares i datoorden  

 i mindst 3 år.
 Stk. 5.  Kopier af oprindelses- og sundhedscertifikater  

 skal tværs over teksten med tydelige 2 cm høje bogstaver påstemples ordet  

 »DUPLIKAT« i rød farve.
 Stk. 6.  Oprindelses- og sundhedscertifikater må ikke  

 udstedes for varer, efter at disse er afsendt, medmindre  

 Veterinærdirektoratets tilladelse i hvert enkelt tilfælde er indhentet.
 Stk. 7.  Det er forbudt på de anvendte oprindelses- og  

 sundhedscertifikater at foretage rettelser eller tilføjelser, medmindre dette  

 forud er godkendt af Veterinærdirektoratet.
 Stk. 8.  Der må ikke til dyrlægens underskrift af  

 certifikater anvendes »faksimilestempel«.
Tilsyn og kontrol med virksomheder § 9.  Overtilsynet med, at de i denne bekendtgørelse  

 eller i medfør af bekendtgørelsen fastsatte bestemmelser overholdes, føres af  

 Veterinærdirektoratet.
Stk. 2.  Tilsyn og kontrol med de i § 3 nævnte  

 virksomheder udøves af personale ansat af Veterinærdirektoratet efter regler  

 fastlagt af Veterinærdirektoratet.
Udgifterne til aflønning af tilsyns- og  

 kontrolpersonalet afholdes af virksomheden efter takster, som  

 Landbrugsministeren fastsætter.
Stk. 3.  Tilsyn og kontrol med virksomheder, godkendt i  

 henhold til §§ 4 og 5, føres af vedkommende kommunalbestyrelse gennem en  

 dyrlæge ansat ved levnedsmiddelkontrolenheden og efter regler fastlagt af  

 Veterinærdirektoratet.
Udgifter i forbindelse med denne kontrol afholdes af  

 kommunalbestyrelsen i den kommune, hvori virksomheden er beliggende.
Udgifter  

 ved kontrol af kød af hjortedyr, vildt og vildtprodukter til eksport, kan  

 pålægges virksomheden af Landbrugsministeriet.
Straffebestemmelser § 10.  Overtrædelse af bestemmelserne i denne  

 bekendtgørelse straffes med bøde.
Ikrafttrædelsesbestemmelser § 11.  Denne bekendtgørelse træder i kraft den 1.  

 januar 1988.
