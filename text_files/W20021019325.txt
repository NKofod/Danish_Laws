Landsskatteretskendelse af 15. november 2002 vedr.  

 Befordringsfradrag  politibetjent under uddannelse - bopæl A klager for indkomståret 1999 over, at skatteankenævnet ikke  

 har godkendt fradrag for befordring mellem hjem og arbejde, 24.859 kr.
Det fremgår af sagen, at klageren i det pågældende indkomstår  

 var under uddannelse til politibetjent.
Han blev ansat hos rigspolitichefen  

 den  

 1. december 1998 som tjenestemand på prøve i 3 år.
Prøvetiden var sammenlagt  

 3  

 år, hvilket har betydet, at klageren blev fastansat den 1. december 2001.
 Klageren forventede efter fastansættelse at søge geografisk  

 forflyttelse i overensstemmelse med gældende fordelingsnøgle.
Klageren har under uddannelsen, der er foregået skiftevis på  

 Politiskolen og på X Politistation, haft en lejlighed i København.
Han har af  

 Københavns Kommunes Bygge- og Teknikforvaltning fået tilladelse til at  

 benytte  

 denne helårsbolig til midlertidigt ophold.
Denne tilladelse var tidsbegrænset  

 til udgangen af juli måned 2001.
 Klageren har over for de stedlige skattemyndigheder gjort  

 gældende, at han har bevaret sin sædvanlige bolig hos forældrene, der bor på  

 i  

 Y i Jylland, hvor han har haft et par værelser til rådighed.
 Klageren har ved indkomstopgørelsen for indkomståret 1999  

 foretaget fradrag for befordring mellem forældrenes adresse og arbejdsstedet  

 med 24.859 kr.
De stedlige skattemyndigheder har ikke godkendt det selvangivne  

 fradrag for befordring, og skatteankenævnet har i den forbindelse anført, at  

 fradrag for befordring gives for befordring mellem sædvanlig bopæl og  

 arbejdsplads.
Skatteankenævnet har ikke anset forældrenes bolig for at være  

 klagerens sædvanlige bopæl, og man har derfor anset klagerens weekendkørsel  

 for  

 at være af privat karakter, og det selvangivne fradrag er derfor ikke  

 godkendt.
 Skatteankenævnet har ved afgørelsen lagt vægt på følgende:
 Klageren har i overvejende grad opholdt sig/overnattet i  

 København.
 Klageren har tilbragt en stor del af weekenderne i København,  

 idet han kun har været i Y 35 gange på et år.
 Der har ikke ud over et værelse/lejlighed hos forældrene været  

 anden familiemæssig tilknytning, f.eks. ægtefælle eller børn.
 Klagerens advokat har nedlagt påstand om, at det selvangivne  

 fradrag for befordring godkendes, og hun har til støtte herfor gjort  

 gældende,  

 at klageren i det pågældende indkomstår havde sædvanlig bopæl i Y, således at  

 han for dette indkomstår er berettiget til fradrag for befordring mellem  

 bopælen i Jylland og København efter ligningslovens § 9 C.
Advokaten har anført, at centrum for klagerens livsinteresser i  

 1999 har været i Y.
Han har altid været tilmeldt folkeregistret dér, og han  

 har  

 bortset fra småperioder altid boet i Y.
Advokaten har i den forbindelse  

 henvist  

 til bestemmelsen i ligningslovens § 9 C og Told- og Skattestyrelsens  

 ligningsvejledning 2001, afsnit A.F.3.1.3.1. om begrebet sædvanlig  

 bopæl.
Hun  

 har i den forbindelse anført, at situationen for klageren kunne sammenlignes  

 med situationen for værnepligtige og kontraktsansatte i militæret som  

 beskrevet  

 i ligningsvejledningen.
Advokaten har i den forbindelse henvist til en  

 kendelse  

 fra Landsskatteretten offentliggjort i Tidsskrift for Skatteret 1991.131 og  

 en  

 dom fra Vestre Landsret offentliggjort i Tidsskrift for Skatteret 1991.356  

 samt  

 en kommentar fra Skatteministeriet til denne dom offentliggjort i Tidsskrift  

 for Skatteret 1991.366.
Klageren opholdt sig i årene 1995 og 1996 i udlandet.
Herefter  

 aftjente han sin værnepligt i 1996  1998 på Sjælland.
Efter at have aftjent sin værnepligt blev klageren ansat på  

 prøve i politiet.
Det var meningen, at han skulle have afsluttet sin  

 uddannelse  

 til politibetjent i august 2002, og at han herefter ville søge direkte  

 tilbage  

 til hjembyen og der arbejde som politibetjent.
Klageren har sine forældre i Y, hvor han også har alt sit indbo.  

 Han havde desuden en kæreste i Y i 1999. Han har hele tiden haft læge,  

 tandlæge  

 og pengeinstitut i Y.
Herudover har han dyrket sport i Y, hvor han har  

 tilbragt  

 al sin fritid.
Klageren har i den tid han har været under uddannelse i København  

 fået tilladelse til midlertidig beboelse i sin lejlighed i København, ligesom  

 han har fået tilladelse til at være tilmeldt folkeregistret i Y.
I  

 forældrenes  

 bolig i Y rådede klageren over 2 rum.
Klageren har henvist til en opgørelse over opholdene i Y og  

 anført, at han havde 40 arbejdstimer om ugen.
Han indgik i en vagtordning med  

 treholdsskift, hvilket gjorde det muligt for ham at opspare flere fridage,  

 som  

 alle blev tilbragt i Y.
På den anden side indebar denne vagtordning også, at  

 han af og til skulle have vagt i weekender.
 Klageren har endvidere anført, at han ud over sine forældre også  

 havde anden nær familie i Y, hvor hans barndomsvenner og omgangskreds også  

 boede.
Klageren har under sagens behandling i Landskatteretten nærmere  

 redegjort for sin tilknytning til Y.
Det fremgår af denne redegørelse, at  

 klageren, der er ivrig lystfisker, er medlem af en lokal  

 sportsfiskerforening,  

 som han har været medlem af i ca. 20 år.
Herudover er han medlem af  

    

  

 en lokal husflidsforening samt den lokale  

 afdeling af en knivforening.
Denne forening har han været medlem af i ca. 6  

 år.  

 Klageren er endelig medlem af den lokale afdeling af Garderforeningen, hvor  

 han  

 har været medlem i 6 år.
Klageren har tidligere været aktiv i diverse foreninger af den  

 lokale sportsklub, SIF, samt den lokale skytteforening.
Det har dog ikke  

 været  

 muligt for klageren at være aktiv med hensyn til holdsportsaktiviteter, idet  

 disse alle kræver fastlagt og regelmæssig træning og fremmøde.
De  

 fritidsinteresser, som klageren fortsat aktivt dyrker, er derfor alle  

 aktiviteter, der er så fleksible, at han kan beskæftige sig med dem, når han  

 er  

 hjemme og har tid og mulighed for at deltage.
Klagerens bankforretninger ordnes gennem bankafdeling i Y, hvor  

 han også har haft sin personlige bankrådgiver gennem 10  15 år.
Der er  

 således  

 ikke tale om en specielt lokalt etableret bank, men klageren benytter sig kun  

 af sin egen lokalafdeling, når han har brug for at ordne bankforretninger.
Klageren ejer ikke en bil, men har en motorcykel stående i  

 forældrenes dobbeltgarage i Y.
Klageren benytter motorcyklen som  

 transportmiddel i Y, medens han i København benytter de offentlige  

 transportmidler.
Klageren har den 18. marts 2002 søgt en ny stilling i Jylland  

 med tiltrædelse, så snart den forlængede tjeneste i Beredskabssektionen er  

 forbi.
Den forlængede tjeneste skyldes Danmarks formandskab i EU i anden  

 halvdel af 2002. Klagerens tjeneste i Beredskabssektionen er forlænget fra  

 det  

 normale på 28 uger til 56 uger.
 Klageren har ligeledes 2 gange inden for det seneste år seriøst  

 undersøgt mulighederne for at købe egen bolig i Y, uden at han kan  

 dokumentere  

 dette.
 Klageren har ikke længere en kæreste i Y.
 Klageren ønsker så hurtigt som muligt at komme tilbage til  

 Jylland, og han søger derfor alle relevante stillinger, som bliver opslået i  

 den mellemliggende periode.
Til januar 2003 er det klagerens hensigt at afspadsere den  

 oparbejdede overarbejdstid og herefter vende tilbage til Jylland for at  

 etablere sig der.
Indtil den periode er overstået, ønsker klageren at benytte  

 sin bolig hos forældrene som udgangspunkt for sine livsinteresser.
 Klageren har om indretningen af forældrenes ejendom i Y oplyst,  

 at ejendommen er en villa med tilhørende dobbeltgarage på henholdsvis 220 m  

  

 2  

  

 og 50 m  

  

 2  

  

 . Heraf har klageren stillet ca. 35 m  

  

 2  

  

 til sin  

 personlige rådighed.
Huset er i hovedtræk indrettet med forgang, 5 værelser,  

 køkken/alrum, integreret udestue, fordelingsgang/entre samt stor og lille  

 stue.  

 Her ud over ejer forældrene et sommerhus, som ligger ca. 10 km fra Y, som  

 klageren ligeledes kan benytte, når han er hjemme.
Dobbeltgaragen er  

 indrettet  

 med værksted, hvor både klageren og hans fader opbevarer og reparerer deres  

 motorcykler m.v.
Herudover opbevarer klageren her sit fiskegrej og værktøj,  

 ligesom han også der fremstiller sine sportsknive.
Endelig ejer klagerens forældre et nedlagt landbrug, hvorfra  

 faderen driver selvstændig forretning.
Disse faciliteter er ligeledes til  

 klagerens rådighed, når han er hjemme.
 Landsskatteretten skal  

 udtale:
 Fradrag efter ligningslovens § 9 C gives for befordring mellem  

 sædvanlig bopæl og arbejdspladsen.
Efter praksis afgøres tvivlsspørgsmål om, hvad der må anses for  

 en skatteyders sædvanlige bopæl ud fra en samlet vurdering af, hvor den  

 pågældende har centrum for sine livsinteresser.
I vurderingen indgår forhold  

 som personlig, social, familie- og boligmæssig tilknytning til stedet,  

 opholdenes hyppighed og tilmelding til folkeregistret.
Spørgsmålet kan  

 således  

 ikke afgøres ud fra et enkelt kriterium.
 Landsskatteretten finder, at uanset klagerens tilknytning til Y  

 har hans sædvanlige bopæl i skatteretlig henseende været boligen i København.  

 Der lægges herved navnlig vægt på, at klageren under sin uddannelse har haft  

 en  

 lejlighed  

    

  

 i København, at han i  

 overvejende grad har opholdt sig og overnattet i København, at han har  

 tilbragt  

 en stor del af weekenderne i året i København, idet han kun har været i Y 35  

 gange i 1999, og at der ud over værelserne hos forældrene i Y ikke har været  

 anden særlig tilknytning til Y.
 Den påklagede ansættelse stadfæstes derfor.
