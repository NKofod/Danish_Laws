 Ved Justitsministeriets cirkulære nr. 142 af 2. oktober 1929 er  

 ekspeditionstiden ved dommerkontorerne fastsat til mindst 7 timer daglig.
 I forbindelse med arbejdstidsnedsættelsen pr. 1. januar 1987 og under  

 henvisning til målsætningen i regeringens moderniseringsprogram om størst  

 mulig serviceniveau for borgerne har spørgsmålet om dommerkontorernes  

 åbningstid været drøftet i Hovedsamarbejdsudvalget for domstolene.
 På denne baggrund skal Justitsministeriet herved meddele, at kontorernes  

 åbningstid - også efter indførelsen af 39 timers ugentlig arbejdstid - bør  

 være mindst 7 timer daglig ved embedernes hovedtingsted.
 Det kan tilføjes, at Justitsministeriet dog vil være indstillet på,  

 såfremt særlige forhold gør sig gældende, at tillade fastsættelse af en mere  

 begrænset ekspeditionstid for ind- og udbetalinger, herunder salg af  

 stempelmærker, og for indlevering af dokumenter.
 Dokumenter til tinglysning modtages dog fortsat efter reglerne fastsat i §  

 5 i Justitsministeriets cirkulære nr. 16 af 26. januar 1979, det vil sige  

 indtil 3 timer før kontortids slutning, dog mindst 1 time.
 P.M.v:
 E.B.
