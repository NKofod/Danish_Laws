Der blev klaget over, at speciallæge A forud for  

 ansigtsløftningsoperationen i juli 1999 alene informerede patienten  

 om, at hendes hårgrænse kunne vige med 1 mm, og således  

 ikke informerede om yderligere risici ved operationen.
Der blev endvidere  

 klaget over, at operationerne ikke blev udført korrekt.
Mangelfuld information forud for  

 ansigtsløftning Patientklagenævnet fandt grundlag for at kritisere speciallæge  

 A for hans information af patienten.
Nævnet lagde vægt på,  

 at patienten ifølge journalen forud for operationen i juli 1999 blev  

 mundtligt informeret om, at der kunne opstå komplikationer som  

 forbigående hovedpine og føleforstyrrelser omkring arret, samt  

 midlertidigt ligeledes forbigående hårtab.
Der blev tillige  

 informeret om, at et ar i hovedbunden kunne blive relativt synligt grundet  

 patientens tynde hår.
 Nævnet fandt, at speciallæge A forud operationen i juli 1999  

 burde have informeret patienten om, at arret kunne blive meget bredt samt  

 burde have informeret om, at føleforstyrrelser, som opstår efter  

 den beskrevne operation, ikke altid forsvinder fuldstændig.
 Nævnet fandt tillige, at speciallæge A ikke havde givet  

 patienten tilstrækkelig information i forbindelse med operationen i  

 juli 2000.
Nævnet oplyste, at såfremt breddeøgningen af arret  

 efter første operation skyldtes stramninger i selve arret, og  

 altså var en følge af, at der blev fjernet noget hud, burde  

 patienten ved anden operation have været informeret om, at resultatet  

 kunne risikere at blive som før operationen.
Ved en ny operation  

 fjerner man således igen noget væv, denne gang blot lidt mere end  

 sidste gang, og derfor er der igen risiko for stramning af arret med  

 efterfølgende breddeøgning og grundet ny ardannelse igen  

 trækkende fornemmelser og evt. hovedpine.
 Patientklagenævnet fandt ikke grundlag for at kritisere  

 speciallæge A og B for deres behandling af patienten.
