 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt:
 I medfør af bestemmelsen i § 12, stk. 2 i lov nr. 364 af 22. december 1954  

 om måling af skibe vil Vi herved have anordnet følgende:
§ 1 Stk. 1.  Et ikke her i riget hjemmehørende skib, for  

 hvilket der fremlægges et gyldigt og i behørig form udfærdiget Internationalt  

 Målebrev i overensstemmelse med den i Oslo den 10. juni 1947 afsluttede  

 konvention om et ensartet system for måling af skibe, skal under anløb af  

 dansk havn eller søterritorium være fritaget for at blive underkastet måling  

 og påmærkning ved dansk myndigheds foranstaltning, jfr. lov om måling af  

 skibe af 22. december 1954 § 1, stk. 2, b.
 Stk. 2.  Samme fritagelse tilkommer et skib, der er  

 hjemmehørende i et land, der har tiltrådt den i stk. 1 nævnte konvention, når  

 der for skibet fremlægges et inden den dato, da konventionen trådte i kraft  

 for skibets hjemland, udfærdiget og endnu gyldigt målebrev, udvisende skibets  

 tonnage efter det såkaldte britiske målingssystem (»British Rule«),  

 jfr. konventionens art. 10.
§ 2 Fritagelse som i § 1 omhandlet tilkommer endvidere skibe, hjemmehørende i  

 efternævnte lande, med hvilke Danmark har afsluttet aftaler om gensidig  

 anerkendelse af skibsmålebreve, under forudsætning af, at der for skibet  

 fremlægges gyldigt målebrev, udfærdiget af de kompetente myndigheder i  

 skibets hjemland eller på disses vegne af dertil bemyndigede institutioner:
 Amerikas forenede Stater - Argentina - Belgien - Finland - Det Forenede  

 Kongerige Storbritannien og Nordirland - Frankrig - Grækenland - Irske  

 Fristat - Italien - Japan - Polen (med Danzig) -Portugal - Sovjetunionen -  

 Spanien -Vesttyske Forbundsrepublik.
§ 3 Stk. 1.  De i §§ 1 - 2 omhandlede fritagelser skal ikke  

 være til hinder for, at vedkommende dansk myndighed underkaster skibet sådan  

 kontrol, som er nødvendig for at fastslå Stk. 2.  Konstateres ved den i stk. 1 omhandlede kontrol  

 uoverensstemmelser mellem målebrevets udvisende og de faktiske forhold  

 ombord, vil skibet dog ikke uden videre være at underkaste måling (ommåling),  

 men der vil efter nærmere regler, som gives af ministeren for handel,  

 industri og søfart, i stedet for sådan indskriden kunne gives skibets  

 hjemlands myndigheder underretning om de fundne uoverensstemmelser.
§ 4 Denne anordning træder i kraft den 30. december 1954.
 Givet på Jagthuset, Trend skov, den 24.  

 december 1954.
 Under Vor Kongelige Hånd og Segl.
 FREDERIK R.
 Lis Groes.
