 Private pantebreve og gældsbreve kan ansættes til kursværdi ved opgørelsen  

 af den skatte- og afgiftsmæssige værdi i henhold til punkt 19 i  

 skattedepartementets cirkulære af 17. november 1982 om værdiansættelsen af  

 aktiver og passiver i dødsboer m.m. og ved gaveafgiftsberegning samt ved  

 værdiansættelsen som aktiver på formueopgørelsen.
 Nyudstedte pantebreve i enfamilieshuse eller ejerlejligheder med årlig  

 ydelse på 12%, heraf rente på 9% p.a. og indestående til udløb over ca. 16  

 år, vil pr. 1. januar 1985 som hovedregel kunne ansættes efter følgende  

 tabel:
Pantebrevets prioritetsstilling Sælgerkurs Hertil svarende angivet i procent af effektiv rente pantets handelsværdi 85% 64,50 17,97 95% 58,00 20,56 Den effektive rente for cirkulerende pantebreve vil pr. 1. juli 1985 som  

 hovedregel kunne ansættes efter følgende tabel:
Pantebrevets prioritetsstilling angivet Effektiv rente i procent af pantets handelsværdi 65% 14,50 75% 15,25 85% 17,75 Ved pantebrevets prioritetsstilling forstås belåningsgrænsen, bestemt ved  

 pantebrevets yderligststående krone.
Hvor pantsikkerheden består i andet end et enfamilieshus eller en  

 ejerlejlighed, vil den effektive rente være højere end ifølge tabellen.
Dette  

 vil ligeledes være tilfældet, hvis den nominelle rente overstiger 10% p.a.,  

 hvis den foranstående prioritering er ufordelagtig, eller hvis pantebrevet  

 indeholder bestemmelser, som indebærer risiko for forringelse af  

 prioritetsstillingen.
 Hvis et pantebrev indeholder særlige vilkår af betydning for  

 kursansættelsen, f.eks. vilkår om ændringer i forretnings- eller  

 afdragsvilkårene i løbetiden eller særlige rykningsklausuler, korrigeres  

 kursen for den skønnede indflydelse heraf.
 Hvis et pantebrev sikkerhedsmæssigt er placeret over flere af de angivne  

 intervaller, foretages en sammenvejning af de hertil svarende kurser.
Ved skatte- og afgiftsmæssige værdiansættelser af fast ejendom, jf. punkt  

 5 i cirkulæret af 17. november 1982, skal ministeriet for skatter og  

 afgifters bekendtgørelse nr. 511 af 22. september 1982 om beskatning af  

 fortjeneste ved afståelse af fast ejendom anvendes på de indestående  

 prioriteter, herunder private pantebreve.
Disse skal ved omregningen til  

 kontantværdi kursansættes efter det i bekendtgørelsens § 4 nævnte  

 tabelmateriale, som for 1. kvartal 1985 fremgår af SD-cirkulære 1985-6 af 1.  

 november 1985 om kontantomregning af overdragelsessummer.
 Dette cirkulære afløser SD-cirkulære 1984-40 af 1. november 1984 om  

 kursudvikling på sælgerpantebreve.
