Nr BTL 232 Betænkning over Forslag til lov om ændring af lov om veterinærvæsenet samt  

 om udøvelse af dyrlægegerning (Ændret organisation og opgave)   

 Nr L 232 1996-97, 1. samling Afgivet af Landbrugs- og Fiskeriudvalget Afgivet: 19970523 Udvalget har behandlet lovforslaget i en række møder og har herunder stillet spørgsmål til fødevareministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danske Mælkeproducenter, Den Danske Dyrlægeforening og Landbrugsraadet.
 Der er af fødevareministeren og et mindretal stillet ændringsforslag,  

 hvorom henvises til de ledsagende bemærkninger.
Udvalget konstaterer, at fødevareministeren i sit svar på udvalgets  

 spørgsmål 3 har forsikret udvalget, at »(der) med lovforslaget ikke  

 tilsigtes nogen indskrænkning af de faglige arbejdsopgaver og pligter, som  

 hidtil har været udført af Veterinærdirektoratet.
De vil blive udført af en  

 veterinærafdeling i Veterinær- og Fødevaredirektoratet.
Denne afdeling vil  

 blive ledet af en veterinærdirektør«.
 Det er herefter udvalgets opfattelse, at veterinærdirektørfunktionen  

 tildeles selvstændig kompetence, for så vidt angår beredskabet vedrørende  

 smitsomme husdyrsygdomme og autorisation af dyrlæger.
Det er endvidere udvalgets opfattelse, at veterinærdirektørfunktionen  

 tildeles bemyndigelse til at forestå forhandlinger med tredjelande i  

 tilfælde, hvor der til eksport kræves opfyldelse af særlige zoosanitære  

 garantier.
I sådanne tilfælde vil andre veterinære krav, som forhandles i  

 tilknytning hertil, være omfattet af førnævnte bemyndigelse.
Funktionen  

 indebærer således bl.a. medlemsskab af veterinærchefgruppen (CVO) og desuden  

 bemyndigelse til forhandling af zoosanitære forhold i EU-sammenhæng.  

 Funktionen indebærer at være delegeret ved den internationale organisation  

 vedrørende epizootier (OIE) samt den europæiske mund- og klovesygekommission.
 For så vidt angår bekæmpelse af smitsomme husdyrsygdomme, er kompetencen  

 således ikke underlagt direktoratets øverste ledelse.
 Udvalget vil holde fødevareministeren fast på de præciseringer og tilsagn,  

 som ministeren har givet i svarene på de spørgsmål, som udvalget har stillet,  

 herunder spørgsmål 1, 3, 4, 6-8, 11, 13 og 14. Besvarelsen af disse er  

 optrykt som bilag til betænkningen.
 Udvalget skal udtrykke sin beklagelse af, at det ikke lykkedes at få  

 arbejdet i arbejdsgruppen vedrørende dyrlægeloven afsluttet så betids, at den  

 modernisering af dyrlægeloven, som landbrugserhvervet finder påkrævet, kunne  

 nå at blive gennemført i dette folketingsår.
 Herefter indstiller et mindretal (Venstres, Det Konservative  

 Folkepartis og Fremskridtspartiets medlemmer af udvalget) lovforslaget til  

vedtagelse med de under nr. 1-5 stillede ændringsforslag.
 Mindretallet er bekymret for, at veterinærtjenestens kompetence og  

 beføjelser svækkes i forhold til gældende lov til skade for dansk  

 veterinærtjenestes renomme og Danmarks høje veterinære beredskab.
 Mindretallet havde derfor helst set veterinærtjenestens beføjelser  

 præciseret i lovteksten, men det kan åbenbart ikke lade sig gøre, uden at det  

 får andre utilsigtede virkninger, jf. fødevareministerens svar på udvalgets  

 spørgsmål 14.
Efter mindretallets opfattelse må veterinærtjenesten, som er en del af  

 Fødevareministeriets Veterinær- og Fødevaredirektorat, have til opgave at - føre tilsyn med landets veterinærvæsen, - følge sundhedstilstanden blandt husdyrene i ind- og udland og - lede forebyggelse og bekæmpelse af husdyrsygdomme i Danmark.
 Disse opgaver samt de øvrige nævnte funktioner i udvalgets bemærkninger i  

 indledningen til betænkningen skal efter mindretallets opfattelse uddelegeres  

 til veterinærdirektøren ved bekendtgørelse.
 Et andet mindretal (Socialdemokratiets og Det Radikale Venstres  

 medlemmer af udvalget) indstiller lovforslaget til vedtagelse med de  

 under nr. 1-3 og 5 stillede ændringsforslag.
Et tredje mindretal (Socialistisk Folkepartis medlem af udvalget)  

 vil redegøre for sin stilling til lovforslaget og det under nr. 4 stillede  

 ændringsforslag ved 2. behandling.
Mindretallet vil stemme for de under nr.  

 1-3 og 5 stillede ændringsforslag.
Et fjerde mindretal (Enhedslistens medlem af udvalget) vil redegøre  

 for sin stilling til lovforslaget ved 2. behandling.
Mindretallet vil stemme  

 for de under nr. 1-5 stillede ændringsforslag.
Ændringsforslag Til § 1Af fødevareministeren, tiltrådt af udvalget:
 1) Nr. 3 udgår.
 2) Efter nr. 11 indsættes som nyt nummer:
»01. I § 6, stk. 3, ændres »det  

 veterinærvidenskabelige fagråd« til: »Den Kgl.
Veterinær- og  

 Landbohøjskole«.' 3) I den under nr. 13 foreslåede affattelse af § 7, stk.  

 4, ændres ordene »ham« og »han« til: »den  

 pågældende«, og ordet »hans« til: »den pågældendes«.
 Af et mindretal (V og KF), tiltrådt af et mindretal (FP og  

 EL):
 4) Efter nr. 13 indsættes som nyt nummer:
 »02. I § 9 indsættes efter stk. 3 som nyt stykke:
»Stk. 4. Lederen af veterinærtjenesten i Veterinær- og  

 Fødevaredirektoratet, veterinærdirektøren, skal være uddannet som  

 dyrlæge.«» Af fødevareministeren, tiltrådt af udvalget:
 5) I den under nr. 14 foreslåede affattelse af § 12,  

 stk. 2, ændres ordene »ham« og »han« til: »den  

 pågældende«, og ordet »hans« til: »den pågældendes«.
Bemærkninger Til nr. 1 Det er nu besluttet, at der i Veterinær- og Fødevaredirektoratet  

 vil være en funktion som leder af veterinærtjenesten, hvis indehaver vil have  

 titel af veterinærdirektør, jf.
Rapport om Fødevareministeriets organisation,  

 Ministeriet for Fødevarer, Landbrug og Fiskeri, marts 1997.  

 Veterinærdirektøren vil derfor fortsat kunne være født medlem af Det  

 Veterinære Sundhedsråd.
Til nr. 2 Den Kgl.
Veterinær- og Landbohøjskole har i skrivelse af 29.  

 april 1997 meddelt, at fagrådene på Landbohøjskolen er nedlagt, og at  

 beslutningskompetencen afhænger af den til enhver tid gældende  

 styrelsesordning på højskolen, således som denne fastsættes i højskolens  

 statut.
Landbohøjskolen har derfor anmodet om, at dyrlægeloven ændres i  

 overensstemmelse hermed.
 Til nr. 3 og 5 Der er tale om en redaktionel ændring.
 Til nr. 4 Det skal efter forslagsstillernes opfattelse direkte fremgå af  

 loven, at veterinærdirektøren skal være dyrlæge.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V) Lene  

 Espersen (KF) Henning Grove (KF) Peder Sønderby (V) Niels Højland (FP)  

 Centrum-Demokraterne og Dansk Folkeparti havde ikke medlemmer i udvalget.
Bilag Nogle af udvalgets spørgsmål til fødevareministeren og dennes svar herpå Spørgsmål 1:
 Ministeren bedes kommentere henvendelsen af 29. april 1997 fra  

 Landbrugsraadet, jf. bilag 2.
 Svar:
Landbrugsraadets henvendelse har som hovedtema personen  

 veterinærdirektørens kompetence og forpligtelser.
Baggrunden for, at  

 Landbrugsraadet hæfter sig ved personen skal formentlig søges i det forhold,  

 at veterinæradministrationen, som bemærket af Landbrugsraadet, er tænkt at  

 skulle udgøre en enhed i det nye direktorat Veterinær- og  

 Fødevaredirektoratet.
Forfatningsretligt er der dog næppe afgørende forskel  

 på om kompetence og forpligtelser som i den gældende lov henlægges til chefen  

 for en styrelse/veterinærenhed eller til styrelsen/enheden som sådan, idet  

 styrelseschefen/chefen for enheden altid vil være ansvarlig for  

 styrelsens/enhedens aktiviteter.
Det forhold, at en person eller en administrativ enhed indenfor  

 statsadministrationen ved lov tillægges særlig kompetence og pligter er ikke  

 hensigtsmæssig.
Forholdet mellem den pågældende enhed og den for området i  

 øvrigt ansvarlige minister bliver uklart.
Når en styrelse er tillagt  

 selvstændig kompetence og selvstændige pligter, vil det ofte være vanskeligt  

 - eller umuligt - at afgøre, om styrelsen handler inden for sin selvstændige  

 kompetence eller på ministerens vegne.
Dette forhold vil i værste fald kunne  

 føre til, at det er vanskeligt at placere et klart ansvar.
En sådan situation er ikke hensigtsmæssig.
Det bør være således, at der  

 ikke kan være tvivl om, at Folketinget til enhver tid kan drage den  

 parlamentarisk ansvarlige minister til ansvar for embedsførelsen i hele  

 Veterinær- og Fødevaredirektoratet.
Dette er baggrunden for forslagets bestemmelser om at den parlamentarisk  

 ansvarlige minister udøver kompetencen.
Den ansvarlige minister kan henlægge  

 opgaver til en styrelse under sig og kan i denne forbindelse instruere  

 styrelsen om dens opgaver og forpligtelser og fordeling heraf på afdelinger.
 Ved anvendelse af denne fremgangsmåde vil det blive præciseret overfor  

 Veterinær- og Fødevaredirektoratet, at de i Landbrugsraadets henvendelse  

 nævnte forhold henhører under veterinærdirektørfunktionen.
 Spørgsmål 3:
 Ministeren bedes oplyse udvalget om, på hvilke områder lovforslaget  

 indskrænker veterinærdirektørens kompetence og arbejdsopgaver i forhold til  

 gældende regler.
 Svar:
 I den gældende lov er nogle af veterinærdirektoratets opgaver beskrevet.  

 Veterinærdirektøren er alene nævnt i forbindelse med uddannelseskravet til  

 Veterinærdirektoratets leder og medlemskredsen for Det Veterinære  

 Sundhedsråd.
Med lovforslaget tilsigtes ikke nogen indskrænkning af de faglige  

 arbejdsopgaver og pligter, som hidtil har været udført af  

 Veterinærdirektoratet.
De vil blive udført af en veterinærafdeling i  

 Veterinær- og Fødevaredirektoratet.
Denne afdeling vil blive ledet af en  

 veterinærdirektør.
Det bemærkes i øvrigt, at ingen af de af Landbrugsraadet i bilag 2 omtalte  

 forhold eller funktioner er omtalt i dyrlægeloven eller henlagt til  

 veterinærdirektøren ved dyrlægeloven.
De pågældende beføjelser og funktioner  

 er henlagt til veterinærdirektøren på anden måde, især ved bekendtgørelse nr.  

 1188 af 22. december 1995 om Veterinærdirektoratets opgaver og beføjelser.
 Spørgsmål 4:
Hvorfor er veterinærdirektøren ikke ifølge lovforslaget født medlem af Det  

 Veterinære Sundhedsråd? Svar:
Ifølge lovforslaget udpeger ministeren en repræsentant for Veterinær- og  

 Fødevaredirektoratet som medlem af Det Veterinære Sundhedsråd.
I  

 bemærkningerne er anført, at det vil være naturligt, at indehaveren af  

 veterinærdirektørfunktionen udpeges som medlem.
Når det ikke i lovteksten er  

 anført, at veterinærdirektøren er født medlem af Sundhedsrådet skyldes det,  

 at selve titlen kunne tænkes ændret på et senere tidspunkt, selv om  

 funktionen som veterinærdirektør forstået som chefen for veterinærtjenesten  

 opretholdes.
Da det imidlertid nu ligger fast, at der i Veterinær- og  

 Fødevaredirektoratet vil være en funktion som leder af veterinærtjenesten,  

 hvis indehaver vil have titel af veterinærdirektør, vil veterinærdirektøren  

 fortsat kunne være født medlem af Det Veterinære Sundhedsråd.
Jeg har derfor  

 samtidig fremsendt et ændringsforslag herom.
 Spørgsmål 6:
Hvem vil ministeren uddelegere de i lovforslaget foreslåede  

 ministerbemyndigelser til? Svar:
I forbindelse med etableringen af Veterinær- og Fødevaredirektoratet vil  

 den i svaret på spørgsmål 2 nævnte bekendtgørelse om Veterinærdirektoratets  

 opgaver og beføjelser blive omarbejdet således, at det klart fremgår, hvilke  

 beføjelser, der uddelegeres til Veterinær- og Fødevaredirektoratets chef og  

 hvilke til chefen for veterinærafdelingen.
Det er hensigten til  

 veterinærdirektøren at uddelegere ministerens beføjelser angående beredskabet  

 vedrørende smitsomme husdyrsygdomme og bekæmpelsen af disse i henhold til  

 husdyrsygdomsloven.
Dette sker imidlertid i medfør af lov om husdyrsygdomme.  

 Indenfor dyrlægelovens område er det hensigten til veterinærdirektøren at  

 uddelegere autorisation af dyrlæger og området for dyrlægers virksomhed,  

 deres pligter og rettigheder samt fratagelse af rettigheder.
Endvidere er det tanken at bemyndige veterinærdirektøren til at forestå  

 forhandlinger med tredjelande i tilfælde, hvor der til eksport kræves  

 opfyldelse af særlige zoosanitære garantier, til at forhandle zoosanitære  

 forhold i EU-sammenhæng.
Veterinærdirektøren vil endelig bestride funktionen  

 som delegeret ved den internationale organisation vedrørende epizootier (OIE)  

 og den europæiske mund- og klovesygekommission (EUFMD).
 Disse funktioner er imidlertid uafhængige af dyrlægelovens nuværende  

 forestående formulering.
 Spørgsmål 7:
Hvad er baggrunden for, at de instanser der i den gældende lovs § 4, stk.  

 4 har udtaleret, ikke har det i lovforslaget? Svar:
Til spørgsmålet bemærkes generelt, at lovgivningens hidtidige bestemmelser  

 om udtaleret eller høringspligt er kendetegnet ved at nævne en række  

 institutioner og organisationer m.v., som på lovens forberedelsestidspunkt  

 ansås for at give en dækkende repræsentation af det pågældende  

 samfundsområde.
I tidens løb kan der ske forskydninger heri og nye  

 organisationer kan udvikle sig til at være mere dækkende end de i lovteksten  

 nævnte.
Det er derfor anset mest hensigtsmæssigt helt at udelade bestemmelsen  

 om høringspligt.
 Lovforslagets bemyndigelser vil imidlertid som hidtil blive anvendt efter  

 forhandling med de respektive erhvervs- og interesseorganisationer.
 Spørgsmål 8:
Hvorfor er kravet om, at veterinærdirektøren skal være dyrlæge ikke nævnt  

 i forslaget? Svar:
Som anført i bemærkningerne til lovforslaget forudsættes  

 veterinærdirektøren at have en faglig uddannelsesmæssig baggrund inden for  

 sit kompetenceomdåde.
Veterinærdirektøren skal således have en sådan viden og  

 indsigt, at kan kan bestride sit hverv på fuldt betryggende måde.
Hertil  

 kræves især veterinærvidenskabelig baggrund, erhvervet gennem  

 dyrlægeuddannelsen eller på anden måde.
Der vil herudover i takt med  

 stigningen i samfundets kompleksitet kunne blive tale om at stille krav om,  

 at veterinærdirektøren tillige som administrativ leder af veterinærtjenesten  

 skal have fornøden indsigt i administrative forhold.
Der er ikke på nuværende  

 tidspunkt planer om, at veterinærdirektøren ikke skal være uddannet dyrlæge,  

 men det kunne tænkes, at der fremkom uddannelsesretninger, hvis indhold  

 omfattede både de veterinærfaglige og andre krav til stillingens indehaver,  

 og som ikke betegnes dyrlæge i traditionel forstand.
 Spørgsmål 11:
 Ministeren bedes kommentere henvendelsen af 5. maj 1997 fra  

 Landbrugsraadet, jf. bilag 7.
 Svar:
Landbrugsraadets forslag vil generelt set betyde en fortsættelse af  

 gældende tekst i dyrlægeloven.
Dog foreslås som noget nyt, at  

 veterinærtjenesten skal »lede forebyggelse og bekæmpelse af  

 husdyrsygdomme i Danmark.« Landbrugsraadet anfører herefter nogle  

 eksempler, som skal illustrere behovet for de anførte ændringer.
Som det fremgår af besvarelsen af de øvrige stillede spørgsmål, især af  

 besvarelsen af spørgsmål 6, har Veterinærdirektoratets aktiviteter indenfor  

 husdyrsygdomsbekæmpelsen ikke hvilet på dyrlægeloven, men på almindelig  

 delegation af beføjelser, som er tildelt ministeren i husdyrsygdomsloven ved  

 bekendtgørelse nr. 1188 af 22. december 1995 om Veterinærdirektoratets  

 opgaver og beføjelser.
Samme forhold gør sig gældende for så vidt angår  

 spørgsmålet om forholdet til tredjelande, idet dette bygger på delegation af  

 beføjelser fra lovgivningen om husdyrsygdomme, zoonoser, kød, mælk og æg m.v.  

 jf. bekendtgørelse 1188.
 Repræsentation i internationale organer skyldes heller ikke bestemmelser i  

 dyrlægeloven, men det forhold, at det har været hensigtsmæssigt som  

 repræsentanter for Danmark at udnævne eller udsende veterinærer til fora,  

 hvor veterinær kundskab og indsigt var af betydning.
Landbrugsraadet anfører, at det er »afgørende, at  

 veterinærdirektørens tilsagn og beslutniger ikke efterfølgende ændres eller  

 omgøres i ministerium eller direktorat«.
Veterinærdirektøren har ikke  

 hidtil haft en sådan stilling, at hans afgørelser ikke ville kunne påklages  

 til og eventuelt omgøres af ministeren eller af departementet på ministerens  

 vegne.
Etablering af en sådan position vil placere veterinærdirektøren  

 direkte under Folketinget og ikke under den ansvarlige minister.
Der henvises  

 herom til besvarelsen af spørgsmål 1.
 Spørgsmål 13:
 Ministeren bedes kommentere henvendelsen af 14. maj 1997 fra Den Danske  

 Dyrlægeforening, jf. bilag 10.
 Svar:
 Vedrørende Den Danske Dyrlægeforenings bemærkninger om veterinærvæsenets  

 internationale troværdighed og effektivitet i husdyrsygdomsovervågningen og  

 husdyrsygdomsbekæmpelsen henvises til besvarelsen af spørgsmål 11, hvor det  

 anføres, at disse forhold ikke bygger på dyrlægeloven, men på delegation af  

 ministerens kompetencer i andre love, jf. bekendtgørelse nr. 1188 af 22.  

 december 1995 om Veterinærdirektoratets opgaver og beføjelser.  

 Veterinærvæsenets selvstændighed i disse henseender skyldes således ikke  

 regler i dyrlægeloven, men den praktiske arbejdsfordeling inden for et  

 fagligt område mellem departementet og direktoratet.
 For så vidt angår Den Danske Dyrlægeforenings understregning af  

 betydningen af veterinærdirektørens faglige uddannelse som dyrlæge henvises  

 til besvarelsen af spørgsmål 8.
 Spørgsmål 14:
 Ministeren anmodes om teknisk bistand til ændring af lovforslaget, således  

 at veterinærdirektørens selvstændige kompetence i forhold til:
- beredskabet vedrørende smitsomme husdyrsygdomme og bekæmpelsen af disse  

 i henhold til husdyrsygdomsloven, - instruktionsret overfor de respektive faglige afdelinger, - forhandlinger med tredjelande om zoosanitære garantier og andre  

 veterinære krav, - deltagelse i den stående veterinærkomite samt forhandling af zoosanitære  

 forhold i EU-sammenhæng, - deltagelse i den internationale organisation vedrørende epizootier (OIE)  

 samt den europæiske mund- og klovesygekommission (EUFMD) fastsættes direkte i lovforslaget.
 Svar:
 Idet jeg henviser til mine tidligere besvarelser af spørgsmål 1 og 11 skal  

 jeg understrege, at en gennemførelse af et forslag som det i spørgsmålet  

 nævnte vil indebære en væsentlig udvidelse af Veterinærdirektørens kompetence  

 i forhold til den nuværende retstilstand, ligesom det vil indebære, at  

 Veterinærdirektøren som embedsmand i de nævnte tilfælde refererer direkte til  

 Folketinget uden om den ansvarlige minister.
 Dette er en i dansk forfatningsret relativt usædvanlig konstruktion, der  

 mig bekendt tidligere kun har været anvendt i forhold til Folketingets  

 ombudsmand og Rigsrevisor.
 Jeg skal derfor understrege, at det på grund af den meget korte  

 besvarelsesfrist ikke har været muligt at forelægge spørgsmålet for hverken  

 Justitsministeriets lovkontor for så vidt angår konstruktionens anvendelighed  

 på et almindeligt administrativt område, herunder forholdet til grundlovens §  

 3, eller for Udenrigsministeriet med henblik på en vurdering af  

 konstruktionens implikationer i forhold til tingets mandatgivning i  

 Europaudvalget i forbindelse med indgåelse af EU-retsakter på området.
 En bestemmelse med det ønskede indhold kunne udformes således:
 ÆndringsforslagAf . . .
 Til § 1 1) Nr. 1 udgår.
 2) Nr. 2, der bliver nr. 1, affattes således:
»Kapitel 1 Anvendelsesområde § 1. Loven omfatter Veterinærdirektørens  

 beføjelser, retten til at udøve dyrlægegerning, dyrlægers rettigheder og  

 pligter samt Det Veterinære Sundhedsråd.
 Stk. 2. Veterinærdirektøren udøver selvstændigt de beføjelser, der  

 måtte være tillagt Fødevareministeren inden for beredskabet vedrørende  

 smitsomme husdyrsygdomme og bekæmpelsen af disse i henhold til  

 husdyrsygdomsloven.
Stk. 3. Veterinærdirektøren forestår selvstændigt internationale  

 forhandlinger i forbindelse med den Europæiske Unions administration og  

 regelfastsættelse på det zoosanitære område, herunder arbejdet i den stående  

 veterinærkomite, forhandlinger i OIE og den europæiske mund- og  

 klovesygekommission, samt med tredjelande for så vidt angår zoosanitære  

 garantier og andre veterinære krav.« 3) Nr. 3-22 bliver herefter nr. 2-21.
 Jeg skal under henvisning til min tidligere besvarelse af udvalgets  

 spørgsmål 1 og 11 understrege, at jeg ikke kan støtte ændringsforslaget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde og har herunder stillet spørgsmål til fødevareministeren, som denne har besvaret skriftligt.
 Der er af fødevareministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 fødevareministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til vedtagelse med det af fødevareministeren og det af  

 mindretallet stillede ændringsforslag.
Ændringsforslag Til § 1Af et mindretal (FP):
 1) I den under nr. 2 foreslåede affattelse af § 1  

 indsættes efter stk. 1 som nyt stykke:
»Stk. 2. Veterinærtjenesten udgør en del af Veterinær- og  

 Fødevaredirektoratet og ledes af en veterinærdirektør, der inden for sit  

 embedsområde refererer direkte til ministeren for fødevarer, landbrug og  

 fiskeri.« Til § 2Af fødevareministeren, tiltrådt af udvalget:
 2) I § 2 ændres »1. juni 1997« til: »15.  

 juni 1997«.
Bemærkninger Til nr. 1 Baggrunden for ændringsforslaget er, at det efter  

 forslagsstillerens opfattelse er nødvendigt med en direkte reference mellem  

 veterinærdirektøren og ministeren, således at Danmark kan fastholde den høje  

 veterinære standard og samtidig signalere ønsket om at fastholde denne til  

 handelspartnere i udlandet.
 Til nr. 2 Lovforslaget kan af tidsmæssige grunde ikke træde i kraft den 1.  

 juni 1997, og ikrafttrædelsen foreslås derfor udskudt til den 15. juni 1997.
Erling Christensen (S) Peter Christensen (S) Eva Fatum (S) Erik Mortensen  

 (S) Frederik Nørgaard (S) Kristen Touborg (SF) nfmd.
Vibeke Peschardt (RV)  

 Bent Hindrup Andersen (EL) Ole Vagn Christensen (S) Christian Mejdahl (V)  

 Bodil Thrane (V) Mariann Fischer Boel (V) fmd.
Kim Mouritsen (V) Lene  

 Espersen (KF) Henning Grove (KF) Peder Sønderby (V) Niels Højland (FP)  

 Centrum-Demokraterne og Dansk Folkeparti havde ikke medlemmer i udvalget.
