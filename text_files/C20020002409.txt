Cirkulære om anmeldelse og godkendelse  

 af elektroniske  

 journaler og elektroniske dokumenthåndteringssystemer (til samtlige ministerier) I medfør af § 3, stk. 2, og § 5 i  

 bekendtgørelse nr. 554 af 31. maj 2001 om offentlige arkivalier og om  

 offentlige arkivers virksomhed fastsættes:
Område § 1. Bestemmelserne i dette cirkulære  

 gælder for statslige myndigheder og domstolene (herefter benævnt  

 myndigheder).
 § 2. Bestemmelserne i dette cirkulære  

 gælder for følgende elektroniske arkivsystemer:
1)	systemer med elektronisk registrering af sager og dokumenter og  

 arkivering af alle dokumenter på papir (elektroniske  

 journalsystemer) 2) 	systemer med elektronisk registrering af sager og dokumenter og  

 arkivering af dokumenter både på papir og i elektronisk form  

 (elektroniske sags- og dokumenthåndteringssystemer (EDH- og  

 ESDH-systemer)) 3) 	systemer med elektronisk registrering af sager og dokumenter og  

 elektronisk arkivering af alle dokumenter (elektroniske sags- og  

 dokumenthåndteringssystemer (EDH- og ESDH-systemer)) Anmeldelse § 3. Myndigheder skal anmelde nye systemer som  

 nævnt i § 2 til Statens Arkiver.
 Stk. 2. Anmeldelse skal foretages senest 3 måneder inden  

 de tages i brug.
Stk. 3. Anmeldelse skal endvidere foretages i forbindelse  

 med 1)	arkivperiodens udløb 2)	væsentlig ændring af fremfindingssystemet 3)	væsentlig ændring af systemets  

 anvendelsesområde 4)	væsentlig ændring af registreringsdelens struktur og  

 indhold 5)	hel eller delvis overgang til elektronisk arkivering af  

 dokumenter.
 Stk. 4. Systemer, der skal anvendes af flere myndigheder, skal  

 anmeldes af den myndighed, som forestår indførelse, udvikling og  

 vedligeholdelse af systemerne.
 § 4. Anmeldelse skal foretages på Statens  

 Arkivers anmeldelsesskema.
 Stk. 2. Anmeldelsen skal vedlægges:
1)	beskrivelse af fremfindingssystemet 2)	udkast til instruks for anvendelsen af systemet 3)	teknisk dokumentation af systemets logiske opbygning.
 Stk. 3. Hvis systemet ikke implementeres som en relationel  

 database, skal anmeldelsen desuden indeholde en redegørelse for,  

 hvordan en arkiveringsversion i form af en relationel database kan  

 produceres, jf. gældende regler herfor.
Godkendelse § 5. Et system må ikke tages i brug,  

 før Statens Arkivers godkendelse foreligger.
 Stk. 2. I forbindelse med godkendelsen fastsætter  

 Statens Arkiver bestemmelser om tidspunkt for aflevering af systemer, som  

 skal bevares.
Afgrænsning § 6. Anvendelsesområdet for et system som  

 nævnt i §2 skal være organisatorisk og emnemæssigt  

 afgrænset.
 Stk. 2. For et system, som nævnt i § 2, nr. 2,  

 skal følgende krav desuden opfyldes:
1)	der skal være en klar organisatorisk eller emnemæssig  

 afgrænsning af de områder, hvor der anvendes papirarkivering, og  

 af de områder, hvor der anvendes elektronisk arkivering, 2)	overgangen fra papirarkivering til elektronisk arkivering skal  

 gælde alle dokumenter og sager indenfor det pågældende  

 område og ske på samme dato.
 § 7. Elektroniske arkivsystemer skal opdeles i  

 arkivperioder på ca. 5 år.
§ 8. Der skal foretages periodeskift i et  

 elektronisk arkivsystem når 1)	arkivperioden udløber, jf. § 7 2)	der sker væsentlig ændring af fremfindingssystemet 3)	der sker væsentlig ændring af systemets  

 anvendelsesområde 4)	der sker væsentlig ændring af registreringsdelens  

 struktur og indhold.
Indretning og drift § 9. Et elektronisk arkivsystem skal være  

 indrettet på en måde, der sikrer præcis og  

 fyldestgørende fremfinding af sagligt sammenhørende  

 dokumenter.
 Stk. 2. Myndigheden skal i forbindelse med anmeldelse  

 redegøre for, hvordan sagligt sammenhørende dokumenter skal  

 kunne fremfindes i en arkiveringsversion.
 § 10. I systemer som nævnt i §2, nr. 2-3,  

 skal der om hvert dokument registreres lagringsform.
 § 11. I et system, der anvendes af flere  

 myndigheder, skal det fremgå af sags- eller dokumentregistreringen,  

 hvilken af de myndigheder, der anvender systemet, der har registreret sagen  

 eller dokumentet.
 Stk. 2. I et system, som nævnt i §2, nr. 1-2, hvor der  

 skal dannes særskilte kontorarkiver, skal det fremgå af sags-  

 eller dokumentregistreringen, hvilket kontor der har registreret sagen eller  

 dokumentet.
 § 12. Myndigheden skal udarbejde en instruks for  

 anvendelse af hvert elektronisk arkivsystem med registrering af dokumenter,  

 der benyttes af myndigheden.
Stk. 2. Instruksen skal bidrage til at sikre myndighedens  

 varetagelse af arkivmæssige hensyn og skal bl.a. indeholde A:	for samtlige systemer:
1)	beskrivelse af fremfindingssystemet samt regler for brugen  

 heraf B:	for systemer som nævnt i § 2, nr. 1, tillige:
1)	procedure for arkivering af sager C:	for systemer som nævnt i § 2, nr. 2-3, tillige:
1)	beskrivelse af indskanningsprocedure 2)	beskrivelse af procedure for registrering og arkivering af  

 dokumenter, som ikke indskannes eller kun indskannes delvist 3)	beskrivelse af, hvilke dokumentformater der arkiveres i systemet 4)	beskrivelse af procedure for konvertering af dokumenter til  

 arkiveringsversionens dokumentformat, herunder beskrivelse af procedure for  

 umiddelbar konvertering til og lagring i arkiveringsversionens  

 dokumentformat, hvor dette til sikring af bevaring er  

 nødvendigt.
Ikrafttrædelse § 13. Cirkulæret træder i kraft den  

 15. marts 2002 Stk. 2. Cirkulære nr. 5 af 14. januar 2000 ophæves.
