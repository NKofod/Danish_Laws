Fejlmedicinering som følge af  

 fejlskrivning af ordination i medicinskema Det er Patientklagenævnets opfattelse, at det er  

 nødvendigt at udvise særlig påpasselighed i forbindelse  

 med behandling af patienter med kemoterapi, idet der ofte er tale om  

 lægemidler med alvorlige bivirkninger.
Patientklagenævnet fandt, at de sygeplejersker, der  

 ophældte medicin til den pågældende patient i perioden fra  

 den 27. til den 31. juli burde have foretaget en selvstændig vurdering  

 af, om den ordination af Lomustine, der fremgik af medicinkardex, var i  

 overensstemmelse med normal praksis.
Patientklagenævnet lagde  

 vægt på, at det af afdelingens retningslinjer for behandling af  

 patienter med Lomustine fremgår, at Lomustine gives peroralt som  

 éngangsdosis, og at ordinationen overført til medicinkardex  

 således var afvigende fra sædvanlig praksis.
Patientklagenævnet fandt herefter, at de  

 sygeplejersker, der ophældte medicin til den pågældende  

 patient i perioden fra den 27. til den 31. juli udviste manglende omhu og  

 samvittighedsfuldhed, da de burde have reageret på den  

 usædvanlige ordination i medicinkardex og sikret sig, at denne var  

 korrekt.
Nævnet fandt endvidere, at den sygeplejerske, der  

 overførte ordinationen fra journalen til medicinkardex, havde udvist  

 manglende omhu.
