Skattefrit datterselskabsudbytte   spaltning  

 succession Spørgsmål Vil udbytte, som er deklareret fra selskabet A til  

 holdingselskabet B ApS den 16. juni 2000 på baggrund af  

 årsregnskabet 1999/2000, anses som skattefrit datterselskabsudbytte,  

 jfr. selskabsskattelovens § 13, stk. 1, nr. 2, selv om B spaltes med  

 regnskabsmæssig virkning pr. 01.05.2000.
Svar Ja - Se sagsfremstilling og begrundelse Sagsfremstilling og begrundelse Aktionærerne i selskabet A gennemførte pr.  

 18.11.1999 en skattefri aktieombytning, hvorved man stiftede holdingselskabet  

 B ApS pr. denne dato.
På grundlag af årsregnskabet 01.05.1999 -  

 30.04.2000 deklarerede man på A´s ordinære generalforsamling den  

 16. juni 2000 et udbytte til B.
På daværende tidspunkt havde  

 holdingselskabet ikke ejet aktierne i datterselskabet i et år.
Ved brev af 28. september 2000 modtog holdingselskabet B  

 tilladelse til gennemførelse af en skattefri ophørsspaltning  

 pr. 1. maj 2000. Det blev ved tilladelsen forudsat, at selskabet blev  

 omdannet til et aktieselskab.
Selskabet blev omdannet fra et anpartsselskab  

 til et aktieselskab på en ekstraordinær generalforsamling i  

 selskabet afholdt den 12. oktober 2000. Den 26. oktober blev spaltningsplanen  

 underskrevet, hvorefter den blev bekendtgjort.
Rådgivers bemærkninger På tidspunktet for den ordinære  

 generalforsamling den 16. juni 2000, hvor der deklareredes udbytte til  

 holdingselskabet B, havde B som anført ikke ejet aktierne i et  

 år, hvilket krav imidlertid efterfølgende opfyldtes, jfr.  

 selskabsskattelovens § 13, stk. 1, nr. 2, og ligningsvejledningen 1999,  

 S.C.1.2.4.4.1.
På tidspunktet for gennemførelsen af den  

 skattefri spaltning ville holdingselskabet have ejet datterselskabet i mere  

 end et år.
Da selskabet imidlertid påtænktes spaltet med  

 regnskabsmæssig virkning pr. den 1. maj 2000, hvor holdingselskabet  

 alene havde ejet aktierne i ca. 1/2 år, ønskedes  

 Ligningsrådets stillingtagen til, hvorvidt det udbytte, der  

 deklareredes den 16. juni 2000, kunne anses som skattefrit udbytte, jf.  

 selskabsskattelovens § 13, stk. 1, nr. 2, jf. successionsprincippet i  

 fusionsskattelovens § 15 b, jf. § 8, herunder særligt § 8, stk. 4.
Den skatteansættende myndigheds udtalelse Ifølge fusionsskattelovens § 15, stk. 2  

 gælder lovens § 8 om successionsprincipperne også ved anvendelse  

 af de skattefrie spaltningsregler.
Lovens § 8 indebærer, at det  

 modtagende selskab fuldt ud vil indtræde i det indskydende selskabs  

 sted for så vidt angår anskaffelsestidspunkter, - summer og  

 -hensigter for de aktiver og passiver, som er i behold ved spaltningen.
 Med baggrund i dette var det skatteafdelingens opfattelse,  

 at det, uanset at anparterne pr. spaltningsdatoen ikke havde været ejet  

 i 12 måneder, kunne anerkendes, at det udloddede udbytte pr. 16. juni  

 2000 ansås for skattefri efter bestemmelsen i selskabsskattelovens §  

 13, stk. 1, nr. 2.
 Der henvistes til afgørelsen i TfS 1998.490 (LR)  

 som uanset kommentaren i resuméet findes anvendelig også efter  

 ændringen af selskabsskattelovens § 13, stk. 1, nr. 2. Det blev  

 forudsat, at udlodningen blev fordelt forholdsmæssigt i de 2 modtagende  

 selskaber.
Ligningsrådets afgørelse Det var Ligningsrådets opfattelse, at  

 successionsprincippet i fusionsskattelovens § 8 skulle medføre, at  

 datterselskabet A i forbindelse med opgørelsen af de modtagende  

 selskabers skattepligtige indkomst skulle anses for anskaffet af de 2  

 modtagende selskaber på samme tidspunkt, som af det indskydende  

 selskab, hvilket ville sige den 18. november 1999. Dette tidspunkt  

 ansås for afgørende for ejertid i relation til beskatning efter  

 selskabsskattelovens § 13, stk. 1, nr. 2, hvorfor spørgsmålet  

 besvaredes bekræftende.
