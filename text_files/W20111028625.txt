Offererstatningsloven § 1  nævnets stillingtagen til, om skaden skyldes en straffelovsovertrædelse, nævnets j.nr. 09-520-14232 Ansøger var passager i en bil.
Hendes ægtefælle var fører af bilen.
Da bilen holdt for rødt i et kryds, blev manden knivoverfaldet af 4 mænd ind gennem bilens åbne vindue.
Ansøger sad så tæt på sin mand, at hun fik blod på sig som følge af overfaldet.
Overfaldet var så voldsomt, at ægtefællen ifølge en læge ville være død af blodtab, hvis han ikke hurtigt var kommet under behandling.
 Ingen af de 4 overfaldsmænd var ovre i ansøgers side af bilen, ligesom døren var låst og vinduet i hendes side rullet op.
 Nævnet anså ansøger for at være så tæt på begivenhedernes centrum, at forholdet var omfattet af offererstatningsloven.
