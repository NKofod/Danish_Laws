Landsskatteretskendelse vedr.
CFC-beskatning Klagen vedrører Ligningsrådets bindende forhåndsbesked af 19.  

 november 2002 offentliggjort i SKM2002.628.LR /TfS 2003, 48.
Landsskatterettens  

 afgørelse Spørgsmålet til Ligningsrådet var:
Skal B ved angivelse af dets skattepligtige indkomst anse C og D  

 for at have afstået aktiver og passiver omfattet af kursgevinstloven og  

 aktieavancebeskatningsloven, jf. selskabsskattelovens § 32, stk. 8, hvis B  

 efterfølgende afstår alle aktier i E til et koncernselskab, som ikke er  

 omfattet af kontrolbestemmelsen i selskabsskattelovens § 32, stk. 6 ? Ligningsrådets besvarelse var: Ja.
 Landsskatteretten ændrer afgørelsen til Nej.
Sagens oplysninger A Plc. er et børsnoteret engelsk selskab og en af verdens  

 største multinationale koncerner inden for reklamebranchen.
A Plc. har i de  

 seneste år opkøbt konkurrerende virksomheder og har som en del af disse opkøb  

 indirekte erhvervet 2 danske holdingselskaber.
I forbindelse med en planlagt  

 sammenlægning af en række virksomheder med samme forretningsområder overvejer  

 A  

 Plc. nu, i hvilket omfang sammenlægningen skal ske under en dansk  

 holdingstruktur.
Denne skal i givet fald som udgangspunkt være struktureret  

 således, at B Plc. eller et koncernforbundet selskab skal eje 100 % af et  

 dansk  

 holdingselskab (F), som igen skal eje 100 % af et andet dansk holdingselskab  

 (B). B skal indledningsvis eje 100 % af et hollandsk holdingselskab (E). E  

 vil  

 indledningsvis eje et antal selskaber beliggende såvel i som udenfor Holland.  

 Der kan være tale om selskaber, som driver aktiv virksomhed inden for  

 reklamebranchen (E-selskaber), men der kan også være tale om lokale  

 holdingselskaber (C-selskaber), idet selskaberne i en række lande vil have  

 behov for at anvende et lokalt holdingselskab.
Lokale C-selskaber kan således  

 være ejere af lokale operative selskaber (D-selskaber), som udelukkende  

 arbejder aktivt inden for reklamebranchen.
Det skal herefter forudsættes, at F overfører alle aktier i B  

 til et udenlandsk selskab i A-koncernen.
Der blev i denne forbindelse stillet  

 en række spørgsmål til Ligningsrådet vedrørende de skattemæssige konsekvenser  

 af en eventuel CFC-beskatning efter selskabsskattelovens § 32.
Ved besvarelsen skal det forudsættes, at de udenlandske  

 selskaber E, C og D opfylder betingelsen i selskabsskattelovens § 32 om, at  

 de  

 enkelte selskabers samlede udenlandske indkomstskat er mindre end 75 % af den  

 skat, datterselskabet skulle have betalt i Danmark, hvis dets indkomst var  

 opgjort efter danske regler.
Videre skal det forudsættes, at E opfylder  

 betingelsen om, at selskabets CFC-indkomst udgør mere end 1/3 af  

 datterselskabets samlede skattepligtige indkomst opgjort efter danske regler.  

 Selskabet er således omfattet af CFC-reglerne.
 Endvidere skal det forudsættes, at de lokale holdingselskaber og  

 de lokale driftsselskaber har en CFC-indkomst, der udgør mindre end 1/3 af  

 det  

 enkelte selskabs samlede skattepligtige indkomst, hvis der ses bort fra den  

 fiktive afståelse af aktiver og passiver omfattet af kursgevinstloven og  

 aktieavancebeskatningsloven, jf. selskabsskattelovens § 32, stk. 8.
 Derimod skal det antages, at de lokale holdingselskaber og de  

 lokale driftsselskaber vil have en CFC-indkomst, der udgør mere end 1/3 af  

 det  

 enkelte selskabs samlede skattepligtige indkomst, hvis der tages hensyn til  

 den  

 fiktive afståelse af aktiver og passiver omfattet af kursgevinstloven og  

 aktieavancebeskatningsloven, jf. selskabsskattelovens § 32, stk. 8.
Der blev stillet 8 spørgsmål til Ligningsrådet vedrørende  

 forståelsen af reglerne i selskabsskattelovens § 32, herunder blev der spurgt  

 om Fs salg af alle aktier i B ville føre til, at CFC-beskatning, som  

 indtil  

 salget skulle foretages i F, ophører, og der etableres en ny CFC-beskatning  

 med  

 B som moderselskab, jf. selskabsskattelovens § 32. Dette blev besvaret  

 bekræftende.
Denne besvarelse er ikke påklaget til Landsskatteretten.
Ligningsrådets  

 afgørelse Den fiktive afståelsesbeskatning efter selskabsskattelovens §  

 32, stk. 8, indtræder, hvis aktier i det udenlandske CFC-selskab bliver solgt  

 til et selskab eller en person, som ikke i forvejen er en del af den  

 kontrollerende ejerkreds i CFC-selskabet.
Hvis B  efter Fs salg  

 af aktierne i  

 B  afstår alle aktier i E til et koncernselskab, som ikke er omfattet  

 af den  

 kontrollerende ejerkreds, jf. selskabsskattelovens § 32, stk. 6, finder  

 selskabsskattelovens § 32, stk. 8, anvendelse.
Såvel aktierne i E som  

 aktierne  

 i Hs, Cs og Gs må i den forbindelse anses for at være  

 solgt.
 Repræsentanten har ønsket forudsat, at C og D opfylder  

 betingelsen om lav beskatning, og at C og D kun opfylder betingelsen om, at  

 mere end 1/3 af selskabernes samlede skattepligtige indkomst udgør  

 CFC-indkomst, hvis der ved denne bedømmelse skal tages hensyn til den fiktive  

 afståelsesbeskatning efter selskabsskattelovens § 32, stk. 8.
 Set i lyset heraf drejer spørgsmål 2 d sig derfor om  

 fortolkningen af selskabsskattelovens § 32, stk. 8, der kan fortolkes på 2  

 måder.
 Efter den ene fortolkning finder selskabsskattelovens § 32, stk.  

 8, kun anvendelse på fiktive avancer, der oppebæres af datterselskaber, der i  

 forvejen i kraft af andre finansielle indtægter opfylder betingelserne for at  

 være inddraget under CFC-beskatning i det pågældende indkomstår, jf.  

 selskabsskattelovens § 32, stk. 1, nr. 2.
 Efter den anden fortolkning skal fiktive avancer som omhandlet i  

 selskabsskattelovens § 32, stk. 8, tillige medregnes ved opgørelsen af, om et  

 datterselskab opfylder betingelserne for at være inddraget under  

 CFC-beskatning  

 i det pågældende indkomstår, jf. selskabsskattelovens § 32, stk. 1, nr. 2.
 En umiddelbar læsning af lovteksten i selskabsskattelovens § 32  

 taler mest i retning af, at den første fortolkning er rigtig, således at  

 datterselskaberne ikke ville være omfattet af CFC-beskatning.
 Der må imidlertid lægges afgørende vægt på, at bestemmelsen om  

 fiktive avancer, da den blev indsat i selskabsskattelovens § 32 ved lov nr.  

 1026 af 21.12.1998, havde til formål at inddrage datterselskaber, der kun  

 havde  

 fiktive avancer, under CFC-beskatning i afståelsesåret, jf. bemærkningerne  

 til  

 lovforslag L 53 1998/99. Der er henvist til følgende bemærkninger:
 Reglerne for opgørelse af moderselskabets indkomst foreslås  

 udvidet med en bestemmelse om, at der ved overdragelse af aktier i  

 datterselskabet til et selskab eller en person uden  

 for den ejerkreds, som kontrollerer eller har  

 væsentlig indflydelse på datterselskabet, ved opgørelsen af moderselskabets  

 indkomst skal medregnes til den indkomst, som datterselskabet ville have  

 oppebåret, hvis samtlige aktiver og passiver omfattet af kursgevinstloven var  

 afstået af datterselskabet til handelsværdien på samme tidspunkt  dog  

 højeste  

 et beløb forholdsmæssigt svarende til den overdragne del af aktierne.
Bestemmelsen skal ses i sammenhæng med den foreslåede ændring af  

 aktieavancebeskatningslovens § 2 a, jf. lovforslagets § 5, og er nødvendig  

 for  

 at imødegå den situation, at et CFC-selskab f.eks. anbringer sine aktiver i  

 uforrentede obligationer, der først indfries efter udløbet af den  

 treårsperiode, der er omhandlet heri (jf. bemærkningerne til lovforslagets §  

 5,  

 stk. 2). Efter de tre år, men før indfrielsen af obligationerne, sælges  

 aktierne i CFC-selskabet.
Der bliver ikke tale om CFC-beskatning i de tre år,  

 da der ikke vil være nogen indkomst, men betingelserne for skattefrihed for  

 aktieavancen ville alligevel være opfyldt, uanset at der slet ikke har funder  

 nogen beskatning sted, og der heller ikke senere vil gøre det   Der er tillige lagt vægt på, at det fremgår af bemærkningerne  

 til selskabsskattelovens § 32, jf. § 1, nr. 16, i lovforslag L 99 2001/02, 2.  

 samling, jf.
Folketingstidende 2001/2, 2. samling, Tillæg A, side 2638, at  

 der  

 ikke ved nyaffattelsen af selskabsskattelovens § 32 er tilsigtet nogen  

 ændring  

 i hovedområdet for, hvilke indkomster der skal anses for omfattet af  

 CFC-reglerne.
 Ligningsrådet har derfor besvaret spørgsmålet med et Ja.
Klagerens  

 påstand og argumenter Der er nedlagt påstand om, at fiktive avancer som omhandlet i  

 selskabsskattelovens § 32, stk. 8, ikke skal medregnes ved opgørelsen af, om  

 et  

 datterselskab opfylder betingelserne for at være omfattet af reglerne om  

 CFC-beskatning, idet sådanne fiktive avancer ikke er nævnt i  

 selskabsskattelovens § 32, stk. 5.
Det er til støtte herfor bl.a. anført, at selskabsskattelovens §  

 32, stk. 5 indeholder en udtømmende oplistning af hvilke indkomster, der skal  

 medregnes ved vurderingen af, om det udenlandske datterselskab er omfattet af  

 CFC-beskatning.
Indkomst ved fiktiv afståelsesbeskatning er ikke nævnt i  

 selskabsskattelovens § 32, stk. 5. Fiktiv afståelsesbeskatning skal således  

 ikke indgå i bedømmelsen af, om et udenlandsk datterselskab opfylder  

 betingelsen i selskabsskattelovens § 32, stk. 1, nr. 2. Af de specielle  

 bemærkninger til lovforslag nr.
L 99 2001/02, 2. samling, jf.  

 Folketingstidende  

 2001/02 fremgår følgende:
Det er blevet påpeget, at der i praksis kan være tvivl om  

 afgrænsningen af finansielle indtægter, samt at der bør ske en klar  

 definition  

 af, hvilke indkomstarter der undergives CFC-beskatning.
Det foreslås på denne  

 baggrund, at de relevante indkomster, der kan udløse CFC-beskatning, opremses  

 på en udtømmende liste i stk. 5 (CFC-indkomsten). CFC-beskatningen skal som  

 nævnt forhindre, at mobile indkomster placeres i udlandet for at opnå  

 skattemæssige fordele.
Der foretages derfor en opregning af de indkomstarter,  

 som det må anses for nemt at kunne placere uden for Danmark.
Det drejer sig  

 om  

 renter, kursgevinster på værdipapirer, udbytter, aktieavancer, visse  

 royalties  

 samt indtægter ved finansiel leasing.
Banker og forsikringsselskaber er som  

 nævnt blandt typeeksemplerne på virksomheder, der er omfattet af de nuværende  

 regler og driver virksomhed med mobile indkomster, idet disse former for  

 tjenesteydelser relativt let sælges på tværs af landegrænser.
Der er  

 imidlertid  

 også andre slags selskaber, som driver virksomhed med mobile indkomster,  

 f.eks.  

 finansierings- og investeringsselskaber samt realkreditinstitutter.
Disse  

 selskaber, som driver næring med finansielle indkomster, nævnes udtrykkeligt  

 for at sikre, at de ved opgørelsen af den danske indkomst også får fradrag  

 for  

 hensættelser såvel ved vurderingen af, om der skal betales CFC-skat som ved  

 opgørelsen af den skattepligtige CFC-indkomst. Det fremgår endvidere af bemærkningerne:
Indkomst, der indgår i CFC-indkomsten (§ 32, stk. 5) En af fordelene ved udtrykkeligt at nævne, hvilke  

 indkomstarter, der undergives CFC-beskatning, er, at det bliver mere  

 entydigt,  

 hvad der er CFC-indkomst.
Det fremgår eksempelvis af den foreslåede  

 bestemmelse, at CFC-skattepligtige indkomster og udgifter vedrørende  

 immaterielle aktiver består af royaltybetalinger samt fortjeneste og tab ved  

 afståelse.
Immaterielle aktiver omfatter enhver ophavsret til et litterært,  

 kunstnerisk eller videnskabeligt arbejde, herunder spillefilm, ethvert  

 patent,  

 varemærke, mønster eller model, tegning, hemmelig formel eller  

 fremstillingsmetode eller oplysninger om industrielle, kommercielle eller  

 videnskabelige erfaringer.
Denne definition af immaterielle aktiver svarer  

 til  

 den, der anvendes af OECD i dobbeltbeskatningsoverenskomstsmodellen. Disse citater understøtter, at det alene kan være indkomster  

 opregnet i stk. 5, der kan medføre, at datterselskabet opfylder betingelserne  

 for CFC-beskatning.
Opgørelsen af udenlandske datterselskabers CFC-indkomst samt  

 samlede skattepligtige indkomst er reguleret i selskabsskattelovens § 32,  

 stk.  

 3-4. Skattepligtig fortjeneste og fradragsberettiget tab opgøres ifølge disse  

 bestemmelser på grundlag af faktiske forhold.
Til forskel fra denne  

 bestemmelse  

 omhandler selskabsskattelovens § 32, stk. 8, et fiktivt afståelsesprincip.  

 Såfremt lovgiver havde haft til hensigt, at fiktiv afståelsesbeskatning  

 skulle  

 indgå ved opgørelsen af det udenlandske datterselskabs CFC-indkomst og  

 samlede  

 skattepligtige indkomst, ville dette også have fremgået af  

 selskabsskattelovens  

 § 32, stk. 3-4, som angiver principperne for opgørelsen af udenlandske  

 datterselskabers CFC-indkomst og samlede skattepligtige indkomst.
Selskabsskattelovens § 32, stk. 8, regulerer opgørelsen af det  

 danske moderselskabs skattepligtige CFC-indkomst.
De principper, der fremgår  

 af  

 denne bestemmelse om fiktiv afståelsesbeskatning, kan alene anvendes på det  

 danske moderselskab og i så tilfælde kun som en yderligere CFC-beskatning af  

 moderselskabet  

 efter  

 selskabsskattelovens § 32, stk. 7. Det fremgår således også af de almindelige  

 bemærkninger til lovforslag nr.
L 99 2001/02, 2. samling, at moderselskabets  

 skattepligtige CFC-indkomst ikke er identisk med datterselskabets  

 CFC-indkomst  

 opgjort efter § 32, stk. 3 og 4.
Landsskatterettens  

 bemærkninger og begrundelse Ifølge selskabsskattelovens § 32, stk. 1 og stk. 6, skal  

 moderselskaber, som direkte eller indirekte kontrollerer eller har en  

 væsentlig  

 indflydelse på udenlandske datterselskaber, medregne beløb opgjort efter §  

 32,  

 stk. 7 og 8 ved indkomstopgørelsen, hvis betingelserne i § 32, stk. 1, nr. 1  

 og  

 2 er opfyldt.
B har direkte kontrol over E og gennem dette selskab indirekte  

 kontrol over C og D.
Det må således ved besvarelsen lægges til grund, at B i  

 henhold til selskabsskattelovens 32 skal medregne CFC-indkomst, opgjort efter  

 reglerne i § 32, stk. 7 og 8, fra datterselskaberne ved indkomstopgørelsen, i  

 det omfang datterselskaberne har CFC-indkomst, jf. § 32, stk. 1, nr. 1 og 2  

 opgjort efter § 32, stk. 3 og 5.
 Ifølge selskabsskattelovens § 32, stk. 8, skal moderselskabet,  

 hvis det overdrager aktier i datterselskabet til et selskab uden for den  

 kontrollerende ejerkreds, jf. stk. 6, ved sin indkomstopgørelse medregne den  

 CFC-indkomst, som datterselskabet ville have oppebåret, hvis det havde  

 afstået  

 samtlige aktiver og passiver omfattet af kursgevinstloven og  

 aktieavancebeskatningsloven  

 til handelsværdien på samme tidspunkt.
Hvis B overdrager samtlige aktier i E til et koncernselskab, som  

 ikke er omfattet af kontrolbestemmelsen i selskabsskattelovens § 32, stk. 6,  

 skal B derfor ved indkomstopgørelsen medregne den indkomst, som E, C og D  

 ville  

 have oppebåret, hvis disse selskaber havde afstået samtlige aktiver og  

 passiver  

 omfattet af kursgevinstloven og aktieavancebeskatningsloven.
Det bemærkes, at  

 ved et sådant salg af aktierne i E mister B samtidig den indirekte  

 bestemmende  

 indflydelse over Cs og Ds, der derfor også må anses for  

 overdraget.
Selskabsskattelovens § 32, stk. 5, indeholder en udtømmende  

 opremsning af karakteren af de indtægter og udgifter, som indgår ved  

 opgørelsen  

 af CFC-indkomsten.
Aktiver og passiver omfattet af kursgevinstloven er  

 omfattet  

 af § 32, stk. 5, nr. 2, og aktiver og passiver omfattet af  

 aktieavancebeskatningsloven er omfattet af § 32, stk. 5, nr. 5. Den  

 CFC-indkomst, som opgøres efter reglerne i selskabsskattelovens § 32, stk. 8,  

 er dermed efter sin karakter også omfattet af opremsningen i § 32, stk. 5.
 Ifølge § 32, stk. 5, medregnes imidlertid alene skattepligtige  

 indkomster af de nævnte arter opgjort efter danske regler ved opgørelsen af  

 datterselskabernes CFC-indkomst efter § 32, stk. 1, nr. 2. Betingelsen i §  

 32,  

 stk. 1, om at datterselskabet selvstændigt har CFC-indkomst er derfor ikke  

 opfyldt, da det forudsættes, at de omhandlede indkomster ikke er realiseret.  

 B  

 skal således ikke medregne CFC-indkomst fra disse selskaer opgjort efter §  

 32,  

 stk. 8.
 Besvarelsen af spørgsmål 2d i Ligningsrådets bindende  

 forhåndsbesked ændres derfor til Nej.
