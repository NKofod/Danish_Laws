Medlemmet troede at kurset begyndte mandagen efter end det faktisk var  

 tilfældet.
Ankenævnet fandt efter en konkret vurdering af  

 samtlige oplyste omstændigheder, at udeblivelsen ikke skulle  

 sidestilles med afslag.
 Ankenævnet lagde vægt på, at medlemmet selv rettede  

 henvendelse til kursusstedet den efterfølgende mandag, og at der i  

 sagen i øvrigt ikke var oplysninger om, at medlemmet havde været  

 uvillig til at udarbejde handlingsplan eller at deltage i andre  

 aktiveringstilbud.
Medlemmet var derfor ikke selvforskyldt ledig Ikke selvforskyldt ledig Ankenævnet har behandlet Deres klage på møde den 29.  

 august 2002.
Nævnet traf denne A F G Ø R E L S E Deres udeblivelse den 10. september 2001 fra et tilbud i henhold til  

 individuel handlingsplan, skal ikke sidestilles med afslag på at  

 medvirke til udarbejdelse af en individuel handlingsplan.
De har derfor alene  

 mistet retten til dagpenge fra udeblivelsesdagen og frem til den dag hvor De  

 henvendte Dem til kursusstedet,- dvs. fra den 10. september 2001 til den 17.  

 september 2001.
 Ankenævnet har lagt til grund, at De underskrev handlingsplanen den  

 22. august 2001, og at De den 5. september 2001 blev erindret om kursusstart  

 den 10. september 2001.
 Ankenævnet har videre lagt til grund, at De udeblev fra kurset  

 mandag den 10. september 2001, fordi De i forbindelse med fraflytning fra  

 Deres ægtefælle havde glemt datoen for tilbudets start, og at De  

 i stedet for mødte på kurset mandag den 17. september 2001.
 Ankenævnet finder efter en konkret vurdering af samtlige oplyste  

 omstændigheder, at udeblivelsen ikke skal sidestilles med et  

 afslag.
 Ankenævnet lægger ved denne vurdering vægt på, at  

 De selv rettede henvendelse til kursusstedet den efterfølgende mandag,  

 dvs. den 17. september 2001, og at der i sagen i øvrigt ikke  

 foreligger oplysninger om, at De har været uvillig til at medvirke til  

 udarbejdelse af handlingsplan eller deltagelse i andre aktiveringstilbud.
 Ankenævnet henviser til lov om arbejdsløshedsforsikring m.v.,  

 § 63, stk. 1, nr. 4, samt direktoratets bekendtgørelse nr. 1073 af 21.  

 december 1998 om selvforskyldt ledighed § 14, stk. 2 og stk. 3, § 22 og § 28,  

 samt direktoratets bekendtgørelse nr. 1353 af 20. december 2000 om  

 rådighed, § 33.
 Ankenævnet ændrer således direktoratets afgørelse  

 af 10. januar 2002.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
Xxx Arbejdsdirektoratet 1. Sagsforløb Arbejdsdirektoratet fremstillede sagen på denne måde:
"Den 16. august 2001 blev Deres individuelle handlingsplan revideret.
De  

 underskrev handlings-planen den 22. august 2001. De indgik denne aftale med  

 AF om et tilbud om deltagelse i et særligt  

 jobsøgningsforløb i perioden fra den 10. september 2001 til den  

 5. oktober 2001. Det fremgår af handlingsplanen, at De er i  

 aktivperioden, og at De havde fået udleveret klagevejledning over  

 tilbuddet og handlingsplanen.
De fik samtidig udleveret ansøgning om  

 uddannelsesgodtgørelse.
 Den 22. august 2001 ansøgte De således om  

 uddannelsesgodtgørelse.
 A-kassen skrev herefter til Dem den 5. september 2001, at De var bevilget  

 uddannelsesgodtgørelse i perioden fra den 10. september 2001 til den  

 5. oktober 2001.
A-kassen skrev igen til Dem den 17. september 2001, at AF havde meddelt,  

 at De ikke havde overholdt Deres handlingsplan.
A-kassen bad om Deres  

 redegørelse for forholdet og oplyste, at udbetaling af dagpenge var  

 sat i bero.
De forklarede den 18. september 2001 om forholdet, at årsagen til  

 udeblivelsen var, at De havde taget fejl af datoerne.
De havde først  

 den 17. september om morgenen opdaget, at kurset skulle være startet  

 den 10. september.
De var herefter taget ind på kurset.
Den 25. september 2001 traf a-kassens afdeling afgørelse om, at De  

 havde mistet retten til dag-penge, da De uden gyldig grund havde  

 afslået et tilbud i aktivperioden.
De ville igen være berettiget  

 til dagpenge, når De havde haft 1924 timers ustøttet arbejde  

 inden for 3 år.
 Den afgørelse klagede De over den 4. oktober 2001. De  

 anfører i klagen igen, at De havde taget fejl af datoerne, og da De  

 havde henvendt Dem på kurset, havde De fået at vide, at det var  

 for sent at deltage.
De oplyser endvidere, at De gennem hele Deres ledighedsforløb har  

 deltaget aktivt i tilbud og kurser - også kurser som De selv havde  

 fundet - og også dette kursus, havde De set frem til.
Endelig  

 gør De opmærksom på, at De er midt i en flytning fra Deres  

 ægtefælle og børn, hvorfor Deres tanker måske kan  

 have været andre steder.
 Sagen blev herefter oversendt til a-kassens hovedledelse.
 Ved afgørelse af 12. november 2001 fastholdt hovedledelsen  

 afdelingens afgørelse.
Den 28. november 2001 klagede De over afgørelsen.
De  

 anfører, at dårlig hukommelse og flyt-ningen fra Deres  

 ægtefælle var årsagen til udeblivelsen.
De havde  

 først en uge efter opdaget, at De var for sent ude.
Det var ikke en  

 bevidst undladelse af at opfylde Deres handlingsplan.
De var alligevel taget  

 af sted til kurset men havde ikke kunnet deltage på grund af det for  

 sene fremmøde.
 A-kassen sendte Deres klage til direktoratet den 10. december 2001, og  

 direktoratet skrev den 17. december 2001 til Dem, at sagen var modtaget.
 A-kassens afdeling oplyste den 10. januar 2001 telefonisk til  

 direktoratet, at De i forbindelse med ledighed efter et  

 jobtræningsforløb modtog brev fra a-kassen af 12. marts 2001.  

 A-kassen havde blandt andet  vedlagt direktoratets pjece "Om at være  

 selvforskyldt ledig". De vejledes i denne pjece om konsekvenserne for  

 dagpengeretten ved udeblivelse fra tilbud i henhold til en hand-lingsplan,  

 når man er i aktivperioden.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 10. januar 2002 denne afgørelse:
 "De har mistet retten til dagpenge fra den 10. september 2001.
De kan igen få ret til dagpenge, når De har arbejdet i 1924  

 timer inden for 3 år.
Det er en betingelse, at arbejdet er  

 udført på almindelige løn- og arbejdsvilkår, og der  

 må ikke være givet offentlige tilskud til arbejdet.
Begrundelse Et medlem er selvforskyldt ledig, hvis medlemmet i aktivperioden  

 afslår et tilbud efter en hand-lingsplan uden en gyldig grund.
 Der henvises til § 14, stk. 2, jf. § 22, i dagældende  

 bekendtgørelse nr. 1073 af 21. december 1998 om selvforskyldt  

 ledighed.
 Ifølge bekendtgørelsens § 14, stk. 3, sidestilles det med et  

 afslag på et tilbud, hvis medlemmet undlader at påbegynde  

 tilbudet efter handlingsplanen.
 Et medlem, der er selvforskyldt ledig i medfør af §§ 14-16, mister  

 retten til dagpenge, jf. § 28, stk. 1, i bekendtgørelsen.
Der er dog ikke tale om selvforskyldt ledighed, hvis der har været  

 en såkaldt gyldig grund til afslaget.
Gyldige grunde har som hovedregel  

 relation til arbejdsmarkedet og vil ikke være personlige grunde.
De  

 gyldige grunde er udtømmende nævnt i § 22, stk. 1, i  

 bekendtgørelsen.
 Direktoratet har lagt til grund, at De var i aktivperioden, da Deres  

 individuelle handlingsplan blev revideret den 16. august 2001. De indgik i  

 den forbindelse aftale med AF om, at De i perioden fra den 10. september 2001  

 til den 5. oktober 2001 skulle deltage i et særligt  

 jobsøgningsforløb.
 Direktoratet har lagt vægt på, at De underskrev den reviderede  

 handlingsplan den 22. august 2001.
 Direktoratet finder på denne baggrund, at De har været  

 indforstået med, at De skulle deltage i tilbudet efter  

 handlingsplanen.
 Der er lagt vægt på, at De udeblev fra forløbet den 10.  

 september 2001.
 Ifølge Deres egen forklaring fordi, De havde taget fejl af datoen  

 for start, og fordi Deres tanker havde været andre steder på  

 grund af flytning fra Deres ægtefælle.
 Direktoratet har også lagt vægt på a-kassens oplysning  

 om, at De i den pjece om selvforskyldt ledighed, som a-kassen sendte til Dem  

 den 12. marts 2001, blev vejledt om konsekvenserne af at udeblive fra et  

 tilbud i aktivperioden.
 Videre er der lagt vægt på, at De kort før tilbudets  

 start, ved a-kassens brev af den 5. september 2001 om bevilget  

 uddannelsesgodtgørelse, blev erindret om, at tilbudet skulle starte  

 den 10. september 2001.
 Det er således direktoratets vurdering, at det burde have  

 stået Dem klart, hvornår De skulle møde.
 Deres forglemmelse er ikke en gyldig grund efter § 22 i  

 bekendtgørelsen til at udeblive.
 På denne baggrund vurderer direktoratet, at De ikke havde en gyldig  

 grund til at undlade at møde i tilbudet, jf. § 22 i  

 bekendtgørelsen.
 De har derfor mistet retten til dagpenge fra den 10. september 2001, jf.  

 bekendtgørelsens § 28, stk. 1.
 De kan igen få dagpenge, når De har haft arbejde i fagets  

 fulde, sædvanlige arbejdstid i mindst 1.924 timer inden for de sidste 3  

 år, jf. § 28, stk. 2, i bekendtgørelsen og § 53, stk. 2, i lov  

 om arbejdsløshedsforsikring m.v. ".
3. Klagen til ankenævnet De klagede den 16. januar 2001 over direktoratets afgørelse til  

 ankenævnet.
 De anførte følgende i klagen:
" Som jeg skrev i min oprindelige klage til xx a-kasse skyldes min  

 udeblivelse fra kurset simpelthen dumhed- eller dårlig hukommelse.
Jeg  

 var midt i en flytning fra min kone og vores børn og havde pga. dette  

 ikke det helt store overskud eller overblik.
Jeg opdagede først en uge  

 efter kursusstart, at jeg var for sent ude.
Der var ikke tale om, at jeg  

 bevidst undlod at opfylde min handlingsplan.
Jeg tog alligevel afsted til  

 kurset, men kunne ikke deltage pga. det for sene fremmøde.
Jeg håber, at man i behandlingen af denne klage vil tage hensyn til,  

 at jeg faktisk havde til hensigt at deltage, men blot havde fået rodet  

 med datoerne." 4. Arbejdsdirektoratets bemærkninger til klagen Direktoratet oversendte den 22. januar 2002 Deres klage til behandling i  

 ankenævnet.
 Direktoratet anførte, at der ikke var fremkommet nye oplysninger  

 der gav anledning til at ændre afgørelsen.
5. Nyt efter klagen Intet nyt.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001 § 63. Dagpenge må ikke udbetales til et medlem, hvis ledighed  

 skyldes, ...
 4) at medlemmet uden fyldestgørende grund afslår at medvirke  

 til udarbejdelse eller revision af en individuel handlingsplan, afslår  

 eller afbryder et tilbud i henhold til en individuel handlingsplan efter lov  

 om en aktiv arbejdsmarkedspolitik eller afslår eller afbryder en  

 uddannelse, som Arbejds-formidlingen vurderer vil øge mulighederne for  

 beskæftigelse.
Direktoratets bekendtgørelse nr. 1073 af 21. december 1998 om  

 selvforskyldt ledighed § 14, stk. 2. Et medlem er selvforskyldt ledig, hvis medlemmet i  

 aktivperioden afslår et tilbud efter § 33 i lov om en aktiv  

 arbejdsmarkedspolitik uden en gyldig grund, jf. § 22.
Stk. 3. Stk. 1 og 2 gælder også situationer, der kan  

 sidestilles med afslag.
Det sidestilles f.eks. med afslag, 1) hvis et medlem udebliver fra en samtale, som AF har indkaldt til, om  

 udarbejdelse eller revision af en individuel handlingsplan, 2) hvis et medlem udebliver fra en samtale om afgivelse af tilbud efter  

 handlingsplanen, 3) hvis et medlem undlader at påbegynde et tilbud efter  

 handlingsplanen, eller 4) hvis et medlem ikke møder til en samtale eller et tilbud efter  

 handlingsplanen, fordi medlemmet ikke har gjort sig bekendt med sin post.
 § 22.
 De gyldige grunde, jf. §§ 14-16, er:
1) Helbred Et medlem kan afslå et tilbud efter en individuel handlingsplan  

 eller uddannelsesplan, hvis medlemmet fremlægger lægelig  

 dokumentation for, at medlemmet på grund af sit helbred ikke eller kun  

 med vanskelighed kan deltage i tilbudet.
Et medlem kan afslå et tilbud,  

 hvis medlemmet fremlægger lægelig dokumentation for, at  

 deltagelse i det konkrete tilbud forventes at medføre, at der  

 opstår eller sker en forværring af helbredsmæssige  

 problemer, herunder problemer i forbindelse med graviditet.
2) Pasning af familie Et medlem kan afslå at medvirke til at udarbejde eller revidere en  

 individuel handlingsplan eller uddannelsesplan eller afslå at deltage i  

 et tilbud efter en individuel handlingsplan eller uddannelsesplan, hvis  

 medlemmet mangler pasningsmuligheder for børn eller andre  

 familiemedlemmer, der kræver pleje.
Det er en betingelse, at medlemmet  

 har gjort rimelige forsøg på at skaffe pasningsmulighed.
3) Støtte efter lov om social service til pasning af handicappet  

 barn eller døende nærtstående og efter lov om dagpenge ved  

 sygdom eller fødsel til pasning af alvorligt sygt barn Et medlem kan afslå et tilbud efter en individuel handlingsplan  

 eller uddannelsesplan, hvis medlemmet i umiddelbar forlængelse af  

 afslaget overgår til at modtage støtte efter lov om social  

 service til pasning af handicappet barn eller pasning af  

 nærtstående, der ønsker at dø i eget hjem, eller  

 efter lov om dagpenge ved sygdom eller fødsel til pasning af alvorligt  

 sygt barn.
4) Efterløn Et medlem kan afslå at medvirke til at udarbejde eller revidere en  

 individuel handlingsplan eller afslå et tilbud efter en individuel  

 handlingsplan, hvis medlemmet ønsker at overgå til  

 efterløn, og medlemmet rent faktisk indtræder i  

 efterlønsordningen.
Det er en betingelse, at medlemmet anmoder om at  

 overgå til efterløn i umiddelbar tilknytning til afslaget og med  

 virkning fra anmodningen.
5) Produktion af krigsmateriel Et medlem kan afslå et tilbud efter en individuel handlingsplan  

 eller uddannelsesplan, hvis medlemmet tilbydes beskæftigelse i en  

 virksomhed, der udvikler eller producerer krigsmateriel, og medlemmet  

 nægter at medvirke til sådan udvikling eller produktion, jf. lov  

 om krigsmateriel m.v.
Arbejdsløshedskassen skal indhente en skriftlig  

 erklæring fra Justitsministeriet om, at den pågældende  

 virksomhed er omfattet af lov om krigsmateriel m.v.
6) Ekstraordinære begivenheder Et medlem kan a) afslå at medvirke til at udarbejde eller revidere en individuel  

 handlingsplan eller uddannelsesplan eller b) afslå et tilbud efter en individuel handlingsplan eller  

 uddannelsesplan, hvis medlemmet er afskåret fra at medvirke eller tiltræde  

 tilbudet ved tilbudets start på grund af akut opståede, helt  

 ekstraordinære begivenheder, der ikke skyldes medlemmets forhold.
 Stk. 2. Den gyldige grund skal foreligge på det tidspunkt,  

 hvor medlemmet afslår tilbudet m.v.
 § 28. Et medlem, der er selvforskyldt ledig i medfør af §§  

 14-16, mister retten til dagpenge.
 Stk. 2. Et medlem, der har mistet retten til dagpenge, kan igen  

 få dagpenge, når medlemmet dokumenterer at have haft  

 beskæftigelse i det omfang, der er nævnt i § 53, stk. 2, i lov om  

 arbejdsløshedsforsikring m.v.
Direktoratets bekendtgørelse nr. 1353 af 20. december 2000 om  

 rådighed § 33. Et medlem kan ikke få dagpenge, så længe  

 medlemmet uden en gyldig grund, jf. §§ 21-22 i bekendtgørelse om  

 selvforskyldt ledighed, udebliver fra en formidlingssamtale eller en samtale  

 vedrørende tilbud om omskoling m.v. eller udarbejdelse eller revision  

 af en individuel hand-lingsplan eller uddannelsesplan eller en samtale om  

 afgivelse af tilbud efter en individuel handlingsplan eller uddannelsesplan,  

 som AF har indkaldt medlemmet til skriftligt og personligt og med angivelse  

 af samtalens formål, jf. dog §§ 14-16 i bekendtgørelse om  

 selvforskyldt ledighed.
 Stk. 2. Medlemmet kan igen få dagpenge, når medlemmet  

 har henvendt sig skriftligt, personligt eller telefonisk til AF eller  

 arbejdsløshedskassen vedrørende udeblivelsen, medmindre  

 dagpengeretten helt eller delvis er bortfaldet efter andre bestemmelser i  

 bekendtgørelsen eller i bekendtgørelse om selvforskyldt  

 ledighed.
 Stk. 3. Dagpenge for den mellemliggende periode kan ikke  

 efterbetales.
 Stk. 4. Henvender medlemmet sig til AF samme dag, som samtalen  

 skulle have været afholdt, men efter tidspunktet for samtalen, kan  

 medlemmet ikke få dagpenge for den pågældende dag.
