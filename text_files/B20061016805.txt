Meddelelser  

 fra Søfartsstyrelsen L, Fritidsfartøjers bygning og udstyr m.v., kapitel IX,  

 Sikker drift af visse større fritidsfartøjer, af 1. oktober 2006 Kapitel IX Sikker drift af visse større fritidsfartøjer Regel  

 1  



  

 Anvendelsesområde 1 Bestemmelserne i  

 dette kapitel finder anvendelse på fritidsfartøjer, som opfylder samtlige  

 betingelser  

 nedenfor:
.1 skroglængden er  

 15 m  

1)  

  eller derover, .2  

 fartøjet er ældre end 15 år regnet fra køllægningsdatoen, og .3  

 fartøjet anvendes til sejlads med flere end 6  

 personer under 18 år ombord.
 2 Bestemmelserne i  

 dette kapitel finder ikke anvendelse på fartøjer, som udelukkende er  

 konstrueret  

 til konkurrencesejlads.
Regel  

 2  



  

 Definitioner I dette kapitel gælder følgende definitioner:
 1  

  

 ISM-koden:  

  

 Den Internationale Kode for Sikker Skibsdrift og  

 Forebyggelse af Forurening« (International Safety Management Code) som  

 vedtaget  

 af den Internationale Maritime Organisation (IMO), med senere ændringer.
 2  

  

 Rederi:  

  

 Ejeren af fartøjet eller en hvilken som helst anden organisation,  

 person eller kreds af personer, som har overtaget ansvaret for fartøjets  

 drift  

 fra ejeren, og som ved at have påtaget sig et sådant ansvar, har erklæret sig  

 indforstået med overtagelsen af alle pligter og ansvarsområder, som denne  

 forskrift pålægger.
 3  

  

 Sikkerhedsstyringssystem (Safety  

 Management System (SMS)):  

  

 Et struktureret  

 og dokumenteret system, som sætter rederiet i stand til effektivt at  

 gennemføre  

 rederiets sikkerheds- og miljøbeskyttelsespolitik.
 4  

  

 Auditering:  

  

 En systematisk og uafhængig gennemgang af  

 sikkerhedsstyringsaktiviteterne og de deraf følgende resultater, med henblik  

 på  

 at påvise, at disse foranstaltninger er gennemført på en effektiv måde og  

 egner  

 sig til formålet.
 5  

  

 Afvigelse:  

  

 En observeret situation, hvor objektive beviser indikerer  

 manglende opfyldelse af et fastlagt krav.
 6  

  

 Grov afvigelse:  

  

 En identificerbar afvigelse, som udgør en alvorlig trussel  

 for ombordværende personer, fartøjets sikkerhed eller for miljøet, og som  

 kræver øjeblikkelig afhjælpning; manglen på en effektiv og systematisk  

 indførelse af krav omfattet af ISM-koden, vil ligeledes blive betragtet som  

 en  

 grov afvigelse.
 7  

  

 Landbaserede rederifunktioner:  

  

 Administrative funktioner som er direkte forbundet med  

 rederiets sikkerhedsstyringssystem, og som udøves fra faciliteter i land.
 8  

  

 Overensstemmelsesdokument:  

  

 Et  

 dokument udstedt til et rederi, som udtryk for, at rederiets landbaserede  

 funktioner udføres i overensstemmelse med det godkendte  

 sikkerhedsstyringssystem.  

 I rederier, hvor der ikke findes egentlige landbaserede rederifunktioner,  

 udstedes der alene et Certifikat for Sikker Skibsdrift til rederiets  

 fartøjer.
 9  

  

 Certifikat for Sikker Skibsdrift:  

  

 Et certifikat udstedt til et fartøj, som udtryk for, at  

 fartøjet opereres i overensstemmelse med det godkendte  

 sikkerhedsstyringssystem.
Regel  

 3  



  

 Indførelse af et sikkerhedsstyringssystem 1 For fartøjer  

 omfattet af dette kapitel skal der etableres og opretholdes et  

 sikkerhedsstyringssystem (SMS) med henblik på sikker drift samt forebyggelse  

 af  

 forurening  

2) .  

 Sikkerhedsstyringssystemet skal være i overensstemmelse med ISM-koden.  

 Såfremt  

 et rederi driver flere fartøjer, skal der etableres et  

 sikkerhedsstyringssystem  

 på hvert enkelt fartøj i rederiet.
Hvis rederiet har en landbaseret  

 organisation, skal sikkerhedsstyringssystemet også omfatte denne.
Regel  

 4  



  

 Tilpasninger af ISM-koden til brug for fritidsfartøjer 1  

 Sikkerhedsstyringssystemer skal udformes med henblik på  

 simpel og praktisk anvendelse ombord i fritidsfartøjer  

3) .
2 Søfartsstyrelsen  

 kan således, efter konkret vurdering i hvert enkelt tilfælde, vælge at  

 fravige  

 visse af kodens bestemmelser helt eller delvist, hvor det vurderes  

 hensigtsmæssigt i forhold til fritidsfartøjer.
Tilsvarende vil  

 Søfartsstyrelsen  

 fortolke de af kodens formuleringer, som er særligt henvendte til  

 erhvervsfartøjer og professionelle rederier, i forhold til anvendelsen for  

 fritidsfartøjer.
 3  

 Søfartsstyrelsens accept af fravigelser fra visse af kodens bestemmelser  

 forudsætter, at rederiets sikkerhedsstyringssystem fortsat fuldt ud opfylder  

 kodens målsætning.
Regel  

 5  



  

 Certificering og kontrol 1 Efter en  

 tilfredsstillende auditering af rederier hvor der findes egentlige  

 landbaserede  

 rederifunktioner, udsteder Søfartsstyrelsen et Overensstemmelsesdokument.  

 Dokumentet gælder for maksimalt fem år ad gangen.
2 Efter  

 tilfredsstillende auditering  

 af et  

 fritidsfartøj omfattet af dette kapitel udsteder Søfartsstyrelsen et  

 Certifikat  

 for Sikker Skibsdrift.
Certifikatet gælder for maksimalt fem år ad gangen.
 3  

 Rederier er ansvarlige for at være i besiddelse af gyldigt  

 Overensstemmelsesdokument, hvor dette er påkrævet i henhold til stk. 1, samt  

 for at fritidsfartøjer er i besiddelse af gyldige certifikater i henhold til  

 stk. 2.
4  

 Rederiet skal gennemføre interne audits af sit sikkerhedsstyringssystem  

 (SMS) mindst en gang hver 12. måned.
Fornøden dokumentation herfor skal kunne  

 forevises for Søfartsstyrelsen.
 5  

 Søfartsstyrelsen kan, når det skønnes nødvendigt, udføre  

 ekstraordinære auditeringer.
 6  

 For nyetablerede rederier, i forbindelse med væsentlige  

 ændringer af et skibs anvendelse, ved større ombygninger, ved indkøb af skibe  

 eller ved levering af nybyggede skibe kan Søfartsstyrelsen på nærmere angivne  

 vilkår, udstede et midlertidigt Overensstemmelsesdokument henholdsvis et  

 midlertidigt Certifikat for Sikker Skibsdrift med indtil 6 måneders  

 gyldighed.
7  

 Et Overensstemmelsesdokument henholdsvis et Certifikat for  

 Sikker Skibsdrift kan inddrages af Søfartsstyrelsen, hvis der konstateres  

 grov  

 afvigelse fra Sikkerhedsstyringssystemet.
Såfremt et  

 Overensstemmelsesdokument  

 inddrages, vil Certifikat for Sikker Skibsdrift for rederiets fartøj(er)  

 samtidigt blive inddraget.
Søfartsstyrelsen, den 22. september  

 2006 Steen Nielsen /Torsten Arnt Olsen 1)  

 Længdegrænsen på 15 m modsvarer den tidligere Hovedbekendtgørelses  

 tonnagegrænse på 20 bruttotons.
Fartøjer under 20 bruttotons, men med en  

 længde  

 på 15 m eller derover er ikke omfattet af kravene i dette kapitel.
 2)  

 Søfartsstyrelsen anbefaler tillige, at interessenter bag fritidsfartøjer, der  

 svarer til og opereres under tilsvarende forhold som fastlagt i regel 1.1,  

 etablerer og vedligeholder et sådant sikkerhedsstyringssystem.
 3)  

 ISM-koden er oprindelig udviklet med henblik på konventionsskibe (skibe  

 omfattet af Den Internationale Konvention om Menneskeliv på Søen - SOLAS),  

 som  

 normalt har en egentlig landbaseret, professionel rederiorganisation bag.  

 Fritidsfartøjer omfattet af dette kapitel er mindre skibe, som drives på  

 andre  

 præmisser end erhvervsfartøjer og af en mindre personkreds, som ikke  

 nødvendigvis er organiseret i en egentlig rederiorganisation.
