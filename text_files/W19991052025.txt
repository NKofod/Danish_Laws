Nyt fra Ankestyrelsen - Aktindsigt i  

 lægekonsulentudtalelser - af fuldmægtig Bente Brandborg Det fremgår af forvaltningslovens § 9, stk. 1,  

 at den der er part i en sag, hvori der er eller vil blive truffet  

 afgørelse af en forvaltningsmyndighed, kan forlange at blive gjort  

 bekendt med sagens dokumenter.
Det fremgår endvidere af forvaltningslovens  

 § 12, stk. 1, at retten til aktindsigt ikke omfatter en myndigheds  

 interne arbejdsdokumenter.
Som interne dokumenter anses De ovenfor nævnte dokumenter vil dog være  

 omfattet af retten til aktindsigt i det omfang dokumenterne alene gengiver  

 indholdet af myndighedens endelige beslutning vedrørende en sags  

 afgørelse, dokumenterne alene indeholder en gengivelse af oplysninger,  

 som myndigheden har haft pligt til at notere efter offentlighedsloven eller  

 dokumenterne er selvstændige dokumenter, der er udarbejdet af en  

 myndighed for at tilvejebringe bevismæssig eller anden tilsvarende  

 klarhed med hensyn til en sags faktiske omstændigheder, jf.  

 forvaltningslovens § 13.
 En myndighed har som udgangspunkt ikke pligt til at give  

 ret til aktindsigt i lægekonsulentudtalelser, der udfærdiges af  

 lægekonsulenter, der står i et ansættelsesforhold til  

 myndigheden, idet udtalelserne betragtes som internt arbejdsmateriale.
Folketingets Ombudsmand har i FOB 1990, 216ff givet  

 Ankestyrelsen medhold i, at Ankestyrelsens lægekonsulentudtalelser er  

 interne arbejdsdokumenter og dermed som udgangspunkt undtaget fra  

 retten/pligten til aktindsigt.
Ombudsmanden lagde vægt på, at de  

 lægefaglige konsulenter er tilknyttet til Ankestyrelsen i et egentligt  

 ansættelsesforhold.
 Folketingets Ombudsmand har endvidere i FOB 1984, 67ff  

 udtalt, at udtalelser fra lønnede sagkyndige rådgivere, som var  

 ansat af sundhedsstyrelsen, var undtaget fra retten til aktindsigt.
Ombudsmanden anførte samtidig, at  

 udtalelser/vurderinger, der indhentes fra sagkyndige, der som led i deres  

 almindelig virksomhed bl.a. virker som konsulenter for myndigheden, som  

 udgangspunkt ikke vil kunne anses for internt arbejdsmateriale.
Ombudsmanden  

 henviste til f.eks. rådgivende ingeniørfirmaer.
 Hvis en myndighed til brug for en konkret sag benytter en  

 udtalelse fra en lægekonsulent, som ikke er i et egentligt  

 ansættelsesforhold til myndigheden, er der ret/pligt til aktindsigt  

 i lægekonsulent- udtalelsen, idet lægekonsulentudtalelsen  

 så er et eksternt dokument.
Der er endvidere i så fald som udgangspunkt pligt  

 til partshøring efter forvaltningslovens § 19, idet der er tale  

 om en ekstern vurdering af sagens faktiske omstændigheder, som parten  

 ikke er bekendt med foreligger i sagen, jf.
SM F-1-99.
Der vil også være en egentlig ret til  

 aktindsigt i en lægekonsulentudtalelse (og andre interne  

 arbejdspapirer), hvis den pågældende myndighed sender dem "ud af  

 huset", f.eks. når de sociale nævn i forbindelse med en klage  

 over en nævnsafgørelse sender nævnets  

 lægekonsulentudtalelser og nævnsmødeoplæg til  

 Ankestyrelsen sammen med sagens øvrige akter.
Herved mister papirerne  

 deres interne karakter.
 En naturlig undtagelse fra hovedregelen om, at et internt  

 dokument mister den interne karakter ved at blive sendt "ud af huset",  

 gælder, når videresendelsen sker til klageinstansen i forbindelse  

 med klage over afslag på aktindsigt i det interne dokument.
 Internt materiale, som Folketingets Ombudsmand anmoder om  

 til brug for behandlingen af en sag, mister heller ikke sin interne karakter  

 ved at blive sendt til Ombudsmanden.
Aktindsigt efter meroffentlighedsprincippet Som nævnt ovenfor har en myndighed ikke pligt til,  

 hverken retligt eller på grundlag af god forvaltningsskik,  at give  

 aktindsigt i et internt arbejdsdokument.
Myndigheden kan dog beslutte, at  

 give aktindsigt i f.eks. interne lægekonsulentudtalelser efter  

 "meroffentlighedsprincippet", jf. offentlighedslovens § 4, stk. 1, 2.  

 pkt.
Folketingets Ombudsmand har i FOB 1990, 216ff, foruden at  

 give Ankestyrelsen ret i, at vores lægekonsulentudtalelser er interne  

 arbejdsdokumenter, understreget, at Ankestyrelsen er berettiget til at give  

 en part aktindsigt efter princippet om "meroffentlighed", det vil sige selv  

 om der ikke er pligt til det.
Ombudsmanden fandt, at det navnlig kunne  

 være velbegrundet at imødekomme et ønske om aktindsigt i  

 de tilfælde, hvor lægekonsulenudtalelsens indhold må  

 forventes at skulle indgå eller er indgået som en del af den  

 begrundelse, der skal ledsage afgørelsen.
 Ankestyrelsen har besluttet, at der som led i en  

 større åbenhed over for borgere gives aktindsigt i  

 lægekonsulentudtalelser fra den 1. juli 1999 efter  

 "meroffentlighedsprincippet", når sagen er afgjort.
 Ankestyrelsen har på baggrund af den nye ordning  

 udarbejdet nye blanketter til brug ved lægekonsulentudtalelser, og  

 lægekonsulentudtalelsen skal fremstå som en let forståelig  

 sammenhængende tekst på dansk eller med oversættelse af  

 latinske udtryk.
 Ordningen medfører ikke, at der gives aktindsigt i  

 lægekonsulentudtalelser fra tiden før 1. juli 1999.
 Klageinstanserne kan ikke pålægge en  

 underinstans at give aktindsigt efter meroffentlighedsprincippet i papirer,  

 som underinstansen ikke har pligt til at give aktindsigt i.
