Bekendtgørelse om ændring af bekendtgørelse om finansiering af Patientombuddet, Sundhedsvæsenets Disciplinærnævn, Ankenævnet for Patienterstatningen og Det Psykiatriske Ankenævn § 1 I bekendtgørelse nr. 562 af 29. april 2015 om finansiering af Patientombuddet, Sundhedsvæsenets Disciplinærnævn, Ankenævnet for Patienterstatningen og Det Psykiatriske Ankenævn foretages følgende ændringer:
 1. I indledningen ændres »lov nr. 519 af 26. maj 2014 og lov nr. 523 af 29. april 2015« til: »lov nr. 519 af 26. maj 2014, lov nr. 523 af 29. april 2015 og lov nr. 654 af 8. juni 2016«.
 2. I § 3 indsættes efter »lægemiddelskadesager«:  »og sager vedrørende behandling af værnepligtige i det militære forsvar eller redningsberedskabet og  behandling af indsatte i Kriminalforsorgens fængsler og arresthuse«.
§ 2 Bekendtgørelsen træder i kraft 4. juli 2016.
