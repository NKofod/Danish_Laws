Bekendtgørelse af forretningsorden for  

 Miljørådet for renere produkter I medfør af § 56, stk. 1 og 2 i lov om  

 miljøbeskyttelse, jf. lovbekendtgørelse nr. 625 af 15. juli  

 1997 som ændret ved lov nr. 408 af 26. juni 1998 fastsættes  

 følgende:
§ 1. Miljørådet for renere produkter  

 skal medvirke til gennemførelsen af Miljøstyrelsens  

 tilskudsprogram for renere produkter m.v.
Rådet har endvidere til  

 formål at rådgive om aktiviteter, der tager sigte på at  

 styrke den produktorienterede miljøindsats samt aktiviteter i  

 forbindelse med den tekniske udvikling inden for  

 affaldshåndteringsområdet.
 § 2. Rådet skal virke for at:
1)	Fremme udviklingen og afsætningen af renere produkter set i et  

 livscyklusperspektiv, 2)	tilvejebringe betingelserne for, at den samfundsmæssige  

 miljøbelastning fra indvinding af råstoffer, produktion og  

 forbrug af produkter samt affaldshåndtering nedbringes gennem  

 forebyggelse ved kilden, 3)	fremme livscyklusvurderinger som prioriteringsredskab for  

 aktører, der har indflydelse på udvikling og indkøb af  

 produkter, herunder fremme livscyklusvurderinger ved udformningen og  

 udmøntningen af offentlige sektorpolitikker, 4)	aktører, der har indflydelse på udvikling og  

 indkøb af produkter, er i stand til og er motiverede for at  

 tilvejebringe og videreformidle tilstrækkelig information om  

 produkternes miljøegenskaber, 5)	nedbringe miljøbelastningen fra håndteringen af det  

 affald, der fremkommer over hele produktets livscyklus, herunder øge  

 genanvendelsen, samt for at aktørerne på affaldsområdet  

 bringes i stand til at tilvejebringe, anvende og videreformidle viden om  

 affaldshåndtering.
 § 3. Rådet har til opgave at:
1)	Vedtage en årlig prioriteringsplan med tilhørende  

 resultatmål, som skal indeholde en faglig prioritering af  

 tilskudsprogrammets indsatsområder samt fordele tilskudsprogrammets  

 årlige bevilling på indsatsområderne, 2)	afsætte en årlig reservepulje til projekter, der ligger  

 uden for prioriteringsplanen, 3)	træffe afgørelse i tilfælde, hvor sekretariatet  

 vurderer, at der kan være tvivl om, hvorvidt en ansøgning er  

 inden for prioriteringsplanen, 4)	vurdere den løbende indsats under tilskudsprogrammet i  

 relation til de opstillede resultatmål og udfærdige kriterier for  

 evaluering af denne indsats, 5)	rådgive Miljøstyrelsen om iværksættelse af  

 øvrige initiativer, der kan fremme en produktorienteret  

 miljøindsats, 6)	medvirke til at fastlægge de overordnede principper for  

 tilskud til meromkostninger i forbindelse med tildeling af det  

 europæiske eller det nordiske miljømærke på baggrund  

 af konkrete ansøgninger, 7)	træffe afgørelse om ydelse af tilskud til projekter,  

 der er uden for prioriteringsplanen og samtidig overstiger 500.000 kr.
I  

 disse tilfælde kan rådet endvidere fastsætte vilkår  

 for tilsagn om tilskud, herunder om reduktion i tilskud samt om  

 tilbagebetaling af tilskud, jf. bekendtgørelse nr. 731 af 9. oktober  

 1998 om tilskud til renere produkter m.v.
 § 4. Rådet kan beslutte, at visse  

 nærmere afgrænsede afgørelser kan træffes af  

 formanden eller sekretariatet på rådets vegne.
 § 5. Rådet kan nedsætte underudvalg  

 med deltagelse af interessenter og sagkyndige til behandling af særlige  

 opgaver af tværgående karakter.
 § 6. Rådet udfærdiger en årlig  

 beretning om tilskudsmidlernes anvendelse og de opnåede resultater til  

 miljø- og energiministeren.
§ 7. Rådets formand og næstformand  

 udgør rådets formandsskab.
Formanden og næstformanden  

 udpeges af miljø- og energiministeren.
 § 8. Miljø- og energiministeren udpeger  

 rådets øvrige medlemmer og en suppleant for disse efter  

 indstilling fra følgende organisationer og myndigheder:
1)	Amtsrådsforeningen 2)	Arbejdsministeriet 3)	By- og Boligministeriet 4)	Danmarks Naturfredningsforening 5)	Dansk Handel & Service 6)	Dansk Industri 7)	Det Danske Handelskammer 8)	Erhvervenes Transportudvalg 9)	Erhvervsministeriet 10)	Forbrugerrådet 11)	GenvindingsIndustrien 12)	Kommunernes Landsforening og Københavns og Frederiksberg  

 kommuner 14)	Landsorganisationen i Danmark og Arbejderbevægelsens  

 Erhvervsråd 15)	Ministeriet for Fødevarer, Landbrug og Fiskeri 16)	Reno-Sam og Affaldsteknisk Samarbejde Stk. 2. Herudover udpeger miljø- og energiministeren to  

 medlemmer med sagkundskab om hhv. affalds og produkters  

 miljøforhold.
Stk. 3. Rådets medlemmer udpeges for en periode af to  

 år.
Medlemmerne kan genudpeges.
 § 9. Miljøstyrelsen er sekretariat for  

 rådet.
 Stk. 2. Sekretariatet fastsætter i samråd med  

 formandskabet dagsorden for rådsmøder og varetager  

 mødeindkaldelser m.v.
§ 10. Rådet mødes fire gange om  

 året.
Ekstraordinære møder kan indkaldes af formandskabet.  

 På årets sidste møde vedtages prioriteringsplanen for  

 indsatsen under tilskudsprogrammet for det kommende år.
Stk. 2. Rådet er beslutningsdygtigt, når mindst  

 halvdelen af medlemmerne eller disses suppleanter, herunder formand eller  

 næstformand, er til stede.
Beslutninger og afgørelser om  

 tildeling af tilskud træffes ved almindelig stemmeflerhed.
Ved  

 stemmelighed er formandens eller i dennes fravær næstformandens  

 stemme afgørende.
 Stk. 3. Vedtagelsen af den årlige  

 prioriteringsplan, jf. herved § 3, nr. 1, skal dog ske med kvalificeret  

 flertal, hvorved forstås 2/3 af de afgivne stemmer.
 Stk. 4. Møderne ledes af formanden, og i dennes  

 fravær af næstformanden.
 § 11. Medarbejdere fra Miljø- og  

 Energiministeriet deltager i rådets møder uden stemmeret.
 § 12. Alle, der deltager i rådets arbejde,  

 er omfattet af Forvaltningsloven, herunder bestemmelserne om tavshedspligt og  

 inhabilitet.
 § 13. Bekendtgørelsen træder i kraft  

 den 21. oktober 1998.
