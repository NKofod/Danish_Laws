1. Indledning Ved AF-cirkulære nr. 28/85 af 30. december 1985 om regional samordning af  

 vejledningsindsatsen om uddannelses-, erhvervs- og arbejdsmarkedsforhold er  

 der tilvejebragt en nyordning af den regionale koordinering af vejledningen.
De regionale samordningsudvalg der træder i funktion den 1. april 1986,  

 har på vejledningsområdet fået tillagt en række koordineringsopgaver.
De skal  

 bl.a. bidrage til samarbejdet om alle former for praktik med uddannelses- og  

 erhvervsorienterende indhold bortset fra de praktikordninger, der direkte er  

 led i kompetencegivende uddannelser.
 Uden for de regionale samordningsudvalgs opgaver og kompetenceområder  

 falder samordningen af indsatsen på lære- og praktikpladsområdet, som hidtil  

 har været varetaget af AF og arbejdsmarkedsnævnenes kontaktgrupper vedrørende  

 uddannelses- og erhvervsvejledning.
 Opgaver på lære- og praktikpladsområdet, der hidtil har været udført af  

 kontaktgrupperne, skal fremtidig varetages af nævnene jfr. cirkulærets sidste  

 afsnit.
 I det følgende gives en oversigt over de opgaver vedrørende lære- og  

 praktikpladsforhold, som skal udføres af henholdsvis AF og  

 arbejdsmarkedsnævnene.
 2. AF's opgaver vedrørende lære- og praktikpladsforholdene.
 2.1.  AF og arbejdsmarkedsnævnene bør skaffe sig overblik over de  

 lære- og praktikpladssøgendes situation og tage de nødvendige initiativer til  

 at skaffe flere pladser eller alternative uddannelsesmuligheder til de unge.
 2.2. Registrering.  Som led i denne indsats skal AF fortsat  

 registrere de lære- og praktikpladssøgende, jfr. herved arbejdsdirektoratets  

 cirkulære nr. 61 af 23/7-1982.
 For at registreringen kan bevares skal de pladssøgende i henhold til  

 ovennævnte cirkulære en gang månedlig opretholde kontakt med AF, ved  

 personligt fremmøde, telefonsamtale eller skriftligt.
Registreringen skal også omfatte lære- og praktikpladssøgende, der er i  

 arbejde.
Disse bør månedlig tilskrives, for at AF kan erfare, om de fortsat  

 er interesserede i at være registrerede med henblik på opnåelse af en lære-  

 eller praktikplads.
 2.3. Vejledning af de registrerede lære- og praktikpladssøgende.
 2.3.1.  AF skal tilbyde de lære- og praktikpladssøgende  

 vejledning fra det tidspunkt, hvor de bliver registreret.
I forbindelse med registreringen bør der føres en samtale med den  

 pladssøgende.
Herunder skal den pågældende oplyses om mulighederne for at få  

 den ønskede uddannelse eller et alternativ hertil inden for regionen eller  

 andet steds i landet samt om økonomisk hjælp til at skifte bopæl og eventuel  

 dækning af rejseudgifter i forbindelse med pladssøgning.
 2.3.2.  Alle registrerede lære- og praktikpladssøgende skal to  

 gange årligt inden for det vejledningsår, der begynder 1. juli, skriftligt  

 inviteres enten til et  informationsmøde  med mulighed for  

 efterfølgende individuel samtale eller til en  personlig samtale  med  

 en af AF's erhvervsvejledere.
 2.3.3.  Vejledningen af de pladssøgende skal være  

realistisk.  Det vil sige, at den skal bringe de unge i stand til med  

 udgangspunkt i deres personlige forudsætninger realistisk at vurdere deres  

 situation og træffe beslutninger på grundlag af så vidt muligt fyldestgørende  

 oplysninger om den aktuelle uddannelses- og arbejdsmarkedssituation.
 Vejledningen skal sigte på at gøre de unge bekendt med arbejdsmarkedets  

 vilkår og bidrage til at udvikle en fleksibel holdning til valg eller skift  

 af uddannelsesønsker.
 2.3.4.  Vejledningstilbuddet og de former hvorunder dette gives,  

 må tilpasses dels de unges behov på det tidspunkt, hvor tilbuddet gives, dels  

 arbejdsmarkedets efterspørgsel efter unge.
 Under hele vejledningsprocessen skal der lægges vægt på at fremme de unges  

 initiativ og evne til omstilling.
 2.4. AF's bistand til fremskaffelse af lære- og praktikpladser.
 2.4.1.  AF bør tage fornødne  initiativer  til eventuelt i  

 samarbejde med andre parter at fremskaffe flest mulige uddannelsespladser i  

 virksomhederne, især på områder med gode beskæftigelsesmuligheder.
 2.4.2.  AF bør forestå eller medvirke i  

informationsfremstød,  der har til formål at oplyse virksomhederne om  

 de unge og deres kvalifikationer og uddannelsesønsker.
2.4.3.  AF bør også have opmærksomheden henvendt på  

 virksomhedernes fremtidige behov for lærlinge og elever, og hvilke former for  

 uddannelse der især efterspørges.
I medfør af den systematiske kontakt med  

 virksomhederne får AF tillige viden om ændringer i arbejdsstyrkens  

 uddannelsesmæssige sammensætning og faglige kvalifikationsmønster.  

 Information herom bør videregives til de relevante lokale  

 uddannelsesinstitutioner som led i samarbejdet mellem AF og skolerne.
 3. Samarbejdsopgaver.
 3.1. Samarbejde med erhvervsskolerne.
 AF samarbejder med regionens erhvervsskoler om vejledning og bistand til  

 fremskaffelse af lære- og praktikpladser til skolernes afgangselever.
 Endvidere samarbejder AF med erhvervsskolerne om overførsel af oplysninger  

 med henblik på registrering af elever, der ikke senest 1 måned før basisårets  

 afslutning har opnået aftale om praktikplads, jfr. cirkulære 61/82.
 Samarbejdet bør i øvrigt tilrettelægges i henhold til lokale aftaler  

 mellem AF og skolerne baseret på de principper, der er beskrivet i  

 arbejdsdirektoratets cirkulærer nr. 82/81 og nr. 10/83.
 3.2. Samarbejde med kommunernes ungdomsvejledning.
3.2.1.  Mellem AF og kommunerne er der i en række regioner indgået  

 samarbejdsaftaler om vejledning af unge vedrørende uddannelses- og  

 beskæftigelsesmuligheder.
De forpligtelser AF har påtaget sig heri med hensyn  

 til registrering, vejledning og gensidig oplysning om lære- og  

 praktikpladsforhold skal fortsat opfyldes.
3.2.2.  I medfør af lov om ungdomsvejledning og den hertil  

 hørende bekendtgørelse påhviler det AF at give kommunerne underretning om  

 indgåede og ophævede lærekontrakter og uddannelsesaftaler.
Ved AF-cirkulære  

 12/83 er indberetningspligten udvidet til også at omfatte til- og afgang af  

 lære- og praktikpladssøgende.
3.2.3. Samarbejde med lokale kontaktgrupper vedrørende lære- og praktikpladser.
På initiativ af bl.a.
Dansk Arbejdsgiverforening er der mange steder i  

 landet oprettet lokale kontaktgrupper med henblik på at fremskaffe flest  

 mulige lære- ogpraktikpladser.
AF bør deltage i samarbejdet og medvirke i de  

 aktiviteter, der iværksættes af kontaktgrupperne.
4. Arbejdsmarkedsnævnenes samordning af lære- og praktikpladsindsat Det påhviler arbejdsmarkedsnævnene at følge planlægningen af lære- og  

 praktikpladsindsatsen og forestå den nødvendige koordination mellem AF's  

 opgaver og det arbejde, der i regionen udføres af andre samarbejdspartnere på  

 lære- og praktikpladsområdet.
 Arbejdsmarkeedsnævnene træffer selv beslutning om, hvorledes  

 samordningsopgaverne skal løses, herunder om det skal ske med udvalg som  

 mellemled.
5. Ikrafttræden Nærværende cirkulære træder i kraft  1. april 1986.
 Samtidig ophæves arbejdsdirektoratets cirkulære nr. 25 af 3. oktober 1984  

 vedrørende vejledning af registrerede lære- og praktikpladssøgende.
