(Handelsskoler) I tilslutning til udsendelsen af Undervisningsministeriets bekendtgørelse  

 af 31. marts 1987 om ansættelsesvilkår for tjenestemandslignende ansat  

 personale ved handelsskoler, skal man med hensyn til enkelte bestemmelser i  

 bekendtgørelsen bemærke følgende:
 ad § 1: Bekendtgørelsen omfatter alt personale, pædagogisk såvel som  

 ikke-pædagogisk personale, ansat på tjenestemandslignende vilkår, d.v.s.  

 ansat med aflønning efter lønramme.
 ad § 5, stk. 2: Ansættelsesområdet er den enkelte  

 handelsskole/handelskostskole.
 ad § 6: Bestemmelsen om ansættelse på prøve finder ikke anvendelse for  

 dem, der allerede har opnået fast ansættelse, selv om de pågældende ikke har  

 haft ansættelse i 2 år.
 I øvrigt henledes opmærksomheden på de særlige regler, herunder reglerne  

 om skriftlig bedømmelse af den prøveansatte, i Økonomi- og budgetministeriets  

 bekendtgørelse nr. 96 af 20. marts 1972 om ansættelse som tjenestemand på  

 prøve i staten med senere varig ansættelse for øje.
 ad §§ 16-22: Det er Undervisningsministeriet, der træffer beslutning om  

 suspension, iværksættelse af en tjenstlig undersøgelse, udpegning af  

 forhørsleder og ikendelse af disciplinærstraf og injuriesøgsmål, men det skal  

 ske efter indstilling fra bestyrelsen for den pågældende institution.
 ad § 25: Opmærksomheden henledes på de forlængede afskedigelsesvarsler.
ad § 26, stk. 3: Der skal forud for afsked på grund af svagelighed også  

 indhentes en udtalelse fra Helbredsnævnet.
Det er bestyrelsen, der skal  

 indhente udtalelsen fra pensionskassen.
 ad § 27: Bestemmelsen om fratrædelsesgodtgørelse kan bringes i anvendelse  

 for ansatte, der har modtaget meddelelse om afsked forud for bekendtgørelsens  

 ikrafttræden, men til en fratrædelsesdato, der ligger efter  

 ikrafttrædelsestidspunktet.
 ad § 33: Der vil fortsat af institutionen kunne bevilges kortvarig  

 tjenestefrihed uden lønfradrag i forbindelse med særlige familiebegivenheder.
 ad § 38: Bekendtgørelsen er gældende for enhver, der er ansat på  

 tjenestemandslignende vilkår på tidspunktet for bekendtgørelsens  

 ikrafttræden, og således også for den, der er ansat før dette tidspunkt.
 ad § 39: Man skal herved meddele, at følgende bestemmelser i  

 Undervisningsministeriets cirkulære af 1. december 1966 om ansættelse og  

 aflønning af fastansat og overenskomstansat personale ved handelsskoler  

 opretholdes indtil videre: § 11, stk. 2-4, § 17, § 19, §§ 23-26 og §§ 28-32.
 P.m.v.
 e.b.
A.
Jahnsen eksp.sekr.
