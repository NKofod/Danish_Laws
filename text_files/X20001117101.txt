Nyt fra erhvervssygdomsudvalget   marts 2000 -  

 revision af erhvervssygdomsfortegnelsen Arbejdsskadestyrelsen skal mindst hvert andet år  

 forhandle med Erhvervssygdomsudvalget med henblik på en almindelig  

 revision af, hvilke sygdomme der opfylder betingelserne for at blive optaget  

 på erhvervssygdomsfortegnelsen.
 Efter indstilling fra Erhvervssygdomsudvalget har  

 Arbejdsskadestyrelsen med virkning fra 1. april 2000 foretaget  

 følgende ændringer i fortegnelsen:
I Gruppe A, punkt 3, tilføjes lungelidelse med  

 nedsat lungefunktion af obstruktiv type under isocyanater.
Der er en  

 veldokumenteret sammenhæng mellem lungelidelser med nedsat  

 lungefunktion og udsættelsen for isocyanater.
 I Gruppe C, punkt 5, er conjunktivitis tilføjet,  

 så både allergisk rhinit og allergisk conjunktivit kan anerkendes  

 efter udsættelse for støv eller dampe fra de produkter, der er  

 nævnt under pkt. a-d i bestemmelsen. (Planter eller planteprodukter,  

 dyr eller dyriske produkter, enzymer, farvestoffer, persulfatsalte,  

 kunstharpiks eller medikamenter og forstadier til disse, isocyanater og visse  

 anhydrider i epoxyresiner).
 I Gruppe C, punkt 5c, tilføjes persulfatsalte.  

 Persulfatsalte benyttes bl.a. i forbindelse med farvning af hår, og  

 flere undersøgelser har vist en øget risiko for udvikling af  

 astma hos frisører.
 I bemærkningerne til Gruppe E, punkt 6a, slettes  

 undtagelsen vedrørende de Quervain's syndrom, så lidelsen kan  

 anerkendes, hvis betingelserne iøvrigt er opfyldt.
 I Gruppe E, punkt 6c, tilføjes skulderlidelser  

 (forandringer i skulderleddets rotatorsener) opstået efter flere  

 års kraftbetonet og skulderbelastende arbejde, så f.eks.  

 slagteriarbejdere med normalt 6-8 års kraftbetonet og skulderbelastende  

 arbejde kan anerkendes efter fortegnelsen.
 Ændringen er baseret på en langvarig praksis i  

 Erhvervssygdomsudvalget.
Som et nyt punkt 12 i Gruppe E kommer karpaltunnelsyndrom,  

 der er opstået efter længerevarende, repetitivt, ikke varieret,  

 kraftbetonet, håndledsbelastende arbejde.
Det vil f.eks. være  

 udskæringsarbejde, hvor specielt håndled og/eller underarm  

 belastes med vridebevægelse under samtidig anvendelse af betydelig  

 muskelstyrke.
 Også denne ændring er baseret på  

 langvarig praksis i udvalget.
Herudover er der ændringer i bilag 2 til  

 fortegnelsen, der indeholder uddrag af IARC's liste (International Agency for  

 Research on Cancer). De kræftlidelser, der er nævnt i bilaget,  

 kan anerkendes, når der er en veldokumenteret sammenhæng mellem  

 erhvervsmæssig udsættelse og en øget risiko for den  

 pågældende kræftlidelse hos mennesker, jf.
Gruppe F.
Ikrafttrædelse Den nye fortegnelse træder i kraft den 1. april 2000  

 og erstatter Arbejdsskadestyrelsens bekendtgørelse nr. 577 af 7. juli  

 1999 om fortegnelse over erhvervssygdomme.
Det vil sige, at  

 Arbejdsskadestyrelsen bruger de ændrede regler, når der  

 træffes afgørelse efter denne dato.
2. Anerkendelse af golfalbue (smerter på  

 indersiden af albuen) Golfalbue er ikke omfattet af erhvervssygdomsfortegnelsen,  

 fordi der ikke er lægevidenskabelig dokumentation for sammenhæng  

 mellem en nærmere beskrevet belastning og golfalbue.
Lidelsen kan  

 derfor kun anerkendes efter forelæggelse for Erhvervssygdomsudvalget.  

 Udvalget indstillede på mødet den 7. marts 2000 en golfalbue til  

 anerkendelse, fordi arbejdet var så  helt specielt belastende med  

 drejninger af armen mod modstand, at det var overvejende sandsynligt, at det  

 beskrevne arbejde var årsag til albuelidelsen.
