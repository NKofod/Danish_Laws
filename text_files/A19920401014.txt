 Denne datasammenskrivning omfatter lov nr. 250 af 8.6.1978  

 om gasinstallationer og installationer i forbindelse med vandledninger og  

 afløbsledninger med de ændringer, der følger af lov nr. 936 af 27.12.1991 om  

 ændring af forskellige lovbestemmelser om erhvervsudøvelse på grundlag af  

 autorisation m.v.
Datasammenskrivningens område § 1.  Datasammenskrivningen omfatter autorisation af  

 gas-, vand- og sanitetsmestre og kloakmestre (kap. 2) og regler for  

 gasinstallationer, herunder krav til de materialer og brugsgenstande, som  

 indgår i installationerne (kap. 3). Datasammenskrivningen finder ikke  

 anvendelse på installationer ombord på skibe.
Autorisationer § 2.  Kun personer eller virksomheder, der har opnået  

 autorisation som gas-, vand- og sanitetsmester (VVS-installatør), henholdsvis  

 kloakmester, må udføre arbejder ved Stk. 2.  Undtaget fra kravet om autorisation er  

 arbejder, som af gas- og vandforsyningsvirksomheder eller kloakanlæg ved eget  

 personale udføres ved installationer, som de forsyner med gas eller vand,  

 eller som er tilsluttet deres kloaksystem.
Stk. 3.  Ministeren for offentlige arbejder (* 1) kan  

 helt eller delvis undtage særlige kategorier af de i stk. 1 nævnte arbejder  

 fra bestemmelserne i dette kapitel.
Retten til at udføre sådanne arbejder kan  

 gøres betinget af, at vedkommende har bestået en særlig af ministeren  

 godkendt prøve, der afviger fra den almindelige i henhold til § 4, stk. 1,  

 nr. 1), godkendte prøve.
 § 3.  Autorisation i henhold til § 2 meddeles af et af  

 ministeren for offentlige arbejder (* 1) dertil bemyndiget organ.
 Stk. 2.  Ministeren for offentlige arbejder (* 1)  

 fastsætter regler om fremgangsmåden ved ansøgning om autorisationer samt om  

 de vilkår, der skal gælde for en autorisation.
 Stk. 3.  Efter forhandling med Kommunernes Landsforening  

 samt Københavns og Frederiksberg kommuner fastsætter ministeren for  

 offentlige arbejder (* 1) ordensmæssige forskrifter for udøvelse af  

 virksomhed som autoriseret mester.
Stk. 4.  For indehavelse af autorisation opkræves  

 afgifter, hvis størrelse fastsættes af ministeren for offentlige arbejder. (*  

 1) § 4.  Autorisation gives, når følgende betingelser er  

 opfyldt:
 Stk. 2.  Ministeren for offentlige arbejder (* 1)  

 fastsætter regler for, under hvilke betingelser de i § 2, stk. 1, nævnte  

 arbejder kan udføres af selskaber eller andre juridiske personer under  

 ledelse af en i virksomheden ansat autoriseret mester, herunder regler for,  

 hvilke af de for opnåelse af autorisation fastsatte betingelser der skal  

 opfyldes henholdsvis af virksomheden og af den autoriserede mester eller af  

 begge.
 Stk. 3.  Hvor forholdene særligt taler derfor, kan  

 ministeren for offentlige arbejder (* 1) dispensere fra den i stk. 1, nr. 1,  

 anførte betingelse om aflæggelse af prøve, ligesom den  

 autorisationsudstedende myndighed kan dispensere fra de i stk. 1, nr. 2-6,  

 anførte betingelser.
 Stk. 4.  I det omfang det er nødvendigt for at  

 gennemføre regler fastsat af De europæiske Fællesskaber, fastsætter  

 ministeren for offentlige arbejder (* 1) bestemmelser om, at personer, der  

 har drevet eller driver tilsvarende virksomhed i et andet medlemsland, og som  

 råder over det nødvendige kendskab til de danske installationsforskrifter, er  

 fritaget for at opfylde betingelserne i stk. 1, nr. 1 og 2.
 § 5.  Uanset om en ansøger opfylder betingelserne i §  

 4 for opnåelse af autorisation, kan udstedelse af autorisation nægtes:
Stk. 2.  Afslag på ansøgning om autorisation begrundet  

 med de i stk. 1, nr. 3, nævnte forhold kan af ansøgeren inden 4 uger efter,  

 at afslaget er meddelt den pågældende, forlanges indbragt for det i § 9  

 omhandlede nævn.
Afslaget skal indeholde oplysning herom.
Stk. 3.  Afslag på ansøgning om autorisation begrundet  

 med de i stk. 1, nr. 3, nævnte forhold kan af ansøgeren inden 4 uger efter,  

 at afslaget er meddelt den pågældende, forlanges indbragt for  

 boligministeren.
Afslaget skal indeholde oplysning herom.
§ 6.  Som vilkår for udstedelse af autorisation i  

 henhold til § 3, stk. 1, jfr. § 2, stk. 1, samt for opretholdelse af  

 autorisation i medfør af § 22, stk. 1, skal der af autorisationens indehaver  

 over for den autorisationsudstedende myndighed stilles en sikkerhed for den  

 forsvarlige udførelse af arbejdet.
Sikkerheden skal tjene til dækning af  

 udgifter, der påføres vedkommende gasleverandør, vandværk eller kloakanlæg  

 som følge af mangelfuldt udførte installationer, herunder udgifter til at  

 bringe installationer i forskriftmæssig stand, således at de kan tages i  

 anvendelse af forbrugeren, samt udgifter, som andre har ved at blive pålagt  

 at bringe installationen i en sådan stand.
 Stk. 2.  Har en kommune eller et kommunalt værk afholdt  

 udgifter som nævnt i stk. 1, kan kommunalbestyrelsen forlange, at den  

 autorisationsudstedende myndighed foranlediger udbetaling af stillet  

 sikkerhed til dækning af udgifterne.
 Stk. 3.  Efter forhandling med Kommunernes  

 Landsforening, Københavns og Frederiksberg kommuner samt de interesserede  

 organisationer fastsætter ministeren for offentlige arbejder (* 1)  

 bestemmelser om sikkerhedens størrelse og om, hvorledes sikkerheden stilles,  

 om fremgangsmåden ved anvendelse af sikkerheden samt om genskabelse af  

 anvendt sikkerhed.
 Stk. 4.  En autorisation bortfalder, såfremt indehaveren  

 ikke inden 1 måned genskaber en anvendt sikkerhed i overensstemmelse med de i  

 henhold til stk. 3 fastsatte regler.
 § 7.  En autorisation bortfalder uden særskilt  

 tilbagekaldelse, når indehaveren dør eller ophører med at drive forretning  

 som autoriseret mester eller kommer under konkurs eller undlader efter påkrav  

 at indbetale afgift for autorisation efter § 3, stk. 4.
 Stk. 2.  Den autorisationsudstedende myndighed kan efter  

 indstilling fra vedkommende kommunalbestyrelse tillade videreførelse i indtil  

 2 år af en virksomhed, hvor indehaveren af autorisationen er afgået ved døden  

 eller i øvrigt bliver ude af stand til at varetage de funktioner, der ved  

 autorisationens udfærdigelse er forudsat bestridt af den pågældende.  

 Tilladelsen forudsætter, at virksomhedens arbejder udføres under tilsyn og  

 ansvar af en anden autoriseret mester.
 § 8.  En kommunalbestyrelse skal i forbindelse med  

 behandlingen af byggesager i henhold til byggelovgivningen påse, at arbejder,  

 der anmeldes og som er omfattet af kravet om autorisation, er udført af  

 personer eller virksomheder, der ifølge reglerne i denne datasammenskrivning  

 er berettiget dertil.
 Stk. 2.  Dersom en kommunalbestyrelse eller  

 forsyningsvirksomhed konstaterer, at reglerne i denne datasammenskrivning er  

 overtrådt, eller at en autoriseret mester har gjort sig skyldig i øvrige  

 forhold, som vil kunne medføre frakendelse af autorisationen i henhold til §  

 9, indgiver kommunalbestyrelsen, henholdsvis forsyningsvirksomheden,  

 underretning herom til den autorisationsudstedende myndighed.
 § 9.  Såfremt en indehaver af en autorisation har  

 gjort sig skyldig i grov eller oftere gantagen forsømmelighed ved udførelsen  

 af installationsarbejder eller har overtrådt vilkårene for autorisationen,  

 kan den pågældende frakendes autorisationen af et nævn, der nedsættes af  

 ministeren for offentlige arbejder (* 1). Begæring om frakendelse kan  

 fremsættes af den autorisationsudstedende myndighed eller af en  

 kommunalbestyrelse.
Stk. 2.  Nævnets formand skal være en dommer.
I sager  

 vedrørende gas-, vand- og sanitetsmestre tiltrædes nævnet af fire medlemmer,  

 hvoraf de to skal være kommunalt ansatte ingeniører med særligt kendskab til  

 gas-, vand- og sanitetsinstallationer samt to autoriserede gas-, vand- og  

 sanitetsmestre.
I sager vedrørende kloakmestre tiltrædes nævnet af fire  

 medlemmer, hvoraf de to skal være kommunalt ansatte ingeniører med særligt  

 kendskab til kloakledninger samt to autoriserede kloakmestre.
 Stk. 3.  Nævnet kan frakende en autorisation på tid fra  

 1-5 år eller indtil videre.
 Stk. 4.  Nævnets afgørelser kan ikke indbringes for  

 anden administrativ myndighed.
 Stk. 5.  En autorisation kan endvidere frakendes på tid  

 fra 1 til 5 år eller indtil videre af boligministeren eller den, ministeren  

 bemyndiger dertil, såfremt indehaveren har betydelig forfalden gæld til det  

 offentlige, hvorved forstås beløb i størrelsesordenen 100.000 kr. og derover.
§ 10.  Nævnets afgørelser kan af autorisationens  

 indehaver forlanges indbragt for domstolene.
Anmodning herom skal fremsættes  

 over for den autorisationsudstedende myndighed inden 4 uger efter, at  

 afgørelsen er meddelt den pågældende.
Afgørelsen skal indeholde oplysning  

 herom.
Myndigheden anlægger sag mod den pågældende i den borgerlige  

 retsplejes former.
 Stk. 2.  Anmodning om sagsanlæg efter stk. 1, har  

 opsættende virkning, men retten kan ved kendelse bestemme, at den pågældende  

 under sagens behandling ikke må udøve den virksomhed, tilladelsen vedrører.  

 Hvis frakendelsen findes lovlig ved dommen, kan det i denne bestemmes, at  

 anke ikke har opsættende virkning.
Stk. 3.  En afgørelse efter § 9, stk. 5, kan af  

 autorisationens indehaver forlanges indbragt for domstolene.
Anmodning herom  

 skal fremsættes over for den myndighed, der har tilbagekaldt autorisationen,  

 inden 4 uger efter, at afgørelsen er meddelt den pågældende.
Afgørelsen skal  

 indeholde oplysning herom.
Myndigheden anlægger sag mod den pågældende i den  

 borgerlige retsplejes former.
Stk. 4.  Anmodning om sagsanlæg efter stk. 3 har ikke  

 opsættende virkning, men retten kan ved kendelse bestemme, at den pågældende  

 under sagens behandling skal have adgang til at udøve den virksomhed,  

 tilladelsen vedrører.
Ankes en dom, hvorved en frakendelse ikke findes  

 lovlig, kan den ret, der har afsagt dommen, eller den ret, hvortil sagen er  

 indbragt, bestemme, at virksomheden, som tilladelsen vedrører, ikke må udøves  

 under ankesagens behandling.
§ 11.  En foretagen frakendelse kan til enhver tid  

 efter ansøgning ophæves af den myndighed, der har truffet afgørelsen.
Såfremt  

 frakendelsen er sket indtil videre og der er forløbet mindst 5 år efter  

 frakendelsen og mindst 2 år efter, at ophævelse senest er nægtet ved dom, kan  

 ansøgeren, dersom ansøgning om ophævelse afslås, inden for en frist af 4 uger  

 forlange afgørelsen prøvet ved domstolene. § 10, stk. 1, 3. og 4. pkt., og §  

 10, stk. 3, 3. og 4. pkt., anvendes tilsvarende.
 § 12.  En autorisation, der er bortfaldet eller  

 frakendt, jfr. § 6, stk. 4, § 7 og § 9, skal af indehaveren eller dennes bo  

 afleveres til den myndighed, der har udstedt autorisationen.
 § 13.  Personer eller virksomheder, der ikke har  

 autorisation som gas-, vand- og sanitetsmester eller som kloakmester, eller  

 hvis autorisation er bortfaldet eller frakendt, jfr. § 6, stk. 4, § 7 og § 9,  

 må ikke betegne sig som gas-, vand- og sanitetsmester, VVS-installatør eller  

 kloakmester eller i øvrigt ved annoncering eller på anden måde foretage  

 noget, der er egnet til at vække forestilling om, at sådan autorisation  

 haves.
§ 14.  Til at overvåge afholdelsen af de i § 2, stk.  

 3, og § 4 omhandlede prøver nedsætter ministeren for offentlige arbejder (*  

 1) en eller flere eksamenskommissioner, hvis medlemmer udpeges af ministeren  

 for offentlige arbejder (* 1) efter forhandling med de interesserede  

 organisationer, kommunale sammenslutninger m.v.
Ministeren fastsætter regler  

 for kommissionernes virksomhed samt forskrifter for aflæggelse af prøverne.  

 For deltagelse i prøverne erlægges et gebyr, hvis størrelse fastsættes af  

 ministeren for offentlige arbejder (* 1) og således, at det svarer til  

 udgifterne ved afholdelsen af prøverne.
 Gasinstallationer m.v.
§ 15.  Ministeren for offentlige arbejder (* 1) kan  

 fastsætte forskrifter for udførelse af gasinstallationer (gasreglementet) og  

 for gasledningsanlæg, bortset fra de i lov om naturgasforsyning omhandlede  

 transmissionsanlæg for naturgas.
Ministeren kan endvidere fastsætte krav til  

 de materialer og brugsgenstande, der benyttes i installationer og  

 ledningsanlæg, samt krav om prøvning af det pågældende materiel.
 § 16.  Som bistand for ministeren ved udarbejdelsen af  

 gasreglementet virker et af ministeren for offentlige arbejder (* 1) nedsat  

 rådgivende udvalg (det rådgivende gasudvalg).
Stk. 2.  Det rådgivende gasudvalg beskikkes af  

 ministeren for offentlige arbejder (* 1) efter indstilling fra interesserede  

 organisationer, kommunale sammenslutninger m.v.
Ministeren udpeger udvalgets  

 formand blandt dets medlemmer.
 Stk. 3.  Danmarks Gasmateriel Prøvning forestår  

 administrationen af gasreglementet.
 Stk. 4.  Ministeren for offentlige arbejder (* 1)  

 udfærdiger en forretningsorden for det rådgivende gasudvalg.
 § 17.  I gasreglementet kan der fastsættes:
 § 18.  Ministeren for offentlige arbejder (* 1)  

 fastsætter afgifter, der af gasleverandører samt af fabrikanter og  

 forhandlere af gasmateriel skal betales til dækning af udgifterne ved det  

 rådgivende gasudvalgs virksomhed samt ved drift af Danmarks Gasmateriel  

 Prøvning, bortset fra udgifter, der dækkes i henhold til § 3.
Straffebestemmelser § 19.  Med bøde, straffes den, der Stk. 2.  I forskrifter, der fastsættes i medfør af § 2,  

 § 3, stk. 2 og 3, § 4 og § 15, kan der fastsættes straf af bøde for  

 overtrædelse af bestemmelser i forskrifterne.
 Stk. 3.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 Stk. 4.  Forældelsesfristen for strafansvaret ved  

 overtrædelse af forskrifter fastsat i henhold til § 15 er 10 år.
Overgangs- og ikrafttrædelsesbestemmelser  

 (* 2) § 20.  Loven træder i kraft den 1. juli 1978.  

 Tidspunktet for ikrafttrædelsen af §§ 2-12 fastsættes dog af ministeren for  

 offentlige arbejder.
§ 21.  Lov nr. 132 af 13. april 1962 om visse forhold  

 vedrørende gas-, vand- og afløbsinstallationer og dertil hørende  

 kloakledninger ophæves.
Tidspunktet for ophævelsen af §§ 2-11 fastsættes dog  

 af ministeren for offentlige arbejder.
 § 22.  Autorisationer udstedt efter den før 1. juli  

 1962 gældende lovgivning eller efter overgangsbestemmelser fastsat i henhold  

 til den i § 21 nævnte lov vedbliver at have gyldighed med de begrænsninger,  

 der er fastsat i de enkelte autorisationer.
 Stk. 2.  I øvrigt anvendes denne lov samt de beføjelser,  

 der er tillagt den i § 3, stk. 1, nævnte autorisationsudstedende myndighed,  

 også på indehavere af de i stk. 1 nævnte autorisationer.
 Stk. 3.  Personer, der i øvrigt er indehavere af  

 autorisationer udstedt i medfør af den i § 21 nævnte lov, meddeles  

 autorisation som gas-, vand- og sanitetsmester, henholdsvis kloakmester,  

 efter denne lovs § 3, stk. 1, jfr. § 2, stk. 1, fra lovens ikrafttræden,  

 såfremt de inden et af ministeren fastsat tidspunkt har stillet sikkerhed  

 efter § 6.
 Stk. 4.  Ministeren for offentlige arbejder kan  

 fastsætte overgangsbestemmelser, herunder bestemmelser om pligt for  

 kommunalbestyrelserne til at indsende oplysning til den  

 autorisationsudstedende myndighed om autorisationer udstedt i henhold til den  

 hidtidige lovgivning.
 § 23.  Loven gælder ikke for Færøerne og Grønland, men  

 kan ved kongelig anordning helt eller delvis sættes i kraft for Grønland med  

 de ændringer, som følger af de særlige grønlandske forhold.
12/2-92 Flemming Lethan Bygge- og Boligstyrelsens 1. kontor (* 1) Boligministeren (* 2) Med loven menes lov nr. 250 af 8.6. 1978 om gasinstallationer og  

 installationer i forbindelse med vandledninger og afløbsledninger.
 §§ 20 og 21 i lov nr. 936 af 27.12.1991 er sålydende:
 § 20.
 Loven træder i kraft ved bekendtgørelsen i Lovtidende.
 § 21.
 Stk. 1. Loven gælder ikke for Færøerne og Grønland.
 Stk. 2. §§ 5 og 8 kan ved kongelig anordning helt eller delvis sættes i  

 kraft for Grønland med de ændringer, som følger af de særlige grønlandske  

 forhold.
 Stk. 3. §§ 3, 10, 11, 12, 13, 14, 15 og 16 kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
 Stk. 4. § 2 kan ved kongelig anordning helt eller delvis sættes i kraft  

 for Færøerne og Grønland med de afvigelser, som de særlige færøske eller  

 grønlandke forhold tilsiger.
