Nr BR 0 Beretning fra udvalget for forretningsordenen om ændring af reglerne om  

 økonomisk bistand til partigrupperne i folketinget og til aflønning m.v. af  

 sekretærer for medlemmer af folketinget   

 Nr 70000 1985-86, 1. samling Blad nr 318 Afgivet af udvalget for forretningsordenen Afgivet: 19851204 Den 5. december 1984 vedtog udvalget for forretningsordenen regler om økonomisk bistand til partigrupperne i folketinget og til aflønning m.v. af sekretærer for medlemmer af folketinget, jfr.
udvalgets beretning af samme dato (Folketingstidende 1984-85, tillæg B, sp. 145).
I udvalgets beretning anførtes, at der i udvalget var positiv holdning til snarest muligt at søge gennemført en forhøjelse af bistandsbeløbene, og at præsidiet vil forelægge forslag herom.
Udkast til ændrede regler har herefter været drøftet i møder i præsidiet og i et den 27. november 1985 afholdt møde mellem præsidiet og gruppeformændene.
I overensstemmelse med dette udkast har udvalget for forretningsordenen herefter i et møde den 4.
 december 1985 vedtaget følgende ændringer i reglerne af 5.
 december 1984:
1) I § 2, stk. 1, ændres beløbet 9.865 kr. til 15.000 kr. og beløbet 4.200 kr. til 7.500 kr.
 2) I § 2, stk. 2, ændres beløbet 36.180 kr. til 60.000 kr.
 3) I § 2, stk. 3, ændres datoen 1. januar 1985 til 1. januar 1986.
4) I § 4, stk. 1, 2. punktum, tilføjes (som en yderligere sætning) efter ordet udgifter:
ligesom medlemmet inden for denne beløbsramme kan afholde udgifter til anskaffelse af specielle kontortekniske hjælpemidler til brug for sekretæren.
De foreslåede ændringer af beløbene er ensbetydende med følgende månedlige forhøjelser i forhold til de nugældende faktiske beløb (dvs. de i § 2, stk. 1 og stk. 2, fastsatte grundbeløb med tillæg af reguleringen efter § 2, stk. 3):
Det bemærkes, at den beløbsramme, der i § 4, stk. 1, er fastsat for det enkelte medlems ret til sekretær, efter forslaget vil stige fra 5.786,62 kr. til 7.500,00 kr. pr. måned.
En gennemførelse af de under 1)-3) anførte forslag vil medføre, at den årlige udgift til bistandsordningen fra 1. januar 1986 bliver 36.900.000 kr., hvortil kommer fremtidig automatisk regulering, 1.
gang pr. 1. april 1986, mod nu ca. 24.250.000 kr.
Virkningen for de enkelte grupper fremgår af den i bilag 1 optrykte oversigt.
Det under 4) anførte forslag vil imødekomme ønsker, der fra forskellig side er tilkendegivet over for medlemmer af præsidiet.
Som bilag 2 er optrykt de herefter gældende regler som vedtaget af udvalget den 5. december 1984 med de nu vedtagne ændringer af 4.
 december 1985.
 P. u. v.
Svend Jakobsen, formand.
BILAG 1 Økonomisk bistand til partigrupperne og til aflønning m.v. af sekretærer for medlemmer Månedlige beløb FOLKETINGET 1985-86Bilag 2 Regler om økonomisk bistand til partigrupperne i folketinget og til aflønning m.v. af sekretærer for medlemmer af folketinget (Som vedtaget af udvalget for forretningsordenen den 5. december 1984 med ændringer af 4. december 1985) § 1 Som led i de arbejdsvilkår, der af folketinget tilvejebringes for partigrupperne i folketinget og for tingets medlemmer, bevilges der efter nedenstående regler over folketingets budget dels beløb til partigrupperne til disses varetagelse af deres opgaver i folketinget og dels beløb til folketingets medlemmer til disses varetagelse af deres opgaver i forbindelse med folketingsarbejdet.
§ 2 Bistandsbeløbenes størrelse Stk. 1. Til hver folketingsgruppe udbetales et månedligt beløb, der pr. mandat udgør 15.000 kr., for et medlem, der tillige er formand for folketinget eller minister, dog kun 7.500 kr.
Stk. 2. Herudover udbetales til hver folketingsgruppe et månedligt beløb, der pr. gruppe udgør 60.000 kr.
 Stk. 3. De i stk. 1 og stk. 2 fastsatte beløb er gældende fra 1.
januar 1986 og reguleres derefter procentvis i takt med lønudviklingen for en tjenestemand på skalatrin 14 med tjenestested i København.
Stk. 4. Ved folketingsgrupper forstås i denne forbindelse de medlemsgrupper i tinget, der ved det seneste folketingsvalg er indvalgt som repræsenterende partier, som opfylder betingelserne i valglovens § 23 for deltagelse i folketingsvalg.
Stk. 5. Til folketingsmedlemmer uden for partierne samt til medlemsgrupper, der ikke omfattes af bestemmelsen i stk. 4, kan der ved beslutning af folketingets præsidium i hvert enkelt tilfælde fastsættes et månedligt beløb, der dog ikke kan overstige, hvad der følger af bestemmelsen i stk. 1, jfr. stk. 3.
Stk. 6. Såfremt et folketingsvalg medfører forhøjelse eller formindskelse i forhold til det beløb, der er udbetalt en folketingsgruppe for den måned, hvori valget finder sted, får en forhøjelse virkning fra begyndelsen af den første kalendermåned efter den måned, hvori valget har fundet sted, medens en formindskelse får virkning fra udløbet af den sjette kalendermåned efter den måned, hvori valget har fundet sted.
Til nye folketingsgrupper, der repræsenterer partier, der ikke var repræsenteret i folketinget før valget, finder udbetaling første gang sted for den kalendermåned, der følger efter den måned, hvori valget har fundet sted.
Stk. 7. Såfremt der bortset fra de i stk. 6 omtalte forhold indtræder ændringer, der medfører forhøjelse eller formindskelse i forhold til det beløb, der er udbetalt en folketingsgruppe for den måned, hvori ændringen sker, får en forhøjelse virkning fra begyndelsen af den første kalendermåned efter den måned, hvori de ændrede forhold indtræder, medens en formindskelse får virkning fra udløbet af den sjette kalendermåned efter den måned, hvori de ændrede forhold indtræder.
§ 3 Bistandsbeløbenes anvendelse Stk. 1. De i overensstemmelse med § 2 udbetalte beløb kan anvendes til aflønning af kontormedhjælpere for gruppen på måneds- eller timebasis, til rimelig betaling for sagkyndig bistand, hvad enten denne tilvejebringes som responsa eller ved ansættelse af sagkyndige for en bestemt periode eller varigt, samt til udgifter i forbindelse med rådgivning af partigrupperne, herunder dækning af rejseudgifter og rimelige forplejningsudgifter i tilfælde, hvor sagkyndige indkaldes til sådan rådgivning.
Endvidere kan de udbetalte beløb anvendes til sædvanlige kontorholdsudgifter, til mangfoldiggørelse af materiale til partiorganer og folketingskandidater om folketingsgruppens arbejde i folketinget samt til anskaffelse og vedligeholdelse af kontorinventar og maskinelle og andre tekniske hjælpemidler samt til faglitteratur, tidsskrifter og aviser.
Effekter, der anskaffes og betales af bistandsbeløbene, f.eks. inventargenstande, kontormaskiner og bøger, skal forblive i de folketingsgruppen tildelte lokaler på Christiansborg.
I ganske særlige tilfælde kan udgifter til bespisning af sekretariatspersonale og medlemssekretærer i forbindelse med overarbejde afholdes af bistandsbeløbene med godkendelse af folketingsgruppens formand.
I de tilfælde, hvor folketingsgruppens formand har behov for sekretærhjælp ved landsmøder uden for Christiansborg, kan der afholdes befordringsudgifter for sekretæren og de for dennes deltagelse nødvendige opholdsudgifter.
I ganske særlige tilfælde kan der med gruppeformandens godkendelse af bistandsmidlerne for et medlem af gruppen afholdes nødvendige udgifter til deltagelse i kursus og konferencer, når formålet med deltagelsen er at tilvejebringe oplysninger til brug for folketingsgruppen i tilfælde, hvor denne fremgangsmåde skønnes mere hensigtsmæssig end indkaldelse af sagkyndige eller indhentning af responsa.
Endelig kan der af de i overensstemmelse med § 2 udbetalte beløb udredes betaling til den statsautoriserede eller registrerede revisor (jfr. § 7).
Stk. 2. I det omfang bistandsbeløbene anvendes til udbetaling af lønninger, påhviler det hver enkelt folketingsgruppe, respektive medlemsgruppe eller medlem, at drage omsorg for varetagelsen af de arbejdsgiveropgaver, der følger af ansættelsesforholdene, herunder administrationen af kildeskat, ATP-bidrag m.v.
§ 4 Stk. 1. Af de i overensstemmelse med § 2 udbetalte beløb skal forlods reserveres de fornødne beløb til aflønning af sekretærer for gruppens medlemmer.
Hvert medlem har ret til en sekretær inden for en beløbsramme, der udgør forskellen mellem de i § 2, stk. 1, nævnte to beløb, reguleret i overensstemmelse med § 2, stk. 3, således at denne beløbsramme skal dække såvel løn som de med ansættelsen i øvrigt forbundne udgifter, ligesom medlemmet inden for denne beløbsramme kan afholde udgifter til anskaffelse af specielle kontortekniske hjælpemidler til brug for sekretæren.
Retten til sekretær tilkommer dog ikke et medlem, der tillige er formand for folketinget eller minister.
Stk. 2. Folketingsmedlemmer, der ønsker at gøre brug af retten til sekretær, anmelder dette til gruppens ledelse med oplysning om, fra hvilket tidspunkt og i hvilket omfang retten ønskes udnyttet.
Det er det enkelte medlems ret eventuelt i samarbejde med gruppens ledelse at træffe bestemmelse om, hvem der skal ansættes som medlemmets sekretær, og hvornår der skal gøres tjeneste.
Stk. 3. Det påhviler gruppen at afgøre, om de arbejdsgiveropgaver, der følger af ansættelsen af medlemssekretærer, herunder administrationen af kildeskat, ATP-bidrag m.v., skal varetages af gruppen eller af det enkelte medlem.
Stk. 4. Medlemssekretærens opgave er at bistå det enkelte medlem med sagsbehandling, maskinskrivning, telefonpasning, arkivarbejde o.lign.
Medlemssekretærer kan ansættes enten således, at den enkelte sekretær udelukkende bistår et bestemt medlem, eller således, at den enkelte sekretær er til rådighed for to eller flere medlemmer.
Enhver form for ansættelse vil kunne finde sted, være sig timelønnede, månedslønnede, deltidsansatte etc.
 Medlemssekretærer har arbejdssted på Christiansborg.
§ 5 Anvisningen af bistandsbeløb Stk. 1. De i § 2, stk. 4, omtalte folketingsgrupper, der ønsker at modtage de i § 2 omtalte bistandsbeløb, er forpligtet til på opfordring at afgive en erklæring herom til folketingets bureau.
Stk. 2. Det påhviler hver enkelt folketingsgruppe, respektive medlemsgruppe eller medlem, at give folketingets bureau oplysning om en giro-, bank- eller sparekassekonto, hvortil bureauet kan anvise de i nærværende regler omhandlede bistandsbeløb, og som kun må anvendes til disse bistandsbeløb.
Kontoen skal lyde på den pågældende folketingsgruppe ved dennes formand eller den pågældende medlemsgruppe ved dennes formand eller det pågældende folketingsmedlem.
Stk. 3. Bureauets månedlige anvisning af bistandsbeløb efter § 2 finder sted månedsvis forud til den i stk. 2 omtalte konto.
De anviste beløb skal forblive indestående på kontoen, indtil anvendelse finder sted i overensstemmelse med nærværende regler.
Stk. 4. Ved udgangen af hvert kalenderår giver bureauet hver enkelt folketingsgruppe meddelelse om størrelsen af det samlede bistandsbeløb, der er anvist for det pågældende kalenderår.
§ 6 Regnskabspligt m.v.
Stk. 1. Det påhviler hver enkelt folketingsgruppe, respektive medlemsgruppe eller medlem, at føre et særskilt regnskab over de fra folketinget modtagne bistandsbeløb og disses anvendelse, udvisende beholdningen af uforbrugte midler ved regnskabsperiodens begyndelse og udløb, og endvidere for hvert kalenderår til folketingets præsidium at aflevere dette regnskab, opstillet på et af præsidiet dertil autoriseret skema, samt en i skemaet indeholdt erklæring om, at de forbrugte bistandsbeløb er anvendt i overensstemmelse med nærværende regler og udelukkende til formål, der omfattes af disse regler.
Regnskabet og den nævnte erklæring underskrives af folketingsgruppens formand, respektive medlemsgruppens formand eller det pågældende medlem.
Stk. 2. På regnskabsskemaets indtægtsside opføres de fra folketinget modtagne bistandsbeløb samt indvundne renter.
Stk. 3. På regnskabsskemaets udgiftsside redegøres for anvendelsen af bistandsbeløbene i overensstemmelse med den i skemaet angivne specifikation.
Udgifter, der ikke kan henføres til den trykte specifikation, kan opføres med angivelse af arten og med tilføjelse af fornøden forklaring og/eller underspecifikation.
Stk. 4. De på udgiftssiden anførte lønposter skal opføres med et beløb, der svarer til den udbetalte løn med tillæg af beregnede, men endnu ikke udbetalte ydelser, f.eks. uafregnet kildeskat, endnu ikke betalte ATP-bidrag, feriegodtgørelse m.v.
§ 7 Revision Det i § 6 omtalte regnskab skal være forsynet med en af en statsautoriseret eller registreret revisor underskrevet revisionspåtegning, der skal indeholde erklæring om tilstedeværelsen af eventuelle uforbrugte bistandsbeløb, ledsaget af fornøden redegørelse for eventuelle aktiv- og passivposter, samt om, at gældende regler om indeholdelse af kildeskat og indbetaling af ATP-bidrag er overholdt.
§ 8 Aflevering af revideret regnskab Stk. 1. Det i § 6 omhandlede regnskab, forsynet med den i § 7 omhandlede revisionspåtegning, skal hvert år inden 1. marts (eller hvis anvisning af bistandsbeløb ophører, da inden 3 måneder fra ophørstidspunktet) afleveres til folketingets præsidium.
Stk. 2. Hver enkelt folketingsgruppe, respektive medlemsgruppe eller medlem, er forpligtet til på anfordring at udlåne den dokumentation i form af bilag eller andet materiale, som folketingets præsidium i forbindelse med regnskabsgennemgangen måtte ønske.
§ 9 Tilbagebetaling Såfremt et folketingsvalg medfører, at en folketingsgruppe ikke længere er repræsenteret i folketinget, skal de uforbrugte bistandsbeløb, der er udbetalt i henhold til § 2, tilbagebetales til folketinget efter påkrav, ligesom effekter, hvis anskaffelse er betalt af bistandsbeløbene, jfr. § 3, stk. 1, 2. og 3. punktum, skal afleveres til folketinget efter påkrav.
I forbindelse med sådan aflevering vil der kunne træffes aftale om, at de afleverede effekter opbevares af folketinget og på ny stilles til rådighed for den pågældende folketingsgruppe, såfremt denne igen opnår repræsentation i folketinget ved det nærmest følgende folketingsvalg.
I perioden efter valgdagen kan der i sådanne tilfælde af bistandsmidlerne kun afholdes udgifter til opfyldelse af kontraktlige forpligtelser, der er indgået før valgdagen.
§ 10 Såfremt regnskab ikke er afleveret ved udløbet af den i § 8, stk. 1, fastsatte frist, eller såfremt det i øvrigt konstateres, at nærværende regler ikke er overholdt, kan folketingets formand bestemme, at yderligere udbetaling af bistandsbeløb stilles i bero.
§ 11 Ikrafttrædelse Nærværende regler har virkning fra 1. januar 1986.
