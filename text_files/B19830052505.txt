 I medfør af § 24 i lov nr. 220 af 7. juni 1972 som ændret ved lov nr. 524  

 af 27. december 1979 om Københavns Fondsbørs fastsættes:
Fondsbørsens bestyrelse § 1.  Indstilling af fondsbørsvekselerernes  

 repræsentanter i bestyrelsen og deres stedfortrædere foretages af en  

 valgforsamling, hvortil fondsbørsbestyrelsens formand med 8 dages varsel ved  

 anbefalet brev indkalder samtlige fondsbørsvekselerere.
Valget ledes af  

 formanden og foregår således, at først vælges de 3 bestyrelsesmedlemmer og  

 derefter de 3 stedfortrædere.
 Stk. 2.  Valgbar er enhver fondsbørsvekselerer.
Stk. 3.  Valgene sker ved skriftlig afstemning.
Hvis en  

 fondsbørsvekselerer er forhindret i at komme til stede, kan stemme for ham  

 afgives ved et medlem, som han skriftligt har bemyndiget dertil.
En  

 stemmeseddel er ugyldig, hvis den indeholder flere end 3 navne.
Stk. 4.  De 3 kandidater, der har opnået det højeste  

 stemmetal, er valgt i den ved stemmetallet angivne orden.
I tilfælde af  

 stemmelighed foretages lodtrækning.
Udfaldet af afstemningen meddeles ved  

 valghandlingens slutning.
§ 2.  Bestyrelsen holder møde, når formanden finder  

 det fornødent, eller det skriftligt forlanges af 3 af bestyrelsens andre  

 medlemmer.
For at gyldig beslutning kan tages, kræves tilstedeværelse af  

 mindst 7 medlemmer.
I tilfælde af stemmelighed er formandens stemme  

 afgørende.
Stk. 2.  Over bestyrelsens forhandlinger skal der føres  

 en protokol, hvori trufne beslutninger indføres med angivelse af stemmetal  

 og, på et medlems forlangende, angivelse af navne.
Protokollen underskrives  

 af formanden.
Stk. 3.  Hvis et medlem har personlig interesse i en  

 sags udfald, afgør formanden, om han bør vige sit sæde.
Beslutningen træffes  

 dog ved afstemning, såfremt der fremsættes begæring herom.
Denne afstemning  

 skal, hvis et medlem ønsker det, være hemmelig.
Stk. 4.  Bestyrelsen nedsætter et forretningsudvalg på  

 mindst 3 medlemmer.
Den fastsætter selv sin forretningsorden og en  

 forretningsorden for forretningsudvalget.
 § 3.  Bestyrelsen bistås af et sekretariat.
 § 4.  Bestyrelsen udarbejder for hvert regnskabsår et  

 budget over fondsbørsens indtægter og udgifter.
 Stk. 2.  De i lovens § 9 omhandlede afgifter fastsættes  

 af bestyrelsen, således at de budgetterede indtæger fra aktieselskaberne,  

 obligationsudstederne samt fondsbørsvekselererne udgør henholdsvis 45 pct.,  

 45 pct. og 10 pct. af de samlede budgetterede indtægter.
 Stk. 3.  For udenlandske værdipapirer, der optages til  

 notering, beregnes afgifter efter regler, der fastsættes af  

 industriministeren.
 § 5.  De i § 4 omhandlede afgifter skal betales senest  

 1 måned efter påkrav.
Fondsbørsvekselererne § 6.  Ansøgning om beskikkelse som fondsbørsvekselerer  

 indgives til industriministeriet, der indhenter en udtalelse fra  

 fondsbørsbestyrelsen om, hvorvidt den ansøgte beskikkelse - under hensyntagen  

 til omsætningen og publikums tarv, samt til ansøgerens kvalifikationer og  

 andre forhold - bør meddeles.
 § 7.  Den i lovens § 10, stk. 2, nr. 7, omhandlede  

 kautionsforsikring skal kunne dække tab på i alt 100.000 kr.
Stk. 2.  Den i lovens § 10, stk. 2, nr. 6, omhandlede  

 egenkapital fastsættes til 600.000 kr.
Industriministeren kan i ganske  

 særlige tilfælde som egenkapital godkende kapital, der er stillet til  

 fondsbørsvekselererens rådighed med tilbagetrædelseserklæring fra långiveren  

 til fordel for fondsbørsvekselererens øvrige kreditorer.
 § 8.  Fondsbørsvekselererens og eventuelle andre  

 indehaveres egenkapital skal i alt udgøre mindst 8 pct. af vekselererfirmaets  

 samlede gælds- og garantiforpligtelser. § 7, stk. 2, 2. pkt., finder  

 tilsvarende anvendelse.
 Stk. 2.  Fondsbørstilsynet kan tillade, at der ved  

 opgørelsen ses bort fra forpligtelser af ganske særegen karakter.
 Stk. 3.  Konstaterer en fondsbørsvekselerer eller hans  

 revisor, at det i stk. 1 foreskrevne forhold ikke er til stede, skal dette  

 straks indberettes til fondsbørstilsynet.
 § 9.  Fondsbørsvekselerere skal have forretningssted i  

 Københavns kommune i en for forretningernes afvikling passende nærhed af  

 fondsbørsen.
 § 10.  Fondsbørsvekselerere må ikke udføre  

 forretninger på fondsbørsen for funktionærer hos andre fondsbørsvekselerere  

 eller for de under fondsbørsbestyrelsen eller tilsynet ansatte personer.  

 Fondsbørsvekselerere må heller ikke gennem andre fondsbørsvekselerere købe  

 eller sælge aktier for egen regning, i hvilke de har salgs- eller købsordrer,  

 som den pågældende dag er udført eller kan forventes udført ved noteringen.
 Stk. 2.  Fondsbørsvekselerere må ikke uden tilladelse  

 fra fondsbørsbestyrelsen udføre eller medvirke til handler med et værdipapir,  

 som er suspenderet.
 § 11.  En fondsbørsvekselerer må ikke stå i fast  

 engageringsforhold til banker og sparekasser, eller til andre selskaber eller  

 firmaer, der beskæftiger sig med udførelse af kommissionsforretninger i  

 aktier og obligationer og lignende værdipapirer.
 § 12.  Fondsbørsvekselerere skal føre en fortegnelse  

 over de på fondsbørsen afsluttede forretninger med angivelse af kommittentens  

 navn og adresse samt de kurser til hvilke der er handlet.
 § 13.  Fondsbørsbestyrelsen kan på begæring af en  

 fondsbørsvekselerer autorisere en eller flere fuldmægtige til på hans vegne  

 og ansvar at deltage i børsnoteringen.
Kursnoteringen § 14.  Handel og kursansættelse finder sted på alle  

 hverdage (børsdage) undtagen lørdage, grundlovsdag, juleaftensdag og  

 nytårsaftensdag.
 Stk. 2.  Fondsbørsbestyrelsen kan bestemme, at aktier,  

 der er optaget til notering på aktiemarked III, handles og kursansættes  

 periodisk, dog mindst 1 gang om måneden.
 Stk. 3.  Fondsbørsbestyrelsen kan endvidere bestemme, at  

 mindre hyppigt omsatte værdipapirer handles og kursansættes sidste gang  

 indenfor et kalenderår på en børsdag umiddelbart forud for årets sidste  

 børsdag.
 Stk. 4.  Fondsbørsbestyrelsen kan endelig bestemme, at  

 de i stk. 3 nævnte værdipapirer ikke handles og kursansættes på enkelte andre  

 børsdage.
 § 15.  Kursnoteringen finder sted på grundlag af de  

 fremsatte bud og udbud og sker på en af følgende måder:
 Stk. 2.  Fondsbørsbestyrelsen fastsætter nærmere regler  

 for kursnoteringens gennemførelse og formidlingen af handlerne.
 § 16.  Fondsbørsbestyrelsen træffer ud fra  

 omsætningsmæssige hensyn bestemmelse om, hvorvidt et værdipapir skal handles  

 og kursansættes efter reglerne i § 15, stk. 1, litra a eller b.
 Stk. 2.  Beslutning om at flytte et værdipapir fra den  

 ene form for notering til den anden må først træffes, efter at udstederen har  

 haft lejlighed til at udtale sig herom.
§ 17.  Handler, slutkurser og omsætning registreres i  

 hvert enkelt værdipapir.
Registreringen skal offentliggøres ved opslag i  

 fondsbørsens lokaler og opbevares i fondsbørsens sekretariat.
 § 18.  De under noteringen afsluttede forretninger er  

 bindende, og kan ikke annulleres uden samtykke af fondsbørsbestyrelsen eller  

 af en eller flere hertil af bestyrelsen bemyndigede personer, herunder  

 noteringslederne.
Handlers opfyldelse § 19.  Køberen skal afhente det købte hos sælgeren.
 § 20.  Fondsbørsbestyrelsen fastsætter frister for  

 opfyldelsen af de på fondsbørsen afsluttede handler.
 § 21.  Ved køb og salg af aktier anses ethvert  

 udbytte, der på salgsdagen endnu ikke er forfaldet til udbetaling, som  

 indbefattet i købesummen, medmindre det forinden salget er meddelt ved  

 kursnoteringen, at opråbet gælder for aktien med fradrag af udbytte.
 § 22.  Ved køb og salg af obligationer betales uden  

 for købesummen de til afviklingsdagen påløbne, men endnu ikke forfaldne  

 renter.
§ 23.  De solgte papirer skal leveres i fuldstændig  

 orden med de ældre transportpåtegninger i behørigt noteret stand.
Udgifterne  

 ved transporten til køberens kommittent er sælgeren uvedkommende.
 Stk. 2.  Nægtes modtagelse af et papir som værende  

 ikke-leveringsmæssigt, forelægges spørgsmålet, så vidt muligt samme dag, for  

 fondsbørsbestyrelsen til afgørelse.
 § 24.  Et værdipapir, der er udtrukket eller opsagt  

 til indfrielse, er ikke leveringsmæssigt.
 Stk. 2.  Et værdipapir anses som udtrukket eller opsagt  

 ved begyndelsen af den dag, dets udtrækning eller opsigelse offentliggøres.
Tilsyn med fondsbørsen § 25.  Fondsbørstilsynet fører et almindeligt tilsyn  

 med fondsbørsen.
Tilsynet påser, at fondsbørsen administreres i  

 overensstemmelse med de i loven og bekendtgørelserne givne bestemmelser,  

 herunder at fondsbørsbestyrelsen fastsætter og påser overholdelsen af sådanne  

 forskrifter for børsens virksomhed, som loven pålægger bestyrelsen at give  

 eller som i øvrigt findes hensigtsmæssige.
 Stk. 2.  Fondsbørstilsynet kan bistå  

 fondsbørsbestyrelsen i dens virksomhed med at påse, at handel og kursnotering  

 finder sted på forsvarlig måde.
 § 26.  Fondsbørstilsynet fører tilsyn med  

 fondsbørsvekselerernes økonomiske forhold.
 Stk. 2.  Fondsbørstilsynet udarbejder forskrifter om  

 regnskabsaflæggelse og revision for fondsbørsvekselererne.
 Stk. 3.  Fondsbørsvekselerernes årsregnskaber skal  

 revideres af en statsautoriseret revisor og indsendes til fondsbørstilsynet.
Stk. 4.  Tilsynet foretager en nøje gennemgang af de  

 indsendte regnskaber og påser tilstedeværelsen af de i § 7, stk. 2, og § 8  

 foreskrevne kapitalkrav.
Tilsynet fører endvidere kontrol med de for  

 fondsbørsvekselererne foreskrevne sikkerhedsordninger.
Såfremt det viser sig,  

 at egenkapitalen ikke opfylder de fastsatte krav, og påtalte forhold  

 vedrørende tilstedeværelsen af fornøden kapital ikke berigtiges inden for en  

 fastsat frist, indstiller tilsynet til industriministeren, at beskikkelsen  

 fratages vedkommende fondsbørsvekselerer.
Det samme gælder, dersom en  

 fondsbørsvekselerer ikke opfylder de i lovens § 10 i øvrigt fastsatte  

 sikkerhedsmæssige krav.
 Stk. 5.  Fondsbørstilsynet kan på ethvert tidspunkt  

 aflægge kontrolbesøg på en fondsbørsvekselerers forretningssted.
Straffe- og ikrafttrædelsesbestemmelser § 27.  Overtrædelse af §§ 10, 11 og 12 straffes med  

 bøde.
 § 28.  Denne bekendtgørelse træder i kraft den 1.  

 april 1984. Samtidig ophæves bekendtgørelse nr. 7 af 19. januar 1982 om  

 Københavns Fondsbørs.
