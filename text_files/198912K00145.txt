Nr LSF 145 Forslag til Lov om ændring af lov om en kommunal tjenestemandsret  

 (Organisationsansvar m.v.) Fremsat af indenrigsministeren (Thor Pedersen) den 17. januar 1990 Vedtaget ved tredjebehandling den 22. maj 1990 Lov nr. 388 af 13/06/1990 § 1 I lov nr. 280 af 10. juni 1981 om en kommunal tjenestemandsret foretages  

 følgende ændringer:
 1. I § 1, stk. 3, udgår »Foreningen af Kommuner i  

 Københavns Amt«.
 2. I § 2, stk. 1, ændres »§ 10, stk. 1,» til:  

 »§ 10«.
 3. I § 2 indsættes efter stk. 4 som nyt stykke:
»Stk. 5. Indenrigsministeren kan bestemme, at  

 tjenestemandsretten skal behandle sager om kollektiv overtrædelse af  

 bestemmelser svarende til § 10 i lov om tjenestemænd i staten, folkeskolen og  

 folkekirken begået af andet personale, der er ansat på tjenestemandslignende  

 vilkår i kommuner, amtskommuner og kommunale fællesskaber, end det i stk. 1  

 nævnte.
Bestemmelsen i § 3, stk. 3, finder tilsvarende anvendelse på den  

 eller de organisationer, der udøver forhandlingsretten for det personale, der  

 er omfattet af indenrigsministerens bestemmelse efter 1. pkt.« Stk. 5 bliver herefter stk. 6.
 4. § 2, stk. 5, der bliver stk. 6, affattes således:
»Stk. 6. Indenrigsministeren bemyndiges til efter forhandling  

 med vedkommende kommunale sammenslutninger og kommunalbestyrelser samt  

 personaleorganisationer, jf. stk. 5 og § 1, stk. 3 og 4, at udvide  

 tjenestemandsrettens kompetence til sager svarende til de i § 53, stk. 1, nr.  

 1, i lov om tjenestemænd i staten, folkeskolen og folkekirken nævnte.  

 Indenrigsministeren fastsætter i forbindelse hermed bestemmelser svarende til  

 § 53, stk. 3, 2. og 3. pkt., § 53 a og § 54 a, stk. 1, i lov om tjenestemænd  

 i staten, folkeskolen og folkekirken.« 5. I § 3 indsættes som stk. 3:
»Stk. 3. En eller flere af de i § 1, stk. 4, nævnte organisationer  

 kan af tjenestemandsretten ikendes bod, hvis organisationen har understøttet  

 en overtrædelse som nævnt i § 2, stk. 1, eller ikke med alle rimelige midler  

 har søgt at hindre overtrædelsen eller bringe den til ophør.
Boden tilfalder  

 den, der har anlagt sagen.« 6. § 4, stk. 1, affattes således:
»Sager som nævnt i § 2, stk. 1 og 5, kan anlægges af de i § 1, stk.  

 3, nævnte kommunale sammenslutninger og kommunalbestyrelser mod en eller  

 flere forhandlingsberettigede personaleorganisationer.« 7. § 4, stk. 3, affattes således:
»Stk. 3. Overtrædelser som nævnt i § 2, stk. 1 og 5, skal  

 uden for Københavns og Frederiksberg Kommuner indberettes af  

 kommunalbestyrelsen til vedkommende kommunale sammenslutning, jf. § 1, stk.  

 3.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 280 af 10. juni 1981 om en kommunal tjenestemandsret foretages  

 følgende ændringer:
 1. I § 2, stk. 1, ændres »§ 10, stk. 1,» til: »§  

 10«.
 2. I § 2 indsættes efter stk. 4 som nyt stykke:
»Stk. 5. Indenrigsministeren kan bestemme, at tjenestemandsretten  

 skal behandle sager om kollektiv overtrædelse af bestemmelser svarende til §  

 10 i lov om tjenestemænd i staten, folkeskolen og folkekirken, begået af  

 andet personale, der er ansat på tjenestemandslignende vilkår i kommuner,  

 amtskommuner og kommunale fællesskaber, end det i stk. 1 nævnte.
Bestemmelsen  

 i § 3, stk. 3, finder tilsvarende anvendelse på den eller de organisationer,  

 der udøver forhandlingsretten for det personale, der er omfattet af  

 indenrigsministerens bestemmelse efter 1. pkt.«.
 Stk. 5 bliver herefter stk. 6.
 3. § 2, stk. 5, der bliver stk. 6, affattes således:
 »Stk. 6. Indenrigsministeren bemyndiges til efter forhandling med  

 vedkommende kommunale sammenslutninger og kommunalbestyrelser samt  

 personaleorganisationer, jf. stk. 5 og § 1, stk. 3 og 4, at udvide  

 tjenestemandsrettens kompetence til sager svarende til de i § 53, stk. 1, nr.  

 1, i lov om tjenestemænd i staten, folkeskolen og folkekirken nævnte.  

 Indenrigsministeren fastsætter i forbindelse hermed bestemmelser svarende til  

 § 53, stk. 3, 2. og 3. pkt., § 53 a og § 54 a, stk. 1, i lov om tjenestemænd  

 i staten, folkeskolen og folkekirken.«.
 4. I § 3 indsættes som stk. 3:
»Stk. 3. En eller flere af de i § 1, stk. 4, nævnte organisationer  

 kan af tjenestemandsretten ikendes bod, hvis organisationen har understøttet  

 en overtrædelse som nævnt i § 2, stk. 1, eller ikke med alle rimelige midler  

 har søgt at hindre overtrædelsen eller bringe den til ophør.
Boden tilfalder  

 den, der har anlagt sagen.«.
 5. § 4, stk. 1, affattes således:
 »Sager som nævnt i § 2, stk. 1 og 5, kan anlægges af de i § 1, stk.  

 3, nævnte kommunale sammenslutninger og kommunalbestyrelser mod en eller  

 flere forhandlingsberettigede personaleorganisationer.«.
 6. § 4, stk. 3, affattes således:
 »Stk. 3. Overtrædelser som nævnt i § 2, stk. 1 og 5, skal uden for  

 Københavns og Frederiksberg Kommuner indberettes af kommunalbestyrelsen til  

 vedkommende kommunale sammenslutning, jf. § 1, stk. 3.«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Med lovforslaget indføres der regler om organisationsansvar på det  

 kommunale tjenestemandsområde.
Forslaget herom skal ses i sammenhæng med  

 finansministerens samtidig fremsatte lovforslag om ændringer af  

 tjenestemandsloven, hvorefter der indføres organisationsansvar på det  

 statslige tjenestemandsområde.
 Endvidere indeholder lovforslaget et forslag om ophævelse af  

 bestemmelserne om det særlige påtaleudvalg i lovens § 4, stk. 1.
 Endelig foreslås det, at indenrigsministeren bemyndiges til at fastsætte  

 bestemmelser om, at personale ansat på tjenestemandslignende vilkår inddrages  

 under den kommunale tjenestemandsrets kompetence.
Organisationsansvar Efter forslaget om ændring af tjenestemandsloven får den statslige  

 tjenestemandsret mulighed for at ikende centralorganisationer bod, hvis  

 centralorganisationen har understøttet eller været passiv over for  

 tjenestemænds kollektive overtrædelse af tjenestemandslovens § 10.  

 Bestemmelsen finder tilsvarende anvendelse på de organisationer, der er  

 tilsluttet centralorganisationerne.
 Forslaget skal ses i lyset af, at tjenestemandsorganisationer i flere  

 tilfælde har styret og finansieret arbejdsnedlæggelser blandt tjenestemænd.
Tjenesteforseelser begået på det kommunale tjenestemandsområde behandles  

 efter lignende regler som tjenesteforseelser begået på det statslige  

 tjenestemandsområde.
Da der fortsat bør gælde samme regler for så vidt angår  

 alle offentligt ansatte tjenestemænd, herunder også på det kommunale  

 tjenestemandsområde, foreslås det, at der ligeledes indføres bestemmelser om  

 organisationsansvar i loven om en kommunal tjenestemandsret, jf. forslagets §  

 1, nr. 4.
Ophævelse af påtaleudvalget Det foreslås, at det fællesudvalg, som kan anlægge sager i henhold til §  

 2, stk. 1, i lov om en kommunal tjenestemandsret nedlægges, jf. forslagets §  

 1, nr. 5.
 Efter de gældende bestemmelser skal Amtsrådsforeningen i Danmark,  

 Kommunernes Landsforening, Foreningen af Kommuner i Københavns Amt samt  

 Københavns og Frederiksberg Kommunalbestyrelser nedsætte et fællesudvalg, det  

 såkaldte påtaleudvalg, som kan anlægge sager mod de forhandlingsberettigede  

 personaleorganisationer.
Der skønnes imidlertid ikke længere at være behov for, at kompetencen til  

 at rejse sag ved den kommunale tjenestemandsret er henlagt til et udvalg, der  

 er fælles for hele den kommunale sektor.
Efter forslaget kan  

 Amtsrådsforeningen, Kommunernes Landsforening, Foreningen af Kommuner i  

 Københavns Amt samt Københavns og Frederiksberg Kommunalbestyrelser hver for  

 sig anlægge sager ved tjenestemandsretten.
Inddragelse af personale ansat på tjenestemandslignende vilkår under den  

 kommunale tjenestemandsret Efter forslaget får indenrigsministeren mulighed for at bestemme, at  

 personale ansat på tjenestemandslignende vilkår i kommuner, amtskommuner og  

 kommunale fællesskaber inddrages under den kommunale tjenestemandsrets  

 kompetence, jf. forslagets § 1, nr. 2.
 På det statslige område har finansministeren allerede hjemmel til at  

 inddrage personale ansat på tjenestemandslignende vilkår under den statslige  

 tjenestemandsrets kompetence, jf. tjenestemandslovens § 53, stk. 5. Denne  

 hjemmel er udnyttet ved bekendtgørelse nr. 174 af 27. april 1984 med senere  

 ændringer om inddragelse under tjenestemandsrettens kompetence af visse  

 tjenestemandslignende ansatte personalegrupper i staten, folkeskolen og  

 folkekirken, i tilskudsberettigede institutioner eller koncessionerede  

 virksomheder.
Efter de gældende regler i loven om en kommunal tjenestemandsret er  

 størstedelen af det kommunale personale, der er ansat på  

 tjenestemandslignende vilkår, allerede omfattet af tjenestemandsrettens  

 kompetence.
Efter lovens § 2, stk. 1, behandler tjenestemandsretten således  

 sager om kollektive overtrædelser, der er begået af reglementsansat personale  

 ved kommunale og amtskommunale dag- og døgninstitutioner og selvejende dag-  

 og døgninstitutioner, som kommunalbestyrelser og amtsråd har indgået  

 driftsoverenskomst med.
 Den foreslåede bemyndigelse til indenrigsministeren vil muliggøre, at  

 øvrigt personale i kommuner, amtskommuner og kommunale fællesskaber, der er  

 ansat på tjenestemandslignende vilkår, vil kunne inddrages under  

 tjenestemandsrettens kompetence, jf. bemærkningerne til § 1, nr. 2.
 Vedrørende tilblivelsen af lov om en kommunal tjenestemandsret henvises  

 til Folketingstidende 1980/81, 9872, 10303, 11903 og 12182.
Forslagene vil ikke medføre nogen økonomiske eller administrative  

 konsekvenser for staten.
Forslagene om organisationsansvar medfører  

 merindtægter eller merudgifter for kommunerne, i det omfang der ikendes bod i  

 disse sager.
Lovforslaget er forelagt Amtsrådsforeningen i Danmark, Kommunernes  

 Landsforening, Foreningen af Kommuner i København Amt, Københavns og  

 Frederiksberg Kommunalbestyrelser, Kommunernes Lønningsnævn og de kommunale  

 tjenestemandsorganisationer.
Endvidere er forslaget forelagt  

 Justitsministeriet og Finansministeriet, Administrations- og  

 Personaledepartementet.
Bemærkninger til forslagets enkelte bestemmelser Til § 1 Til nr. 1 Forslaget er en konsekvensændring af forslaget til lov om ændring af lov  

 om tjenestemænd i staten, folkeskolen og folkekirken om ophævelse af § 10,  

 stk. 2, i tjenestemandsloven.
Til nr. 2 Som angivet i de almindelige bemærkninger, foreslås det, at  

 indenrigsministeren - ligesom finansministeren efter tjenestemandslovens §  

 53, stk. 5, - kan bestemme, at sager vedrørende kollektive overtrædelser, der  

 begås af personale ansat på tjenestemandslignende vilkår, kan behandles af  

 tjenestemandsretten.
Da reglementsansat personale ved kommunale og amtskommunale dag- og  

 døgninstitutioner allerede er omfattet af tjenestemandsrettens kompetence,  

 vil bemyndigelsen især omfatte fast ansatte budgetmæssigt lønnede personer,  

 f.eks. håndværkere og arbejdere, der er ansat på tjenestemandslignende  

 vilkår.
Endvidere vil bemyndigelsen muliggøre, at timelærere, vakancevikarer  

 og faste vikarer, der er ansat ved Københavns Kommunes skolevæsen, vil kunne  

 inddrages under tjenestemandsrettens kompetence, således at de i forbindelse  

 med kollektive overtrædelser vil kunne blive ligestillet med tilsvarende  

 personalegrupper, der er ansat i folkeskolen uden for København, jf. § 1,  

 litra a, i Finansministeriets bekendtgørelse nr. 174 af 27. april 1984. Også  

 personale ved kommunale fællesskaber, der er ansat på tjenestemandslignende  

 vilkår, vil i medfør af bestemmelsen kunne inddrages under  

 tjenestemandsrettens kompetence.
 Ved forslaget præciseres det, at den i forslaget til nr. 4 foreslåede  

 bestemmelse i § 3, stk. 3, om organisationsansvar for kollektive  

 overtrædelser finder tilsvarende anvendelse på den eller de organisationer,  

 der udøver forhandlingsretten for det berørte personale.
Til nr. 3 Forslaget er en konsekvens dels af den foreslåede bestemmelse i dette  

 lovforslags § 1, nr. 2, dels af forslaget i § 1, nr. 10, i lovforslaget om  

 ændring af lov om tjenestemænd i staten, folkeskolen og folkekirken,  

 hvorefter der indføjes en ny § 53 a om organisationsansvar for overtrædelse  

 af indgåede aftaler.
Denne bemyndigelse til at indføre organisationsansvar i  

 overensstemmelse med reglerne i tjenestemandslovens § 53 a får kun betydning,  

 hvis indenrigsministeren udnytter den gældende bemyndigelse til efter  

 forhandling med de kommunale sammenslutninger og personaleorganisationerne at  

 udvide tjenestemandsrettens kompetence til sager om overtrædelse eller  

 fortolkning af indgåede aftaler, jf. tjenestemandslovens § 53, stk. 1, nr. 1.
Til nr. 4 Efter § 3, stk. 2, i lov om en kommunal tjenestemandsret kan  

 tjenestemandsretten ikende personer, der har begået kollektiv overtrædelse af  

 bestemmelserne i de kommunale tjenestemandsregulativer og -vedtægter, jf.  

 lovens § 2, stk. 1, advarsel eller irettesættelse eller bøde.
Det foreslås, at tjenestemandsretten herudover kan ikende en organisation  

 bod, hvis organisationen har understøttet en overtrædelse, som nævnt i § 2,  

 stk. 1, i lov om en kommunal tjenestemandsret.
Det foreslås endvidere, at  

 organisationen kan ikendes en bod, hvis organisationen ikke med alle rimelige  

 midler har søgt at hindre overtrædelsen eller bringe den til ophør.
Boden,  

 der fastsættes under hensyn til samtlige sagens omstændigheder, tilfalder  

 den, der har anlagt sagen.
Organisationsansvar efter den foreslåede bestemmelse kan f.eks. foreligge,  

 hvis en kollektiv overtrædelse begås efter opfordring fra organisationen  

 eller personer, der repræsenterer organisationen.
Endvidere kan der pålægges  

 organisationsansvar, hvis organisationen støtter en kollektiv overtrædelse  

 økonomisk eller på anden måde.
Organisationsansvar kan også pålægges, hvis  

 organisationen forholder sig passivt over for en kollektiv overtrædelse.
 Arbejdsretlig praksis med hensyn til, hvornår der foreligger  

 organisationsansvar, vil kunne være vejledende i disse sager.
 Forslaget indebærer ikke nogen ændret retlig vurdering af den enkelte  

 tjenestemands ansvar for overtrædelser efter lovens § 2, stk. 1.
Til nr. 5 og 6 Efter forslaget nedlægges påtaleudvalget.
Baggrunden for de gældende  

 regler om, at søgsmålskompetencen skal udøves af et fælles udvalg, har været  

 et ønske om at sikre en ensartet behandling af tjenestemænds kollektive  

 arbejdsnedlæggelser m.v.
På det kommunale område, hvor kommuner og  

 amtskommuner hver for sig er selvstændige arbejdsgivere, blev det derfor  

 anset for nødvendigt at oprette et fælles organ for at undgå, at der blev  

 fulgt forskellige retningslinier ved overvejelser om, hvorvidt sag skal  

 anlægges.
Efter at den kommunale tjenestemandsret nu har fungeret i nogle år og  

 fastlagt en praksis med hensyn til behandlingen af sager om kollektive  

 overtrædelser, findes hensynet til en tilstrækkelig ensartethed at kunne  

 tilgodeses ved en ordning, hvorefter de kommunale sammenslutninger samt  

 Københavns og Frederiksberg Kommunalbestyrelser tillægges  

 søgsmålskompetencen.
Det er derfor i § 1, nr. 6, foreslået, at kollektive  

 overtrædelser uden for Københavns og Frederiksberg Kommuner skal indberettes  

 af kommunalbestyrelsen til vedkommende kommunale sammenslutning, der anlægger  

 sagen ved tjenestemandsretten.
 Henvisningen til § 2, stk. 5, er en konsekvensændring af forslaget i § 1,  

 nr. 2.
Til § 2 Det foreslås, at loven træder i kraft dagen efter bekendtgørelsen i  

 Lovtidende.
 De foreslåede bestemmelser, herunder om organisationsansvar, får ikke  

 tilbagevirkende kraft.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 280 af 10. juni 1981 om en kommunal tjenestemandsret foretages  

 følgende ændringer:
 1. I § 2, stk. 1, ændres »§ 10, stk. 1,» til: »§  

 10«.
§ 2. Den kommunale tjenestemandsret behandler sager om kollektiv  

 overtrædelse af de bestemmelser i de kommunale tjenestemandsregulativer og  

 -vedtægter samt i reglementerne for det reglementsansatte personale ved  

 kommunale og amtskommunale dag- og døgninstitutioner, som kommunalbestyrelser  

 og amtsråd har indgået driftsoverenskomst med, der svarer til § 10, stk. 1, i  

 lov om tjenestemænd i staten, folkeskolen og folkekirken.
Tjenestemandsretten  

 kan alene behandle overtrædelser, der er begået af ansatte omfattet af en  

 forhandlingsberettiget organisation.
 2. I § 2 indsættes efter stk. 4 som nyt stykke:
»Stk. 5. Indenrigsministeren kan bestemme, at tjenestemandsretten  

 skal behandle sager om kollektiv overtrædelse af bestemmelser svarende til §  

 10 i lov om tjenestemænd i staten, folkeskolen og folkekirken, begået af  

 andet personale, der er ansat på tjenestemandslignende vilkår i kommuner,  

 amtskommuner og kommunale fællesskaber, end det i stk. 1 nævnte.
Bestemmelsen  

 i § 3, stk. 3, finder tilsvarende anvendelse på den eller de organisationer,  

 der udøver forhandlingsretten for det personale, der er omfattet af  

 indenrigsministerens bestemmelse efter 1. pkt.«.
 Stk. 5 bliver herefter stk. 6.
 3. § 2, stk. 5, der bliver stk. 6, affattes således:
 »Stk. 6. Indenrigsministeren bemyndiges til efter forhandling med  

 vedkommende kommunale sammenslutninger og kommunalbestyrelser samt  

 personaleorganisationer, jf. stk. 5 og § 1, stk. 3 og 4, at udvide  

 tjenestemandsrettens kompetence til sager svarende til de i § 53, stk. 1, nr.  

 1, i lov om tjenestemænd i staten, folkeskolen og folkekirken nævnte.  

 Indenrigsministeren fastsætter i forbindelse hermed bestemmelser svarende til  

 § 53, stk. 3, 2. og 3. pkt., § 53 a og § 54 a, stk. 1, i lov om tjenestemænd  

 i staten, folkeskolen og folkekirken.«.
§ 2. - - - Stk. 5. Indenrigsministeren bemyndiges til efter forhandling med de i § 1,  

 stk. 3 og 4, nævnte kommunale sammenslutninger og kommunalbestyrelser samt  

 personaleorganisationer at udvide tjenestemandsrettens kompetence til sager  

 svarende til de i § 53, stk. 1, nr. 1, i lov om tjenestemænd i staten,  

 folkeskolen og folkekirken nævnte.
Indenrigsministeren fastsætter i  

 forbindelse hermed bestemmelser svarende til § 53, stk. 3, 2. og 3. punktum,  

 samt § 54a, stk. 1, i lov om tjenestemænd i staten, folkeskolen og  

 folkekirken.
 4. I § 3 indsættes som stk. 3:
»Stk. 3. En eller flere af de i § 1, stk. 4, nævnte organisationer  

 kan af tjenestemandsretten ikendes bod, hvis organisationen har understøttet  

 en overtrædelse som nævnt i § 2, stk. 1, eller ikke med alle rimelige midler  

 har søgt at hindre overtrædelsen eller bringe den til ophør.
Boden tilfalder  

 den, der har anlagt sagen.«.
 5. § 4, stk. 1, affattes således:
 »Sager som nævnt i § 2, stk. 1 og 5, kan anlægges af de i § 1, stk.  

 3, nævnte kommunale sammenslutninger og kommunalbestyrelser mod en eller  

 flere forhandlingsberettigede personaleorganisationer.«.
§ 4. De i § 1, stk. 3, nævnte kommunale sammenslutninger og  

 kommunalbestyrelser nedsætter et fælles udvalg, som kan anlægge sager i  

 henhold til § 2, stk. 1, mod en eller flere forhandlingsberettigede  

 personaleorganisationer.
Indenrigsministeren fastsætter de nærmere regler om  

 udvalgets sammensætning og virksomhed.
 6. § 4, stk. 3, affattes således:
 »Stk. 3. Overtrædelser som nævnt i § 2, stk. 1 og 5, skal uden for  

 Københavns og Frederiksberg Kommuner indberettes af kommunalbestyrelsen til  

 vedkommende kommunale sammenslutning, jf. § 1, stk. 3.«.
§ 4. - - - Stk. 3. Overtrædelser som nævnt i § 2, stk. 1, skal indberettes af  

 vedkommende kommunalbestyrelse til det i stk. 1 nævnte fælles udvalg efter  

 regler fastsat af udvalget.
Efter 2. behandling den 18. maj 1990 § 1 I lov nr. 280 af 10. juni 1981 om en kommunal tjenestemandsret foretages  

 følgende ændringer:
 1. I § 1, stk. 3, udgår »Foreningen af Kommuner i  

 Københavns Amt«.
 2. I § 2, stk. 1, ændres »§ 10, stk. 1,» til:  

 »§ 10«.
 3. I § 2 indsættes efter stk. 4 som nyt stykke:
»Stk. 5. Indenrigsministeren kan bestemme, at  

 tjenestemandsretten skal behandle sager om kollektiv overtrædelse af  

 bestemmelser svarende til § 10 i lov om tjenestemænd i staten, folkeskolen og  

 folkekirken begået af andet personale, der er ansat på tjenestemandslignende  

 vilkår i kommuner, amtskommuner og kommunale fællesskaber, end det i stk. 1  

 nævnte.
Bestemmelsen i § 3, stk. 3, finder tilsvarende anvendelse på den  

 eller de organisationer, der udøver forhandlingsretten for det personale, der  

 er omfattet af indenrigsministerens bestemmelse efter 1. pkt.« Stk. 5 bliver herefter stk. 6.
 4. § 2, stk. 5, der bliver stk. 6, affattes således:
»Stk. 6. Indenrigsministeren bemyndiges til efter forhandling  

 med vedkommende kommunale sammenslutninger og kommunalbestyrelser samt  

 personaleorganisationer, jf. stk. 5 og § 1, stk. 3 og 4, at udvide  

 tjenestemandsrettens kompetence til sager svarende til de i § 53, stk. 1, nr.  

 1, i lov om tjenestemænd i staten, folkeskolen og folkekirken nævnte.  

 Indenrigsministeren fastsætter i forbindelse hermed bestemmelser svarende til  

 § 53, stk. 3, 2. og 3. pkt., § 53 a og § 54 a, stk. 1, i lov om tjenestemænd  

 i staten, folkeskolen og folkekirken.« 5. I § 3 indsættes som stk. 3:
»Stk. 3. En eller flere af de i § 1, stk. 4, nævnte organisationer  

 kan af tjenestemandsretten ikendes bod, hvis organisationen har understøttet  

 en overtrædelse som nævnt i § 2, stk. 1, eller ikke med alle rimelige midler  

 har søgt at hindre overtrædelsen eller bringe den til ophør.
Boden tilfalder  

 den, der har anlagt sagen.« 6. § 4, stk. 1, affattes således:
»Sager som nævnt i § 2, stk. 1 og 5, kan anlægges af de i § 1, stk.  

 3, nævnte kommunale sammenslutninger og kommunalbestyrelser mod en eller  

 flere forhandlingsberettigede personaleorganisationer.« 7. § 4, stk. 3, affattes således:
»Stk. 3. Overtrædelser som nævnt i § 2, stk. 1 og 5, skal  

 uden for Københavns og Frederiksberg Kommuner indberettes af  

 kommunalbestyrelsen til vedkommende kommunale sammenslutning, jf. § 1, stk.  

 3.« § 2 Loven træder i kraft dagen efter bekendtgørelsen i Lovtidende.
