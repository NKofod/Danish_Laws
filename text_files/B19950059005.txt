 I medfør af § 1, stk. 1 og 2, § 4, § 5, § 5 a, § 20, stk. 2, § 22, stk. 2,  

 og § 24 i lov om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 462 af  

 26. maj 1994, fastsættes:
 § 1.  Bestemmelserne i denne bekendtgørelse vedrører  

 ydelse af støtte til producenter af visse markafgrøder, dvs. korn, oliefrø og  

 bælgsæd m.v., og den hermed forbundne ordning for udtagning af jord af  

 produktionen i henhold til Det Europæiske Fællesskabs forordninger, jf.  

 Rådets forordning (EØF) nr. 1765/92 af 30. juni 1992 med senere ændringer,  

 Rådets forordning (EØF) nr. 3508/92 af 27. november 1992 med senere  

 ændringer, Rådets forordning (EØF) nr. 1541/93 af 14. juni 1993 og  

 Kommissionens forordninger om gennemførelsesbestemmelserne.
§ 2.  Alle producenter, der ønsker at deltage i  

 støtteordningen, skal indsende en ansøgning til EU-direktoratet, Nyropsgade  

 26, 1780 København V.
Ansøgningen skal indgives på et særligt skema, der fås  

 ved henvendelse i de lokale landbrugscentre eller i direktoratet.
Fristen for  

 indgivelse af ansøgning fastsættes ved bekendtgørelse.
 Stk. 2.  Der indgives en ansøgning for hver bedrift.
 Stk. 3.  Det er en betingelse for ydelse af den i § 1  

 nævnte støtte, at ansøgeren i ansøgningen angiver en konto i et  

 pengeinstitut, hvortil støtten kan overføres.
 § 3.  Med hensyn til basisareal og  

 udbytteregionalisering betragtes Danmark som en region, som er egnet til  

 produktion af de af støtteordningen omfattede afgrøder.
 Stk. 2.  Ved jordudtagning, der ikke opfylder  

 forpligtelsen til jordudtagning inden for omdriften, jf. artikel 4, stk. 1, i  

 Kommissionens forordning (EF) nr. 762/94 af 6. april 1994 anvendes en  

 udtagningssats på 18 pct.
 Stk. 3.  Muligheden i henhold til Rådets forordning  

 (EØF) nr. 1765/92, artikel 7, stk. 6, for støtte til jordudtagning, der  

 overstiger udtagningsforpligtelsen begrænses til 20 pct. af de krævede  

 udtagningssatser.
 § 4.  Den enkelte mark, hvortil der søges godtgørelse,  

 skal bestå af et sammenhængende areal, som er tilsået med samme afgrøde.  

 Marken skal mindst udgøre 0,3 ha, medmindre den på grund af naturlige  

 afgrænsninger eller naboskel ikke kan sammenlægges med andre marker.
 § 5.  Udtagne arealer skal have været dyrket af  

 ansøgeren i de to år forud for ansøgningen, jf. dog stk. 2-4.
Stk. 2.  Der ses bort fra det i stk. 1 nævnte krav ved  

 bedriftsudvidelse ved arv, ved ændringer i bedriftens jordtilliggender som  

 følge af jordfordeling, ekspropriation eller aftaler på  

 ekspropriationslignende vilkår, samt ved nyetablering.
Ved nyetablering  

 forstås i denne bekendtgørelse overtagelse ved køb, forpagtning eller  

 forpagtningsophør af jord, når den, der overtager jorden, ikke i forvejen  

 driver en landbrugsbedrift.
Udvidelse af en bestående bedrift anerkendes ikke  

 som nyetablering.
Stk. 3.  Ved erhvervelse, forpagtning eller inddragelse  

 under egen bedrift af et areal, som ansøgeren samdriver med andre arealer,  

 kan en del af ansøgerens samlede forpligtelse til udtagning opfyldes på det  

 pågældende areal, inden for de to første år.
Denne del kan dog højst svare  

 til den pligtige udtagningssats multipliceret med den tilskudsberettigede del  

 af det pågældende areal.
Arealer, der købes eller forpagtes inden for en  

 periode af to år forud for ansøgningen anses ved anvendelsen af denne  

 bestemmelse som et samlet areal.
Stk. 4.  Der ses bort fra det i stk. 1 nævnte krav, i  

 det omfang arealet er erhvervet eller forpagtet for at opfylde bestemmelserne  

 om harmoni mellem husdyrgødning og areal, jf. senest Miljøministeriets  

 bekendtgørelse nr. 1159 af 19. december 1994 om erhvervsmæssigt dyrehold,  

 husdyrgødning, ensilage m.v.
Hvis arealet erhverves eller forpagtes i medfør  

 af dette stykke, er der ikke på den pågældende bedrift mulighed for udtagning  

 efter § 3, stk. 3.
§ 6.  Ved anvendelse af egen avl af raps- og rybsfrø  

 til udsæd skal der inden udsåningen udtages prøver af udsæden af en af  

 Plantedirektoratets prøvetagere eller af en autoriseret vejer og måler.
De  

 udtagne prøver skal analyseres og godkendes af Plantedirektoratet.
 Stk. 2.  De med prøvetagningen og analysen forbundne  

 omkostninger betales af producenten.
§ 7.  Udtagne arealer skal holdes plantedækket.  

 Plantedækket skal senest være etableret 1. oktober forud for  

 udtagningsperioden.
Plantedækket skal dog ikke være etableret tidligere end  

 14 dage efter høst.
Plantedækket kan slås i løbet af udtagningsperioden, men  

 må ikke slås i perioden 1. maj-30. juni.
Hvis de udtagne arealer er  

 beliggende inden for de afstandskrav, der gælder efter bestemmelserne for  

 certificering af frø, skal plantedækket dog slås inden blomstring på  

 anmodning fra den berørte planteavler.
Plantedækket må endvidere slås i  

 forbindelse med bekæmpelse af Plantedækket må slås i hele udtagningsperioden, hvis det igennem hele  

 foråret ved slåning med jævne mellemrum holdes helt kort.
Plantedækket må  

 ikke anvendes til landbrugsmæssige formål.
Stk. 2.  Plantedækket skal etableres ved udsåning af Stk. 3.  På bedrifter, der er autoriseret til økologisk  

 jordbrug efter Plantedirektoratets bekendtgørelse om økologisk  

 jordbrugsproduktion, kan plantedækket etableres ved udsåning af græsarter i  

 blandinger iblandet mere end 25 pct. kløver.
I dette tilfælde er det en  

 betingelse, at plantedækket tidligst nedpløjes den 1. marts efter  

 udtagningsperiodens ophør.
 Stk. 4.  På udtagne arealer, der opfylder betingelserne  

 for jordudtagning inden for omdriften, jf. artikel 4, stk. 1, i Kommissionens  

 forordning (EF) nr. 792/94 af 6. april 1994, kan plantedækket på indtil 5  

 pct. af producentens samlede støtteberettigede areal etableres på grundlag af  

 fremspirede spildfrø fra tidligere dyrkningsår.
 Stk. 5.  På arealer, som i produktionsåret 1993/94  

 (høsten 1993) har været udtaget med et plantedække af spildfrø, som er  

 bevaret, kan dette plantedække opretholdes, hvis arealet forbliver udtaget.
 Stk. 6.  På arealer, der forbliver udtaget i flere  

 produktionsår, skal der hvert år inden 1. oktober ske eftersåning af områder  

 uden tilstrækkeligt dække.
Stk. 7.  På de udtagne arealer må der ikke fra 1.  

 oktober forud for udtagningsperioden til dennes ophør § 8.  De udtagne arealer skal forblive ude af  

 produktion fra 15. januar forud for produktionsåret til 31. august.  

 Plantedækket på disse arealer skal slås i løbet af en periode på 4 uger forud  

 for udtagningsperiodens ophør.
Slåning kan dog undlades, hvis arealet  

 videreføres som udtaget areal, og hvis plantedækket ikke udnyttes i perioden  

 1. september til 15. januar.
Stk. 2.  Mekanisk jordbearbejdning kan påbegyndes fra  

 20. oktober.
Såfremt der efter udtagningsperioden skal etableres en  

 vinterafgrøde, kan mekanisk jordbearbejdning, tilsåning og gødskning dog  

 påbegyndes fra 15. juli forud for udtagningsperiodens ophør.
 § 9.  Bestemmelserne i §§ 7-8 om plantedække og  

 behandling af arealerne anvendes ikke ved dyrkning af afgrøder på udtagne  

 arealer til fremstilling af produkter, som ikke primært er bestemt til konsum  

 eller foderbrug.
 § 10.  Arealer, som producenten har forpligtet sig til  

 at udtage i en periode på fem produktionsår, jf. artikel 5 i Kommissionens  

 forordning (EF) nr. 762/94, skal forblive ude af produktion fra 15. januar  

 forud for første produktionsår i udtagningsperioden til 31. august i det  

 produktionsår, hvor udtagningsperioden ophører.
Stk. 2.  Producenter, der anvender den i stk. 1  

 omhandlede ordning med udtagning i en periode på fem produktionsår, kan hvert  

 år pr. 31. august udtræde af denne ordning uden krav om tilbagebetaling af  

 nogen del af det modtagne støttebeløb, hvis Stk. 3.  I det sidste år af udtagningsperioden eller ved  

 udtræden før periodens ophør finder bestemmelserne i § 8, stk. 1, 2. og 3.  

 punktum samt § 8, stk. 2, tilsvarende anvendelse, jf. dog § 9.
§ 11.  En producent kan aftale at overføre sin  

 udtagningsforpligtelse til en anden producent.
Overførslen kan ske Stk. 2.  Producenter med husdyrproduktion kan desuden  

 aftale at overføre deres udtagningsforpligtelse i det omfang, de ikke råder  

 over tilstrækkelige arealer, som er egnet til udbringning af husdyrgødning,  

 til at opfylde bestemmelserne om harmoni mellem husdyrgødning og areal,  

 senest fastsat ved Miljøministeriets bekendtgørelse nr. 1159 af 19. december  

 1994. EU-direktoratet og Plantedirektoratet kan kræve dokumentation for  

 arealbehovet.
Producenter, der overfører deres udtagningsforpligtelse efter  

 dette stykke, har ikke mulighed for at vælge udtagning efter § 3, stk. 3.
Stk. 3.  De arealer, hvortil udtagningsforpligtelsen  

 overføres, skal opfylde betingelserne for at kunne modtage hektarstøtte, og  

 der skal indgives ansøgning om støtte for arealerne.
De pågældende arealer er  

 undergivet bestemmelserne i §§ 7-8, jf. dog § 9.
 Stk. 4.  Den særlige ordning for dyrkning af udtagne  

 arealer med henblik på fremstilling af produkter, der ikke primært er bestemt  

 til konsum eller foderbrug, må ikke anvendes på arealer, hvortil  

 udtagningspligten er overført efter bestemmelsen i stk. 1, nr. 2.
§ 12.  Producenter, der indgår aftale om overførsel af  

 udtagningspligt, skal meddele dette til EU-direktoratet.
Meddelelsen skal  

 senest indgives i forbindelse med indgivelse af ansøgning om hektarstøtte.  

 EU-direktoratet fastsætter det nærmere indhold af de oplysninger, der skal  

 meddeles.
Stk. 2.  Når den i stk. 1 nævnte meddelelse er  

 underskrevet af begge parter og kommet frem til EU-direktoratet, lægges den  

 til grund ved behandlingen af parternes ansøgninger, således at de ansøgte  

 arealer primært medregnes til opfyldelse af aftalen om overførsel af  

 udtagningspligt.
Parterne kan ikke ensidigt ændre deres meddelelse på en  

 måde, der ville berøre den anden parts ansøgning.
§ 13.  Meddelelse om udtræden af den 5-årige  

 udtagningsordning, jf.
Landbrugsministeriets bekendtgørelse nr. 693 af 18.  

 oktober 1990 om tilskud til udtagning af jord af produktionen, i forbindelse  

 med, at bedriften undergives jordudtagningspligt efter den i § 1 nævnte  

 støtteordning, indgives forud for ansøgning om støtte efter denne ordning i  

 perioden mellem 15. september og 15. december til Strukturdirektoratet, Sankt  

 Annæ Plads 19, 1250 København K.
 § 14.  Sker der inden den 15. juli ved ekspropriation  

 eller ekspropriationslignende vilkår rådighedsberøvelse af arealer, der er  

 omfattet af en ansøgning om hektarstøtte, skal EU-direktoratet underrettes  

 herom senest den 15. august samme år.
 Stk. 2.  Underretning efter stk. 1 kan dog undlades,  

 hvis betingelserne for hektarstøtte trods rådighedsberøvelsen stadig er  

 tilstede.
 § 15.  Kontrollen med de omfattede arealer og med  

 høsten m.v. foretages af Plantedirektoratet i form af stikprøvekontrol,  

 herunder ved telemåling, hos de enkelte producenter.
Stk. 2.  Det påhviler producenterne at yde den  

 nødvendige bistand ved kontroleftersyn.
Producenterne skal bl.a. forevise de  

 tilmeldte arealer og de bygninger, hvor høsten opbevares, samt forevise  

 dyrkningsplaner, sædskifte- og gødningsplaner, forretningsbøger og  

 regnskabsmateriale m.v.
 § 16.  Overtrædelse af § 7, § 8, § 10, stk. 3, § 14,  

 stk. 1, og § 15, stk. 2, straffes med bøde, medmindre højere straf er  

 forskyldt efter kapitel 5 i lov om administration af Det Europæiske  

 Fællesskabs forordninger om markedsordninger for landbrugsvarer m.v.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der efter § 27, stk. 1,  

 i ovennævnte lov pålægges selskabet som sådant bødeansvar.
 Stk. 3.  Er overtrædelsen begået af en kommune eller et  

 kommunalt fællesskab, kan der efter lovens § 27, stk. 2, pålægges kommunen  

 eller det kommunale fællesskab bødeansvar.
§ 17.  Ved grove eller gentagne overtrædelser af § 7,  

 § 8, stk. 1, 2. og 3. punktum, § 8, stk. 2, 1. punktum samt § 10, stk. 3, som  

 er supplerende nationale bestemmelser, jf. artikel 3, stk. 3 i Kommissionens  

 forordning (EF) nr. 762/94, kan EU-direktoratet beslutte, at godtgørelsen for  

 de udtagne og tilsåede arealer nedsættes eller bortfalder.
Under samme  

 betingelser kan allerede udbetalte støttebeløb kræves tilbagebetalt.  

 Tilbagebetaling af udbetalte beløb sker i overensstemmelse med § 20, stk. 2,  

 i lov om administration af Det Europæiske Fællesskabs forordninger for  

 landbrugsvarer m.v.
 § 18.  EU-direktoratets afgørelser kan indbringes for  

 Landbrugs- og Fiskeriministeriet (departementet) inden 4 uger efter, at  

 afgørelsen er meddelt ansøgeren.
 § 19.  Bekendtgørelsen træder i kraft den 20. juli  

 1995.
 Stk. 2.  Landbrugsministeriets bekendtgørelse nr. 640 af  

 6. juli 1994, om ydelse af støtte til producenter af visse markafgrøder for  

 høsten 1994 ophæves den 20. oktober 1995.
