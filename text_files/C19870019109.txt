 Det meddeles herved, at Finansministeriet og Landsforeningen Danske  

 Klubfolk den 22. oktober 1987 har indgået medfølgende overenskomst, der  

 afløser overenskomst af 5. juli 1985 vedrørende løn- og ansættelsesvilkår for  

 medarbejdere ved Dansk Flygtningehjælps aktivitetscentre.
Eventuelle tvivlsspørgsmål vedrørende overenskomsten forelægges Finansministeriet.
Lønnings- og Pensionsdepartementet, den 23. november  

 1987.
 P.M.V.
 E.B.
Claus Nielsen OVERENSKOMST FOR MEDARBEJDERE ANSAT VED DANSK FLYGTNINGEHJÆLPS  

 AKTIVITETSCENTRE Medarbejdere ved Dansk Flygtningehjælps aktivitetscentre ansættes og  

 aflønnes med virkning fra 1. april 1987 efter tilsvarende regler som anført i  

 den til enhver tid gældende overenskomst mellem Kommunernes Landsforening,  

 Foreningen af Kommuner i Københavns Amt, Københavns Kommune og Frederiksberg  

 Kommune på den ene side og på den anden side Landsforeningen Danske Klubfolk  

 og Forbundet for Offentligt Ansatte/Dansk Kommunalarbejderforbund vedrørende  

 løn- og ansættelsesvilkår for klubmedarbejdere, dog med nedennævnte ændringer  

 og tilføjelser.
1. Overenskomstens område § 1,  stk. 4, ændres således, at det fremgår, at  

 overenskomsten omhandler medarbejdere, jfr. pkt. 2, ved Dansk  

 Flygtningehjælps aktivitetscentre.
2. Løn Assistenter, der i henhold til den hidtil gældende overenskomsts pkt. 2  

 aflønnes efter skalatrin 15/20, aflønnes med virkning fra 1. april 1987 efter  

 skalatrin 15/22. Omklassificeringen betyder, at alle, der den 1. april 1987  

 har opnået 2 års anciennitet eller mere på skalatrin 20, oprykkes til  

 skalatrin 21 og med oprykning til skalatrin 22 tidligst den 1. april 1989.
 Ledere (klubledere) aflønnes efter skalatrin 24/28. Med virkning fra 1.  

 april 1988 aflønnes ledere efter skalatrin 25/29. Omklassificeringen sker med  

 fuldt gennemslag, hvilket betyder, at samtlige rykker et skalatrin.
 Formidlingsmedarbejdere aflønnes efter skalatrin 24/28. Med virkning fra  

 1. april 1988 aflønnes forhandlingsmedarbejdere efter skalatrin 25/29.  

 Omklassificeringen sker med fuldt gennemslag, hvilket betyder, at samtlige  

 rykker et skalatrin.
Fritids- og kulturmedarbejdere aflønnes efter skalatrin 24/28 med et  

 personligt tillæg på 5.876,32 kr. (1. oktober 1984-niveau). Med virkning 1.  

 april 1988 aflønnes fritids- og kulturmedarbejderne efter skalatrin 25/29 med  

 et personligt tillæg på 5.876,32 kr.
Omklassificeringen sker med fuldt  

 gennemslag, hvilket betyder, at samtlige rykker et skalatrin.
3. Vedrørende kollektiv ledelse § 5  udgår.
4. Overarbejde § 11,  stk. 3, ændres således, at det i en given  

 normperiode præsterede overarbejde i vides muligt omfang skal søges  

 afspadseret inden for de efterfølgende to normperioder.
Overarbejde godtgøres  

 med frihed, der skal være af samme varighed som det præsterede antal  

 ekstratrin med tillæg af 50 pct. afrundet opad til hele timer.
Såfremt  

 afspadsering ikke er muligt, skal der i stedet ved førstkommende  

 lønudbetaling ydes betaling for det pågældende overarbejde med et tillæg til  

 timelønnen på 50 pct.
5. Dispensation § 2,  stk. 3 og 4, ændres således, at Dansk  

 Flygtningehjælp kan dispensere fra de i § 2. stk. 2, nævnte uddannelser i de  

 tilfælde, hvor medarbejdere er i besiddelse af en anden uddannelse end  

 forannævnte eller har erfaring fra tidligere praktisk virke, der i særlig  

 grad har betydning for arbejdet i Dansk Flygtningehjælp.
6. Afskedigelsesprocedure § 23,  stk. 3, 4 og 5 og § 40 erstattes af  

 bestemmelserne i de af hovedsamarbejdsudvalget i Dansk Flygtningehjælp  

 fastsatte regler vedrørende afskedigelsesprocedure.
7. Tillidsmandsregler De på det kommunale område gældende tillidsmandsregler, som med virkning  

 fra 1. august 1979 er tiltrådt af Børne- og Ungdomspædagogernes Landsforbund,  

 Pædagogisk Medhjælper Forbund og Landsforeningen Danske Klubfolk, finder  

 anvendelse.
8. Personlige tillæg Assistenter, der i henhold til pkt. 9 i overenskomst af 5. juli 1985 ydes  

 et personligt tillæg til udligning af lønnedgang, oppebærer fortsat disse  

 tillæg.
9. Ikrafttræden og opsigelse Overenskomsten har virkning fra den 1. april 1987 og kan af en af parterne  

 skriftligt opsiges med 3 måneders varsel til udløb en 31. marts, tidligst  

 1989, dog undtaget de bestemmelser der på det kommunale område måtte være  

 aftalt til udløb 1991.
