4 dage senere blev kvinden undersøgt af sin praktiserende  

 læge, idet hun fortsat havde høj feber, øget tør  

 hoste og følte sig meget dårlig.
En undersøgelse af  

 svælg og ører samt stetoskopi af lungerne viste normale forhold.  

 Lægen vurderede, at der var tale om influenza og tilrådede  

 rigelig væske-indtagelse samt evt. mild smertestillende medicin.
Den  

 følgende dag om aftenen fik kvinden ondt og var meget øm under  

 venstre ribben. 2 dage herefter ringede hun til sin praktiserende læge.  

 Lægen oplyste, at symptomerne blev beskrevet som uændrede,  

 bortset fra at der ligeledes var smerter i brystkassen ved hoste.
Lægen  

 ordinerede hostedæmpende medicin og gav besked om fornyet henvendelse,  

 hvis der indtrådte en forværring af tilstanden.
 Dagen efter blev kvinden indlagt med lungebetændelse samt  

 væskemangel.
 Der blev klaget over, at lægen ikke stillede den korrekte diagnose  

 og ikke iværksatte relevant behandling.
Klager over behandling og diagnostik af  

 symptomer fra lungerne Patientklagenævnet fandt, at lægen ikke havde  

 udvist manglende omhu og samvittighedsfuldhed ved den første  

 konsultation.
Han foretog en relevant undersøgelse og vurderede  

 relevant, at der kunne være tale om influenza.
Nævnet fandt imidlertid, at lægen ved den  

 telefoniske konsultation burde have foranlediget klinisk kontrol for at  

 vurdere, om der var tale om lungebetændelse.
Nævnet lagde herved  

 vægt på, at kvinden havde haft feber og hoste gennem en  

 længere periode og nu tillige ledsagende smerter i brystkassen.
Ved at  

 undlade dette havde lægen udvist manglende omhu og  

 samvittighedsfuldhed.
