Fremsat den 3. april 2003 af Jann Sjursen (KRF),  

 Bodil Kornbek (KRF), Mogens Nørgaard Pedersen (KRF)  

 og  

 Tove Videbæk (KRF) Forslag til folketingsbeslutning om etablering af en økonomisk ramme med henblik på  

 finansiering af uddannelses- og oplysningsvirksomhed om holocaust, andre  

 folkedrab og politiske massemord i sammenhæng med den danske Auschwitzdag Folketinget opfordrer regeringen til hurtigst muligt at  

 etablere en flerårig økonomisk ramme med en årlig bevilling på 5 mio. kr. til  

 finansiering af den danske regerings forpligtelser til at fremme undervisning  

 og erindring om holocaust, andre folkedrab og politiske massemord i  

 sammenhæng  

 med den danske Auschwitzdag.
 Den økonomiske ramme skal blandt andet finansiere:
 1.  

 	  

    

 En officiel  

 markering af Auschwitz-dagen.
 2.  

 	  

    

 En udbygning af den  

 nuværende uddannelseshjemmeside,  

 www.holocaust-uddannelse.dk  

  

  .
 3.  

 	  

    

 Udgivelse af  

 undervisningsmateriale.
 4.  

 	  

    

 Yad Vashem-kurser.
 5.  

 	  

    

 Studierejser for  

 danske lærere.
 6.  

 	  

    

 Pulje til  

 ansøgninger om økonomisk støtte til arrangementer på Auschwitzdagen.
 7.  

 	  

    

 Engangsbeløb på 2  

 mio. kr. til finansiering af optagelser af danske øjenvidneberetninger.
Bemærkninger til forslaget Baggrund for forslaget I 1998 nedsatte blandt andre den amerikanske præsident,  

 Bill Clinton, den britiske premierminister, Tony Blair, og den svenske  

 statsminister, Göran Persson, en arbejdsgruppe for at fremme det  

 internationale  

 samarbejde omkring uddannelse, erindring og forskning om holocaust i det nye  

 årtusinde.
Som opfølgning herpå afholdt Sverige den 26.-28. januar 2000 en  

 regeringskonference, »The Stockholm International Forum on the Holocaust  

 2000«.
 Konferencen koncentrerede sig om følgende fundamentale  

 spørgsmål:
Hvad kan vi lære af  

 holocaust, og hvordan kan studier af disse begivenheder gøre nutidens samfund  

 opmærksomme på farerne ved racisme, antisemitisme, etniske konflikter,  

 undertrykkelse og diskrimination? Hvordan kan man  

 forudse de omstændigheder, der kan give anledning til forfølgelse og  

 folkedrab,  

 for at undgå deres gentagelse? Hvad kan politikere  

 og andre aktører gøre for at støtte uddannelse, erindring og forskning om  

 holocaust? Og hvad burde de gøre? Konferencen blev afsluttet med vedtagelsen af en fælles  

 erklæring, »Stockholmerklæringen«.
I denne erklæring forpligtede Danmark sig  

 sammen med de øvrige europæiske lande til at fremme forskning, undervisning  

 og  

 erindring om holocaust, herunder afholdelsen af en årlig mindedag.
For Danmarks vedkommende affødte konferencen et tilsagn om  

 midler, de såkaldte »Stockholmpenge«.
Disse havde som formål at finansiere  

 den  

 danske uddannelses- og oplysningsvirksomhed om holocaust og andre folkedrab,  

 herunder mindedagen, Auschwitzdagen. »Stockholmpengene« blev overført til  

 Dansk  

 Center for Holocaust- og Folkedrabsstudier (DCHF), der fik ansvaret for de  

 danske oplysnings- og formidlingsopgaver i forlængelse af konklusionerne fra  

 Stockholm.
Som opfølgning blev der på finansloven for 2001 afsat 1,3 mio. kr.  

 til dette formål.
I finansloven for 2002 blev »Stockholmpengene« udeladt for  

 dog senere at blive overført til centeret, men i beskåret omfang (1 mio.  

 kr.).  

 I finansloven for 2003 blev der ikke afsat et særskilt beløb til at  

 gennemføre  

 de danske oplysnings- og formidlingsforpligtelser på området.  

 Udenrigsministeren har i sin besvarelse af S 681 den 26. november 2002  

 oplyst,  

 at DCHFs aktiviteter på formidlings- og oplysningsområdet fremover bør  

 indgå i  

 det samlede budget for informations- og oplysningsaktiviteter i det nye  

 center,  

 Dansk Center for Internationale Studier og Menneskerettigheder (DCISM).
Auschwitzdagen Adskillige lande fulgte op på konferencen i Stockholm ved  

 at indføre en national mindedag, hvor der blev fokuseret på folkedrab.
Blandt  

 andet på foranledning af spørgsmål fra forslagsstillerne blev der i Danmark  

 fulgt op på ønsket om en national mindedag.
Dagen blev en realitet, da  

 statsminister Anders Fogh Rasmussen i april 2002 erklærede, at den 27. januar  

 fra og med 2003 ville være »Auschwitz-dag« i Danmark.
Europarådets undervisningsministre har senere ligeledes  

 understreget vigtigheden af en holocaustdag.
På sit møde i Strasbourg den 18.  

 oktober 2002 blev det vedtaget at indføre en årlig mindedag for »holocaust og  

 forebyggelse af forbrydelser mod menneskeheden« i skolerne i de 48 lande, der  

 har tiltrådt Europarådets kulturkonvention.
Markeringen af den nationale  

 mindedag  

 med fokus på folkedrab er udformet forskelligt i de respektive lande.
Nogle  

 lande har et klart fokus på holocaust, mens andre lande har anlagt et bredere  

 perspektiv i forhold til folkedrab, menneskerettigheder, racisme og  

 diskrimination.
I Danmark har man valgt at betegne den 27. januar som  

 Auschwitzdag fremfor holocaustdag.
Dette skyldes, at man har ønsket at undgå  

 debat om, hvilke ofre der skal mindes på den nationale mindedag.
Ved at  

 betegne  

 dagen som Auschwitzdag efter den største nazistiske koncentrations- og  

 udryddelseslejr henviser man til et historisk sted, hvor millioner af jøder  

 blev udryddet, men hvor også mange andre folkeslag som polakker, russere,  

 sigøjnere osv. led samme skæbne.
Herved har man valgt et stednavn for  

 nationaldagen, der er et symbol for ekstrem menneskelig lidelse og ondskab,  

 og  

 som samtidig stiller skarpt på de etiske og politiske udfordringer, som vi  

 står  

 over for i dag på grund af vor tids folkedrab og politiske massemord.
Datoen  

 for den nationale mindedag besidder ligeledes en symbolsk betydning, idet den  

 27. januar er datoen for de russiske troppers befrielse af fangerne i  

 Auschwitz  

 i 1945, og dermed symboliserer dagen starten på afslutningen af et mørkt  

 kapitel i Europas historie.
På Auschwitzdagen den 27. januar 2003 afholdt Københavns  

 Universitet en meget omtalt og rost emnedag for 300 gymnasieelever om  

 folkedrab, nazisme, flygtningepolitik, stalinisme m.m.
Den officielle  

 markering  

 af dagen skete ved et aftenarrangement på Københavns Rådhus for særligt  

 indbudte, heriblandt statsminister Anders Fogh Rasmussen og udenrigsminister  

 Per Stig Møller.
Begge talte ved lejligheden.
Udenrigsministeren sagde blandt  

 andet:
 »Vi vil med Auschwitzdagen således ikke blot mindes ofrene  

 for det 20. århundredes tragedier, men øge vores bevidsthed og viden herom.  

 Vi  

 vil sikre os, at de nye generationer gennem undervisningen i skolerne bliver  

 oplyst herom og lærer, at vejen til at undgå fortidens grusomme fejl ligger i  

 respekten for hvert enkelt medmenneske, i tolerance og viljen til at forstå  

 den  

 anden og det anderledes.
 Det er derfor vores hensigt i et bredt anlagt samarbejde  

 med berørte myndigheder og organisationer at fremme undervisning i og  

 formidle  

 oplysning om holocaust, folkedrab og politiske massemord i skolerne og  

 gymnasierne, på læreanstalterne og i forbindelse med den almindelige  

 folkeoplysning.
Dette er den første officielle danske Auschwitzdag.
Det er  

 vores håb, at dagen de følgende år vil blive markeret overalt i landets  

 undervisningsinstitutioner og i forskellige byer på skift.« Udenrigsministeren understregede således, at det er vigtigt  

 at sikre, at kommende generationer modtager undervisning om holocaust,  

 folkedrab og politiske massemord.
Tillige understregede han, at dagen i de  

 kommende år forhåbentlig ville finde sted som en landsdækkende markering og i  

 forskellige byer på skift.
På nuværende tidspunkt vil det ikke være muligt at afholde  

 Auschwitzdagen i den form, som udenrigsministeren konkret lægger op til, da  

 finansieringen af Auschwitzdagen er særdeles problematisk.
Som nævnt  

 figurerer  

 »Stockholmpengene« ikke særskilt i de samlede budgetter for Dansk Center for  

 Internationale Studier og Menneskerettigheder.
Dette er problematisk, da en  

 stor del af bevillingerne til centret endvidere er båndlagt og øremærket til  

 udviklingsforskning, fordi midlerne kommer fra Danida.
Dette medfører, at der  

 ikke er tilstrækkelige bevillinger til at realisere de danske forpligtelser i  

 forbindelse med markering af Auschwitzdagen.
I forhold til den første  

 officielle Auschwitzdag den 27. januar 2003 besluttede regeringen meget sent,  

 at der skulle ydes et særligt tilskud på 300.000 kr. gennem Demokratifonden  

 til  

 finansiering af dagens aktiviteter.
Det sene tilsagn om finansielle midler  

 fra  

 regeringens side vanskeliggjorde planlægningsprocessen for Auschwitzdagen.  

 Desuden var det kun helt ekstraordinære og gunstige forhold, der gjorde det  

 muligt, at de afsatte midler fra Demokratifonden stort set dækkede udgifterne  

 i  

 forbindelse med Auschwitzdagen 2003. Den manglende finansielle baggrund for  

 afholdelse  

 af Auschwitzdagen er uholdbar og bevirker, at omfanget af aktiviteterne i  

 forbindelse med dagen ikke står mål med, hvad der bør gennemføres fremover.  

 Hvis dagen skal sikres fremover, og hvis oplysnings- og  

 undervisningsaktiviteterne skal være af mere landsdækkende karakter, er  

 yderligere midler nødvendige.
I august 2002 begyndte en uformel arbejdsgruppe med  

 deltagelse af en række ministerier samt repræsentanter fra blandt andre  

 Mosaisk  

 Troessamfund, Komitéen for levende historie, Det Danske Center for  

 Menneskerettigheder og Dansk Center for Holocaust- og Folkedrabsstudier sit  

 arbejde, der først og fremmest var koncentreret om planlægningen af den  

 officielle markering af Auschwitzdagen.
Arbejdsgruppen har efterfølgende  

 foretaget en uformel evaluering af afholdelsen af Auschwitzdagen 2003, der  

 var  

 positiv, både hvad angik den officielle markering på Københavns Rådhus, og  

 hvad  

 angik emnedagen for gymnasieeleverne på Københavns Universitet.  

 Arbejdsgruppen  

 opfordrede derfor regeringen til i de kommende år at gennemføre lignende  

 arrangementer over hele landet.
Centralt for arbejdsgruppens anbefaling var  

 dog, at der skal etableres et økonomisk grundlag for afholdelse af  

 Auschwitzdagen, og at dette grundlag skal sikres i minimum tre år for at opnå  

 kontinuitet og bæredygtighed i afholdelsen af dagen.
Norges og Sveriges aktiviteter I forhold til afholdelsen af Auschwitzdagen er det  

 bemærkelsesværdigt, hvor stor en forskel der er på den fremgangsmåde, andre  

 regeringer har valgt i sammenligning med den danske.
I både Norge og Sverige  

 har oplysnings- og undervisningsvirksomheden afstedkommet betydeligt flere  

 ressourcer, end det er tilfældet i Danmark.
Til sammenligning har Norge valgt  

 at etablere et Holocaustcenter med 22 ansatte, hvorimod den danske pendant  

 DCHF  

 kun har, hvad der svarer til 5 fuldtidsansatte til at varetage centerets  

 samlede opgaver, herunder aktiviteterne i forbindelse med Auschwitzdagen.
I  

 Sverige afsætter man årligt 40 mio. kr. til oplysning om holocaust og andre  

 folkedrab, mens budgettet for den samlede danske indsats på området i 2003  

 udgør ca. 4,5 mio. kr. i form af samlet støtte til DCHF.
Overvejelser Forslagsstillerne mener, at det er centralt, at  

 Auschwitzdagen ikke reduceres til en officiel politisk mindedag, men anvendes  

 som et omdrejningspunkt for den danske oplysnings- og undervisningsvirksomhed  

 i  

 forhold til erindringen om holocaust og andre folkedrab.
Hvis Auschwitzdagen  

 skal have mulighed for at blive bemærket og virke som et sådant  

 omdrejningspunkt for de danske uddannelsesinstitutioner, er det afgørende, at  

 de nødvendige ressourcer tilføres.
For kun ved at tilføre de nødvendige  

 ressourcer er det muligt at udføre omfattende og landsdækkende  

 oplysningsvirksomhed og derved nå ud til en større del af befolkningen.
Realisering af de danske forpligtelser i forhold til  

 »Stockholmerklæringen« er på nuværende tidspunkt kendetegnet ved det  

 uholdbare  

 økonomiske grundlag, hvilket gennemførelsen af Auschwitzdagen i fremtiden i  

 særdeleshed vil lide under.
Forslagsstillerne mener derfor, at regeringen bør  

 etablere en økonomisk ramme til finansiering af uddannelses- og  

 oplysningsvirksomhed om holocaust, andre folkedrab og politiske massemord i  

 sammenhæng med afholdelse af fremtidige Auschwitzdage.
På den baggrund vil  

 Danmark kunne leve op til sine nationale forpligtelser på området.
Rammen skal sikres minimum 3 år frem i tiden og skal have  

 en årlig bevilling på 5 mio. kr.
Herudover skal der afsættes et engangsbeløb  

 på  

 2 mio. kr., som skal finansiere dokumentation af danske øjenvidneberetninger.  

 Den samlede bevilling for det første år af den flerårige ramme bliver således  

 på i alt 7 mio. kr.
Anvendelse af den økonomiske  

    

 ramme Ad 1.  

 	  

    

 En officiel  

 markering af Auschwitzdagen.
Der afsættes midler til en officiel markering af  

 dagen.
I 2003 fandt denne markering sted på Københavns Rådhus.
Fremover vil  

 der  

 fra år til år skulle tages stilling til, hvorledes den officielle markering  

 af  

 dagen skal foregå.
Ad 2.  

 	  

    

 Udbygning af  

 den nuværende hjemmeside  

 www.holocaust-uddannelse.dk  

 ,  

 således at hjemmesiden omfatter andre folkemord og politiske massemord.
Ved  

 at  

 udbygge hjemmesiden vil man kunne sikre, at hjemmesiden kan virke som  

 udgangspunkt for formidling af materiale til gavn for skolers afholdelse af  

 Auschwitzdagen.
Ad 3.  

 	  

    

 Udgivelsen  

 af undervisningsmateriale om baggrunden for Auschwitzdagen.
I forhold til  

 uddannelsesindholdet af Auschwitzdagen er det centralt, at der er litteratur  

 tilgængelig på området.
I Sverige udsendte man i 1997 en oplysningsbog om  

 Holocaust i et storstilet projekt, hvor bogen udkom på engelsk samt på seks  

 af  

 de mest udbredte indvandrersprog.
Det nuværende oplysningsbudget i Danmark  

 indeholder ingen mulighed for et lignende projekt, hvilket er særlig  

 beklageligt, da det tidligere DCHF har en færdig oversættelse af den svenske  

 bog liggende.
I Danmark må den litteratur, der kan være af relevans i  

 undervisningssammenhæng, udkomme på kommercielle vilkår, hvilket gør den  

 meget  

 dyr og vanskelig for skolerne at erhverve.
Ad 4.  

 	  

    

 Yad  

 Vashem-kurser.
Yad Vashem, »International School for Holocaust Studies« i  

 Jerusalem,  

 har siden 1996 tilbudt specielle kurser for danske lærere, der i deres  

 undervisning beskæftiger sig med emnet holocaust.
Kurserne har tidligere  

 været  

 arrangeret i et samarbejde mellem DCHF og det danske  

 Undervisningsministerium.  

 På grund af den manglende finansiering har danske lærere på nuværende  

 tidspunkt  

 ikke længere mulighed for at deltage i denne kursusvirksomhed.
Specielt har  

 lærere fra folkeskolerne og erhvervsgymnasierne vanskeligt ved at få støtte  

 til  

 sådan kursusvirksomhed lokalt.
Da udbyttet af disse kurser er særdeles  

 nyttigt  

 for de danske læreres undervisningstilgang til emnet, er det vigtigt, at  

 lærerne igen gives denne mulighed.
Ad 5.  

 	  

    

 Studierejser  

 for danske lærere.
Studierejserne har som sigte at gøre de danske lærere i  

 stand til at målrette og tilrettelægge et udbytterigt undervisningsforløb  

 omkring holocaust og andre folkedrab, blandt andet som led i forberedelsen af  

 elevers studieture til eksempelvis Tyskland eller Polen.
Ad 6.  

 	  

    

 Oprettelse  

 af en pulje, hvor interesserede parter kan søge om økonomisk støtte til  

 arrangementer på Auschwitzdagen.
Herved vil man give mulighed for, at lokale  

 initiativer kan blive implementeret.
Ad 7.  

 	  

    

 Endvidere  

 skal der afsættes et engangsbeløb på 2 mio. kr. til finansiering af optagelse  

 af øjenvidners beretninger fra holocaust, herunder de danske jøders skæbne  

 for  

 60 år siden i oktober 1943. Optagelsen af disse beretninger vil være centralt  

 og afgørende i både undervisnings- og forskningsøjemed og som del af  

 aktiviteterne i forbindelse med Auschwitzdagen.
Da en del af øjenvidnerne er  

 oppe i årene, er det vigtigt, at et sådant projekt snart påbegyndes, for at  

 erfaringer og oplevelser kan blive bevaret og være til gavn for fremtidige  

 generationers forståelse af holocaust, herunder også det danske aspekt i den  

 sammenhæng.  

 Optagelser af interviews med øjenvidner vil tillige være til stor gavn for  

 dokumentation og forskning på området.
Skriftlig fremsættelse Jann Sjursen  

  

 (KRF):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om etablering af en økonomisk ramme med henblik på finansiering af  

 uddannelses-  

 og oplysningsvirksomhed om holocaust, andre folkedrab og politiske massemord  

 i  

 sammenhæng med den danske Auschwitzdag.
(Beslutningsforslag nr.
B 136).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
