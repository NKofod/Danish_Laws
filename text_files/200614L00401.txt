Betænkning afgivet af Uddannelsesudvalget den 24. april 2007 Betænkning over Forslag til lov om ændring af lov om  

 forberedende voksenundervisning og ordblindeundervisning for voksne (Styrket læse-, skrive- og regneindsats) [af undervisningsministeren (Bertel Haarder)] 1. Ændringsforslag Undervisningsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 30. november 2006 og var til 1.  

 behandling den 12. januar 2007. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 17. november 2006 dette udkast  

 til udvalget, jf. alm. del  bilag 105. Den 4. januar 2007 sendte  

 undervisningsministeren de indkomne høringssvar og et notat herom til  

 udvalget.  

 Den 8. januar 2007 fremsendte undervisningsministeren desuden et supplerende  

 høringsnotat til udvalget.
Spørgsmål Udvalget har stillet 4 spørgsmål til undervisningsministeren til  

 skriftlig besvarelse, som denne har besvaret.
3. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse  

  

 med det  

 af undervisningsministeren stillede ændringsforslag.
Dansk Folkepartis medlemmer af udvalget bakker lovforslaget  

 op i og med, at formålet med lovforslaget er at give endnu flere  

 mulighed for at få udviklet kompetencer til gavn for den enkelte og dermed  

 til  

 gavn for samfundet.
Når vi sammenligner os internationalt, fremgår det, at  

 voksen- og efteruddannelsesaktiviteten i Danmark er høj.
En stor del af  

 arbejdsstyrken deltager årligt i forskellige voksen- og  

 efteruddannelseskurser,  

 og dermed er der et godt fundament at bygge videre på.
Mange voksne har problemer med at læse, skrive eller regne, og  

 personer med et dårligt fagligt udgangspunkt deltager i mindre omfang i  

 voksen-  

 og efteruddannelsestilbud.
Det er en udfordring, som skal håndteres.  

 Grundlæggende færdigheder er en fordel på arbejdsmarkedet og medfører højere  

 selvtillid og livskvalitet og kan derudover styrke den enkeltes deltagelse i  

 samfundslivet.
 Vi skal sikre, at tilbuddet bliver givet til de rigtige, og  

 derfor giver det mening at udvide ordningen med at teste, så vi sikrer, at  

 undervisningen gøres målrettet.
 Herudover skal den forberedende voksenundervisning i  

 højere grad kombineres med en arbejdsmarkedsuddannelse for på den måde at øge  

 mulighederne for et aktivt liv på arbejdsmarkedet senere hen.
Dansk Folkeparti bakker ligeledes op, at der afsættes  

 midler til en styrkelse af indsatsen med opsøgende læse-, skrive- og  

 regnekonsulenter.
Deltagere i arbejdsmarkedsuddannelser får dermed mulighed  

 for  

 at få undersøgt deres læse- og skrivefærdigheder, og der iværksættes et  

 forsøg,  

 hvor ledige i forbindelse med aktiveringen kan  

 få screenet læse-  

 og skrivefærdigheder.
 Dansk Folkeparti noterer med tilfredshed, at et stort flertal i  

 Folketinget bakker udmøntningen af velfærdsaftalen op og dermed bekræfter de  

 uddannelsespolitiske målsætninger.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af  

  

 udvalget:
Til § 1 1)  

  

 Efter nr. 6 indsættes som nyt  

 nummer:
 »01.  


  

 § 23, stk. 2, 1. pkt.,  

  

 affattes således:
»Undervisningsministeren kan iværksætte forsøg og yde tilskud  

 til forsøgs- og udviklingsarbejder inden for forberedende voksenundervisning,  

 herunder landsdækkende erfaringsopsamling og  

  

 -formidling.«« [Præcisering af ministerens bemyndigelse] Bemærkninger Til nr. 1 Der er tale om en præcisering af undervisningsministerens  

 bemyndigelse til at iværksætte forsøg, herunder forsøg med it og engelsk,  

 hvilket fremgår af velfærdsaftalen.
Forsøgsadgangen nævnes i lovforslagets  

 bemærkninger, men er ikke kommet til udtryk i lovteksten.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Lars Barfoed (KF)   

 Charlotte Dyremose (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Pernille Vigsø Bagge (SF)   

 Pernille Rosenkrantz‑Theil (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 95 Bilagsnr.
Titel 1 Udkast til tidsplan for udvalgets behandling af lovforslaget 2 Høringsnotat og høringssvar, fra undervisningsministeren 3 Notat med Undervisningsministeriets bemærkninger til  

 høringssvarene, fra undervisningsministeren 4 Tidsplan for udvalgets behandling af lovforslaget 5 1. udkast til betænkning 6 Ændringsforslag,  

 fra undervisningsministeren 7 2. udkast til betænkning Oversigt over spørgsmål og svar vedrørende L 95 Spm.nr.
