 Udtalt, at man ikke havde indvendinger imod videreførslen af et  

 register i Sundhedsstyrelsen over spontane aborter og børn med medfødte  

 misdannelser.
I 1982 afgav Registertilsynet en udtalelse om oprettelse af et register  

 i Sundhedsstyrelsen over spontane aborter og børn med medfødte misdannelser  

 for en forsøgsperiode på tre år.
I den forbindelse anmodede Registertilsynet  

 om at få forelagt sagen på ny, såfremt registeret skulle videreføres efter  

 forsøgsperiodens udløb.
Registertilsynet udtalte bl.a.:
»at man intet har at indvende imod, at registeret oprettes med formål  

 som beskrevet af Sundhedsstyrelsen.
Registertilsynet går ud fra, at  

 registeret, hvis det skal føres ud over forsøgsperioden på tre år, vil blive  

 forelagt Registertilsynet på ny, og Registertilsynet skal bemærke, at det i  

 tilfælde af en sådan senere forelæggelse vil være ønskeligt for  

 Registertilsynet at modtage en nærmere beskrivelse af, hvilke former for  

 misdannelser der kan tænkes registreret i registeret.« Sundhedsstyrelsen fremsendte i august 1986 udkast til nye forskrifter for  

 Misdannelsesregisteret, idet man ønskede at videreføre dette register.
 Formålet med registeret er at samle oplysninger til brug ved overvågning  

 af hyppigheden af medfødte misdannelser og spontane aborter og ved  

 undersøgelser vedrørende sammenhæng med forældrenes arbejde, ligesom  

 registeret skal kunne anvendes i specielle forskningsprojekter vedrørende  

 årsager til medfødte misdannelser og spontane aborter.
Registeret skal føres på en minidatamat i Sundhedsstyrelsen.
I henhold til  

 forskriftsudkastets bilag 1 skal registeret indeholde oplysninger om barnet,  

 herunder barnets personnummer, beskrivelse af barnets tilstand samt  

 beskrivelse af misdannelser og kromosomdefekter.
Oplysninger om barnets  

 moders personnummer, alder, arbejde og bopæl, samt om barnets faders  

 personnummer, alder og arbejde påtænkes ligeledes registreret.
Herudover  

 indgår en række administrative oplysninger i registeret.
Endvidere har Sundhedsstyrelsen med henvisning til WHOs  

 sygdomsklassifikation i bilag 1 til forskriftsudkastet foretaget en  

 præcisering af, hvilke misdannelser der registreres.
Spørgsmålet om  

 registerets videreførelse blev forelagt Registerådet, hvorefter  

 Registertilsynet udtalte, at man ingen indvendinger havde imod, at registeret  

 videreføres til varetagelse af de nævnte formål, og at der fastsættes  

 forskrifter i overensstemmelse med det fremsendte udkast.
 Registertilsynets årsberetning 1986 s. 27.
