I henhold til loven om erhvervsfremme, lov nr. 394 af 13. juni 1990 blev  

 Statens Tekniske Prøvenævn nedlagt ved den nye lovs ikrafttræden, den 1.  

 januar 1990. Autorisationsordningen videreføres derefter i Industri- og  

 Handelsstyrelsens regi.
I overensstemmelse med loven vil det hidtil anvendte  

 ord »Autorisation« blive erstattet med »akkreditering«.
 Det skal oplyses, at det fortsat er Dansk Institut for Fundamental  

 Metrologi, der på styrelsens vegne varetager tilsynet med de akkrediterede  

 laboratorier.
Gebyrer Som hidtil vil der blive opkrævet gebyrer til dækning omkostninger.  

 Industri- og Handelsstyrelsen har godkendt, at gebyrerne fastsættes som  

 beskrevet i vedhæftede notat om Industri- og Handelsstyrelsens  

 akkrediteringsordning teknisk prøvning.
 For 1991 er det faste årlige gebyr, administrationsgebyret, kr. 6000 per  

 akkreditering.
 Ved gebyr for behandling af ansøgninger og ved tilsyn gælder følgende  

 timetakster (excl. moms):
Særlig sagkyndige kr. 245 indtil 1. april derefter kr. 300 Sagsbehandler kr. 650 Tekniker kr. 465 Yderligere vil udlæg til rejseomkostninger blive faktureret laboratoriet.
 Styrelsen skal gøre opmærksom på, at betalingen af gebyrer er en sag  

 mellem Dansk Institut for Fundamental Metrologi og det enkelte laboratorium.
 Styrelsen skal videre gøre opmærksom på, at manglende gebyrbetaling kan  

 medføre tilbagekaldelse af en akkreditering jf. vilkårene for  

 akkrediteringen.
Logo Til orientering skal det oplyses, at Industri- og Handelsstyrelsen for  

 tiden arbejder med et nyt logo for akkrediteringsordningen.
Så snart dette  

 logo er færdigt vil laboratorierne blive orienteret herom.
Der vil derefter  

 blive fastsat en tidsfrist for, hvornår det nye logo skal være indført.
