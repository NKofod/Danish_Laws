Nr BTL 144 Betænkning over Forslag til lov om ændring af lov om social bistand og lov  

 om social pension (Ret til ophold på plejehjem m.v. i en anden kommune)   

 Nr L 144 1991-92, 1. samling Afgivet af Socialudvalget Afgivet: 19920220 Udvalget har behandlet lovforslaget i nogle møder.
Endvidere har udvalget modtaget skriftlige henvendelser fra Folkepensionistforeningernes og Invalideorganisationernes Kontaktudvalg og Ældre Sagen.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de af socialministeren stillede ændringsforslag.
Ændringsforslag Af socialministeren , tiltrådt af udvalget :
Til § 1 1) I indledningen ændres »nr. 406 af 6. juni 1991« til:  

 »nr. 947 af 27. december 1991«.
 2) Det under nr. 1 foreslåede nye § 11, nr. 3 ,  

 affattes således:
»3) når pågældende har ophold i kommunen eller i amtskommunen på  

 grund af ganske særlige forhold, jf. § 83, stk. 2 og 3, og § 115, stk. 2 og  

 3.« 3) De under nr. 2 foreslåede nye § 11, stk. 2 og  

3 , affattes således:
 » Stk. 2. Ud over de tilfælde, der er nævnt i stk. 1, kan det  

 ved aftale mellem kommunalbestyrelserne i henholdsvis fraflytnings- og  

 tilflytningskommunen bestemmes, at fraflytningskommunen fortsat afholder  

 opholdskommunens udgifter efter denne lov, når en kommune anviser en person  

 en ældrebolig i medfør af lov om boliger for ældre og personer med handicap.  

 Det samme gælder i alle tilfælde, hvor der sker en kommunal anvisning af en  

 ældreegnet almennyttig bolig i medfør af lov om boligbyggeri eller en  

 ældreegnet byfornyet bolig i medfør af lov om byfornyelse og boligforbedring.  

 Aftalen gælder, så længe den pågældende bor i den anviste bolig.
Stk. 3. Aftaler, der er indgået efter stk. 2, kan ikke indbringes  

 for anden administrativ myndighed.« 4) Nr. 3 affattes således:
 » 3. I § 83 indsættes efter stk. 1 som nye stykker:
» Stk. 2. Personer, der ønsker at flytte til en anden kommune,  

 har, når ganske særlige forhold taler for det, ret til at blive optaget i  

 institution eller få anvist en ældreegnet bolig med kommunal anvisningsret i  

 denne kommune.
Retten til anvisning af en ældreegnet bolig vedrører  

 udelukkende boliger i medfør af lov om boliger for ældre og personer med  

 handicap, almennyttige boliger efter lov om boligbyggeri og boliger efter lov  

 om byfornyelse og boligforbedring.
Det er en forudsætning, at pågældende  

 opfylder betingelserne efter stk. 1 for at blive optaget i plejehjem,  

 beskyttet bolig eller få anvist en ældreegnet bolig med kommunal  

 anvisningsret både i fraflytningskommunen og tilflytningskommunen.
 Stk. 3. Socialministeren fastsætter nærmere regler om  

 betingelserne for at blive optaget i en institution eller få anvist en  

 ældreegnet bolig efter stk. 2.
Stk. 4. Indbringes kommunalbestyrelsens afgørelse efter stk. 2 og  

 3 for det sociale ankenævn, skal ankenævnet give en klager meddelelse om, at  

 klagen er modtaget, senest 14 dage efter dennes modtagelse.« Stk. 2 og 3 bliver herefter stk. 5 og 6.' 5) Efter nr. 3 indsættes som nyt nummer:
 » 01. I § 115 indsættes efter stk. 1 som nye stykker:
» Stk. 2. Personer, der ønsker at flytte til en anden  

 amtskommune, har, når ganske særlige forhold taler for det, ret til optagelse  

 i en institution i denne amtskommune.
Det er en forudsætning, at pågældende  

 opfylder betingelserne efter stk. 1, jf. § 112, stk. 1 og 2, for at blive  

 optaget i institution i både fraflytningsamtskommunen og  

 tilflytningsamtskommunen, og at flytning sker til en tilsvarende institution.
 Stk. 3. Socialministeren fastsætter nærmere regler om  

 betingelserne for at blive optaget i en institution efter stk. 2.
Stk. 4. Indbringes amtsrådets afgørelse efter stk. 2 og 3 for Den  

 Sociale Ankestyrelse, skal Ankestyrelsen give klageren meddelelse om, at  

 klagen er modtaget, senest 14 dage efter dennes modtagelse.«» Til § 2 6) Det foreslåede nye § 58, nr. 3, affattes således:
»3) En ældrebolig efter lov om boliger for ældre og personer med  

 handicap, en ældreegnet almennyttig bolig i medfør af lov om boligbyggeri  

 eller en ældreegnet byfornyet bolig i medfør af lov om byfornyelse og  

 boligforbedring, når optagelse er sket i medfør af § 11, stk. 2, eller § 83,  

 stk. 2 og 3, i lov om social bistand.« Bemærkninger Til nr. 1-6 På baggrund af forhandlinger mellem regeringen og alle partier i  

 Folketinget om lovforslagene L 137, L 144 og L 151 om ret til  

 plejehjemsophold m.v. i en anden kommune og udvidelse af forsøgsreglerne er  

 der opnået enighed om at fremme den del af L 137, der vedrører forslag om  

 udvidelse af forsøgsreglerne, med nærmere aftalte retningslinier, og at  

 fremme L 144 med nærmere aftalte ændringer og med følgende bemærkninger:
Lovforslaget L 144 er ændret således, at den personkreds, der omfattes af  

 forslagets bestemmelser om en særlig ret til at flytte institution eller  

 bolig, svarer til personkredsen, der var omfattet af ændringsforslag nr. 3 i  

 L 137 (til ændring af bistandslovens § 83, stk. 2 og 3). Herefter er der  

 under ganske særlige forhold en egentlig ret for ældre personer til at blive  

 optaget i plejehjem m.v. i en anden kommune end opholdskommunen.
Dette vil  

 f.eks. være tilfældet, hvis ansøgeren har så nærtstående boende i den anden  

 kommune, at det er afgørende for den pågældende at bevare den tætte kontakt.  

 Ved nærtstående forstås børn, søskende, ægtefælle, samlever og andre med en  

 nær tilknytning til ansøgeren.
Der kan således ikke stilles krav om et  

 egentligt slægtsskabsforhold.
Der kan også foreligge ganske særlige forhold, hvis ansøgeren af f.eks.  

 religiøse eller andre ganske særlige grunde ønsker at blive optaget i et  

 plejehjem, som ligger i en anden kommune.
Særlige grunde foreligger også,  

 hvis man som offer for besættelsestiden gerne vil have ophold i en særlig  

 bolig beregnet for denne gruppe.
 Tilsvarende situationer kan opstå i forbindelse med ældre personers ønske  

 om at få anvist en ældreegnet bolig i en anden kommune.
Det er en forudsætning, at den person, der ønsker at flytte til plejehjem  

 m.v. i en anden kommune, i såvel fraflytnings som tilflytningskommunen  

 opfylder betingelserne for optagelse i eller anvisning til plejehjem,  

 ældrebolig m.v.
I tilflytningskommunen sidestilles pågældende ved  

 optagelse/anvisning med kommunens øvrige borgere.
Efter de gældende regler i bistandslovens § 15, stk. l1, kan klage over  

 kommunalbestyrelsens afgørelse indbringes for det sociale ankenævn i det amt,  

 som kommunen er beliggende i.
Det sociale ankenævns afgørelser er normalt  

 endelige.
Dog kan Den Sociale Ankestyrelse optage en sag til behandling, hvis  

 Ankestyrelsen finder, at sagen er af principiel betydning.
De almindelige regler indebærer således, at der kan klages over  

 fraflytningskommunens afgørelse til det sociale ankenævn i det amt, som  

 fraflytningskommunen ligger i.
Tilsvarende kan den pågældende klage over  

 tilflytningskommunens afgørelser til det sociale ankenævn i det amt, som  

 tilflytningskommunen ligger i.
Hvis en person klager over en afgørelse fra enten kommunalbestyrelsen  

 eller det sociale ankenævn, er det i lovteksten præciseret, at vedkommende  

 skal have svar fra klageinstansen inden 14 dage efter klagens modtagelse.  

 Hvis en endelig afgørelse ikke kan foreligge inden 14 dage, skal der sendes  

 en meddelelse til klageren herom.
En sådan meddelelse skal indeholde  

 oplysning om, hvornår sagen kan forventes afgjort, at klageren har ret til  

 aktindsigt, og at klageren har mulighed for at komme med nye oplysninger.
Endelig er området for reglernes anvendelse udvidet til også at omfatte  

 institutioner efter bistandslovens § 112, stk. 1 eller 2. Der gives ret til  

 flytning til tilsvarende institutioner i andre amtskommuner, såfremt  

 flytningen er begrundet i ganske særlige forhold.
Med hensyn til de ganske  

 særlige forhold henvises til, hvad der gælder for personer, der er omfattet  

 af ændringsforslagets nr. 4.
 Det er den almindelige opfattelse, at flytninger fra og mellem  

 institutioner efter bistandslovens § 112, stk. 1 og 2, i meget vidt omfang  

 sker i overensstemmelse med de pågældende personers ønsker.
 Det foreslås imidlertid, at denne personkreds får samme ret til at flytte  

 som personer i kommunale plejehjem efter § 79, idet man ønsker at normalisere  

 forholdene for personer med handicap mest muligt.
 Amtsrådets beslutning om optagelse på de i § 112, stk. 1 og 2, nævnte  

 institutioner kan indbringes for Den Sociale Ankestyrelse efter reglerne i  

 bistandslovens § 15, stk. 6.
Det er også ved disse institutioner præciseret, at en person, der klager  

 over amtsrådets afgørelse til Den Sociale Ankestyrelse, skal have svar inden  

 14 dage efter klagens modtagelse i Ankestyrelsen.
Der henvises til  

 bemærkningerne ovenfor.
Økonomiske konsekvenser Forslaget indebærer ikke merudgifter for det offentlige under eet og  

 påvirker ikke de økonomiske forhold mellem staten og kommunerne.
 De økonomiske konsekvenser, herunder de byrdefordelingsmæssige  

 konsekvenser, vil blive drøftet med de kommunale parter.
Bemærkninger til de enkelte ændringsforslag Til nr. 1.
 Ændringen er redaktionel og skyldes, at lov om social bistand er ændret  

 siden fremsættelsen af L 144 den 6. december 1991.
 Til nr. 2.
 Forslaget giver mulighed for, at opholdskommunen eller opholdsamtskommunen  

 kan kræve sine udgifter ved opholdet refunderet af den tidligere  

 opholdskommune eller den tidligere opholdsamtskommune, såfremt opholdet  

 skyldes en af de særlige grunde, der er nævnt i ændringsforslagets nr. 4 og  

 5.
 Til nr. 3.
Lovgrundlaget for de boligformer, der er omfattet af aftaleretten, er  

 præciseret i lovteksten.
Aftaleretten kan herefter udnyttes dels ved  

 kommunens anvisning af ældreboliger opført efter lov om boliger for ældre og  

 personer med handicap, dels ved kommunens anvisning af ældreegnede boliger  

 opført som almennyttigt boligbyggeri efter boligbyggeriloven og ældreegnede  

 byfornyede boliger efter byfornyelsesloven.
Efter bistandslovens § 16 kan uenighed mellem kommunerne om deres  

 forpligtelser efter loven indbringes for klagemyndighederne.
Den foreslåede  

 bestemmelse i § 11, stk. 2, vedrører en aftale mellem kommunerne, og for at  

 skabe klarhed i forhold til § 16 foreslås det udtrykkeligt at slå fast i  

 loven, at aftaler efter § 11, stk. 2, ikke kan indbringes for  

 klagemyndighederne.
 Til nr. 4.
 Det foreslås, at der gives en særlig fortrinsret for ældre og handicappede  

 til at skifte kommune, når kommuneskiftet skyldes ganske særlige forhold.
Forslaget skal sikre, at personer, der er visiteret til plejehjemsplads,  

 en beskyttet bolig eller har fået anvist en ældreegnet bolig i en kommune,  

 får en ret til at blive optaget i institution i et plejehjem, en beskyttet  

 bolig eller få anvist en ældreegnet bolig i en anden kommune, såfremt der  

 foreligger ganske særlige forhold.
Optagelse og anvisning af bolig i  

 tilflytningskommunen sker i øvrigt på tilsvarende vilkår, som gælder for  

 kommunens egne borgere.
 Det er en forudsætning, at den, der ønsker at flytte, opfylder  

 betingelserne for at blive optaget i institution, beskyttet bolig eller få  

 anvist en ældreegnet bolig både i den aktuelle opholdskommune og i den  

 ønskede tilflytningskommune.
 Socialministeren fastsætter nærmere regler om kriterierne for optagelse i  

 plejehjem eller for anvisning af ældrebolig i andre kommuner.
 For at sikre, at svage ældre, der føler at være i en utryg situation, får  

 en hurtig meddelelse om klagesagens gang, foreslås det at lovfæste den  

 almindelige praksis om et kvitteringssvar snarest muligt og inden 14 dage.
 Der henvises i øvrigt til de bemærkninger, der er fælles for alle  

 ændringsforslagene.
 Til nr. 5.
 Forslaget skal sikre, at personer, der opfylder betingelserne for at blive  

 optaget i en af de i bistandslovens § 112, stk. 1 og 2, nævnte institutioner,  

 får ret til at blive optaget i en tilsvarende institution i en anden  

 amtskommune, såfremt vedkommende opfylder betingelserne for optagelse i denne  

 anden institution.
Det er en forudsætning, at ganske særlige forhold taler for denne  

 optagelse.
De ganske særlige forhold, der kan komme på tale, svarer til de  

 særlige forhold, der er omtalt i ændringsforslagets nr. 4, jf. bemærkningerne  

 ovenfor.
 Socialministeren fastsætter nærmere regler om betingelserne for at blive  

 optaget i institution i en anden amtskommune.
 § 112, stk. 1, dækker en række institutioner for især psykisk  

 udviklingshæmmede, og der vil her i et vist omfang findes institutioner med  

 samme tilbud om behandling, pleje m.v. i den anden amtskommune.
§ 112, stk. 2, dækker en række institutioner med vidt forskellige tilbud  

 til personer med vidt forskellige handicap og behov.
Det kan være særlige  

 plejehjem for yngre fysisk handicappede, særlige plejehjem for personer med  

 specielle lidelser (f.eks. blinde, personer med lungehandicap eller  

 psykiatriske lidelser) eller særlige plejehjem for personer med lidelser, der  

 gør periodevis indlæggelse til rekreation eller behandling påkrævet.
 Det må derfor være en forudsætning for retten til flytning, at den  

 institution, hvortil man ønsker at flytte, har tilbud til den samme  

 personkreds som den institution, hvorfra man ønsker at flytte, ligesom det er  

 en forudsætning, at man opfylder betingelserne for optagelse i den  

 institution, hvortil man ønsker at flytte.
 Der henvises i øvrigt til de bemærkninger, der er fælles for alle  

 ændringsforslagene.
 Med hensyn til klagereglerne henvises til bemærkningerne til  

 ændringsforslagets nr. 4.
 Til nr. 6.
 Ændringen er en konsekvens af ændringsforslag nr. 3 om udvidelse af  

 boligformerne.
 Jytte Andersen (S) Pernille Forchhammer (S) Jytte Hilden (S) Jørn  

 Pedersen (S) Jan Petersen (S) Grete Schødts (S) Taanquist (S) nfmd.  

Hanne Thanning Jacobsen (SF) Bente Juncker (CD) Pia Christmas-Møller (KF)  

 Per Tærsbøl (KF) Grethe Fenger Møller (KF) Eva Kjer Hansen (V) Hanne  

 Severinsen (V) Tom Behnke (FP) Lone Dybkjær (RV) Kofod-Svendsen (KRF)  

 fmd.
