Cirkulæreskrivelse  

 om indkaldelse til vilkårsforhandling ved separation og skilsmisse Ved § 9 i bekendtgørelse nr. 875 af 24. oktober 2002 om  

 opløsning af ægteskab blev betingelserne for at foretage særskilt  

 vilkårsforhandling ved separation og skilsmisse lempet i forhold til de  

 tidligere  

 regler herom, jf. § 9 i bekendtgørelse nr.  

 627 a  

 f 25. september 1989.
Efter de nye regler skal vilkårsforhandling foretages samtidig  

 med begge ægtefæller.
Dog kan statsamtet bestemme, at vilkårsforhandlingen  

 skal  

 foretages særskilt, eventuelt ved forskellige myndigheder, med hver  

 ægtefælle,  

 hvis særlige omstædigheder taler derfor.
 I den anledning skal direktoratet anmode statsamterne om ved  

 indkaldelse til vilkårsforhandling at vejlede parterne om muligheden for at  

 foretage særskilt vilkårsforhandling med hver ægtefælle.
 Denne vejledning kan gives ved i indkaldelsen til  

 vilkårsforhandling at citere opløsningsbekendtgørelsens § 9.
 Civilretsdirektoratet har samtidig besluttet at ophæve kravet i  

 § 2 i cirkulære nr. 107 af 24. oktober 2004 om ægteskabs opløsning om, at  

 statsamternes indkaldelse til vilkårsforhandling skal ske på en blanket, der  

 er  

 godkendt af direktoratet.
 Indkaldelse til vilkårsforhandling skal dog fortsat indeholde  

 oplysninger om følgende punkter:
 1.  

 	  

 Angivelse af tid og  

 sted for vilkårsforhandling.
 2.  

 	  

 Mødets forventede  

 varighed.
 3.  

 	  

 Hvem der skal  

 kontaktes ved eventuelt afbud.
 4.  

 	  

 Oplysning om, hvorvidt  

 begge parter er indkaldt til mødet.
 5.  

 	  

 Muligheden for  

 tolkebistand.
 6.  

 	  

 Hvilken dokumentation  

 parterne skal medbringe.
 7.  

 	  

 Vejledning om § 9 i  

 bekendtgørelse om ægteskabs opløsning.
 Civilretsdirektoratet skal anmode statsamterne om at udforme  

 indkaldelser til vilkårsforhandling i overensstemmelse hermed.
 Det bemærkes, at de ændringer af reglerne om separation og skilsmisse,  

 der følger af lov nr. 446 af 9. juni 2004 om ændring af lov om ægteskabs  

 indgåelse og opløsning og forskellige andre love (Regelforenkling på det  

 familieretlige område), kan medføre behov for yderligere ændringer af  

 indkaldelserne  

 til vilkårsforhandling ved separation og skilsmisse.
