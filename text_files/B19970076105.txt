 I medfør af § 3, stk. 6, i lov nr. 508 af 30. juni 1993 om åben uddannelse  

 (erhvervsrettet voksenuddannelse) m.v., § 26, stk. 3 og 4, i lov om kursus  

 til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 64 af 23.  

 januar 1997, og § 7 b i lov om specialundervisning for voksne og læsekurser  

 for voksne, jf. lovbekendtgørelse nr. 866 af 7. november 1995, fastsættes  

 følgende:
 § 1.  Institutioner, herunder private skoler, eller  

 initiativtagere, der tilbyder undervisning for voksne i medfør af lov om åben  

 uddannelse (erhvervsrettet voksenuddannelse) m.v., lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. og lov om specialundervisning for voksne og læsekurser for voksne  

 skal foretage indberetning til informationssystemet for voksenuddannelser  

 (VIDAR) af oplysninger om voksenuddannelser på kursus- og holdniveau.
 Stk. 2.  Indberetningen skal løbende foretages til Rådet  

 for Uddannelses- og Erhvervsvejledning (R.U.E.).
 § 2.  Oplysningernes indhold og format fastsættes af  

 R.U.E.
Stk. 2 .  Indberetningen skal indeholde oplysninger om Stk. 3.  Ved et hold forstås en gruppe af  

 elever/kursister/deltagere, der normalt undervises sammen i et fag/på et  

 kursus gennem en på forhånd fastsat periode.
 § 3.  Indberetningen foretages normalt elektronisk,  

 men R.U.E. kan i særlige tilfælde bestemme, at indberetning skal ske på anden  

 måde.
 Stk. 2.  Elektronisk indberetning sker on-line eller via  

 disketter, der opfylder de tekniske krav, der fastsættes af R.U.E.
 § 4 .  Undervisningsministeriet kan dispensere fra  

 bekendtgørelsen, hvor der foreligger særlige forhold for en institution eller  

 en gruppe af institutioner.
 § 5 .  Bekendtgørelsen træder i kraft den 15. oktober  

 1997.
