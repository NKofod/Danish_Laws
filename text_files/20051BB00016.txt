Fremsat den 27. oktober 2005 af Line Barfod (EL), Jørgen Arbo‑Bæhr  

 (EL),  

 Majbrit Berlau (EL) og Rune Lund (EL) Forslag til folketingsbeslutning om,  

 at bevilget førtidspension gøres økonomisk uafhængig af ægtefælles eller  

 samlevers  

 indkomst Folketinget pålægger regeringen, at førtidspension gøres  

 uafhængig af ægtefælles eller samlevers indkomst.
I dag sker der reduktion i  

 en  

 førtidspensionists indkomst, hvis ægtefælle eller samlever enten har en  

 indkomst ud over egen pension eller ikke modtager pension, men har en  

 indkomst  

 på over 141.720 kr.
Førtidspensionen er givet som kompensation for det enkelte  

 menneskes fysiske, psykiske og/eller sociale handicap og skal derfor ikke  

 reduceres som følge af en ægtefælles eller samlevers indkomstforhold.
Det er  

 både urimeligt, afhængighedsskabende og uværdigt i dagens samfund.
Bemærkninger til forslaget Førtidspension gives til mennesker, der af fysiske, psykiske  

 eller sociale grunde ikke kan arbejde og dermed forsørge sig selv.
Når et  

 menneske bliver tildelt en førtidspension, ses der alene på det enkelte  

 menneskes tab af arbejdsevne og ikke på, om der i husstanden findes nogle  

 økonomisk formildende kompensationsmuligheder.
Der er tale om en  

 førtidspensionstilkendelse, der alene retter sig imod det enkelte individ og  

 dettes  

 varige lidelse.
Lidelser gradbøjes økonomisk i det danske samfund.
Det ses, når  

 mennesker, der har fået tilkendt førtidspension som følge af en alvorlig  

 lidelse, hvad enten den er af fysisk, psykisk eller social karakter, bliver  

 gjort afhængige af, hvad deres ægtefælle eller samlever har af indkomst.
For mennesker i dag er det helt naturligt at blive betragtet som  

 et selvstændigt individ.
Det gælder, når vi tager en uddannelse og modtager  

 SU.  

 Det gælder, når vi er på arbejdsmarkedet og modtager en indkomst.
Det sker,  

 når  

 vi bliver syge og modtager sygedagpenge, og det gælder, når vi bliver  

 arbejdsløse og modtager arbejdsløshedsunderstøttelse.
Men det gælder ikke,  

 når  

 man bliver berettiget til førtidspension på grund af en lidelse.
Lige  

 pludselig  

 skal en gruppe af mennesker gøres afhængige i en grad, som for  

 førtidspensionisten skaber følelsen af at være en økonomisk belastning og  

 byrde  

 for familien oven i de forskelligartede problemer, som både pensionisten og  

 ægtefælle/samlever må leve med i hverdagen som følge af den varige lidelse.
Forslagsstillerne har fået mange henvendelser, bl.a. fra en  

 kvinde på 55 år, der har fået diagnosen »uhelbredeligt syg« som følge af, at  

 en  

 tidligere brystkræft nu har spredt sig til æggestokke og lever.
Kvinden  

 ansøger  

 om førtidspension, som hun får bevilget.
Hun får efterfølgende fjernet hele  

 underlivet og gennemgår en meget lang kemokur i håbet om at få reduceret de  

 talrige metastaser, der sidder på leveren.
Efterfølgende er hun i medicinsk  

 behandling og går til hyppig kontrol.
Hun har hele sit liv været ude på arbejdsmarkedet og har haft en  

 selvstændig indkomst.
I ægteskabet, der har varet i 35 år, har hun og manden  

 altid haft en relativt adskilt økonomi, hvor de hver især var ansvarlige for  

 forskellige udgiftsposter.
F.eks. betalte kvinden huslejen, mens manden tog  

 sig  

 af dagligvareindkøbene.
De har følt sig som to selvstændige og myndige  

 individer, der begge på en ligeværdig måde har bidraget til samlivets  

 opretholdelse.
Den dag, hvor kvinden får tilkendt førtidspension, får hun  

 tilsendt et papir fra pensionskontoret, »Indkomster ud over pensionen«, hvor  

 det fremgår, at hendes førtidspension vil blive nedsat som følge af mandens  

 indkomst.
Hun er stadig lige uhelbredeligt syg og fysisk så vel som psykisk  

 svækket  

 af kræftsygdommen og behandlingen.
Som gift ville hun modtage 12.046 kr. pr.  

 måned, men da manden tjener 300.000 kr. om året, laver man en modregning i  

 hendes pension, der betyder, at hun får 47.000 kr. mindre i pension om året  

 svarende til en nedgang på 4.000 kr. pr. måned.
 Hun udtaler på denne baggrund:
»Det har virket meget nedslående, at størrelsen på min pension,  

 som er tilkendt på grund af  

  

 min  

  

 uhelbredelige lidelse, bliver gjort afhængig af min ægtefælles indkomst og  

 udsving heri.
Det føles som en straf at blive ramt af en uhelbredelig lidelse  

   

 som om den slet ikke tæller som et personligt og menneskeligt handicap og  

 tab,  

 men gøres til genstand for en række modregninger helt uden hensyntagen til  

 den  

 alvorlige lidelse.
At se mig selv reduceret til et af min mands indkomst  

 økonomisk afhængiggjort individ er ikke, hvad jeg så for mig i de mange  

 arbejdsår, hvor jeg lagde en solid grund til min selvopfattelse og -respekt  

 som  

 et selvstændigt individ, der talte for sig.
For min mand virker det også  

 absurd,  

 at kommer han til at tjene lidt mere, skal han ud over en skattestigning også  

 opleve, at han ufrivilligt kommer til at reducere min indkomst.
Det er en  

 slags  

 dobbeltstraf, vi begge rammes af ud over det smertefulde i selve  

 livssituationen.« I vore dage, hvor man netop taler om, at det skal kunne betale  

 sig at arbejde mere, og hvor man hylder det enkelte menneskes personlige  

 ansvar  

 for sin egen væren og selvforsørgelse, virker det helt ude af trit med  

 samfundsudviklingen og helt urimeligt, at det enkelte menneskes alvorlige  

 sygdomssituation  

 indtægtsmæssigt skal bestemmes af en ægtefælles/samlevers tilfældige  

 økonomiske  

 indtægt.
Var det, hvad man havde tænkt sig med den store  

 førtidspensionsreform? Ud over denne urimelige sammenblanding af alvorlig sygdom og  

 økonomi skal det også nævnes, at man som førtidspensionist får reduceret sit  

 pensionstillæg med over 2.500 kr. pr. måned, hvis man er gift eller  

 samlevende.  

  

  Det rettighedsbestemte  

 ved den indførte førtidspensionsreform, der trådte i kraft fra den 1. januar  

 2003, er stærkt begrænset og påfører gifte og samlevende førtidspensionister  

 en  

 andenrangsplacering i forhold til andre mennesker i samfundet, der er  

 modtagere  

 af rettighedsbestemte ydelser såsom arbejdsløshedsunderstøttelse og  

 sygedagpenge.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om, at bevilget førtidspension gøres økonomisk uafhængig  

 af ægtefælles eller samlevers indkomst.
(Beslutningsforslag nr.
B 16).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
