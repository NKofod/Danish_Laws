Fremsat den 27. februar 2002 af  

 økonomi- og erhvervsministeren (Bendt Bendtsen) Forslag til Lov om ophævelse af lov om fremme af  

 byggeriets udvikling og ændring af lov om almene boliger samt  

 støttede private andelsboliger m.v.
(Nedlæggelse af Byggeriets Udviklingsråd,  

 afskaffelse af statslig refusion og udgifter til beboerrådgivere og  

 nedlæggelse af visse puljer på bygge- og boligområdet) § 1 Lov om fremme af byggeriets udvikling, jf. lov nr. 229 af 19. maj 1971,  

 ophæves.
§ 2 I lov om almene boliger samt støttede private andelsboliger m.v.,  

 jf. lovbekendtgørelse nr. 427 af 28. maj 2001, som ændret ved §  

 1 i lov nr. 75 af 7. februar 2002, foretages følgende  

 ændringer:
 1. I § 92, stk. 2, ophæves 3., 4. og 5.  

 pkt.
 2. § 146 ophæves.
 3. Kapitel 10 a ophæves.
§ 3 Loven træder i kraft dagen efter offentliggørelse i  

 Lovtidende.
 Stk. 2.  Staten kan i 2002 refundere 60 pct. af  

 Landsbyggefondens udgifter i forbindelse med afvikling af de foranstaltninger  

 og forebyggende arbejder, der er nævnt i § 92, stk. 2, som affattet ved  

 denne lovs § 2, nr. 1.
Bemærkninger til lovforslaget Almindelige bemærkninger Lovforslaget er et led i en klar politisk prioritering af  

 de offentlige midler, som er en del af regeringsgrundlaget "Vækst,  

 velfærd   fornyelse".
Som et led i denne prioritering offentliggjorde regeringen  

 den 11. januar 2002 en samlet liste over de råd, nævn m.v., som  

 henholdsvis nedlægges, lægges sammen, eller hvor tilskuddet  

 reduceres/bortfalder.
Nedlæggelsen af en række af disse råd  

 og nævn m.v. forudsætter lovgivning.
Nærværende  

 lovforslag, som vedrører bygge- og boligområdet, omfatter et  

 enkelt råd   Byggeriets Udviklingsråd Det er regeringens opfattelse, at der ikke længere  

 er behov for et selvstændigt rådgivningsorgan på dette  

 område, bl.a. set i lyset af rækken af forslag til fremme af  

 byggeriets udvikling, der er udarbejdet i tæt samarbejde med byggeriets  

 organisationer i regi af Projekt Hus og den byggepolitiske task-force om  

 byggeriets fremtid.
Rådgivningen vil i stedet fuldt ud kunne varetages  

 af tilsvarende organer på området, såsom By og Byg,  

 Byggeriets Evalueringscenter og Byggepolitisk Forum, hvor sidstnævnte  

 er et kontaktudvalg mellem Økonomi- og Erhvervsministeriet og  

 byggeriets organisationer.
Desuden indeholder lovforslaget en afskaffelse af den  

 statslige støtte til beboerrådgiverordningen, som har hjemmel i  

 lov om almene boliger samt støttede private andelsboliger m.v.  

 (almenboligloven). Ordningen blev igangsat i 1994 og udløber i sin  

 nuværende udformning ved udgangen af 2002, men der er adgang til  

 videreførsel af bevillingen til 2003. Det foreslås, at den  

 statslige refusion af Landsbyggefondens udgifter til ordningen ophører  

 med virkning fra lovens ikrafttræden, men at ordningen i øvrigt  

 kan fortsætte frem til udgangen af 2002, alene finansieret af  

 Landsbyggefonden.
Regeringen vil igangsætte drøftelser med  

 Landsbyggefonden om en eventuel forlængelse af ordningen ud over 2002,  

 bl.a. med henblik på at inddrage andre interessenter i finansieringen  

 af ordningen.
Med forslaget afskaffes endelig tilskudsordningerne i  

 almenboligloven til henholdsvis forsøgsbyggeri og forsøg med  

 alternative boliger til unge.
For forsøgsordningen med alternative  

 boliger til unge gælder, at interessen for ordningen har været  

 meget ringe, og at det nu nedlagte By- og Boligministerium kun har modtaget  

 ganske få og meget ukonkrete ansøgninger.
Det bemærkes, at  

 økonomi- og erhvervsministeren fortsat kan yde tilsagn om tilskud til  

 forsøg med etablering af nye boligtyper til særligt udsatte  

 grupper, jf. almenboliglovens § 146 a.
Økonomiske konsekvenser for stat, amter og  

 kommuner Forslaget om nedlæggelse af Byggeriets  

 Udviklingsråd (BUR) skønnes at medføre statslige  

 mindreudgifter på 1,2 mio. kr. årligt i 2002-2005.
 Forslaget om beboerrådgivere skønnes at  

 medføre statslige mindreudgifter på 5 mio. kr. i 2002 og 9 mio.  

 kr. i 2003.
 Forslaget om ophævelse af adgangen til tilskud til  

 forskning, udvikling og forsøg skønnes at medføre  

 statslige mindreudgifter på 6 mio. kr. årligt i 2002-2005.  

 Forslaget om ophævelse af adgangen til tilskud til alternative boliger  

 til unge skønnes at medføre statslige mindreudgifter på  

 5,1 mio. kr. i 2002.
 Lovforslagets samlede økonomiske konsekvenser  

 fremgår af tabel 1.
Tabel 1 (mio. kr., 2002-prisniveau) 2002 2003 2004 2005 Nedlæggelse af BUR Beboerrådgivere Forskning m.v. vedrørende alment byggeri og  

 forsøgsbyggeri Alternative boliger til unge -1,2 -5,0 -6,0 -5,1 -1,2 -9,0 -6,0 0,0 -1,2 0,0 -6,0 0,0 -1,2 0,0 -6,0 0,0 I alt Heraf: staten Heraf: kommunerne -17,3 -17,3 0,0 -16,2 -16,2 0,0 -7,2 -7,2 0,0 -7,2 -7,2 0,0 Anm.: En negativ værdi angiver en mindreudgift.
Administrative konsekvenser for stat, amter  

 og kommuner Forslaget skønnes samlet set at medføre en  

 mindre administrativ lettelse for staten.
Økonomiske og administrative konsekvenser for  

 erhvervslivet Baseret på en intern ekspertvurdering vurderes  

 forslaget ikke at have nævneværdige økonomiske og  

 administrative konsekvenser for erhvervslivet.
Denne metode er anvendt, fordi  

 den er hensigtsmæssig i tilfælde, hvor et lovforslags  

 konsekvenser vurderes at være ubetydelige.
Administrative konsekvenser for borgerne Forslaget skønnes ikke at have administrative  

 konsekvenser for borgerne.
Miljømæssige konsekvenser Forslaget skønnes ikke at have  

 miljømæssige konsekvenser.
Forholdet til EU-retten Forslaget indeholder ingen EU-retlige aspekter.
Høring Forslaget er samtidig med fremsættelsen sendt i  

 høring hos følgende parter: Advokatrådet,  

 Amtsrådsforeningen, BAT-kartellet, Boligselskabernes Landsforening,  

 Byggeriets Arbejdsgivere, Byggeskadefonden, Bygherreforeningen, Danmarks  

 Lejerforeninger, Dansk Ungdoms Fællesråd, Danske  

 Entreprenører, de erhvervsfaglige uddannelser v/Landsorganisationen i  

 Danmark, Finansministeriet, Frederiksberg Kommune,  

 Håndværksrådet, Justitsministeriet, Kollegiekontorerne i  

 Danmark, Kommunernes Landsforening, Københavns Kommune,  

 Landsbyggefonden, Lejernes Landsorganisation, Ministeriet for Flygtninge,  

 Indvandrere og Integration, Socialministeriet, Statsministeriet,  

 uddannelsesinstitutionernes ledelse v/Kunstakademiets Arkitektskole, de  

 uddannelsessøgendes organisationer v/Det Sociale Kollegiebyggeselskab  

 og Ungdomsboligrådet.
Samlet vurdering af lovforslagets  

 konsekvenser Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, amter og  

 kommuner Offentlige mindreudgifter på 17,3 mio. kr. i 2002, 16,2  

 mio. kr. i 2003 og 7,2 mio. kr. i 2004 og 2005 Ingen Administrative konsekvenser for stat, amter og  

 kommuner Begrænset lettelse for staten Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige  

 aspekter Bemærkninger til lovforslagets enkelte  

 bestemmelser Til § 1 Byggeriets Udviklingsråd (BUR) er nedsat med hjemmel  

 i lov om fremme af byggeriets udvikling, jf. lov nr. 229 af 19. maj 1971 med  

 senere ændringer.
Efter loven har BUR til opgave at kortlægge og  

 forbedre rammebetingelserne for byggeriet.
BUR er et rådgivende organ  

 for økonomi- og erhvervsministeren og har bl.a. til opgave at  

 fremlægge forslag, der fremmer byggeriets kvalitet og forbedrer  

 byggesektorens produktivitet og konkurrenceevne, såvel nationalt som  

 internationalt.
Det foreslås, at den nævnte lov ophæves,  

 og at BUR som følge heraf nedlægges.
Der henvises til de  

 almindelige bemærkninger.
Til § 2 Til nr. 1 I følge almenboliglovens § 92, stk. 2, 1. pkt., kan  

 Landsbyggefonden i en 5-års-periode af de midler, der er  

 overført til landsdispositionsfonden, yde tilskud til almene  

 boligafdelinger med væsentlige økonomiske problemer eller  

 væsentlige problemer af anden karakter til dækning af de  

 udgifter, som disse afdelinger afholder i forbindelse med foranstaltninger  

 efter almenboliglovens § 37, stk. 2. Afdelingsmødet kan således  

 træffe beslutning om iværksættelse af forebyggende arbejder  

 for at styrke det sociale liv og netværk i boligområdet.
Midlerne  

 kan endvidere anvendes til at iværksætte forebyggende arbejde  

 fælles for flere berørte afdelinger.
Af § 92, stk. 2, 3.-5.  

 pkt., følger det bl.a., at staten refunderer Landsbyggefondens  

 udgifter med 60 pct., dog maksimalt 15 mio. kr. årligt.
Det foreslås, at bestemmelserne i almenboliglovens §  

 92, stk. 2, 3., 4. og 5. pkt., ophæves.
Det følger således  

 af forslaget, at den statslige refusion af Landsbyggefondens udgifter til  

 beboerrådgiverordningen ophører, men at ordningen i  

 øvrigt kan fortsætte frem til udgangen af 2002 finansieret af  

 Landsbyggefonden.
Beboerrådgiverordningen omfatter 73  

 beboerrådgivere og administreres af Landsbyggefonden.  

 Beboerrådgiverne har til opgave at danne netværk og koordinere  

 lokale, boligsociale aktiviteter i udsatte almene boligområder.
De skal  

 lave forebyggende og opsøgende arbejde og formidle kontakt til lokale  

 myndigheder.
Ved udgangen af 1997 ophørte den oprindelige  

 beboerrådgiverordning, der var en udløber af Byudvalgets  

 handlingsplan fra 1993. Til videreførsel af ordningen blev der for  

 perioden 1998-2002 etableret en finansieringsordning, hvorefter staten som  

 nævnt finansierer 60 pct., dog maksimalt 15 mio. kr., og  

 Landsbyggefonden finansierer 40 pct. af udgifterne.
Den samlede årlige  

 udgift skønnes at udgøre 25 mio. kr., hvoraf den statslige  

 andel udgør 15 mio. kr. svarende til statens maksimale refusion.
Da  

 ordningen først fuldtud kom i gang et stykke inde i 1998, blev der  

 etableret adgang til at videreføre bevillingen, således at der  

 kunne udbetales refusion frem til og med 2003.
 Den statslige refusion af Landsbyggefondens udgifter til  

 beboerrådgiverordningen foreslås ophævet med virkning fra  

 lovens ikrafttræden.
Den tidligere afsatte bevilling til beboerrådgivning  

 på finansloven bortfalder i forlængelse heraf, svarende til  

 bortfald af bevilling på 15 og 9 mio. kr. i henholdsvis 2002 og 2003.  

 Staten afholder i 2002 udgifter indtil lovens ikrafttræden svarende til  

 skønsmæssigt 3,9 mio. kr.
Ved afvikling af ordningen refunderer  

 staten herudover 60 pct. af  en række nødvendige  

 afviklingsudgifter.
Disse udgifter er af Landsbyggefonden foreløbigt  

 skønnet til 6,1 mio. kr. ved fuldt ophør af ordningen.
De  

 endelige afviklingsudgifter opgøres og aftales  i givet fald  

 efterfølgende med Landsbyggefonden.
Under disse forudsætninger  

 skønnes den samlede statslige besparelse som følge af  

 ordningens ophør at være 5,0 mio. kr. og 9,0 mio. kr. i  

 henholdsvis 2002 og 2003, jf. de almindelige bemærkninger.
 Som det fremgår indebærer forslaget, at det  

 alene er den statslige refusion, der bortfalder.  

 Beboerrådgiverordningen vil kunne fortsætte med støtte fra  

 Landsbyggefonden, idet det foreslås, at Landsbyggefonden bevarer  

 hjemlen til at afholde udgifter til drift af ordningen, foreløbig frem  

 til udgangen af 2002.
Til nr. 2 Efter almenboliglovens § 146, stk. 1, kan økonomi-  

 og erhvervsministeren i hvert finansår inden for en ramme på 5  

 mio. kr. yde tilskud til forskning, udvikling, forsøg og oplysning til  

 opførelse og drift af alment boligbyggeri.
Endvidere kan der ydes  

 tilskud til udviklingsomkostninger vedrørende nye og ændrede  

 byggeprocesser og  produkter m.v. og til forsøg med passende  

 boligforhold for hjemløse og andre vanskeligt stillede grupper.  

 Derudover kan der efter § 146, stk. 2, ydes tilskud til dækning af  

 merudgifter ved planlægning, udførelse og konsulentbistand ved  

 forsøgs- og udviklingsprojekter og til registrering og formidling af  

 forsøgsresultater.
Tilskuddet ydes inden for en ramme, der  

 fastsættes på de årlige finanslove, og som i 2001 udgjorde  

 1 mio. kr.
Det foreslås, at § 146 ophæves, hvorefter  

 muligheden for at yde tilskud som nævnt ophører.
Der henvises  

 til lovforslagets almindelige bemærkninger.
Til nr. 3 Efter almenboliglovens kapitel 10 a kan økonomi- og  

 erhvervsministeren i finansårene 2000-02 inden for en samlet ramme  

 på 15 mio. kr. yde tilskud til forsøg med alternative boliger  

 for unge.
Det foreslås, at almenboliglovens kap. 10 a  

 ophæves, hvorefter tilskudsordningen ophører.
Der henvises til  

 lovforslagets almindelige bemærkninger.
Til § 3 Det foreslås, at loven træder i kraft dagen  

 efter offentliggørelse i Lovtidende.
Samtidig foreslås, at  

 staten i 2002 kan refundere 60 pct. af Landsbyggefondens udgifter i  

 forbindelse med afvikling af de foranstaltninger og forebyggende arbejder,  

 der er nævnt i almenboliglovens § 92, stk. 2., såfremt ordningen  

 afvikles.
Der henvises til bemærkningerne til § 2, nr. 1.
Bilag 1 Ophævelse af lov om fremme af byggeriets  

 udvikling Lov om fremme af byggeriets udvikling VI FREDERIK DEN NIENDE, af Guds Nåde Konge til Danmark, de Venders  

 og Goters, Hertug til Slesvig, Holsten, Stormarn, Ditmarsken, Lauenborg og  

 Oldenborg, gør vitterligt: Folketinget har vedtaget og Vi ved Vort  

 samtykke stadfæstet følgende lov:
Kap.
I.
Byggeriets Udviklingsråd.
 § 1. Der oprettes et byggeriets udviklingsråd med den  

 opgave at fremme foranstaltninger, der kan øge byggeriets kvalitet og  

 produktivitet samt dets konkurrencedygtighed på et internationalt  

 marked.
Stk. 2. Som et led i sit arbejde skal rådet virke  

 for, at forudsætningerne for byggeriets fremtidige udvikling og  

 struktur og for eksport af byggeri klarlægges, at produktiviteten i alle byggeprocessens led øges, at der gennemføres teknisk, økonomisk og andet  

 forsknings- og udviklingsarbejde samt norm-, standardiserings-, typiserings-,  

 prøvnings- og godkendelsesarbejde vedrørende byggeriet, at der opstilles funktionskrav og gennemføres  

 forsøgs- og prototypebyggeri af betydning for byggeriets udvikling,  

 og at forsknings- og udviklingsresultater vedrørende byggeri  

 udbredes og udnyttes.
 Stk. 3. Rådet kan etablere særlige  

 bistandsorganer til hjælp ved udførelsen af sit arbejde.
 § 2. Boligministeren indhenter indstilling fra rådet om  

 fordelingen af statslige tilskud, herunder tilskud fra statslige fonds, til  

 formål som nævnt i § 1.
§ 3. Rådet består af 6 medlemmer foruden  

 formanden.
Formanden og de øvrige medlemmer udpeges af boligministeren  

 for 4 år ad gangen.
Formanden for repræsentantskabet, jfr. § 6,  

 og i hans forfald næstformanden deltager i rådets møder  

 uden stemmeret.
Kap.
II.
Statens byggeforskningsinstitut.
 § 4. Statens byggeforskningsinstitut har til opgave som led i  

 bestræbelserne på at øge byggeriets kvalitet og  

 produktivitet samt konkurrenceevne at følge, fremme og udføre  

 teknisk, økonomisk, brugsmæssigt og andet forsknings- og  

 udviklingsarbejde inden for byggeriet.
§ 5. Byggeforskningsinstituttet ledes af en bestyrelse, hvis  

 medlemmer skal have indsigt i byggeriets forsknings- og udviklingsforhold.  

 Bestyrelsen består af 4 medlemmer foruden formanden og udpeges af  

 boligministeren for 4 år ad gangen. 2 medlemmer udpeges efter  

 indstilling af byggeriets udviklingsråd.
Formanden for  

 repræsentantskabet, jfr. § 6, og i hans forfald næstformanden  

 deltager i bestyrelsesmøderne uden stemmeret.
Kap.
III.
Repræsentantskab.
 § 6. Til at følge arbejdet i byggeriets  

 udviklingsråd og statens byggeforskningsinstitut oprettes et  

 repræsentantskab på omkring 50 medlemmer, der udpeges af  

 boligministeren for 4 år ad gangen.
 Stk. 2. Ved sammensætningen af  

 repræsentantskabet skal tilstræbes passende reræsentation  

 for kredse, som aktivt kan deltage i byggeriets udvikling, og som kan drage  

 nytte af denne.
 Stk. 3. Repræsentantskabet vælger selv sin  

 formand og næstformand.
 Stk. 4. Formanden indkalder repræsentantskabet til  

 møde to gange årligt, og i øvrigt når han finder  

 anledning dertil, eller 1/3 af repræsentantskabets medlemmer skriftligt  

 fremsætter anmodning herom til drøftelse af et eller flere  

 angivne emner.
 Stk. 5. Repræsentantskabet kan fremkomme med  

 henstillinger vedrørende rådets og instituttets virksomhed og  

 foreslå opgaver for rådet eller instituttet. Årsregnskaber  

 for rådet og instituttet forelægges repræsentantskabet.
Kap.
IV.
Andre bestemmelser.
 § 7. Forretningsordener for rådet, institutbestyrelsen  

 og repræsentantskabet samt nærmere regler om rådets,  

 instituttets og repræsentantskabets virksomhed fastsættes af  

 boligministeren.
§ 8. Instituttet kan for offentlige eller private rekvirenter  

 påtage sig løsningen af særlige opgaver inden for  

 instituttets formål.
Sådan virksomhed kan gøres betinget  

 af vederlag.
 Stk. 2. Rådet og instituttet kan med  

 boligministerens samtykke selv søge tilvejebragt midler til  

 udførelse af særlige opgaver.
 § 9. Rådets og instituttets regnskaber revideres af 2 af  

 boligministeren udnævnte revisorer, hvoraf den ene skal være  

 statsautoriseret revisor.
 § 10. Loven træder i kraft den 1. juli 1971.
 Stk. 2. Lov nr. 123 af 19. marts 1947 om oprettelse af et  

 institut for byggeforskning ophæves.
 § 11. Ved første udpegning efter lovens  

 ikrafttræden udpeges 3 medlemmer af rådet og 2 medlemmer af  

 instituttets bestyrelse for 2 år.
 Givet på Christiansborg slot, den 19. maj 1971.
 Under Vor Kongelige Hånd og Segl.
 FREDERIK R.
 Aage Hastrup.
Lov om ændring af lov om fremme af  

 byggeriets udvikling VI MARGRETHE DEN ANDEN, af Guds Nåde Danmarks Dronning, gør  

 vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 229 af 19. maj 1971 om fremme af byggeriets udvikling foretages  

 følgende ændringer:
 1. I § 5, 2. pkt., ændres »4 medlemmer« til: »8  

 medlemmer«.
 2. I § 5 indsættes efter 3. pkt. som nyt punktum:
 »Endvidere udpeges 2 medlemmer efter indstilling af  

 Planlægningsrådet for Forskningen samt 2 medlemmer efter  

 indstilling af medarbejderne på Statens Byggeforskningsinstitut.«.
 4. pkt. bliver herefter 5. pkt.
 3. I § 6, stk. 1, ændres »omkring 50 medlemmer« til:  

 »60 medlemmer«.
§ 2 Loven træder i kraft dagen efter bekendtgørelsen i  

 Lovtidende.
Givet på Christiansborg Slot, den 17. februar  

 1988 Under Vor Kongelige Hånd og Segl I Dronningens Navn:
FREDERIK Kronprins /Flemming Kofod-Svendsen Lov om sektorforskningsinstitutioner VI MARGRETHE DEN ANDEN, af Guds Nåde Danmarks Dronning, gør  

 vitterligt: Folketinget har vedtaget og Vi ved Vort samtykke stadfæstet  

 følgende lov:
§ 12 Loven træder i kraft den 1. januar 1996.
 Stk. 2. Samtidig ophæves følgende love og  

 bestemmelser:
 1)	Lov om oprettelse af et pædagogisk institut, jf.  

 lovbekendtgørelse nr. 680 af 29. juli 1992.
 2)	Lov om Socialforskningsinstituttet, jf. lovbekendtgørelse nr.  

 258 af 25. maj 1984.
 3)	Lov nr. 864 af 23. december 1987 om Danmarks Geologiske  

 Undersøgelse.
 4)	Lov nr. 269 af 3. maj 1989 om styrelsen af Danmarks  

 Miljøundersøgelser.
 5)	Kapitel 3 i lov om energipolitiske foranstaltninger, jf.  

 lovbekendtgørelse nr. 263 af 27. april 1989.
 Stk. 3. I lov nr. 229 af 19. maj 1971 om fremme af  

 byggeriets udvikling, som ændret ved lov nr. 82 af 17. februar 1988,  

 foretages følgende ændringer:
 1. Kapitel 2 ophæves.
 2. I § 7 udgår »,institutbestyrelsen« og »,  

 instituttets«.
 3. § 8 stk. 1, ophæves, og i stk. 2, der  

 herefter bliver stk. 1, udgår »og instituttet«.
 4. I § 9 udgår »og instituttets«.
 5. § 11 ophæves.
 Stk. 4. Regler, der er fastsat med hjemmel i de love, der  

 er nævnt i stk. 2 og 3, forbliver i kraft, indtil de ophæves  

 eller afløses af regler fastsat i medfør af denne lov.
Lov om ændring af lov om fremme af  

 byggeriets udvikling (Ændring af formålsbestemmelse, rådets  

 størrelse og sammensætning, ophævelse af  

 repræsentantskabet) VI MARGRETHE DEN ANDEN, af Guds Nåde Danmarks Dronning, gør  

 vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 229 af 19. maj 1971 om fremme af byggeriets udvikling, som  

 ændret ved lov nr. 82 af 17. februar 1988 og § 12, stk. 3, i lov nr.  

 1076 af 20. december 1995, foretages følgende ændringer:
 1. § 1 affattes således:
 » § 1. Byggeriets Udviklingsråd har til opgave at  

 kortlægge og forbedre rammebetingelserne for byggeriet og  

 bygningsmassen.
Stk. 2. Rådet skal tilvejebringe forslag og  

 igangsætte foranstaltninger, der bl.a. fremmer 1)	bygningers kvalitet, 2)	byggesektorens forhold, herunder produktivitet og konkurrenceevne  

 på det nationale og internationale marked, 3)	byggeprocessens organisering, 4)	en effektiv bygningsdrift, 5)	bæredygtighed, herunder begrænsning af byggesektorens  

 samlede ressourceforbrug, og 6)	byområders kvalitet.« 2. § 2 ophæves.
 3. § 3 affattes således:
» § 3. Boligministeren udpeger rådets medlemmer,  

 herunder formanden, og træffer bestemmelse om antallet af medlemmer  

 samt udpegningsperioden.« 4. Kapitel III ophæves.
 5. § 7 affattes således:
» § 7. Rådets forretningsorden fastsættes af  

 boligministeren.« § 2 Stk. 1. Loven træder i kraft den 1. januar  

 1998.
 Stk. 2. Den gældende udpegningsperiode for  

 rådets medlemmer ophører den 31. december 1997. Formandens  

 udpegningsperiode ophører dog først den 31. maj 1998.
 Stk. 3. Den gældende udpegningsperiode for  

 medlemmerne af repræsentantskabet ophører den 31. december  

 1997.
Givet på Amalienborg, den 3. december 1997 Under Vor Kongelige Hånd og Segl Margrethe R.
/ Ole Løvig Simonsen Bilag 2 Lovforslaget sammenholdt med gældende lov Gældende formulering Lovforslaget § 2 I lov om almene boliger samt støttede private andelsboliger m.v.,  

 jf. lovbekendtgørelse nr. 427 af 28. maj 2001, som ændret ved §  

 1 i lov nr. 75 af 7. februar 2002, foretages følgende  

 ændringer:
Stk. 2. I 5-års-perioden 1998-2002 kan  

 Landsbyggefonden af de midler, der er overført til  

 landsdispositionsfonden, yde tilskud til almene boligafdelinger med  

 væsentlige økonomiske problemer eller væsentlige problemer  

 af anden karakter til dækning af de udgifter, som disse afdelinger  

 afholder i forbindelse med de foranstaltninger, der er nævnt i § 37,  

 stk. 2. Landsbyggefonden kan endvidere anvende midlerne til at  

 iværksætte forebyggende arbejde fælles for flere  

 berørte afdelinger.
Staten refunderer Landsbyggefondens udgifter med  

 60 pct., dog maksimalt 15 mio. kr. årligt.
I det omfang statens tilskud  

 i det enkelte år udgør mindre end 15 mio. kr., kan det ikke  

 anvendte beløb overføres til det næstfølgende  

 år, herunder kan beløb, der ikke anvendes i 2002,  

 overføres til 2003. Landsbyggefonden kan yde tilskud i 2003, hvis der  

 overføres beløb af staten fra 2002 til 2003.
 1. I § 92, stk. 2, ophæves 3., 4. og 5.  

 pkt.
 § 146. Til almene boliger kan by- og boligministeren i hvert  

 finansår inden for en ramme på 5 mio. kr. yde tilsagn om tilskud  

 til:
 1)	Forskning, udvikling, forsøg og oplysning vedrørende  

 opførelse og drift af alment boligbyggeri og dettes samspil med det  

 øvrige boligmarked.
 2)	Udviklingsomkostninger med henblik på at fremme mulighederne  

 for at iværksætte forsøg med nye eller ændrede  

 byggeprocesser og -produkter, tekniske installationer, bolig- og  

 bygningsudformning, drifts- og vedligeholdelsesmetoder, herunder  

 forsøg med økologiske, totaløkonomiske og arkitektoniske  

 løsninger og nybyggeri i byfornyelsesområder.
 3)	Forsøg med at tilvejebringe passende boligforhold for  

 hjemløse og andre vanskeligt stillede grupper.
 Stk. 2. Ud over tilskud efter stk. 1 kan by- og  

 boligministeren yde tilskud til dækning af merudgifter ved  

 planlægning og udførelse af forsøgs- og udviklingsopgaver  

 samt registrering og formidling af forsøgsresultater i direkte  

 tilknytning til forsøgsbyggeri og dettes samspil med det øvrige  

 boligmarked.
 Stk. 3. I det omfang statens tilsagn om tilskud efter  

 stk. 1 i det enkelte år udgør mindre end 5 mio. kr., kan det  

 ikke anvendte beløb overføres til næstfølgende  

 finansår.
 2. § 146 ophæves.
Kapitel 10 a Alternative boliger for unge § 149 a.
By- og boligministeren kan efter indstilling fra  

 kommunalbestyrelsen i den kommune, hvor boligerne skal etableres, i  

 finansårene 2000-02 yde tilsagn om tilskud til forsøg med  

 etablering af alternative boliger til unge inden for en samlet ramme på  

 15 mio. kr.
Boligerne anses ikke som almene boliger.
 Stk. 2. Tilskud kan gives til en selvejende institution,  

 hvis eneste formål er at etablere og drive boliger omfattet af dette  

 kapitel.
 Stk. 3. Almene boligorganisationer kan ikke være  

 byg- eller driftsherre for boliger, der tilvejebringes efter dette  

 kapitel.
§ 149 b.
De i lov om leje af almene boliger indeholdte  

 bestemmelser, der gælder for almene ungdomsboliger, finder tilsvarende  

 anvendelse for boliger, der er omfattet af bestemmelserne i dette  

 kapitel.
§ 149 c.
Bestemmelserne i § 103 samt regler udstedt herom i  

 medfør af § 113, § 164, stk. 1, §§ 165-168, § 169, stk. 2, og § 185,  

 stk. 1, nr. 1, og stk. 2, i denne lov finder tilsvarende anvendelse på  

 boliger, der er omfattet af bestemmelserne i dette kapitel.
§ 149 d.
By- og boligministeren kan fastsætte nærmere  

 regler om de i dette kapitel nævnte forhold.
 Stk. 2. By- og boligministeren kan i særlige  

 tilfælde tillade, at de i dette kapitel fastsatte bestemmelser  

 fraviges.
 3. Kapitel 10 a ophæves.
§ 3 Loven træder i kraft dagen efter offentliggørelse i  

 Lovtidende.
 Stk. 2.  Staten kan i 2002 refundere 60 pct. af Landsbyggefondens  

 udgifter i forbindelse med afvikling af de foranstaltninger og forebyggende  

 arbejder, der er nævnt i § 92, stk. 2, som affattet ved denne lovs § 2,  

 nr. 1.
Bilag 3 Folketingets forhandlinger vedrørende lov om almene  

 boliger samt støttede private andelsboliger m.v.
Folketingsåret 1995-96: (L 158) FF 2909, 3182, 6156, 6450.
Till.
A 3617, till.
B 650, 780, 1173, till.
C 608.
 Loven stadfæstet 22. maj 1996.
(Lovtidende nr. 374) Folketingsåret 1999-2000: (L 124) FF 2077, 2559, 2798. Till.
A 3384, 3361, till.
B 209, 316, till.
C  

 297.
 Loven stadfæstet 29. december 1999.
(Lovtidende nr. 1086) Folketingsåret 1997-98: (L 48 B) FF 2228. Till.
B 106, till.
C 74.
 Loven stadfæstet 17. december 1997.
(Lovtidende nr. 970) Se tillige FF 1060, 2018. Till.
A 1197, 1150, till.
B 51, 76. (L 48) Folketingsåret 2001-2002: (L 29) FF 651. Till.
A 640, 631.
 Loven stadfæstet 7. februar 2002.
(Lovtidende nr. 75) Bilag 3 Folketingets forhandlinger vedrørende lov om fremme  

 af byggeriets udvikling Gældende formulering Lovforslaget Folketingsåret 1970-71:
 Sp. 3793, 6248, 6331.
 A 2379, B 1723, C 797.
 Loven stadfæstet 19. maj 1971.
(Lovtidende nr. 229) Folketingsåret 1995-96:
 Sp. 867, 2025, 2242.
 A 1685, B 216, C 175.
 Loven stadfæstet 20. december 1995.
(Lovtidende nr. 1076) Folketingsåret 1987-88:
 Sp. 1099, 4705, 5287.
 A  927, B 343, B 395, C 277.
 Loven stadfæstet 17. februar 1988.
(Lovtidende nr. 82) Folketingsåret 1997-98:
 Sp. 488, 1465, 1558.
 A 286, B 10, C 27.
 Loven stadfæstet 3. december 1997.
