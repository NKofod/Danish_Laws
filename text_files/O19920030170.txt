Resumé  


  

 A anmodede om aktindsigt i en embedslæges redegørelse vedrørende en fødsel  

 i et arresthus, men fik afslag fra embedslægen og Sundhedsministeriet (SUM)  

 under henvisning til offentlighedslovens § 12, stk. 1, nr.1, om  

 enkeltpersoners  

 private forhold.
I en udtalelse til ombudsmanden henviste SUM endvidere til  

 offentlighedslovens § 13, stk. 1, nr. 3, angående sager om strafferetlig  

 eller  

 disciplinær forfølgning, eller denne bestemmelses analogi.
Det gav ikke ombudsmanden anledning til bemærkninger, at SUM  

 havde afslået at give aktindsigt i redegørelsens resume over sagens faktiske  

 omstændigheder, idet oplysningerne om kvindens forhold fandtes omfattet af §  

 12, stk. 1, nr. 1. Ombudsmanden fandt imidlertid ikke, at SUM kunne meddele  

 afslag på aktindsigt efter § 13, stk. 1, nr. 3, i konklusionen med en kritisk  

 bedømmelse af en vagtlæges og en jordemoders indsats, idet sundhedsvæsenets  

 tilsynsmyndigheder ikke har adgang til at rejse sag om disciplinær  

 forfølgning  

 over for de omhandlede medicinalpersoner.
Ombudsmanden henstillede til SUM at  

 meddele aktindsigt i redegørelsens konklusion.
 SUM underrettede senere ombudsmanden om, at ministeriet havde  

 meddelt A aktindsigt i redegørelsens konklusion. (J. nr. 1992-664-401).
 Aktindsigt i embedslæges redegørelse vedrørende fødsel i  

 arrest.
 A klagede over at have fået  

 afslag på en anmodning om aktindsigt i en rapport fra Embedslægeinstitutionen  

 i  

 Y Amt.
I anledning af klagen  

 indhentede jeg en udtalelse af 13. marts 1992 fra Sundhedsministeriet.
Efter  

 en  

 foreløbig gennemgang af sagen indhentede jeg endvidere en supplerende  

 udtalelse  

 fra Sundhedsministeriet af 28. juli 1992.
 Sagens omstændigheder var  

 følgende:
Den 29. september 1990 fandt  

 en fødsel sted i X-by Arresthus.
På grund af særlige omstændigheder forud for  

 fødslen var der ikke mulighed for at lade denne foregå på fødeafdelingen på  

 sygehuset.
Disse særlige omstændigheder gav anledning til, at der blev  

 foretaget en nærmere undersøgelse omhandlende bl.a. en vagtlæges og en  

 tilkaldt  

 jordemoders indsats i sagen.
 Som led i det tilsyn, som  

 embedslægen på Sundhedsstyrelsens vegne fører med den virksomhed, der udføres  

 af personer inden for sundhedsvæsenet, udarbejdede Embedslægeinstitutionen  

 for  

 Y Amt en redegørelse af 3. oktober 1991.
 Den 23. december 1991  

 anmodede et medlem af Y Amtsråd (B) embedslægen om aktindsigt i sagen.  

 Anmodningen blev afslået, og i skrivelse af 27. december 1991 indbragte  

 amtsrådsmedlem B afslaget for sundhedsministeren.
 I skrivelse af 23. januar  

 1992 stadfæstede sundhedsministeren afslaget med henvisning til  

 offentlighedslovens § 12, stk. 1, nr. 1, hvorefter retten til aktindsigt ikke  

 omfatter oplysninger om enkeltpersoners private forhold.
 Inden sundhedsministerens  

 afgørelse forelå, havde A i skrivelse af 14. januar 1992 anmodet embedslægen  

 om  

 aktindsigt i redegørelsen af 3. oktober 1991. Embedslægen afslog anmodningen  

 i  

 skrivelse af 27. januar 1992 under henvisning til offentlighedslovens § 12,  

 stk. 1, nr. 1.
I skrivelse af 2. marts 1992  

 klagede A til mig.
A havde ikke forinden indbragt embedslægens afgørelse af  

 27.  

 januar 1992 for Sundhedsministeriet, idet A henviste til sundhedsministerens  

 afgørelse i anledning af klagen fra amtsrådsmedlem B.
På baggrund heraf  

 anmodede jeg ministeriet om en udtalelse.
 I udtalelsen af 13. marts  

 1992 anførte Sundhedsministeriet bl.a. følgende:
 "...
I Sundhedsministeriets  

 vurdering af sagen på baggrund af de telefonisk indhentede oplysninger indgik  

 yderligere hensynet til de medicinalpersoner, hvis virksomhedsudøvelse sagens  

 akter indeholder en redegørelse om, og hvor der endnu ikke er truffet  

 afgørelse.
Det kan således f.eks. tænkes, at der fra embedslægeinstitutionens  

 side er afgivet et forslag til afgørelse i sagen, men at Sundhedsstyrelsens  

 udtalelse vil afvige herfra, og såfremt Sundhedsstyrelsen indbringer sagen  

 for  

 Sundhedsvæsenets Patientklagenævn, er det Patientklagenævnet, der har den  

 endelige afgørelse.
Der var således efter  

 ministeriets opfattelse flere hensyn, som bevirkede, at der ikke kunne gives  

 aktindsigt i sagen, nemlig på den ene side offentlighedslovens § 12, stk. 1,  

 nr. 1, hvorefter retten til aktindsigt ikke omfatter oplysninger om  

 enkeltpersoners private forhold, og på den anden side offentlighedslovens §  

 13,  

 stk. 1, nr. 3, eller dens analogi.
Ministeriet fandt imidlertid, at  

 henvisningen til offentlighedslovens § 12, stk. 1, nr. 1, var fuldt  

 tilstrækkelig til at begrunde afslaget.
Sundhedsministeriet finder  

 under henvisning til ovenstående, at det har været berettiget at nægte de  

 pågældende aktindsigt i sagen og den deri indeholdte redegørelse fra  

 embedslægeinstitutionen.
Ministeriet finder det endvidere berettiget, at der  

 ikke blev givet delvis aktindsigt ved slettelse af personhenførbare  

 oplysninger, dels fordi sagens person i forvejen måtte anses for bekendt,  

 dels  

 fordi sagen i sin helhed vedrører den nævnte persons personlige forhold.
..." Med udtalelsen modtog jeg  

 ministeriets akter og med skrivelse af 14. april 1992 fra Sundhedsstyrelsen,  

 hvortil sagen var oversendt, modtog jeg genpart af embedslægeinstitutionens  

 redegørelse af 3. oktober 1991.
Efter at have foretaget en  

 foreløbig gennemgang af sagen anmodede jeg i skrivelse af 13. juli 1992  

 Sundhedsministeriet om en supplerende udtalelse.
I skrivelsen anførte jeg  

 bl.a.  

 følgende:
 "...
Redegørelsen (fra  

 embedslægeinstitutionen) indeholder, ud over en omtale af myndighedernes  

 behandling af sagen, i første del et resumé af sagen.
Det er umiddelbart min  

 opfattelse, at beskrivelsen indeholder sådanne oplysninger om (den fødende  

 kvindes) private forhold, at hensynet til hende - og hensynet til barnet -  

 taler afgørende imod meddelelse af aktindsigt, jf. herved offentlighedslovens  

 §  

 12, stk. 1, nr. 1.
Sidste del af redegørelsen  

 indeholder embedslægeinstitutionens konklusion vedrørende den lægelige og  

 jordemoderfaglige indsats i sagen.
Det er min opfattelse, at den  

 omstændighed,  

 at Sundhedsstyrelsen eller Sundhedsvæsenets Patientklagenævn kan have en  

 opfattelse i sagen, der afviger fra embedslægens, ikke i sig selv fører til,  

 at  

 aktindsigt i redegørelsens konklusion i medfør af offentlighedslovens § 13,  

 stk. 1, nr. 3, kan nægtes.
 ...
 Det er endvidere min  

 opfattelse, at meddelelse af aktindsigt i konklusionen alene ikke kan antages  

 at medføre en sådan løsrivelse fra sammenhængen med den øvrige del af  

 redegørelsen, at aktindsigt af den grund - helt undtagelsesvis - kan  

 afslås...
 På den baggrund beder jeg  

 ministeriet meddele mig, om det anførte giver ministeriet anledning til at  

 overveje, om der kan meddeles aktindsigt i konklusionen i embedslægens  

 redegørelse af 3. oktober 1991.
..." I udtalelsen af 28. juli 1992  

 anførte Sundhedsministeriet for så vidt angik spørgsmålet om aktindsigt i den  

 del af redegørelsens konklusion, der omhandlede de 2 medicinalpersoners  

 forhold, bl.a., at ministeriet ikke anså det for berettiget at give  

 offentligheden  

 adgang til myndighedernes overvejelse i en indledende fase om, hvorvidt og i  

 hvilket omfang en sag måtte give anledning til sanktioner over for  

 medicinalpersoner.
 Aktindsigt i den resterende  

 del af konklusionen ville på den baggrund efter ministeriets opfattelse give  

 et  

 så begrænset indblik i sagen, at det ville være mere vildledende end  

 oplysende,  

 hvorfor ministeriet fastholdt sit afslag på anmodningen om aktindsigt.
 I min afsluttende skrivelse  

 til A udtalte jeg følgende:
 "Min undersøgelse har  

 alene angået spørgsmålet om aktindsigt i embedslægeinstitutionens redegørelse  

 af 3. oktober 1991. (Sundhedsministerens afgørelse af 23. januar 1991  

 vedrørte  

 spørgsmålet om aktindsigt i sagen som sådan).
 Sundhedsministeriets  

 afgørelse er således truffet på grundlag af følgende bestemmelser i lov om  

 offentlighed i forvaltningen:
 § 12:
"  

  

 Stk. 1.  

  

 Retten til aktindsigt omfatter ikke oplysninger om 1) enkeltpersoners private,  

 herunder økonomiske, forhold, ...
Stk. 2.  

  

 Omfattes kun en del af et dokument af bestemmelsen i stk.  

 1, skal den pågældende gøres bekendt med dokumentets øvrige indhold." § 13:
"  

  

 Stk. 1.  

  

 Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til ...
 3) forebyggelse, opklaring og  

 forfølgning af lovovertrædelser, straffuldbyrdelse og lignende samt  

 beskyttelse  

 af sigtede, vidner eller andre i sager om strafferetlig eller disciplinær  

 forfølgning.
 ...
Stk. 2.  

  

 Gør hensyn som nævnt i stk. 1 sig kun gældende for en del  

 af et dokument, skal den pågældende gøres bekendt med dokumentets øvrige  

 indhold." 1) Som omtalt ovenfor  

 indeholder første del af embedslægens redegørelse et resumé af sagens  

 faktiske  

 omstændigheder.
De oplysninger om den pågældende kvindes forhold, der her er  

 gengivet, er efter min opfattelse af en sådan karakter, at de er omfattet af  

 bestemmelsen i offentlighedslovens § 12, stk. 1, nr. 1.
 Det kan derfor ikke give mig  

 anledning til bemærkninger, at der ikke er givet aktindsigt i denne del af  

 redegørelsen.
 2) For så vidt angår den  

 sidste del af redegørelsen, der indeholder embedslægeinstitutionens  

 konklusion  

 vedrørende vagtlægens og jordemoderens indsats i sagen, er det  

 Sundhedsministeriets opfattelse, at aktindsigt heri kan afslås med henvisning  

 til den ovenfor citerede bestemmelse i offentlighedslovens § 13, stk. 1, nr.  

 3,  

 eller dennes analogi.
 Bestemmelsen omfatter sager  

 om strafferetlig eller disciplinærforfølgning.
Embedslægeinstitutionens  

 redegørelse er afgivet til Sundhedsstyrelsen som led i det tilsyn, styrelsen  

 fører med den sundhedsfaglige virksomhed, der udføres af personer inden for  

 sundhedsvæsenet, jf. lov om sundhedsvæsenets centralstyrelse, § 4. Efter  

 lovens  

 § 12, stk. 2, skal Sundhedsstyrelsen til Sundhedsvæsenets Patientklagenævn  

 indbringe sager, som styrelsen finder vil kunne give grundlag for kritik  

 eller  

 anden sanktion over for de pågældende.
Patientklagenævnet kan efter lovens §  

 14  

 give udtryk for sin opfattelse af sagen, herunder eventuelt fremsætte kritik  

 over for den pågældende sundhedsperson, eller søge iværksat andre sanktioner.
 Patientklagenævnet kan herved  

 eventuelt anmode anklagemyndigheden om at rejse tiltale mod den pågældende.  

 Der  

 er ikke nogen særskilt adgang for tilsynsmyndighederne til at rejse sag om  

 disciplinær forfølgning; dette må i givet fald (over for offentligt ansatte  

 sundhedspersoner) ske efter ansættelsesmyndighedens bestemmelse.
 En tilsynssag som den  

 foreliggende er således ikke omfattet af udtrykket "sager om ...  

 disciplinær forfølgning" i offentlighedslovens § 13, stk. 1, nr. 3.
Offentlighedsloven fastslår  

 som hovedregel, at myndighederne har pligt til at meddele aktindsigt.
Der er  

 derfor relativt snævre grænser for en udvidelse af området for  

 undtagelsesbestemmelserne i loven gennem analogislutninger m.v.
Der er efter  

 min opfattelse ikke grundlag for en generel udvidelse af anvendelsesområdet  

 for  

 undtagelsesbestemmelsen i offentlighedslovens § 13, stk. 1, nr. 3, til at  

 omfatte alle tilsynssager (indberetnings- og klagesager) rettet mod  

 enkeltpersoner indenfor sundhedsvæsenet - hvilket vil være konsekvensen af  

 ministeriets  

 standpunkt.
Man kan overveje, om der i  

 offentlighedslovens § 12, stk. 1, nr. 1, om beskyttelse af enkeltpersoners  

 private forhold er grundlag for at afslå aktindsigt i de konkluderende afsnit  

 med embedslægens bedømmelse af den lægelige og jordemoderfaglige indsats i  

 sagen, idet der lægges vægt på hensyn til beskyttelse af lægens og  

 jordemoderens private forhold.
Der er efter min opfattelse ikke  

 tilstrækkeligt  

 grundlag herfor.
Der er efter det oplyste tale om virksomhed i offentlig  

 tjeneste, og der er ikke i konklusionen oplysninger i øvrigt, som kan siges  

 at  

 tilhøre disse personers privatliv.
Embedslægeinstitutionen må i  

 forhold til Sundhedsstyrelsen betragtes som en selvstændig myndighed.  

 Brevvekslingen er derfor som udgangspunkt undergivet aktindsigt efter  

 offentlighedsloven.
Loven gælder såvel afsluttede som verserende sager.
Selve  

 det forhold, at Sundhedsstyrelsen kan have en anden opfattelse af sagen, kan  

 derfor normalt ikke begrunde afslag på aktindsigt.
 Jeg finder herefter ikke, at  

 der efter offentlighedslovens bestemmelser har været grundlag for at meddele  

 afslag på aktindsigt i konklusionen i redegørelsen af 3. oktober 1991 fra  

 Embedslægeinstitutionen for Y Amt.
Jeg har gjort  

 Sundhedsministeriet bekendt med min opfattelse og har henstillet til  

 ministeriet at sørge for, at der bliver givet aktindsigt i overensstemmelse  

 hermed." Med skrivelse af 3. december  

 1992 fra Sundhedsministeriet modtog jeg kopi af ministeriets samtidige  

 skrivelse til A, hvori A meddeltes aktindsigt i embedslægeredegørelsens  

 konklusion.
 Herefter meddelte jeg  

 Sundhedsministeriet, at jeg havde noteret mig, at A havde fået aktindsigt, og  

 at jeg ikke foretog yderligere i sagen.
