 Vedlagt sendes materiale vedrørende anstaltens bevillinger for finansåret  

 1986. (* 1).
 Direktoratet skal i tilslutning til materialet bemærke følgende:
1. Bevillingerne er fastsat i prisniveau januar 1985  

 men kan ikke forventes reguleret som følge af prisstigninger siden  

 budgetteringsniveauet.
Der henvises til finansministeriets vedlagte cirkulære  

 af 18. december 1985, hvorefter den regulering, der på tillægsbevillingsloven  

 for 1986 foretages fra budgetteringsniveau januar 1985 til gennemsnit for  

 1986, skal modsvares af et tilsvarende reelt mindreforbrug.
2. Bevillingerne er foreløbige, indtil de enkelte  

 anstalters regnskabstal for finansåret 1985 foreligger og er nærmere  

 analyseret.
Som anført i skrivelsen af 3. oktober 1985 om indkaldelse af  

 forslag til lov om tillægsbevilling for 1985 vil direktoratet, såfremt  

 anstaltens faktiske regnskabstal overstiger det godkendte regnskabstal for  

 1985, tage stilling til, i hvilket omfang overskridelsen skal modregnes ved  

 den endelige udmelding af bevillingen for 1986. På denne baggrund samt på  

 grundlag af anstaltens bevillingsprognose pr. ultimo april 1986 vil  

 direktoratet omkring 1. juli endeligt udmelde de godkendte regnskabstal for  

 1986.
 3. Bevillingerne for finansåret 1986 vil af løn- og  

 regnskabskontoret blive overført til SCR-systemet til den enkelte anstalt  

 inden udgangen af januar 1986.
 Bevillingerne under § 18.03.02 Kriminalforsorgen i anstalter og frihed er  

 fordelt på de enkelte standardkonti bl.a. på grundlag af de fra  

 tjenestestederne indkomne forslag i forbindelse med forslaget til  

 tillægsbevillingslov for 1985.
Bevillingerne på standardkontiene 10-25 er excl. ikke-fradragsberettiget  

 købsmoms jfr. finansministeriets cirkulære af 17. august 1984. Bevillingerne  

 er ikke opdelt på underkonti.
Anstalten forudsættes selv at foretage denne  

 opdeling, der tillige skal danne grundlag for udarbejdelsen af anstaltens  

 forslag til tillægsbevillingslov.
 4. Ved fastsættelsen af bevillingerne er forudsat  

 samme aktivitetsniveau som fastsat for finansåret 1985, ligesom udgifter i  

 anledning af de af direktoratet udsendte retningslinier vedrørende AIDS skal  

 afholdes inden for bevillingen.
Udgifter vedrørende anvendelsen af SCR og SCL er ikke indeholdt i  

 bevillingen for så vidt angår uændret aktivitetsniveau.
Der henvises til  

 finansministeriets bekendtgørelse nr. 46 af 10. september 1984 samt til  

 direktoratets skrivelse af 3. oktober 1985. En særskilt opgørelse over  

 afholdelsen af de direkte udgifter hertil skal indsendes til direktoratet i  

 forbindelse med forslag til tillægsbevillingslov for 1986.
 Merudgifter som følge af ændringer i aktivitetsniveauet i forbindelse med  

 anvendelsen af SCR og SCL skal afholdes inden for den enkelte anstalts  

 samlede bevilling.
5. Direktoratet har for finansåret 1986 forsøgsvis  

 undladt at fastsætte bevillingerne til henholdsvis forsorgsforanstaltninger,  

 undervisning og bygningsvedligeholdelse.
Anstalten forudsættes således selv  

 at fastsætte bevillingerne til disse særlige formål.
De udmeldte bevillinger  

 indeholder en nettobevilling til forsorgsforanstaltninger på konto  

 0600.52.5.02. Den af anstalten fastsatte bevilling til dette formål må kun  

 overskrides i det omfang, dette modsvares af indtægter på konti  

 4300.60.3.01-02.
6. Meddelelse om bevilling på konto 0100.86.5.  

 Betaling for timelønnet undervisning m.v. efter reglerne i finansministeriets  

 timelønscirkulære vil senere blive udsendt fra direktoratets  

 undervisningskonsulent.
Der må ikke overføres beløb mellem denne konto og  

 undervisningssektoren i øvrigt.
7. Udgifter, der er en følge af hærværksskader,  

 lynnedslag og lignende forhold, skal afholdes inden for den enkelte anstalts  

 samlede bevilling.
I de tilfælde, hvor udgifterne efter anstaltens opfattelse  

 ikke kan undgå at medføre overskridelse af anstaltens samlede bevilling, skal  

 dette spørgsmål særskilt forelægges direktoratet.
Den særlige opgørelse  

 vedrørende samtlige udgifter til hærværksskader m.v. skal på sædvanlig måde  

 indsendes i forbindelse med forslag til tillægsbevilling for 1986.
8. Anstalterne skal udarbejde en særskilt opgørelse  

 over løn- og overheadudgifter til langtidsledige.
Opgørelsen skal indsendes i  

 forbindelse med afgivelsen af anstaltens bidrag til tillægsbevillingslov for  

 1986.
 9. Anstalterne kan for så vidt angår standardkontiene  

 06-39 overskride bevillingen på en konto mod tilsvarende besparelse på en  

 anden konto.
 Den samlede bevilling på standardkontiene 06-39 må ikke overskrides.
 10. Andre indtægter end de i pkt. 5 nævnte kan ikke  

 begrunde afholdelse af udgifter uden særskilt tilladelse fra direktoratet.
 11. Direktoratet skal anmode om, at der senest den 25.  

 i måneden efter hvert kvartals udløb til direktoratets 1. kontor til  

 orientering indsendes resultatopgørelse for driften af anstaltens  

 personalekantine.
 12. Bortset fra ompostering af lønandele fra afsnit  

 3.02. Kriminalforsorgen i anstalter og frihed til afsnit 3.03. Beskæftigelse  

 og erhversmæssig uddannelse kan besparet beløb i øvrigt ikke overføres mellem  

 disse konti.
13. Direktoratet skal indskærpe, at de udmeldte  

 personalenormativer skal overholdes og overarbejdsforbrug søges begrænset  

 mest mulig.
Spørgsmål om udbetaling af overarbejdsbetaling til ansatte i de  

 civile personalegrupper skal fortsat forelægges direktoratet, der kun vil  

 godkende udbetaling, såfremt anstaltslederen kan dokumentere, at det ikke har  

 været muligt at tilrettelægge de pågældende medarbejderes tjenestetid  

 således, at afspadsering kan finde sted.
Der henvises til direktoratets  

 skrivelse af 17. januar 1985.
14. Direktoratet skal anmode om senest den 1. juni  

 1986 at få tilsendt anstaltens bevillingsprognose for 1986 på grundlag af  

 regnskabstallene for perioden indtil udgangen af april måned.
Prognosen skal  

 omfatte standardkontiene 06-39 og samtlige indtægtskonti og skal indeholde en  

 redegørelse for størrelsen af de bevillinger, anstalten har fordelt til  

 henholdsvis forsorgsforanstaltninger, undervisning og  

 bygningsvedligeholdelse, jfr. pkt. 5.
 E.B.
Bjarne Christensen Kriminalforsorgens anstalter og personaleskole.
