Retten til at få et arbejdstilbud efter denne bekendtgørelse skal ses i  

 sammenhæng med reglerne i øvrigt om adgangen til at få arbejdstilbud, jf.  

 bekendtgørelse nr. 403 af 30. maj 1989 om arbejdstilbud m.v. og reglerne om  

 supplerende (nedsatte) dagpenge til et arbejdsløshedskassemedlem, der er  

 lønmodtager og har nedsat arbejdstid, jf.
Direktoratet for  

 Arbejdsløshedsforsikringens bekendtgørelse nr. 461 af 27. juni 1989.
Til § 2, stk. 1 Der er tale om et normalt, rimeligt arbejdstilbud på fuld tid efter lov om  

 arbejdstilbud, og tilbuddet kan gives enten som det 1. eller som det 2.  

 arbejdstilbud.
Der henvises til de nærmere regler herom i bekendtgørelse nr.  

 403 af 30. maj 1989 om arbejdstilbud m.v.
 Dette indebærer, at et medlem, der har fået sit 1. eller 2. arbejdstilbud  

 efter de almindelige regler, generhverver dagpengeretten, dog således, at  

 retten til supplerende dagpenge kun generhverves, hvis der i arbejdstilbuddet  

 er præsteret arbejde i mindst 26 uger med mere end 30 timer pr. uge.
 Hvis tilbuddet gives som 2. arbejdstilbud har medlemmet dog ikke ret til  

 uddannelsesydelse og iværksætterydelse efter arbejdstilbuddet, jf.  

 bekendtgørelsens § 64 og § 87.
Hvis et medlem har fået sit 1. arbejdstilbud i forbindelse med bortfald af  

 supplerende dagpenge efter § 60 i lov om arbejdsformidling og  

 arbejdsløshedsforsikring m.v., kan medlemmet ikke få et nyt 1. arbejdstilbud  

 af samme grund.
Medlemmet kan i stedet få det 2. arbejdstilbud.
 Medlemmer, der ved afslutningen at det seneste arbejdstilbud er fyldt 50  

 år og unge under 25 år, vil dog kunne få flere arbejdstilbud, herunder også  

 som følge af bortfald af supplerende dagpenge.
Til § 2, stk. 2 Det er forudsat, at arbejdstilbuddet som hovedregel ikke kan gives hos den  

 hidtidige arbejdsgiver, og dette gælder såvel private som offentlige  

 arbejdsgivere/virksomheder.
Arbejdsgiver/virksomhed forstås på samme måde som  

 efter reglerne om virksomhedsbegrebet i kap. 5 a i lov om arbejdsformidling  

 og arbejdsløshedsforsikring m.v. (varslingsreglerne), jf. §§ 2, 3 og 4 i  

 Arbejdsministeriets bekendtgørelse nr. 74 af 4. marts 1977 om  

 virksomhedsbegreb.
 For amternes og kommunernes vedkommende betyder dette, at arbejdstilbuddet  

 normalt ikke kan gives inden for samme  

 forvaltningsgren/arbejdsområde/funktion som hidtil hos den samme  

 arbejdsgiver.
Arbejdsformidlingen kan efter en konkret vurdering træffe afgørelse om, at  

 hovedreglen i stk. 2 kan fraviges.
Dispensation vil kun i ganske særlige  

 situationer kunne gives, f.eks. hvor arbejdspladsen er særligt indrettet for  

 at imødekomme den ansattes behov, hvilket kan tænkes ved ansættelse af  

 handicappede.
Dispensationen skal være begrundet i konkrete  

 arbejdsmarkedspolitiske behov.
Til § 3 Ved opgørelsen af uger med supplerende dagpenge medtages alene uger efter  

 1. januar 1988.
Til § 4 Hvis et medlem ikke, f.eks. på grund af for sen indberetning, har modtaget  

 et arbejdstilbud, før dagpengeretten er ophørt som følge af bortfald af  

 retten til supplerende dagpenge, bevares de supplerende dagpenge dog indtil  

 det tidspunkt, hvor et arbejdstilbud påbegyndes eller afslås.
Det påhviler  

 her Arbejdsformidlingen at afgive et arbejdstilbud snarest muligt.
I § 60, stk. 3, i lov om arbejdsformidling og arbejdsløshedsforsikring  

 m.v. er det bestemt, at et medlem, som i forbindelse med bortfald af retten  

 til supplerende dagpenge afslår et arbejdstilbud, ved fuld ledighed kun har  

 ret til dagpenge som deltidsforsikret.
Dette gælder ligeledes et medlem, som  

 ikke ønsker (afslår) et arbejdstilbud.
 Ønsker et medlem, der har afslået et rimeligt arbejdstilbud, alligevel at  

 gøre retten til et arbejdstilbud gældende indenfor 6 måneders perioden,  

 påhviler det Arbejdsformidlingen hurtigst muligt at fremskaffe et  

 arbejdstilbud, da medlemmet ved afslaget har mistet retten til de supplerende  

 dagpenge.
