Cirkulære om sygedagslister For samtlige ansatte i staten mv. skal der føres sygedagslister med  

 henblik på notering og optælling af antal sygedage inden for hver  

 enkelt sygeperiode og inden for de sidste 12 på hinanden  

 følgende måneder.
På sygedagslisterne registreres  

 endvidere fravær begrundet i særlige forhold.
Der henvises i  

 øvrigt til de enkelte overenskomster.
 Ved overgang til tjeneste på andet tjenestested skal sygedagslisten  

 for den ansatte medfølge.
 Sygedagslister kan rekvireres hos Statens Information (blanket Fi 38).
Vejledning om notering og optælling af sygedage Rubriknumrene nedenfor refererer til nummereringen af rubrikkerne på  

 sygedagslisten, der er medtaget som bilag.
 Rubrik nr. 8:
Det noteres her, om der er givet tjenestemanden tilladelse til at  

 udføre tjeneste med nedsat tjenestetid af helbredsmæssige  

 grunde, jf. § 4, stk. 2, og § 5 i cirkulære nr. 47 af 19. marts 1992 om  

 statstjenestemænds forhold i forbindelse med sygdom.
Endvidere noteres  

 tjenestetidsnedsættelsens omfang.
 Rubrik nr. 12:
Dage, hvor den ansatte er delvist fraværende på grund af  

 sygdom, indgår med det faktiske fravær.
Når antallet af  

 timer sammenlagt svarer til en hel sygedag, registreres denne i det samlede  

 antal sygedage (rubrik 14). En sygedag for en fuldtidsbeskæftiget  

 svarer til 7,4 timer.
For deltidsansatte anvendes det gennemsnitlige daglige  

 timetal.
 Rubrik nr. 13:
Ved opgørelsen af antal sygedage i hver sygeperiode medregnes  

 søn- og helligdage samt fridage på hverdage, forudsat at den  

 ansatte har været sygemeldt både dagen før og dagen efter  

 sådanne dage.
I denne rubrik noteres kun hele sygedage.
 Rubrik nr. 14:
 I rubrikken opsummeres antal sygedage inden for de sidste 12 på  

 hinanden følgende måneder.
 Fravær, der noteres som sygedage, men ikke medregnes i antallet af  

 sygedage:
 - 	Fravær på grund af barns 1. sygedag.
 - 	Fravær på grund af barsel og adoption.
 -	Fravær til graviditetsundersøgelser.
 - 	Graviditetsbetinget fravær før 8 uger før  

 fødslen, der ikke falder ind under reglerne om barselsorlov.
 -	Nedsat tjenestetid på grund af sygdom for  

 tjenestemænd.
 -	Fravær på grund af arbejdsulykker for ansatte omfattet af  

 fællesoverenskomsterne.
 Rubrik nr. 15:
Antal sygedage på arbejdsdage opgøres ved at trække  

 søn- og helligdage samt fridage på hverdage, hvor den ansatte  

 har været syg, fra det totale antal sygedage inden for de sidste 12  

 på hinanden følgende måneder.
Opgørelsen benyttes  

 ved afgivelse af oplysninger til sygefraværsstatistikken.
 Rubrikkerne nr. 16 - nr. 20:
 Det angives ved afkrydsning, om fraværet skyldes en af de angivne  

 årsager.
 Rubrik nr. 21:
 Der skal gøres bemærkninger, hvis fraværet er  

 graviditetsbetinget før 8 uger før fødslen, men ikke  

 falder ind under reglerne om barselsorlov.
Ikrafttræden Cirkulæret træder i kraft ved udsendelsen.
Samtidig  

 ophæves cirkulæreskrivelse nr. 265 af 28. november 1973 om  

 sygedagslister.
Finansministeriet, den 16. september  

 1994 P.M.V.E.B.Margrethe Vestager Bilag Med hensyn til anvendelsen af sygedagslister henvises til  

 Finansministeriets cirkulære af 16. september 1994 om sygedagslister (fmst.nr. 94/94) Navn CPR-nr.
Stilling Evt. arbejds-/tjenestenr.
Tjenestested Evt. løbenummer For tjenestemænd       .
Dato for tjenestemandsansættelse Til bemærkninger.
Herunder oplysning om tjeneste med  

 nedsat tjenestetid af helbredsmæssige grunde.
Sygeperiode Antal timer Antal syge- dage i hver syge- peri- ode Samlet antal sygedage inden for de sidste 12 på hinanden flg. mdr.
Antal syge- dage på ar- bejds- dage Bemærkninger vedrørende fraværet  

 (sæt x) År og kvartal Dato for første syge- dag Dato for sidste syge- dag Ar- bejds- skade Aftale i.h.t.
