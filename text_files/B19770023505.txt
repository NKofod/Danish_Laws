 I henhold til § 78 i lov nr. 681 af 23. december 1975 om arbejdsmiljø og  

 efter bemyndigelse i henhold til § 73 fastsættes efter forhandling med  

 arbejdsmiljørådet:
§ 1.  På virksomheder og arbejdssteder skal der, når  

 arbejdstilsynet kræver det, findes en tilsynsbog til opbevaring af  

 tilsynsrapporter og andre meddelelser fra arbejdstilsynet samt genparter af  

 anmeldelser af arbejdsulykker m.m.
Tilsynsbogen skal foreligge i form af et  

 ringbind, som arbejdsgiveren anskaffer.
 § 2.  Tilsynsrapporter bruges af arbejdstilsynet til  

 skriftlige påbud og bemærkninger i forbindelse med besøg på virksomheder  

 eller arbejdssteder.
§ 3.  Arbejdsgiveren har pligt til at efterkomme krav  

 om tilbagemelding vedrørende skriftlige påbud m.v., når arbejdstilsynet har  

 krævet det i tilsynsrapporten.
Som dokumentation herfor skal  

 tilsynsrapportens tilbagemeldingsblanket i udfyldt og underskrevet stand  

 sendes til arbejdstilsynet inden den i tilsynsrapporten fastsatte frist.
 § 4.  Tilsynsrapporter skal opbevares i virksomheden i  

 mindst 5 år.
 § 5.  Tilsynskredsene kan i enkelte tilfælde tillade  

 afvigelser fra bekendtgørelsen, når det skønnes rimeligt og forsvarligt.
 § 6.  Efter lov om arbejdsmiljø § 81 kan  

 tilsynskredsenes afgørelser indbringes for direktøren for arbejdstilsynet  

 inden 4 uger efter, at afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
 § 7.  Overtrædelse af §§ 3 og 4 samt påbud efter § 1  

 straffes med bøde.
 Stk. 2.  For overtrædelse af §§ 3 og 4 samt påbud efter  

 § 1, der begås af aktieselskaber, andelsselskaber eller lign., kan der  

 pålægges selskabet som sådant bødeansvar efter lov om arbejdsmiljø § 86.
 § 8.  Bekendtgørelsen træder i kraft den 1. juli 1977.
 Direktoratet for arbejdstilsynet, den 3.  

 juni 1977.
 Erik Andersen.
/P.
Stoltz-Andersen.
