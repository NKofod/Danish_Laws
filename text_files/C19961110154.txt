Ifølge bestemmelsen i fuldbyrdelsesbekendtgørelsens § 30 forstås ved  

 visitation en nøje undersøgelse af, hvad den indsatte har i sin besiddelse i  

 opholdsrummet eller på sin person.
Det fremgår endvidere, at visitation kan  

 foretages i det omfang det er nødvendigt af sikkerhedshensyn og til kontrol  

 med, at ordensbestemmelser og andre regler overholdes.
Af  

 visitationscirkulærets § 4, stk. 2, fremgår det, at visitationen ikke må være  

 mere vidtgående end formålet tilsiger.
 I tilslutning hertil skal direktoratet præcisere følgende:
 1. Visitationen af de indsatte og deres opholdsrum kan  

 i medfør af ovennævnte bestemmelser omfatte gennemlæsning af indsattes  

 private papirer.
 2. Gennemlæsning af private papirer må dog kun finde  

 sted, når dette i det konkrete tilfælde skønnes nødvendigt for at hindre  

 strafbart forhold eller for at sikre, at ordenen og sikkerheden kan  

 opretholdes.
 3. Gennemlæsning skal så vidt muligt finde sted i den  

 indsattes påsyn.
 E.B.
