 Transportudgifter i forbindelse med hjemmehjælperes deltagelse i  

 døgnhjemmepleje kan kun refunderes i form af en mindre befordrings- eller  

 kørselsgodtgørelse til hjemmehjælperen.
 En kommunes udgifter til egne eller lejede/leasede biler, til Falck-  

 eller taxikørsel eller til radiokommunikationsudstyr (bilradiotelefon) kan  

 ikke refunderes.
 MEDDELELSE OM AFGØRELSEN:
Transportudgifter i forbindelse med hjemmehjælperes deltagelse i  

 døgnhjemmepleje er kun refusionsberettigende inden for rammerne af  

 overenskomsten med Husligt Arbejderforbund om aflønning m.v. af  

 ikke-tjenestemandsansatte hjemmehjælpere.
Herefter kan der ydes refusion til  

 en mindre befordringsgodtgørelse pr. time eller, hvis kommunen finder det  

 hensigstmæssigt, at hjemmehjælperen bruger egen bil, en kørselsgodtgørelse  

 efter de for kommunens tjenestemænd gældende regler.
Hertil kommer  

 godtgørelse for telefonudgifter.
 Derimod kan en kommunes udgifter til egne eller lejede/leasede biler, til  

 Falck- eller taxikørsel eller til radiokommunikationsudstyr (bilradiotelefon)  

 ikke refunderes.
