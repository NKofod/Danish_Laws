 Generelt udtalt, at kommuner efter de almindelige kommunalretlige  

 retsgrundsætninger om kommunernes opgavevaretagelse som udgangspunkt ikke  

 uden lovhjemmel kan drive handel, håndværk, industri og finansiel virksomhed.
 Det er derfor som udgangspunkt ikke en kommunal opgave uden lovhjemmel  

 at opføre en bygning med henblik på at stille den til rådighed for eller  

 overdrage den til andre.
 Det er dog fast antaget, at kommuner som en modifikation til  

 ovennævnte udgangspunkt lovligt kan producere varer og tjenesteydelser mv.,  

 herunder opføre bygninger, med henblik på enten at forsyne sig selv eller at  

 anvende disse som støtte til privates varetagelse af kommunale opgaver.
 Udtalt, at museumsloven (lovbekendtgørelse nr. 584 af 31. august 1989)  

 klart forudsætter, at kommuner kan varetage museumsopgaver, og at en kommunes  

 varetagelse af museumsopgaver skal ske i overensstemmelse med almindelig  

 kommunalretlige retsgrundsætninger om kommunernes opgavevaretagelse.
Endvidere udtalt, at en kommune kan opføre en bygning, når kommunens  

 formål hermed er at varetage en museumsopgave for kommunens borgere.
Kommunen  

 kan også opføre en sådan bygning med henblik på at overdrage bygningen til  

 eller stille den til rådighed for en fond, der har til formål at anvende  

 bygningen til museumsformål.
 Det forhold, at en kommunes momsudgifter ved opførelsen af en bygning  

 refunderes af den kommunale og amtskommunale momsudligningsordning, indebærer  

 ikke i sig selv, at kommunen ikke lovligt kan opføre en sådan bygning, når  

 kommunens formål hermed er at varetage en kommunal opgave.
Det er ikke en kommunal opgave at sikre, at et museumsbyggeri  

 gennemføres med momsrefusion efter den kommunale og amtskommunale  

 momsudligningsordning.
En kommune vil derfor ikke lovligt kunne påtage sig at  

 opføre en museumsbygning, hvis formålet hermed udelukkende eller helt  

 overvejende er at sikre, at momsudgifterne ved byggeriet refunderes fra  

 momsudligningsordningen.
Kommunens interesse i at få indflydelse på  

 tilrettelæggelsen af byggeriet vil imidlertid kunne begrunde, at kommunen  

 påtager sig at opføre bygningen.
(Indenrigsministeriet brev af 29. februar 1996 til et tilsynsråd - 2.  

 k.kt. j.nr. 1994/1130/265-1) Tilsynsrådet for Roskilde Amt Algade 12 4000 Roskilde I brev af 9. november 1994 har Tilsynsrådet for Roskilde Amt anmodet  

 Indenrigsministeriet om en vejledende udtalelse om, hvorvidt det er en  

 kommunal opgave, at en kommune indtræder som bygherre for en selvejende  

 institution af museal karakter med den følge, at byggeriet nyder godt af  

 reglerne om den kommunale momsudligningsordning.
 Baggrunden for tilsynsrådets anmodning er en henvendelse af 14. maj 1994  

 fra  Egon Willemoes til statsministeren, hvori  Egon  Willemoes har anført,  

 at det er ulovligt, at Roskilde Kommune påtager sig bygherreansvaret for den  

 selvejende insitution Vikingeskibshallen i forbindelse med udbygningen af  

 museet Vikingeskibshallen med det formål at gøre byggeriet momsfrit.  

 Indenrigsministeren fremsendte på statsministerens vegne den 6. juni 1994  

  Egon Willemoes henvendelse til tilsynsrådet til videre foranstaltning.
 Indenrigsministeriet skal på den baggrund generelt udtale følgende:
 Kommuner kan efter de kommunalretlige grundsætninger om kommunernes  

 opgavevaretagelse som udgangspunkt ikke uden lovhjemmel drive handel,  

 håndværk, industri og finansiel virksomhed.
 Det er derfor som udgangspunkt heller ikke en kommunal opgave uden  

 lovhjemmel at opføre en bygning med henblik på at stille den til rådighed for  

 eller overdrage den til andre.
 Det er i de kommunale tilsynsmyndigheders praksis og den juridiske  

 litteratur dog fast antaget, at kommuner som en modifikation fra ovennævnte  

 udgangspunkt lovligt kan producere varer og tjenesteydelser mv., herunder  

 opføre bygninger, med henblik på at forsyne sig selv eller med henblik på at  

 anvende disse som støtte til privates varetagelse af kommunale opgaver, jf.  

 herved Erik Harder, Dansk Kommunalforvaltning II Opgaver, 1987, s. 41ff, Jens  

 Garde og Jørgen Mathiassen, Kommunalret, 199 s. 45f, og Gammeltoft-Hansen,  

 Forvaltningsret, 1994, s. 458f.
 Spørgsmålet om, hvorvidt en kommune som bygherre lovligt kan opføre en  

 bygning, beror således på, om kommunen derved har til formål at varetage en  

 kommunal opgave, herunder at yde støtte hertil.
 Museumsloven, jf. lovbekendtgørelse nr. 584 af 31. august 1989, indeholder  

 bl.a. følgende bestemmelser:
 »§ 1. Lovens formål er at sikre Danmarks kulturarv og at fremme  

 museernes virke og samarbejde.
 Stk.2. Medmindre andet er fastsat, finder lovens regler om museer  

 anvendelse på de statslige museer, der henhører under Kulturministeriet, og  

 på de ikke-statslige museer, der modtager statstilskud efter loven. ...
 § 11. For at opnå og bevare tilskud efter §§ 12 og 13 skal museet opfylde  

 følgende bestemmelser:
1) Museet skal være kommunalt, amtskommunalt eller selvejende, eller det  

 skal ejes af den forening, hvis formål er museets drift.
Kulturministeren kan  

 kræve, at museet i det omfang, hvori det er foreneligt med  

 kommunallovgivningen, administrativt og økonomisk skal være adskilt fra andre  

 insitutioner. ...
3) Museets vedtægter skal godkendes af den kommune eller amtskommune, der  

 driver museet eller er hovedtilskudsyder til museet, i særlige tilfælde af  

 Kulturministeriet. ...« 4) Museets bestyrelse skal omfatte mindst 1 repræsentant for de lokale  

 tilskudsgivende myndigheder. ... ...
 8) Museet skal årligt indsende budget, regnskab og beretning til den  

 kommune eller amtskommune, der driver museet eller er hovedtilskudsyder til  

 museet, i særlige tilfælde til Kulturministeriet. ...
 § 12. Til godkendte museer ydes et almindeligt statstilskud, der  

 fastsættes på grundlag af de ikke-statslige tilskud, jf. stk. 2 og 3, og den  

 på finansloven afsatte bevilling til dette formål. ...
 § 13. Til godkendte museer, der af særlige grunde ikke kan oppebære  

 fornødent tilskud efter § 12, ydes statstilskud som særlig bevilling på  

 finansloven.
 Stk. 2. ...
§ 16. Såfremt et selvejende eller foreningsejet museum må ophøre, overgår  

 museets ejendele til kommunen eller amtskommunen, såfremt disse myndigheder  

 vil overtage museets drift.
I modsat fald bestemmer Kulturministeren,  

 hvorledes der skal forholdes med de pågældende ejendele. 1. og 2. punktum  

 finder ikke anvendelse, hvis andet er bestemt i museets vedtægter.
 Stk. 2. ...
§ 17. I hvert amt oprettes et museumsråd.
Rådets medlemmer er følgende:
1) samtlige statslige og statsstøttede museer i amtskommunen udpeger hver  

 2 medlemmer, 2) amtsrådet udpeger 2 medlemmer, og 3) kommuneforeningen henholdsvis kommunalbestyrelserne i amtskommunen  

 udpeger 2 medlemmer.
 Stk. 2. ...
§ 18. Museumsrådet har til opgave at samordne og fremme museumsarbejde i  

 amtet. ...' Spørgsmålet om, hvorvidt en kommune lovligt kan varetage museumsopgaver er  

 ikke yderligere reguleret i museumsloven.
Loven forudsætter dog klart, at  

 kommuner kan varetage sådanne opgaver.
 En kommunes varetagelse af museumsopgaver skal ske i overensstemmelse med  

 almindelige kommunalretlige grundsætninger om kommuners opgavevaretagelse.
 Det er i de kommunale tilsynsmyndigheders praksis og i den kommunalretlige  

 litteratur almindeligt antaget, at en kommune under visse betingelser lovligt  

 kan yde støtte til privates varetagelse af kommunale opgaver.
En kommune kan således yde støtte til museumsformål, der varetages af  

 private.
Et tilsagn om kommunal støtte til en privats varetagelse af en  

 museumsopgave kan betinges af, at der tillige ydes støtte fra anden side.
En kommune kan således opføre en bygning, når kommunens formål hermed er  

 at varetage en museumsopgave for kommunens borgere.
Kommunen kan også opføre  

 en sådan bygning med henblik på at overdrage bygningen til eller stille den  

 til rådighed for en fond, der har til formål at anvende bygningen til  

 museumsformål.
 En kommune, der opfører en museumsbygning, kan efter reglerne i lov nr.  

 212 af 16. maj 1984 om udligning af visse kommunale og amtskommunale udgifter  

 til merværdiafgift og om det kommunale momsfond og bekendtgørelse nr. 39 af  

 11. januar 1995 om den kommunale og amtskommunale momsudligningsordning få  

 sine momsudgifter ved byggeriet refunderet fra den kommunale og amtskommunale  

 momsudligningsordning.
 Det forhold, at kommunens momsudgifter ved opførelsen af en bygning  

 refunderes af den kommunale og amtskommunale momsudligningsordning, indebærer  

 ikke i sig selv, at kommunen ikke lovligt kan opføre en sådan bygning, når  

 kommunens formål hermed er at varetage en kommunal opgave.
Det er ikke en kommunal opgave at sikre, at et museumsbyggeri gennemføres  

 med momsrefusion efter den kommunale og amtskommunale momsudligningsordning.  

 En kommune vil derfor ikke lovligt kunne påtage sig at opføre en  

 museumsbygning, hvis formålet hermed udelukkende eller helt overvejende er at  

 sikre, at momsudgifterne ved byggeriet refunderes fra  

 momsudligningsordningen.
Kommunens interesse i at få indflydelse på  

 tilrettelæggelsen af byggeriet vil imidlertid kunne begrunde, at kommunen  

 påtager sig at opføre bygningen.
 Kommunernes adgang til efter ovennævnte regler om den kommunale og  

 amtskommunale momsudligningsordning at få momsudgifterne refunderet er  

 begrænset efter bekendtgørelsens § 3, stk. 1 - 3, der er affattet således:
 »§ 3. Hvis et anlæg, for hvilken der er opnået momsrefusion, inden  

 for en periode af 5 år overdrages til private, skal den refunderede købsmoms  

 tilbagebetales til udligningsordningen.
(Opføres på den månedlige saldoopgørelse som fradrag under korrektioner.) Stk. 2. Reglen i stk. 1 omfatter også vederlagsfri overdragelse til  

 institutioner m.v., som lovligt kan modtage kommunale tilskud.
Hvis  

 overdragelsen på denne måde indirekte finansieres af et tilskud fra en  

 (amts)kommune, vil en andel heraf efter reglerne i § 1, stk. 2, nr. 2, indgå  

 i momsudligningen.
Stk. 3. Femårsperioden regnes fra tidspunktet for godkendelse af  

 anlægsregnskab for det pågældende arbejde.« Spørgsmålet om, hvorvidt en overdragelse af et anlæg har fundet sted efter  

 bestemmelsen med den virkning, at den refunderede moms skal tilbagebetales  

 til udligningsordningen, beror efter bekendtgørelsen på, om der er indgået en  

 bindende aftale herom.
Det kan imidlertid ikke udelukkes, at overdragelse vil  

 kunne anses at have fundet sted efter bestemmelsen, hvis det ved kommunens  

 tilsagn om at opføre bygningen har været en klar forudsætning, at en sådan  

 overdragelse af bygningen skulle ske efterfølgende, selvom en bindende aftale  

 herom endnu ikke var indgået.
Det tilføjes, at det er uden betydning, fra hvilket tidspunkt en aftale om  

 overdragelse har virkning.
Det følger heraf, at refunderet købsmoms for et  

 anlæg skal tilbagebtales til udligningsordningen, hvis en bygning overdrages  

 inden for en periode på fem år, uanset om det faktiske overtagelsestidspunkt  

 er senere end fem-årsperioden udløb, jf.
Indenrigsministeriets brev af 27.  

 juni 1995 til Roskilde Kommune, der vedlægges i kopi til tilsynsrådets  

 orientering.
Indenrigsministeriet har samtidig hermed sendt en kopi af denne udtalelse  

 til  Egon Willemoes til orientering.
Der vedlægges en kopi af ministeriets  

 brev til  Egon Willemoes.
 Indenrigsministeriet skal anmode om at blive orienteret om resultatet af  

 tilsynsrådet vurdering af sagen, når dette foreligger.
 Tilsynsrådets sagsakter tilbagesendes vedlagt.
