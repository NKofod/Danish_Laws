Fremsat den 28. marts 2001 af  

 trafikministeren (Jacob Buksti) Forslag til Lov om ændring af lov om projektering af  

 jernbaneanlæg  

 København   Ringsted § 1 I lov nr. 343 af 20. maj 1997 om projektering af jernbaneanlæg  

 København   Ringsted foretages følgende ændringer:
 1. § 1 affattes således:
 »§ 1. Trafikministeren bemyndiges til at undersøge og  

 projektere de nødvendige anlæg med henblik på udvidelse af  

 jernbanekapaciteten København   Ringsted ved:
 1)	Etablering af S-togsdrift mellem København og Roskilde og  

 mellem Kastrup og Roskilde.
 2)	Etablering af et ekstra jernbanespor mellem Hvidovre og Høje  

 Taastrup.
 3)	Anlæg af en ny jernbanestrækning København -  

 Køge   Ringsted.«.
 2. I § 2 indsættes som stk. 3 - 5:
 »Stk. 3. Ministeren kan, når særlige personlige  

 grunde foreligger hos ejeren af en ejendom, på begæring af ejeren  

 erhverve en ejendom, der skønnes at blive berørt i ikke  

 uvæsentligt omfang af et af de i § 1 nævnte anlæg.
 Stk. 4. Overtagelsessummen fastsættes i de i stk. 1  

 og 3 nævnte tilfælde af de ekspropriations- og  

 taksationsmyndigheder, der er nævnt i lov om fremgangsmåden ved  

 ekspropriation vedrørende fast ejendom.
 Stk. 5. Overlader trafikministeren sine beføjelser  

 efter stk. 3 til en institution under Trafikministeriet, kan ministeren  

 fastsætte regler om adgangen til at påklage institutionens  

 afgørelser, herunder at afgørelserne ikke kan indbringes for  

 ministeren.«.
§ 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger 1. Indledning Lovforslaget indebærer en ændring af  

 trafikministerens bemyndigelse til at undersøge og projektere en  

 udvidelse af jernbanekapaciteten mellem København og Ringsted i  

 forhold til den gældende lov.
Det foreslås således, at  

 trafikministeren bemyndiges til at undersøge og projektere de  

 nødvendige anlæg med henblik på udvidelse af  

 jernbanekapaciteten mellem København og Ringsted ved etablering af  

 S-togsdrift mellem København og Roskilde og mellem Kastrup og  

 Roskilde, ved etablering af et ekstra jernbanespor mellem Hvidovre og  

 Høje Taastrup, samt ved anlæg af en ny dobbeltsporet  

 jernbanestrækning mellem København og Ringsted via  

 Køge.
 Derudover foreslås det, at trafikministeren gives  

 hjemmel til, når særlige personlige grunde foreligger, på  

 begæring af ejeren af en ejendom at erhverve en ejendom, der  

 skønnes at blive berørt i ikke uvæsentligt omfang af et  

 af de anlæg, som trafikministeren bemyndiges til at undersøge og  

 projektere.
2. Præcisering af trafikministerens bemyndigelse Strækningen mellem København og Ringsted er  

 af central betydning i det danske jernbanenet, idet den benyttes i hele eller  

 dele af sin længde af en stor del af togtrafikken.
Kapaciteten på  

 delstrækningen mellem København og Høje Taastrup, og  

 på længere sigt også mellem Roskilde og Ringsted,  

 sætter en begrænsning for udvikling af jernbanetrafikken.
 I 1997 vedtog Folketinget en projekteringslov med henblik  

 på undersøgelse af en mere omfattende udbygning af  

 banekapaciteten mellem København og Ringsted.
 Loven gav ministeren adgang til at undersøge og  

 projektere en udvidelse af jernbanekapaciteten mellem København og  

 Ringsted ved anlæg af nye jernbanestrækninger med hertil  

 hørende anlæg.
2.1. Undersøgelser 1997 - 1999 Der er i henhold til projekteringsloven gennemført  

 et grundigt og omfattende undersøgelsesarbejde af tre forskellige  

 hovedmodeller for udvidelse af banekapaciteten mellem København og  

 Ringsted, hver med et antal varianter og i nogle tilfælde også  

 etapemuligheder.
»Udbygningsløsningen« bestod i at udbygge  

 banekapaciteten langs den bestående bane fra København til  

 Ringsted.
Der forudsattes etableret to ekstra spor mellem København og  

 Høje Taastrup samt mellem Roskilde og Ringsted.
Anlægsprisen  

 blev vurderet til 6,4 mia. kr.
»Nybygningsløsningen« var en helt ny bane mellem  

 København og Ringsted i en selvstændig linieføring langs  

 Køgebugt- og Vestmotorvejen inklusive en ny terminal vest for  

 Køge samt eventuelt en station i Ishøj.
Anlægsprisen blev  

 vurderet til 9,0 mia. kr.
»Kombinationsløsningen« kombinerede dele af de to  

 andre modeller.
To nye spor fulgte den bestående bane fra  

 København til Høje Taastrup og fulgte et nyt tracé (en  

 ny linieføring) herfra til Ringsted via Køge, hvor der  

 også i denne løsning forudsattes anlagt en terminal.  

 Anlægsprisen blev vurderet til 8,2 mia. kr.
Nybygningsløsningen indebærer de  

 største samfundsøkonomiske fordele.
Det skyldes primært,  

 at denne løsning åbner for betjening af byområder, som  

 ikke hidtil har været fjerntogsbetjent, og indebærer lidt  

 hurtigere rejsetider end de to andre løsninger.
Problemet for  

 nybygningsløsningen er, at den i givet fald må etableres som en  

 helhed gennem en stor engangsinvestering.
Udbygning langs den bestående  

 bane kan derimod deles i et antal funktionsdygtige etaper, hvor to ekstra  

 spor på strækningen mellem København og Høje  

 Taastrup i givet fald vil være den første del.
Omkostningerne  

 ved en sådan første etape, som vil være sammenfaldende med  

 den del af strækningen, hvor kapacitetsbehovet er størst, blev  

 vurderet til 3,4 mia. kr.
På den baggrund traf den daværende  

 trafikminister den 3. marts 1999 beslutning om, at det videre arbejde skulle  

 koncentreres om udbygningsløsningen.
Til brug for afbødning af de forudsete  

 forøgede støjproblemer, blev der afsat en særlig  

 miljøpulje på 1,0 mia. kr.
Desuden blev det med henblik på  

 eventuelt at undgå den miljømæssigt vanskelige passage  

 mellem Valby og Høje Taastrup besluttet at medtage en ny variant af  

 udbygningsløsningen i de videre undersøgelser, som indebar, at  

 de to ekstra banespor mellem København og Høje Taastrup skulle  

 lægges i et nyt tracé, svarende til nybygningsløsningen  

 mellem København og motorvejsudfletningen nord for Vallensbæk  

 Landsby samt en boret tunnel mellem dette punkt og Høje Taastrup.
 I trafikaftalen af 26. november 1999 mellem  

 regeringspartierne, SF og Enhedslisten blev der imidlertid ikke afsat midler  

 til en videreførelse af projektet.
 Projektet er hermed stoppet på et stadium, hvor der  

 er reserveret tracéer til de tre alternativer, nybygnings-,  

 kombinations- og udbygningsløsningen.
Banestyrelsen vil som udgangspunkt tage forbehold, hvis de  

 lokale myndigheder ønsker at anvende de reserverede arealer til andre  

 formål.
For den enkelte lodsejer, beboer og virksomhed i nærheden  

 af de tre tracéer vil der også være usikkerhed, som bl.a.  

 har indflydelse på ejendomspriserne.
Det er regeringens opfattelse, at der ikke på  

 kortere sigt er mulighed for at realisere de pågældende  

 betydelige investeringer.
Regeringen har derfor fundet det  

 hensigtsmæssigt, at indskrænke fortsatte arealreservationer til  

 det omfang, som er tilstrækkelig for at sikre en langsigtet  

 udviklingsmulighed for jernbanen i området vest for  

 København.
2.2. Undersøgelser i 2000 Det blev i foråret 2000 taget op til overvejelse, om  

 der i stedet kunne realiseres en mindre ambitiøs udvidelse af  

 banekapaciteten, som havde tilpas store trafikale gevinster til, at en  

 realisering på kortere sigt kunne være en fordel.
De  

 efterfølgende undersøgelser har vist, at omlægning af  

 lokaltrafikken mellem København og Roskilde til S-tog vil give en  

 samfundsøkonomisk god effekt, mens den samfundsøkonomiske  

 værdi af et enkelt ekstra spor mellem Høje Taastrup og Hvidovre  

   det såkaldte 5. spor - er beskeden.
S-togsløsningen drager nytte af den  

 overskudskapacitet, som er til rådighed på S-banesporene, som  

 ligger parallelt med fjernbanesporene København   Høje  

 Taastrup.
Det forudsættes, at driften på S-banenettet udvides,  

 således at den S-togslinie, som i dag kun kører i myldretiden  

 (Bx), fremover kører hele driftsperioden og forlænges fra  

 Høje Taastrup til Roskilde.
Det giver en hurtigere betjening af  

 rejsende til og fra de store S-togsstationer Glostrup, Albertslund og  

 Taastrup.
Hedehusene og Trekroner opnår flere afgange, og Roskilde  

 får direkte forbindelse til S-togsnettet samtidig med, at rejsende  

 mellem Roskilde og København fortsat kan benytte regionaltogene.  

 Løsningen vil dermed kunne give mærkbare forbedringer for  

 pendlertrafikken vest for København.
Ved at udvide antallet af pladser  

 lokalt på den del af det sjællandske regionaltogsnet, hvor  

 efterspørgslen er størst, kan de tog, som kører  

 længere ud på det sjællandske net, gøres mindre,  

 uden at det berører belægningsprocenten og dermed servicen i  

 togene.
S-togsløsningen indebærer derfor en mere effektiv  

 udnyttelse af den samlede trafikproduktion.
For den del af projektet, der udelukkende omfatter  

 etablering af S-tog København   Roskilde, er den  

 samfundsøkonomiske rentabilitet beregnet til 7 pct., hvilket betyder,  

 at løsningen under alle omstændigheder vil være  

 fordelagtig at gennemføre.
Hvis der hertil etableres sporforbindelse  

 mellem S-togslinien og Øresundsbanen ved Hvidovre, og de regionaltog,  

 som i dag kører mellem Roskilde og Kastrup, erstattes af S-tog,  

 udgør rentabiliteten af projektet 5 pct., men til gengæld  

 frigøres der kapacitet på fjernbanesporene, som bl.a. kan finde  

 anvendelse til øget godstrafik.
Udgifterne til de fornødne  

 infrastrukturtilpasninger til etablering af S-togsdrift på  

 strækningen København   Roskilde skønnes at andrage  

 mellem 0,6 og 1,0 mia. kr. med 0,8 mia. kr. som det centrale skøn.  

 Iberegnet infrastrukturtilpasningerne til etablering af S-togsdrift på  

 strækningen Roskilde   Kastrup skønnes omkostningerne at andrage  

 mellem 0,8 og 1,2 mia. kr. med 1,0 mia. kr. som det centrale skøn.
Der  

 er heri indregnet udgifter til supplerende støjdæmpende  

 foranstaltninger med en grænseværdi på 62 dB.
Der forventes  

 tilskud fra EU med baggrund i strækningens betydning for den  

 internationale trafik mellem Sverige og Tyskland.
 Anlægget forventes at kunne være færdig  

 til ibrugtagning inden udgangen af 2005. Der er foreløbig forudsat et  

 udgiftsforløb, som fremgår af tabel 1.
Tabel 1. Anlægsprofil for infrastrukturtilpasninger i forbindelse  

 med 1. etape af S-tog til Roskilde  

 (København-Roskilde)1) Mio. kr., ekskl. moms 2001 2002 2003 2004 2005 i alt 30 50 200 300 220 800 1) Det første skridt til at realisere  

 S-togsløsningen vil være at gennemføre en projektering og  

 den nødvendige VVM-procedure til et niveau, så anlægslov  

 kan fremsættes for Folketinget.
Projekteringen i forbindelse hermed  

 skønnes at beløbe sig til 30 mio. kr.
Realisering af projektet forudsætter anskaffelse af  

 en ny type tog, der kan køre på såvel S-togs- som  

 fjernbanestrækninger.
Det indebærer, at de skal være  

 indrettet med dobbelte systemer, både i henseende til  

 strømforsyning og togkontrolsystemer.
Der vil i projektets  

 første fase, hvor der kun indføres S-togsdrift København  

   Roskilde, være behov for at anskaffe 11-12 tog af en  

 størrelse, som svarer til den type S-tog, som allerede er under  

 levering (4. generations S-tog) eller flere mindre tog med en samlet  

 tilsvarende kapacitet.
Udgiften hertil anslås til mellem 0,7 og 0,9  

 mia. kr. ekskl. moms, idet den endelige pris først kan  

 fastlægges, når et udbud har været gennemført.
 Etableringen af det påregnede driftsoplæg for  

 1. etape af S-tog til Roskilde-projektet vil frigøre en  

 togkapacitet svarende til 8-10 S-tog af den type, som er under levering (4.  

 generation af enkeltsystemstype). Desuden vil indkøb af nye  

 togsæt til brug for fjern- og regionaltrafikken kunne reduceres, fordi  

 regionaltogssystemet aflastes på strækningen København  

 Roskilde.
Projektet vil påvirke DSBs og DSB S-tog A/S  

  driftsøkonomi og dermed det krævede kontrakttilskud.
Der  

 opnås besparelser i togdriften som følge af omlægning af  

 regionaltogstrafik til S-togstrafik og ekstra indtægter som  

 følge af et øget antal passagerer.
Den herved opståede  

 gevinst skal sammenholdes med merudgifterne til forrentning af afskrivning  

 på nye togsæt.
Den nøjagtige driftsøkonomiske effekt kan  

 kun skønnes med betydelig usikkerhed, da den vedrører trafikale  

 omlægninger, som først iværksættes et stykke ude i  

 fremtiden, ligesom de nye togsæt først skal kravspecificeres og  

 siden bringes i udbud.
Det er foreløbigt vurderingen, at der for  

 DSB-koncernen som helhed (DSB og DSB S-tog A/S) kan blive tale om en mindre  

 forøgelse af tilskudsbehovet i den første 10-årsperiode  

 og en mindre reduktion i tilskudsbehovet i den efterfølgende  

 10-årsperiode, således at der set over den første  

 20-årsperiode som helhed forventes et lille fald i tilskudsbehovet.
Der  

 vil være mulighed for at påvirke tilskudsbehovets  

 størrelse gennem videre optimering af planerne for den fremtidige  

 togbetjening.
 Det bemærkes, at den nøjagtige justering af  

 jernbaneoperatørernes kontrakttilskud vil bero på de periodevise  

 kontraktforhandlinger, første gang formentlig i 2004.
2.3. Langsigtede perspektiver S-togsløsningen vil give en udvidelse af  

 kapaciteten mellem København og Roskilde, som med de nu kendte  

 rammebetingelser for togtrafikken vil være tilstrækkelig for en  

 årrække.
 De bevæggrunde, som i 1997 gav anledning til  

 beslutning om projektering af mere omfattende udvidelser af banekapaciteten  

 mellem København og Ringsted, er imidlertid ikke dermed blevet  

 uaktuelle.
På et tidspunkt må biltrafikken ventes at  

 nå et sådant omfang, at fremkommeligheden på de  

 københavnske indfaldsveje vil blive mærkbart reduceret.
De  

 kommende år vil der desuden i regionplanlægningen i  

 Hovedstadsregionen blive gjort en større indsats for at intensivere  

 den stationsnære arealanvendelse.
Dermed forventes behovet for  

 baneanvendelse ved fjern- og nærrejser at stige, og bilister vil have  

 større tilskyndelse til at benytte den kollektive trafik ved rejser  

 til og fra København.
Togtrafikken bør i den situation have de  

 fornødne tilbud, som gør det attraktivt og hurtigt at rejse med  

 tog over de lidt længere pendlerafstande fra hovedstadsområdets  

 periferi til dets centrum.
Forudsætningen for flere og hurtigere tog er mere  

 banekapacitet.
Forbedring af landsdelsforbindelsen mellem København og  

 Fyn/Jylland vil fremdeles være et vigtigt fremtidigt  

 satsningsområde for togtrafikken.
Kundereaktionerne på de faste  

 forbindelser viser tydeligt, at markante forbedringer i rejsetiderne vil have  

 en afgørende betydning for jernbanetrafikkens attraktivitet.  

 Også den internationale persontrafik via en eventuel fast forbindelse  

 over Femer Bælt kan vise sig at få større betydning, end  

 det i dag er forudset.
 Endelig kan den anlægs- og trafiktekniske udvikling  

 måske medvirke til at billiggøre fremtidige  

 løsningsmodeller for udvidelse af banekapaciteten i forhold til de  

 løsninger, som tegnede sig i undersøgelsesarbejdet fra 1997 til  

 1999.
 København   Ringsted strækningen rummer  

 således stadig nøglen til udvikling af fremtidens togtrafik.
Etablering af et ekstra spor København  

 Høje Taastrup kan være en mulighed for at imødekomme  

 ekstra behov i et vist omfang.
Da dette 5. spor stort set kan etableres inden  

 for bestående banearealer, er konsekvenserne ved at fastholde  

 reservationer for en sådan linieføring beskedne.
Mellem Hvidovre  

 og København kan etablering af det ekstra spor ske ved anvendelse af  

 nuværende godsbanespor, og der er derfor ikke behov for at reservere  

 arealer på strækningen mellem Hvidovre og Københavns  

 Hovedbanegård via Valby.
Med henblik på at sikre mulighed for en  

 større langsigtet udvikling af jernbanetrafikken foreslås  

 reservationer til en ny bane København - Køge - Ringsted  

 opretholdt.
Det drejer sig om den i undersøgelserne 1997-1999   med  

 senere justeringer - udpegede linieføring for  

 nybygningsløsningen som udgår fra Øresundsbanen i Valby  

 og følger Kulbanevejkorridoren, Holbækmotorvejen samt  

 Køgebugtmotorvejen ind til skæringen med banen Roskilde  

 Ringsted ved Kværkeby.
Denne linieføring fastlægges  

 præcist til at omfatte et bælte af arealer med netop  

 tilstrækkelig bredde til det for baneanlægget  

 nødvendige.
Med disse to reservationer bevares muligheden for   udover  

 S-togsløsningen - at foretage en mindre og en stor udbygning af  

 banekapaciteten samt eventuel også en kombination af de to.
Alle andre  

 arealreservationer, herunder for yderligere et spor langs den bestående  

 bane København   Høje Taastrup, for to ekstra spor Roskilde  

 Ringsted, for to spor Høje Taastrup   Køge  

 (kombinationsløsningen) samt for andre varianter af  

 nybygningsløsningen, opgives dermed.
2.4. Lovforslagets indhold og konsekvenser for arealreservationernes  

 omfang og indhold Med det nuværende lovgrundlag er projektet standset  

 på et stadium, hvor der er reserveret tracéer til de tre  

 alternativer: nybygnings-, kombinations- og udbygningsløsningen.
 På den baggrund foreslås hermed en  

 ændring af projekteringsloven med henblik på at sikre, at de  

 reservationer m.v., som projektet medfører, er i overensstemmelse med  

 de realistiske perspektiver for udbygning af banekapaciteten.
 Arealreservationerne til København  

 Ringstedprojektets hovedforslag og varianter berører i dag de  

 områder, som er markeret på bilag 1.
S-togsløsningen kan stort set etableres inden for  

 rammerne af nuværende banearealer.
Det samme gælder anlæg  

 af et ekstra spor Hvidovre   Høje Taastrup, men dog ikke helt.
Det  

 præcise antal ejendomme, der derudover vil blive permanent eller  

 midlertidigt berørt, er endnu ikke gjort op.
For at begrænse indgrebene i kommunernes  

 arealanvendelse mest muligt foreslås arealbehovet til en ny bane  

 København - Køge - Ringsted præciseret til det specifikt  

 nødvendige og de nødvendige arealer herefter reserveret til  

 eventuel fremtidig brug for anlæg af en jernbane.
Reservationerne  

 betyder, at der lægges begrænsninger på adgangen til at  

 foretage større byggeri eller andre dispositioner, som vil  

 vanskeliggøre eller væsentligt fordyre senere anlæg.  

 På grundlag af det ret omfattende arbejde, som allerede er  

 gennemført, skønnes udgifterne til den endelige  

 fastlæggelse af linieføringen at andrage 0,5 mio. kr.
Dette  

 beløb forudsættes afholdt inden for den allerede nævnte  

 ramme på 30 mio. kr. til forberedelse af S-togsløsningen.
Det foreslås, at reservationer for udbygning langs  

 den bestående bane opgives på hele strækningen mellem  

 København og Ringsted med undtagelse af reservationerne for et ekstra  

 spor Hvidovre Høje Taastrup.
I konsekvens heraf opgives også  

 reservationerne til den såkaldte kombinationsløsning på  

 strækningen mellem Høje Taastrup og Køge.
Endelig falder  

 behovet for varianten med en ny bane København   Høje Taastrup  

 bort.
 De fremtidige arealreservationer er vist med blå  

 farve på bilag 1.
3. Forlods overtagelse Den 12. maj 1997 nedsatte den daværende  

 trafikminister Udvalget om forbedret information m.v. af borgerne i  

 forbindelse med gennemførelse af større anlægsarbejder.  

 Udvalget fik til opgave at indsamle oplysninger og erfaringer om de statslige  

 og kommunale myndigheders hidtidige informationsindsats over for borgerne i  

 forbindelse med gennemførelsen af større anlægsarbejder  

 samt at vurdere myndighedernes sagsforberedelse og sagsbehandlingstid.
Det  

 var endvidere udvalgets opgave efter en nærmere vurdering af  

 informationsniveau m.v. at fremkomme med forslag til, hvordan informationen,  

 dialogen og sagsbehandlingen kan forbedres for at sikre, at de berørte  

 borgere bedre er i stand til selv at varetage deres vitale interesser i  

 forbindelse med et anlægsarbejdes gennemførelse og dermed  

 også opnå bedre tryghed ved den situation, de  

 påtvinges.
 Udvalget afgav en rapport i april 1998, hvor udvalget  

 fremkom med en række forslag og anbefalinger til forbedring af  

 informationen til borgerne og borgernes retsstilling i forbindelse med  

 større anlægsarbejder.
 Udvalget noterede sig således bl.a., at der i lov  

 nr. 408 af 22. maj 1996 om bl.a. projektering af rute 9 Odense - Svendborg,  

 rute 18 Holstebro - Herning - Vejle og rute 21 Holbæk - Vig som en  

 nyskabelse var indsat en bestemmelse om, at trafikministeren efter  

 begæring kan overtage en ejendom, »når særlige grunde  

 foreligger«, og det skønnes, at ejendommen vil blive berørt »i  

 ikke uvæsentligt omfang« af et af de nævnte anlæg.
 Udvalget overvejede muligheden for at fastsætte  

 generelle bestemmelser om overtagelse af ejendomme på grundlag af  

 projekteringslove, herunder om grundejerne under nærmere fastsatte  

 betingelser burde have et egentligt retskrav på at få en ejendom  

 overtaget.
 Disse overvejelser resulterede i, at udvalget foreslog, at  

 anvendelsen af bestemmelsen i projekteringsloven vedrørende ruterne 9,  

 18 og 21 om statslig overtagelse af ejendomme skulle følges  

 nøje, og at der i fremtidige projekteringslove skulle indføres  

 lignende overtagelsesbestemmelser.
Der er ikke siden udvalget afgav sin rapport vedtaget  

 projekteringslove på jernbaneområdet.
Imidlertid blev der  

 på finansloven 2000 fastsat en tekstanmærkning (nr. 115 ad  

 § 28), der giver hjemmel til en sådan overtagelse af ejendomme i  

 forbindelse med projekteringen af jernbaneanlæg København  

 Ringsted.
Tekstanmærkningen er videreført på finansloven  

 for 2001.
 I forbindelse med Folketingets behandling af L 181,  

 Forslag til lov om ændring af lov om Banestyrelsen (Forlods  

 overtagelse), fremsat af Frihed 2000, i 2. halvdel af folketingssamlingen  

 1999-2000 blev der givet tilsagn om, at regeringen ville vende tilbage til  

 sagen vedrørende forlods overtagelse i forbindelse med ændringen  

 af projekteringsloven for København   Ringstedprojektet.
 Med de foreslåede bestemmelser videreføres  

 den adgang til forlods overtagelse i forbindelse med  

 København-Ringstedprojektet, som blev indført ved den  

 nævnte tekstanmærkning.
 Det foreslås således nu indført i  

 projekteringsloven, at ministeren, når særlige personlige grunde  

 foreligger, kan erhverve en ejendom, der skønnes at blive  

 berørt i ikke uvæsentligt omfang af København -  

 Ringstedprojektet.
Kompetencen til i det enkelte tilfælde at  

 skønne, om en overtagelsesbegæring skal imødekommes, vil  

 blive henlagt til Banestyrelsen.
Overtagelsessummen fastsættes af  

 ekspropriations- og taksationsmyndighederne.
4. Administrative og økonomiske konsekvenser for stat, kommuner  

 og amtskommuner Forslaget indebærer en statslig udgift på 30  

 mio. kr. til projektering, VVM-procedure og andet lovforberedende arbejde.  

 Projekteringen forestås af Banestyrelsen.
De berørte lokale  

 myndigheder vil blive inddraget i processen.
Forslagets del om forlods overtagelse vil herudover  

 medføre udgifter til ekspropriationserstatninger.
Der ventes  

 foreløbigt afsat 2 mio. kr. på finansloven for 2001 til disse  

 ekspropriationer.
Det skal i den forbindelse bemærkes, at der ikke med  

 bestemmelserne om forlods overtagelse af ejendomme skabes et retskrav for  

 borgerne.
 Overordnet set forventes adgangen til forlods overtagelse  

 ikke at fordyre København-Ringstedprojektet.
5. Administrative og økonomiske konsekvenser for  

 erhvervslivet Forslaget har ingen administrative eller økonomiske  

 konsekvenser for erhvervslivet.
6. Administrative konsekvenser for borgerne Forslaget har ingen administrative konsekvenser for  

 borgerne.
7. Forslagets miljømæssige konsekvenser Miljøkonsekvenserne af anlægget og dets  

 funktion vil blive belyst i forslaget til anlægslov på grundlag  

 af en VVM redegørelse.
8. Forholdet til EU-retten Forslaget indeholder ikke EU-retlige aspekter.
9. Høring Forslaget er fremsat på baggrund af den  

 høring, der har fundet sted i forbindelse med projektering efter den  

 gældende lov.
10. Vurdering af konsekvenserne af lovforslaget Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Nej Projekteringen frem til anlægslov skønnes at  

 koste staten 30 mio. kr.
Forslagets bestemmelse om forlods overtagelse af ejendomme i forbindelse  

 med København   Ringstedprojektet vil medføre merudgifter for  

 staten til overtagelse af ejendomme.
Der ventes afsat 2 mio. kr. hertil  

 på finansloven for 2001. Omfanget efter 2001 må afvente  

 præciseringen af de fremtidige arealreservationer i løbet af  

 2001.
Administrative konsekvenser for stat, kommuner, og  

 amtskommuner Nej Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Ved forslaget præciseres trafikministerens  

 bemyndigelse til at undersøge og projektere en udvidelse af  

 jernbanestrækningen mellem København og Ringsted ved anlæg  

 af nye jernbanestrækninger med tilhørende anlæg.
Det foreslås, at der nu alene gives hjemmel til at  

 undersøge de nødvendige anlæg for etablering af  

 S-togsdrift mellem København og Roskilde og mellem Kastrup og  

 Roskilde, samt etablering af et nyt spor langs den eksisterende  

 jernbanestrækning mellem Hvidovre og Høje Taastrup.
Endvidere  

 foreslås, at trafikministerens bemyndigelse til at undersøge og  

 projektere en ny jernbanestrækning fra København til Ringsted  

 indsnævres ved at præcisere, at jernbanestrækningen skal  

 gå via Køge.
Bemyndigelsen til at etablere spor langs hele  

 jernbanestrækningen København - Roskilde - Ringsted og eventuelt  

 i en korridor syd for Roskilde bortfalder.
Til nr. 2 Ministeren bemyndiges ved stk. 3 til, når  

 særlige grunde foreligger, at erhverve ejendom, der skønnes at  

 blive berørt i ikke uvæsentligt omfang af København -  

 Ringstedprojektet.
Overtagelsesadgangen kan gøres gældende,  

 når der foreligger særlige personlige grunde hos ejeren til at  

 komme af med ejendommen.
Særlige personlige grunde vil f.eks. foreligge, hvor  

 en grundejer på grund af sygdom, alder, familiemæssige eller af  

 andre sociale grunde ønsker at afhænde ejendommen for at flytte  

 til at andet sted.
Kravet om, at ejendommen skønnes at ville blive  

 berørt i ikke uvæsentligt omfang, indebærer, at der i  

 hvert enkelt tilfælde må foretages en vurdering af projektets  

 betydning for den pågældende ejendom.
Der kan i praksis forekomme  

 en række forskellige situationer afhængig af, om der er tale om  

 en beboelsesejendom eller en erhvervsejendom, og om den  

 pågældende ejendom består af én eller flere lodder,  

 hvilket typisk er tilfældet for landbrugsejendomme.
Udgangspunktet er,  

 at projektet skal omfatte en så stor del af ejendommen, at  

 Banestyrelsen med stor sandsynlighed under alle omstændigheder vil  

 skulle overtage ejendommen eventuelt ved ekspropriation for at kunne  

 realisere projektet.
Hvis således projektet alene skønnes at  

 vedrøre en lod af en landbrugsejendom, der er beliggende et stykke fra  

 bygningslodden, vil det normalt ikke kunne begrunde en overtagelse.
 Det er i øvrigt en betingelse, at projektet hindrer  

 salg af den pågældende ejendom på normale vilkår,  

 hvilket ejeren f.eks. kan dokumentere ved erklæring fra en  

 ejendomsmægler.
Overtagelsessummen fastsættes ifølge  

 stk. 4 af de i henhold til lov om fremgangsmåden ved  

 ekspropriation vedrørende fast ejendom nedsatte ekspropriations- og  

 taksationskommissioner.
Grundejere har ikke et egentligt retskrav på at  

 få en ejendom overtaget.
 Overtagelsesadgangen vil skulle administreres inden for  

 rammerne af de bevillinger, der afsættes til forlods overtagelse, jf.  

 herved afsnit 4 i de almindelige bemærkninger.
Bestemmelsen i stk. 5 tager højde for den  

 situation, at trafikministeren overfører kompetencen efter  

 bestemmelsen i stk. 3 til en myndighed under ministeren.
Kompetencen  

 forventes overført til Banestyrelsen.
Til § 2 Det foreslås, at loven træder i kraft dagen  

 efter offentliggørelse i Lovtidende.
Bilag 1 Områder af mulig interesse for København  

 Ringsted projektet.
Reservationer for linieføringer markeret med blåt  

 fastholdes dvs. reservationer til et ekstra spor mellem Hvidovre og  

 Høje Taastrup samt for en ny bane København   Køge  

 Ringsted.
Den stiplede blå linie mellem Hvidovre og Høje  

 Taastrup angiver, at der kun er tale om en delvis opretholdelse af  

 reservationer, nemlig for et ekstra spor, idet reservationer for et andet  

 ekstra spor opgives.
Linieføringer markeret med rødt opgives.
Bilag 2 Lovforslaget sammenholdt med gældende lov Gældende formulering Lovforslaget § 1 I lov nr. 343 af 20. maj 1997 om projektering af jernbaneanlæg  

 København   Ringsted foretages følgende ændringer:
 1. § 1 affattes således:
 § 1. Trafikministeren bemyndiges til at undersøge og  

 projektere en udvidelse af jernbanekapaciteten mellem København og  

 Ringsted ved anlæg af nye jernbanestrækninger med dertil  

 hørende anlæg:
 »§ 1. Trafikministeren bemyndiges til at undersøge og  

 projektere de nødvendige anlæg med henblik på udvidelse af  

 jernbanekapaciteten København   Ringsted ved:
 1)	En udbygning langs den eksisterende jernbanestrækning  

 København   Roskilde   Ringsted og eventuelt i en korridor syd om  

 Roskilde.
 1)	Etablering af S-togsdrift mellem København og Roskilde og  

 mellem Kastrup og Roskilde.
 2)	En ny jernbanestrækning fra København til  

 Ringsted.
 2)	Etablering af et ekstra jernbanespor mellem Hvidovre og Høje  

 Taastrup.
 3)	Anlæg af en ny jernbanestrækning København -  

 Køge   Ringsted.«.
 § 2. Såfremt der i tiden, indtil forslag til  

 anlægslov til en af de i § 1 nævnte  

 jernbanestrækninger kan være udarbejdet og vedtaget, projekteres  

 eller udføres bebyggelse eller andre foranstaltninger, der  

 skønnes at ville vanskeliggøre eller væsentligt fordyre  

 en senere gennemførelse af anlæggene, kan trafikministeren  

 erhverve de arealer m.v., der er fornødne til anlæggenes  

 gennemførelse.
 Stk. 2. Erhvervelse kan om fornødent ske ved  

 ekspropriation efter reglerne i lov om fremgangsmåden ved  

 ekspropriation vedrørende fast ejendom.2. I § 2  

indsættes som stk. 3 - 5:
 2. I § 2 indsættes som stk. 3 - 5:
 »Stk. 3. Ministeren kan, når særlige personlige  

 grunde foreligger hos ejeren af en ejendom, på begæring af ejeren  

 erhverve en ejendom, der skønnes at blive berørt i ikke  

 uvæsentligt omfang af et af de i § 1 nævnte  

 anlæg.
 Stk. 4. Overtagelsessummen fastsættes i de i stk. 1  

 og 3 nævnte tilfælde af de ekspropriations- og  

 taksationsmyndigheder, der er nævnt i lov om fremgangsmåden ved  

 ekspropriation vedrørende fast ejendom.
 Stk. 5. Overlader trafikministeren sine beføjelser  

 efter stk. 3 til en institution under Trafikministeriet, kan ministeren  

 fastsætte regler om adgangen til at påklage institutionens  

 afgørelser, herunder at afgørelserne ikke kan indbringes for  

 ministeren.«.
§ 2 Loven træder i kraft dagen efter bekendtgørelsen i  

 Lovtidende.
