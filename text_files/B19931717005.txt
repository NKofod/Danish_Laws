 I medfør af § 82 i lov om luftfart, jf. lovbekendtgørelse nr. 118 af 12.  

 marts 1993, fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 171 af 28. april 1985 om  

 driftsforskrifter for luftfart med danske luftfartøjer, § 2, stk. 2,  

 følgende:
1. Referencedokumenter 1.1 BL 1-12, Bestemmelser om luftdygtighedsbevis og flyvetilladelse samt  

 luftdygtighedskrav, generelt, seneste udgave.
 1.2 BL 1-17, Radioudstyr i dansk registrerede luftfartøjer, seneste  

 udgave.
 1.3 BL 3-11, Lysanlæg på helikopterflyvepladser, seneste udgave.
 1.4 BL 3-31, Selvvalg af helikopterflyvepladser, seneste udgave.
 1.5 BL 6-17, Bestemmelser om privatflyvercertifikat, A-certifikat,  

 helikopter, generelt, seneste udgave.
 1.6 BL 7-1, Bestemmelser om lufttrafikregler, seneste udgave.
2. Definitioner Dag (Day):
 Tiden mellem solopgang og solnedgang.
 Helikopterflyveplads (Heliport):
 En flyveplads eller et nærmere afgrænset område på bygningsværk, beregnet  

 til udelukkende eller delvis brug for helikoptere, der lander, starter, kører  

 eller manøvrerer i lav højde.
 Nat (Night):
 Tiden mellem solopgang og solnedgang eller sådant andet tidsrum, som er  

 fastsat af vedkommende myndighed.
 Tusmørkeperiode (Twilight period):
 Den periode efter solnedgang og den periode inden solopgang, hvor  

 vedkommende stat har fastsat, at VFR-flyvning kan foregå efter samme regler  

 som om dagen (VFR-DAG).
3. Generelt 3.1 Denne BL gælder for VFR-NAT flyvning med helikopter inden for dansk  

 område, bortset fra Grønland og Færøerne, samt for VFR-NAT flyvning med  

 danske helikoptere uden for dansk område.
Strengere forskrifter, der er  

 fastsat af en fremmed stat, der overflyves, skal dog følges.
 3.1.1 En helikopter betragtes som dansk, når den er dansk registreret  

 eller anvendes til erhvervsmæssig flyvning i henhold til en dansk  

 driftstilladelse, jf. luftfartslovens § 4, stk. 2.
 3.2 For flyvning inden for dansk område med en udenlandsk helikopter i  

 overensstemmelse med registreringslandets regler gælder kun pkt. 6.1, pkt.  

 6.1.1, afsnit 7 og afsnit 8 i denne BL.
 3.3 Erhvervsmæssig lufttransport af passagerer, post og/eller fragt med  

 danske helikoptere må kun udføres som VFR-NAT flyvning af  

 luftfartsforetagender, der har tilladelse til IFR-flyvning ved erhvervsmæssig  

 lufttransport af passagerer, post og /eller fragt.
4. Materiel 4.1 VFR-NAT flyvning må kun udføres med helikoptere, som i flyvehåndbogen  

 er godkendt hertil eller til flyvning i overensstemmelse med IFR.
 4.1.1 Erhvervsmæssig lufttransport af passagerer, post og/eller fragt må  

 kun udføres med flermotorede helikoptere, som i flyvehåndbogen er godkendt  

 til flyvning i overensstemmelse med IFR.
5. Instrumentering og udstyr Helikopterne skal opfylde de luftdygtighedskrav, som er indeholdt i BL  

 1-12, afsnit 7.
6. Planlægning af flyvningen 6.1 Flyvning må kun påbegyndes, når de officielle vejrrapporter og  

 -udsigter, der foreligger til brug for luftfarten, viser, at der langs den  

 planlagte flyvevej, herunder på destinationsflyvepladsen, vil være en  

 sigtbarhed på mindst 8 km, og at der ikke vil være skyer under 450 m (1500  

 FT) over jorden eller vandet.
Endvidere skal de tilgængelige vejroplysninger  

 sandsynliggøre, at lysforholdene under hele flyvetiden vil være sådanne, at  

 ydre referencer vil være til stede.
 6.1.1 Lokal VFR-NAT flyvning, hvorunder start og landing foregår på samme  

 flyveplads, og hvor hele flyvningen foregår med flyvepladsen inden for  

 synsvidde, må dog påbegyndes, når sigtbarheden ved jorden er mindst 8 km, og  

 der ikke er skyer under 300 m (1000 FT).
 6.2 Ved en flyvnings påbegyndelse skal der under hensyntagen til den vind  

 og de øvrige meteorologiske forhold, som kan forventes at forekomme under  

 flyvning i de højder, i hvilke flyvningen agtes udført, mindst medføres  

 brændstof til flyvning til destinationsflyvepladsen samt en reservebeholdning  

 til gennemførelse af en alternativ fremgangsmåde, dog til mindst 30 minutters  

 flyvning med normal marchfart.
 6.2.1 For lokal NAT-VFR flyvning gælder bestemmelsen i pkt. 6.2 dog ikke.
 6.3 Erhvervsmæssig lufttransport af pas-sagerer, post og/eller fragt skal  

 planlægges således, at flyvningen til enhver tid vil kunne overgå til  

 flyvning efter instrumentflyvereglerne og gennemføres under overholdelse af  

 bestemmelserne for IFR-flyvning ved erhvervsmæssig lufttransport af  

 passagerer, post og/ eller fragt.
7. Udførelse af flyvningen 7.1 Flyvning må kun udføres med en flyvesigtbarhed på 8 km og med  

 jordsigt.
Afstande fra skyer skal mindst være de afstande, som er krævet i  

 lufttrafikreglerne (BL 7-1). Endvidere skal lysforholdene være således, at  

 helikopterens stilling i luften til enhver tid kan bestemmes ved anvendelse  

 af ydre referencer og således, at hindringer i forbindelse med start og  

 landing er synlige.
7.2 VFR-NAT flyvning må ikke uden tilladelse fra Statens Luftfartsvæsen  

 udføres i højder over 900 m (3000 FT) MSL, medmindre a. helikopteren er udstyret med SSR-transponder med 4096 koder i mode A, b. flyveplan er afgivet for den pågældende flyvning, samt c. to-vejs radioforbindelse er etableret med pågældende  

 lufttrafiktjenesteenhed.
8. Start- og landingssted 8.1 I forbindelse med udførelse af erhvervsmæssig lufttransport af  

 passagerer, post og/eller fragt skal der anvendes flyvepladser/  

 helikopterflyvepladser, der af vedkommende luftfartsmyndighed er godkendt til  

 beflyvning om natten.
 8.1.1 I forbindelse med anden erhvervsmæssig flyvning eller i forbindelse  

 med privatflyvning må tillige selvvalgte helikopterflyvepladser anvendes, jf.  

 BL 3-31.
 8.1.2 Flyvepladser/helikopterflyvepladser og selvvalgte  

 helikopterflyvepladser skal for at kunne anvendes være udstyret med lysanlæg,  

 der skal være i funktion ved start og landing.
8.2 Start- og landingsområdet på en selvvalgt helikopterflyveplads, jf.
BL  

 3-31, skal for at kunne anvendes have en størrelse på mindst 20 x 30 m.
 8.3 På en selvvalgt helikopterflyveplads skal der, for at denne kan  

 anvendes, være etableret et lysanlæg, som sikrer identifikation og  

 tilstrækkelig reference for en sikker gennemførelse af start og landing og  

 enhver manøvre i forbindelse hermed.
 8.3.1 Lysanlægget på en selvvalgt helikop-terflyveplads skal opfylde  

 kravene i BL 3-11.
 8.4 Før en selvvalgt helikopterflyveplads må benyttes om natten, skal den  

 være rekognosceret fra luften og jorden i dagslys, og piloten skal have  

 befløjet den i dagslys.
9. Personel Flyvebesætningsmedlemmer skal i henhold til certifikatbestemmelserne have  

 ret til at udføre VFR-NAT flyvning, jf.
BL 6-17.
10. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
12. Straf 12.1 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, et luftfartsforetagende, der overtræder  

 bestemmelserne i afsnit 4 og 5.
 12.2 Med bøde, hæfte eller fængsel i indtil 2 år straffes i medfør af  

 luftfartslovens § 149, stk. 8, en luftfartøjschef, der overtræder  

 bestemmelserne i afsnit 6, afsnit 7 og afsnit 8.
 12.3 For overtrædelser, der begås af aktieselskaber, andelsselskaber eller  

 lignende kan der i medfør af luftfartslovens § 149, stk. 14, pålægges  

 selskabet som sådant bødeansvar.
13. Ikrafttræden 13.1 Denne BL træder i kraft den 1. juni 1993.
 13.2 Samtidig hermed ophæves BL 5-38 2. udgave af 1. november 1986.
