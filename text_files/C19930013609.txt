 § 1.  Statens Erhvervspædagogiske Læreruddannelse kan  

 uddanne uddannelses- og erhvervsvejledere.
 § 2.  Uddannelsens formål er at kvalificere deltagerne  

 til at virke som uddannelses- og erhvervsvejledere i henhold til reglerne om  

 uddannelses- og erhvervsvejledning på erhvervsskolerne, jf. for tiden  

 bekendtgørelse nr. 815 af 21. november 1990.
 Stk. 2.  Uddannelsen skal lægge særlig vægt på at  

 kvalificere deltagerne til at give elever og studerende individuel og  

 personlig vejledning.
 Stk. 3.  Uddannelsen tilrettelægges med udgangspunkt i,  

 at deltagerne har en pædagogisk uddannelse.
§ 3.  Uddannelsen har et omfang af ca. 400 timer.  

 Hertil kommer deltagernes forberedelsestid.
Uddannelsen er fordelt over en  

 periode på indtil 2 1/2 år.
 § 4.  Uddannelsen består af 5 faglige områder, jf. §§  

 5-9, som vægtes lige meget:
Vejledning, rolle og funktion § 5.  Formålet er, at deltagerne opnår indsigt i  

 uddannelses- og erhvervsvejlederens særlige rolle og funktion i forhold til  

 den enkelte elev eller studerende, skolen og det omgivende samfund.
Stk. 2.  Uddannelsen skal føre til, at deltagerne - opnår indsigt i uddannelses- og erhvervsvejlederens arbejdsområde, dets  

 afgrænsning og problemfelter, - udvikler forståelse for uddannelses- og erhvervsvejlederens funktion i  

 forhold til elever og studerende med vægt på den differentierede og  

 individualiserede service, - opnår viden om væsentlige teoretiske synspunkter på uddannelses- og  

 erhvervsvejledning, - udvikler bevidsthed om etiske hovedspørgsmål i relation til individuel  

 og personlig vejledning og valg af metoder i denne forbindelse og - udvikler forudsætninger for at kunne indgå i det regionale  

 vejledersamarbejde.
Uddannelsessystemet § 6.  Formålet er, at deltagerne opnår indsigt i  

 uddannelsessystemets opbygning, muligheder og krav med henblik på at kunne  

 vejlede kvalificeret om elevers og studerendes valg af uddannelse.
Stk. 2.  Uddannelsen skal føre til, at deltagerne - opnår overblik over det danske uddannelsessystems formål, opbygning,  

 muligheder og krav, - opnår særlig indsigt i uddannelserne på erhvervsskolerne, - opnår indsigt i videreuddannelsesmuligheder med relevans for elever og  

 studerende på erhvervsskolerne, - opnår viden om informationskilder og -materialer om  

 uddannelsesmuligheder i Danmark og i udlandet og - får kendskab til uddannelsesmuligheder i udlandet.
Erhvervsliv og arbejdsmarked § 7.  Formålet er, at deltagerne bliver i stand til at  

 identificere og vurdere væsentlige udviklingstendenser i erhvervslivet og på  

 arbejdsmarkedet med henblik på at kunne vejlede kvalificeret om elevers og  

 studerendes valg af erhverv.
Stk. 2.  Uddannelsen skal føre til, at deltagerne - opnår indsigt i arbejdsmarkedets opbygning og funktion, - opnår indsigt i strukturudvikling i erhvervslivet med henblik på  

 forandringer i beskæftigelsesmuligheder, jobindhold og kvalifikationskrav, - opnår viden om branchers og virksomhedstypers rekrutteringsformer,  

 oplæringsformer og karrieremønstre, - får kendskab til elevernes retsstilling i et vekseluddannelsessystem, - får kendskab til beskæftigelsesmuligheder i udlandet og - udvikler forudsætninger for at kunne indgå i samarbejde med erhvervsliv  

 og arbejdsmarked i lokalområdet.
Vejledningsmetodik § 8.  Formålet er, at deltagerne bliver i stand til at  

 analysere og vurdere personlige, uddannelsesmæssige og erhvervsmæssige  

 muligheder hos elever og studerende på erhvervsskolerne.
Formålet er  

 endvidere, at deltagerne bliver i stand til at vælge og anvende  

 hensigtsmæssige vejledningsmetoder.
Stk. 2.  Uddannelsen skal føre til, at deltagerne - opnår indsigt i vejledningsmetodiske hovedspørgsmål med vægt på den  

 individuelle og personlige vejledning, - opnår viden om forskellige grupper af elever og studerende og deres  

 særlige forudsætninger, - opnår almindelig indsigt i væsentlige økonomiske, sociale og personlige  

 problemer af betydning for elevernes og de studerendes uddannelsesforløb, - får kendskab til relevante henvisningsmuligheder og - udvikler færdigheder i at gennemføre differentieret og individualiseret  

 vejledning.
Afslutningsprojekt § 9.  Uddannelsen afsluttes med, at deltagerne -  

 enkeltvis eller i mindre grupper - gennemfører et afslutningsprojekt, der  

 danner grundlag for den afsluttende prøve.
Projektet skal afleveres inden en  

 frist, der fastsættes af Statens Erhvervspædagogiske Læreruddannelse.
Stk. 2.  Formålet med afslutningsprojektet er, at  

 deltagerne får muligheder for at anvende den viden om uddannelses- og  

 erhvervsvejledning, som de har erhvervet i uddannelsen, med henblik på  

 analyse af en vejlednings-faglig problemstilling.
Projektet skal behandle  

 væsentlige problemstillinger inden for uddannelsens samlede område og være  

 forhåndsgodkendt af Statens Erhvervspædagogiske Læreruddannelse.
Bedømmelse og omprøve § 10.  Den afsluttende prøve består i en mundtlig  

 præsentation og diskussion af de emner, der er behandlet i  

 afslutningsprojektet.
Eksaminationen kan omfatte andre emner inden for  

 uddannelsen.
Stk. 2.  Den enkelte deltagers præstation bedømmes af  

 censor og eksaminator i forening til en af betegnelserne »bestået«  

 eller »ikke bestået«.
I tilfælde af uenighed mellem lærer og censor  

 er censors bedømmelse afgørende.
 Stk. 3.  Statens Erhvervspædagogiske Læreruddannelse  

 udpeger censorerne.
Stk. 4.  En deltager, som ikke har bestået, kan inden  

 for det følgende år indstille sig til en ny prøve.
Som grundlag for prøven  

 skal deltageren udarbejde et nyt godkendt afslutningsprojekt eller omskrive  

 det projekt, der har dannet grundlag for den første prøve, efter  

 retningslinier, der er godkendt af Statens Erhvervspædagogiske  

 Læreruddannelse.
 Sygdom m.v.
 § 11.  Bliver en deltager syg eller på anden måde  

 uforskyldt forhindret i at aflevere afslutningsprojektet til den fastsatte  

 frist, kan Statens Erhvervspædagogiske Læreruddannelse fastsætte, at  

 tidspunktet for prøven udsættes.
 Stk. 2.  Hvis deltageren på grund af sygdom eller  

 lignende er forhindret i at gennemføre den afsluttende prøve, tilrettelægger  

 Statens Erhvervspædagogiske Læreruddannelse en ny prøve, der gennemføres  

 snarest muligt efter den ordinære prøve.
Stk. 3.  Sygdom skal normalt være dokumenteret med en  

 erklæring fra en læge.
Andre særlige omstændigheder, hvorved deltageren  

 faktisk er forhindret i at møde til prøven eller ikke i øvrigt med rimelighed  

 kan forventes at kunne gennemføre prøven, kan af Statens Erhvervspædagogiske  

 Læreruddannelse sidestilles med sygdom.
Klager over den afsluttende prøve § 12.  Deltageren kan klage til Statens  

 Erhvervspædagogiske Læreruddannelse over den opnåede bedømmelse ved prøven  

 inden ugedagen efter, at bedømmelsen er meddelt den pågældende.
Klagen skal  

 være skriftlig og begrundet.
 Stk. 2.  Begrundelsen kan vedrøre:
 Stk. 3.  Afgørelsen træffes uden ugrundet ophold efter  

 forud indhentet udtalelse fra eksaminator og censor.
Stk. 4.  Hvis klagen imødekommes, kan afgørelsen gå ud  

 på at tilbyde klageren omprøve på grundlag af det samme projekt.
Eksaminator  

 og censor ved omprøven må ikke have deltaget i den påklagede bedømmelse.  

 Omprøven afholdes snarest muligt.
Klager over afgørelser truffet af Statens Erhvervspædagogiske  

 Læreruddannelse § 13.  Deltagere kan klage over afgørelser, som  

 Statens Erhvervspædagogiske Læreruddannelse har truffet i henhold til  

 cirkulæret.
Klagen indgives til rektor senest 4 uger efter, at afgørelsen er  

 meddelt klageren.
Hvis rektor ikke omgør afgørelsen, og klageren fastholder  

 klagen, videresender rektor klagen til Undervisningsministeriet ledsaget af  

 en udtalelse og sagens akter.
Andre bestemmelser § 14.  Statens Erhvervspædagogiske Læreruddannelse  

 udarbejder en uddannelsesplan for uddannelsen.
Ikrafttrædelses- og overgangsregler § 15.  Cirkulæret træder i kraft den 30. august 1993.
Stk. 2.  Cirkulære nr.
I-357/1980 af 30. oktober 1980 om  

 uddannelse af studievejledere ved erhvervsskolerne ophæves.
 Stk. 3.  Deltagere, der har påbegyndt uddannelsen før  

 den 30. august 1993, fortsætter dog uddannelsen efter de hidtil gældende  

 regler.
