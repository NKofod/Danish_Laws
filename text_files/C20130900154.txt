 Skrivelse med orientering om vedtagelse af L 74: Lov om uddannelsesordning for ledige, som har opbrugt deres dagpengeret og L 75: Lov om ændring af lov om en aktiv beskæftigelsesindsats.
 Til jobcentrene, a-kasserne m.fl.
 Folketinget har d.d. vedtaget:
  Lovforslag L 74 om uddannelsesordning for ledige, som har opbrugt deres dagpengeret.
  Lovforslag L 75 om ændring af lov om en aktiv beskæftigelsesindsats (Midlertidig forhøjelse af jobrotationsydelsen til private arbejdsgivere, individuel aftale om mentorstøtte og midlertidig sænkelse af driftsloftet over de kommunale aktiveringsudgifter).
I.
Ang.
L 74:
 Lov om uddannelsesordning for ledige, som har opbrugt deres dagpengeret.
 Loven træder i kraft 1. januar 2013. Bekendtgørelsen om uddannelsesordning for ledige, som har opbrugt deres dagpengeret, træder ligeledes i kraft 1. januar 2013.
 Der henvises til Arbejdsmarkedsstyrelsens tidligere skrivelser af 21. november og 13. december 2013 om lovforslaget og om udkastet til bekendtgørelse.
Den vedtagne lov vil snarest kunne ses på Folketingets hjemmeside.
Der vedlægges lovforslaget som optrykt efter 2. behandlingen, der indholdsmæssigt svarer til den vedtagne lov.
Loven adskiller sig på enkelte områder fra det fremsatte lovforslag, jf. nedenfor.
 Der vedlægges tillige den endelige version af bekendtgørelsen, som indholdsmæssigt svarer til det tidligere udsendte udkast.
Som nævnt retter uddannelsesordningen sig mod ledige, der i perioden fra 30. december 2012 til og med 30. juni 2013 har opbrugt dagpengeretten, og som ikke har været i stand til at opnå ordinær beskæftigelse.
Uddannelsesordningen med særlig uddannelsesydelse kan vare i op til 6 måneder fra det tidspunkt, hvor dagpengeretten er opbrugt.
En person bliver dog først omfattet af ordningen fra det tidspunkt, hvor personen har henvendt sig til jobcenteret herom.
Den samlede periode med dagpenge og uddannelsesordningen kan højst vare 4 år.
 Der er en særlig overgangsordning for personer, hvis dagpengeret opbruges i perioden fra den 30. december 2012 til og med den 6. januar 2013 (uge 52/12 og uge 1/13). Hvis de henvender sig senest d. 11. januar 2013, vil de få ret til at blive omfattet af ordningen og dermed få ret til særlig uddannelsesydelse med virkning fra det tidspunkt, dagpengeretten er opbrugt.
 1) Ændringer til lovforslaget under folketingsbehandlingen:
 Under folketingsbehandlingen er der sket følgende indholdsmæssige justeringer af lovforslaget:
 2) Generelt om ordningen.
Angående uddannelserne Som nævnt kan der henvises til de tidligere udsendte orienteringer om ordningen.
Desuden skal følgende fremhæves:
 Der er tale om en uddannelsesordning med en særlig uddannelsesydelse, hvor formålet er at give ledige, som ikke har været i stand til at opnå ordinær beskæftigelse, et målrettet og sammenhængende kvalifikationsløft, der styrker deres muligheder for at komme i beskæftigelse.
 Jobcenteret skal aftale det nærmere uddannelsesforløb med personen og sørge for, at personen så tidligt som muligt efter at dagpengeretten er opbrugt, tilbydes en kompetenceafklarende samtale og en plan for et relevant uddannelsesforløb.
 Bekendtgørelsens § 1 opregner de uddannelseslove, der kan gives uddannelse efter inden for ordningen.
En uddannelse, som en ledig er startet på som tilbud under dagpengeperioden, vil kunne fortsætte under uddannelsesordningen, forudsat at uddannelsen er omfattet af uddannelsesordningen.
Ligeledes vil en uddannelse, der er påbegyndt under uddannelsesordningen, og som varer længere tid, end personen er i uddannelsesordningen, kunne fortsætte, efter at personen ikke længere er i ordningen.
Kommunen betaler dog alene for uddannelsen og udbetaler den særlige uddannelsesydelse i den periode, hvor personen er omfattet af ordningen.
Angående kompetenceafklaring, uddannelsesplan og kontaktforløb Jobcentret skal tilbyde personen en kompetenceafklarende samtale og en plan for, hvordan pågældende hurtigst og bedst muligt kan få et målrettet og sammenhængende kvalifikationsløft, der styrker mulighederne for job.
Samtalen vil fx kunne tage udgangspunkt i oplysninger og aftaler fra den jobplan, som blev udarbejdet, mens personen var dagpengemodtager.
 Planen for uddannelsesforløbet må således ikke forveksles med reglerne for jobplaner efter lov om en aktiv beskæftigelsesindsats.
 I perioder under uddannelsesordningen, hvor personen ikke deltager i uddannelse, skal personen møde personligt op til samtaler, som jobcenteret indkalder personen til.
I perioder, hvor personen deltager i uddannelse, er der ikke krav om, at personen skal møde personligt op til samtaler.
Kontakten holdes således på anden måde.
 Der er således tale om individuel kontaktforløb med begrænsede krav til kontakten.
Angående sygdom under uddannelsesordningen Personer omfattet af den særlige uddannelsesordning skal oplyse jobcentrene om sygdom m.v.
Registreringen følger praksis for kontanthjælpsmodtager i match 1. Det er muligt for målgruppen at registrere sygdom på Jobnet.
Uddannelsesordningen i forhold til tilbud efter lov om en aktiv beskæftigelsesindsats Personer, der deltager i uddannelsesordningen, kan ikke deltage i tilbud eller få støtte til mentor efter lov om en aktiv beskæftigelsesindsats.
Uddannelse efter uddannelsesordningen er således ikke det samme som tilbud om vejledning og opkvalificering efter kapitel 10 i lov om en aktiv beskæftigelsesindsats.
 3) Særlig uddannelsesydelse.
 Den særlige uddannelsesydelse fremgår af lovens § 9 og er den forsørgelse, en person har ret til, når personens dagpengeret er opbrugt, og personen henvender sig i jobcenteret og tilkendegiver, at pågældende ønsker at benytte ordningen.
 Ret til ydelsen er uafhængig af egen formue og evt. ægtefælles indtægts- og formueforhold.
Ydelsen er månedligt på  13.884 kr. for forsørgere over for børn og  10.413 kr. for andre.
For forsørgere over for børn er det en betingelse, at børnene opholder sig her i landet.
Det gælder dog ikke EU/EØS-borgere, hvis deres børn opholder sig i et andet EU/EØS-land.
Rådigheds- og sanktionsreglerne er stort set svarende til dem, der gælder for arbejdsmarkedsparate kontanthjælpsmodtagere.
De er nærmere beskrevet i §§ 10-17.
Reglerne om fradrag i ydelsen på grund af indtægter findes i lovens § 11, stk. 3 og 4. Arbejdsindtægter trækkes fra i den særlige uddannelsesydelse.
Ved beregningen af det beløb, der trækkes fra, ses bort fra 15,23 kr. pr. udført arbejdstime.
Andre offentlige forsørgelsesydelser fradrages fuldt ud, mens der helt ses bort fra andre indtægter som fx renteindtægter.
 Feriegodtgørelse m.v. trækkes som i kontanthjælpssystemet fra, når ferien holdes, og der regnes i dage, som feriegodtgørelsen er bestemt til at dække.
 Det fremgår af lovens § 18, at perioden med særlig uddannelsesydelse sammenlagt med personens forudgående dagpengeperiode højst kan udgøre 4 år.
4) Økonomi og Regnskab Det fremgår af lovens § 23, stk. 2, at staten yder 50 pct. refusion af kommunernes driftsudgifter til køb af uddannelse efter lovens § 4 og til befordringsgodtgørelse og transportudgifter efter § 5. Disse driftsudgifter er ikke underlagt det driftsloft, der gælder kommunernes driftsudgifter til aktivering, jf. lov om en aktiv beskæftigelsesindsats, og refusionsgraden er derfor 50 pct.
Det fremgår af lovens § 26, at kommunerne skal afholde udgifter til køb af denne uddannelse efter samme regler og procedurer, som anvendes ved kommunernes køb af uddannelse som led i aktive tilbud efter lov om en aktiv beskæftigelsesindsats.
Det vil sige i henhold til lov om betaling for visse uddannelsesaktiviteter i forbindelse med lov om en aktiv beskæftigelsesindsats.
 Af lovens § 23, stk. 3, fremgår det, at staten refunderer 50 pct. af kommunernes udgifter til den særlige uddannelsesydelse, når personen deltager i uddannelse (aktive perioder) og 30 pct. af udgifterne, når personen ikke deltager i uddannelse (passive perioder).
 Såvel driftsudgifterne som kommunernes nettoudgifter til den særlige uddannelsesydelse er omfattet af den kommunale budgetgaranti.
Der er udarbejdet forslag til særskilt registrering af udgifterne i det kommunale budget- og regnskabssystem.
Disse ændringer vil med forbehold for Budget- og regnskabsudvalgets bemærkninger blive meldt ud til kommunerne af Økonomi- og Indenrigsministeriet snarest muligt.
De relevante grupperinger vil også blive oprettet i Social- og Integrationsministeriets refusionssystem med henblik på, at kommunerne fra og med den løbende restafregning for 1. kvartal 2013 kan hjemtage refusion af deres udgifter til den særlige uddannelsesordning for ledige, som har opbrugt deres dagpengeret.
5) IT-administration Tilmelding Personer, der er omfattet af uddannelsesordningen for ledige, som har opbrugt deres dagpengeret, skal være tilmeldt jobcentret som jobsøgende og have et godkendt CV på Jobnet.dk.
Jobcentret skal registrere disse personer som tilmeldte kontanthjælpsmodtagere i matchgruppe 1. Tilmeldingsdatoen er dagen efter, at personens ret til dagpenge er udløbet.
For personer, der henvender sig inden udløbet af dagpengeperioden, registreres tilmeldingen fra dagen efter det tidspunkt, hvor dagpengene udløber.
For personer, der henvender sig efter udløbet af dagpengeperioden, registreres tidspunktet fra det tidspunkt, hvor personen henvender sig.
Særlig markering For at disse personer kan adskilles fra øvrige kontanthjælpsmodtagere i matchgruppe 1, skal der tillige oprettes følgende fritagelsesmarkering på personerne: Omfattet af særlig uddannelsesydelse.
Det er muligt at oprette denne fritagelsesmarkering fra den 20. december 2012.
En person er tidligst berettiget til særlig uddannelsesydelse fra det tidspunkt, hvor personen henvender sig til jobcenteret og anmoder om at blive omfattet af uddannelsesordningen.
Derfor skal startdatoen på fritagelsesmarkeringen være det tidspunkt, hvor personen henvender sig.
I den situation, hvor en person henvender sig før dagpengeretten er ophørt, sættes startdatoen på fritagelsesmarkeringen til dagen efter ophørsdatoen for dagpengeretten.
Dette gælder også for personer, hvis dagpengeret opbruges i perioden den 30. december 2012 til og med den 6. januar 2013, og som senest den 11. januar 2013 retter henvendelse til jobcenteret om at deltage i ordningen.
Registrering af perioder med uddannelse Deltagelse i uddannelser registreres som et forløb med aktiveringstypen »Uddannelse med Særlig uddannelsesydelse« (svarende til et tilbud uden jobplan). Ydelsestypen registreres som »Særlig uddannelsesydelse«  medmindre jobcenterets it-leverandør oplyser andet.
 Jobcentrenes adgang til oplysninger om hvorvidt en ledig er i målgruppe for ordningen.
Kommunen har adgang til den lediges forventede dagpengeophørsdato i de kommunale sagssystemer.
Kommunen må lægge denne dato og personens oplysninger til grund for sagsbehandlingen.
Hvis kommunen er i tvivl om, hvorvidt en person er i målgruppen for ordningen m.v., kan kommunen tage kontakt til den relevante a-kasse.
II.
Ang.
L 75:
 Lov om ændring af lov om en aktiv beskæftigelsesindsats (Midlertidig forhøjelse af jobrotationsydelsen til private arbejdsgivere, individuel aftale om mentorstøtte og midlertidig sænkelse af driftsloftet over de kommunale aktiveringsudgifter).
Loven træder i kraft 1. januar 2013. Lovforslaget er ikke ændret siden fremsættelsen og svarer derfor til den vedtagne lov, som snarest vil kunne ses på Folketingets hjemmeside.
Loven indeholder følgende elementer:
1) Midlertidig forhøjelse af jobrotationsydelsen til private arbejdsgivere Jobrotationsydelsen til private arbejdsgivere forhøjes fra 160 pct. til 180 pct. af højeste dagpengesats i perioden fra 1. januar 2013 til 1. juli 2014. Formålet er at øge tilskyndelsen til at anvende jobrotation i den private sektor.
 2) Individuel aftale om mentorstøtte.
Der indføres krav om skriftlige aftaler, når der bevilges mentorstøtte.
Formålet er bl.a. at sikre, at personer, der får bevilget mentorstøtte, gøres opmærksom på dette, og at formålet med mentorstøtten står klart.
3) Midlertidig sænkelse af driftsloftet over de kommunale aktiveringsudgifter Der indføres en midlertidig sænkelse af driftsloftet, som bl.a. skal finansiere uddannelsesløftet for ledige.
