Kongeriget Danmarks regering og Det forende Kongerige Storbritannien og  

 Nordirlands regering, som har besluttet at indføre yderligere forbedringer i mulighederne for  

 rejser mellem deres respektive territorier ved at fremme den fortsatte vækst  

 i lufttransporten på en økonomisk og effektiv basis, som er parter i konventionen om international civil luftfart og  

 overenskomsten om transitrettigheder for internationale luftruter, der  

 åbnedes for undertegnelse i Chicago den 7. december 1944 og som ønsker at indgå en overenskomst, der supplerer nævnte konvention og  

 transitoverenskomst til remplacering af overenskomsten mellem de to  

 regeringer vedrørende luftruter mellem og udover deres respektive  

 territorier, undertegnet i London den 23. juni 1952, er blevet enige om følgende:
Artikel 1 Definitioner I denne overenskomst skal, medmindre andet følger af teksten, Artikel 2 Indrømmelse af rettigheder 1. Hver kontraherende part tilstår den anden  

 kontraherende part følgende rettigheder med hensyn til dennes regelmæssige  

 internationale lufttrafik:
2. Hver kontraherende part tilstår den anden  

 kontraherende part de i denne overenskomst anførte rettigheder med det formål  

 at drive regelmæssig international lufttrafik på de i vedkommende afsnit af  

 den til denne overenskomst knyttede ruteliste angivne ruter.
Sådan trafik og  

 sådanne ruter betegnes i det følgende som henholdsvis »den aftalte  

 trafik« og »de angivne ruter«.
De af hver kontraherende part  

 udpegede luftfartsselskaber kan foretage landinger på den anden kontraherende  

 parts territorium på de pladser, som er angivet for hver rute i vedkommende  

 afsnit af den til denne overenskomst knyttede ruteliste, med det formål at  

 optage og afsætte passagerer, fragt eller post, separat eller kombineret,  

 forbindelse med regelmæssig international lufttrafik.
 3. Intet i denne artikels stk. 2 skal anses for at  

 hjemle en kontraherende parts luftfartsselskaber ret til på den anden  

 kontraherende parts territorium at optage passagerer, fragt og post, der  

 befordres mod betaling eller vederlag, og som er bestemt for en anden plads  

 på denne anden kontraherende parts territorium.
Artikel 3 Udpegelse af luftfartsselskab 1. Hver kontraherende part skal have ret til over for  

 den anden kontraherende part skriftligt at udpege et eller flere  

 luftfartsselskaber med henblik på at drive den aftalte trafik på de angivne  

 ruter.
Hver kontraherende part skal ligeledes være berettiget til, ved  

 skriftlig meddelelse til den anden kontraherende part, at tilbagekalde  

 udpegelsen af ethvert sådant luftfartsselskab og udpege et andet.
 2. Efter modtagelsen af sådanne udpegelser skal den  

 anden kontraherende part, under iagttagelse af denne artikels stk. 3 og 4,  

 ufortøvet give det udpegede luftfartsselskab den behørige driftstilladelse.
 3. Den ene kontraherende parts luftfartsmyndigheder  

 kan forlange, at et luftfartsselskab udpeget af den anden kontraherende part  

 over for dem godtgør, at det er i stand til at opfylde de vilkår, der er  

 foreskrevet i medfør af de love og bestemmelser, som normalt og med  

 rimelighed anvendes af disse myndigheder for så vidt angår driften af  

 international lufttrafik i overensstemmelse med konventionens bestemmelser.
 4. Hver kontraherende part skal være berettiget til at  

 nægte at give den i denne artikels stk. 2 omtalte driftstilladelse eller at  

 fastsætte sådanne betingelser, som den måtte anse for nødvendige, for et  

 udpeget luftfartsselskabs udøvelse af de i denne overenskomsts artikel 2  

 anførte rettigheder, i ethvert tilfælde, hvor nævnte kontraherende part ikke  

 finder det godtgjort, at en væsentlig del af ejendomsretten til og den  

 effektive kontrol med dette luftfartsselskab beror hos den kontraherende  

 part, der udpeger luftfartsselskabet, eller hos dens statsborgere.
 5. Når et luftfartsselskab er blevet således udpeget  

 og bemyndiget, kan det påbegynde driften af den aftalte trafik, forudsat at  

 luftfartsselskabet overholder de herom gældende bestemmelser i denne  

 overenskomst.
Artikel 4 Tilbagekaldelse, suspension og pålæggelse af betingelser 1. Hver kontraherende part skal være berettiget til at  

 tilbagekalde en driftstilladelse eller til at suspendere et af den anden  

 kontraherende part udpeget luftfartsselskabs udøvelse af de i denne  

 overenskomsts artikel 2 anførte rettigheder eller til at pålægge sådanne  

 betingelser, som den måtte anse for nødvendige for udøvelsen af disse  

 rettigheder:
 2. Medmindre øjeblikkelig tilbagekaldelse, suspension  

 eller pålæggelse af de i denne artikels stk. 1 nævnte betingelser er af  

 væsentlig betydning for at forhindre yderligere overtrædelser af love eller  

 bestemmelser, skal en sådan rettighed kun udøve efter samråd med den anden  

 kontraherende part.
Artikel 5 Toldafgifter 1. Luftfartøjer, der benyttes i international  

 lufttrafik af de af begge kontraherende parter udpegede luftfartsselskaber,  

 deres normale udstyr, brændstof, smøremidler, teknisk forbrugsgods,  

 reservedele, herunder motorer, og luftfartøjsforråd, herunder, men ikke  

 begrænset til, sådanne artikler som fødevarer, drikkevarer og tobak, der  

 findes om bord på disse fartøjer, skal på basis af gensidighed ved ankomsten  

 til den anden kontraherende parts territorium være fritaget for alle  

 toldafgifter, nationale forbrugsafgifter og lignende nationale gebyrer og  

 afgifter, der ikke er baseret på omkostninger ved ydede tjenester, forudsat  

 at sådant udstyr og sådanne forsyninger forbliver om bord i luftfartøjerne.
 2. Fritaget for de i denne artikels stk. 1 nævnte  

 afgifter og gebyrer, med undtagelse af afgifter baseret på omkostninger ved  

 den ydede tjeneste, er desuden:
 3. Udstyr og forsyninger omhandlet i denne artikels  

 stk. 1 og 2 kan forlanges opbevaret under de relevante myndigheders opsyn  

 eller kontrol.
 4. Fritalgelser, som indrømmes i henhold til denne  

 artikel, skal også indrømmes i situationer, hvor de af en kontraherende part  

 udpegede luftfartselskaber har indgået aftaler med et andet luftfartsselskab  

 eller andre luftfartsselskaber om lån eller overdragelse, inden for den anden  

 kontraherende parts territorium, af de i denne artikels stk. 1 og 2 anførte  

 artikler, dog forudsat at dette andet luftfartsselskab eller disse andre  

 luftfartsselskaber på tilsvarende måde nyder sådanne fritagelser fra den  

 pågældende anden kontraherende parts side.
Artikel 6 Luftfartens sikkerhed De kontraherende arter er enige om at yde hinanden den størst mulige  

 støtte med henblik på at bekæmpe ulovlig bemægtigelse af luftfartøjer og  

 andre ulovlige handlinger mod luftfartøjer, lufthavne og  

 luftfartshjælpemidler samt trusler mod luftfartens sikkerhed.
De  

 kontraherende parter bekræfter deres forpligtelser i henhold til og skal tage  

 hensyn til bestemmelserne i konventionen om lovovertrædelser og visse andre  

 handlinger begået om bord i luftfartøjer, undertegnet i Tokyo den 14.  

 september 1963, konventionen om bekæmpelse af ulovlig bemægtigelse af  

 luftfartøjer, undertegnet i Haage den 16. december 1970, og konventionen om  

 bekæmpelse af ulovlige handlinger mod den civile luftfarts sikkerhed,  

 undertegnet i Montreal den 23. september 1971. De kontraherende parter skal  

 også tage hensyn til gældende bestemmelser vedrørende luftfartens sikkerhed  

 vedtaget af den internationale organisation for civil luftfart.
Når der  

 forekommer tilfælde af eller trusler om ulovlig bemægtigelse af luftfartøjer  

 eller andre ulovlige handlinger mod luftfartøjer, lufthavne eller  

 luftfartshjælpemidler, skal de kontraherende parter fremskynde og lette alle  

 kommunikationer, der har til formål at bringe sådanne tilfælde til afslutning  

 på hurtig og sikker måde.
Artikel 7 Bestemmelser vedrørende kapacitet 1. Der skal være rimelig og lige adgang for begge  

 kontraherende parters luftfartsselskaber til at drive den aftalte trafik på  

 de i rutelisten til denne overenskomst anførte ruter.
 2. Ved driften af den aftalte trafik skal hver  

 kontraherende parts luftfartsselskaber tage hensyn til den anden  

 kontraherende parts luftfartsselskabers interesser,således at den trafik, der  

 drives af sidstnævnte selskaber, ikke påvirkes på utilbørlig måde.
 3. Den kapacitet, der ydes af de af de to  

 kontraherende parter udpegede luftfartsselskaber, skal være nøje afpasset  

 efter behovet for befordring af passagerer og fragt, herunder post, på de  

 angiven ruter.
 4. Ved anvendelse af det princip, der er fastsat i  

 denne artikels stk. 3, skal den trafik, der drives af et udpeget  

 luftfartsselskab, have til hovedformål med en rimelig lastfaktor at  

 tilvejebringe en kapacitet, der er tilstrækkelig til at dække det løbende og  

 med rimelighed forventede behov for luftbefordring i den aftalte trafik.
 5. De kontraherende parter skal fra tid til anden  

 indgå passende aftaler til gennemførelse af ovennævnte principper.
Artikel 8 Takster Bestemmelserne i den internationale overenskomst om fremgangsmåden ved  

 fastsættelse af takster for regelmæssig lufttrafik, undertegnet i Paris den  

 10. juli 1967, skal gælde for takster beregnet af de af de to kontraherende  

 parter udpegede luftfartsselskaber for befordring mellem deres territorier,  

 så længe de forbliver parter i den nævnte overenskomst.
De to kontraherende  

 parter kan aftale supplerende ordninger til gennemførelse af disse  

 bestemmelser med hensyn til sådanne takster.
Artikel 9 Overførsel af indtægter Hvert udpeget luftfartsselskab skal være berettiget til at konvertere og  

 på anfordring overføre til sit hjemland de beløb, hvormed de lokale indtægter  

 overstiger de lokale udgifter.
Konvertering og remittering skal være tilladt  

 uden restriktioner til den vekselkurs for løbende transaktioner, der er  

 gældende på det tidspunkt, da sådanne indtjente beløb præsenteres for  

 konvertering og remittering.
Artikel 10 Udveksling af statistik En kontraherende parts luftfartsmyndigheder skal til den anden  

 kontraherende parts luftfartsmyndigheder efter sidstnævntes anmodning  

 fremsende sådanne periodiske eller andre statistiske data, som med rimelighed  

 kan forlanges med henblik på at bedømme den af førstnævnte kontraherende  

 parts udpegede luftfartsselskaber tilvejebragte kapacitet på de aftalte  

 ruter.
Sådanne data skal omfatte alle oplysninger, som er nødvendige for  

 beregning af den trafikmængde, der befordres af luftfartsselskaberne i den  

 aftalte trafik, samt sådan trafiks udgangspunkt og bestemmelsessted.
Artikel 11 Konsultationer Begge kontraherende parter kan når som helst anmode om konsultationer  

 vedrørende gennemføreelse, fortolkning, anvendelse eller ændring af denne  

 overenskomst eller vedrørende dens overholdelse.
Sådanne konsultationer, der  

 kan finde sted mellem luftfartsmyndighederne, skal indledes inden for et  

 tidsrum af tres (60) dage regnet fra den dato, på hvilken den anden  

 kontraherende part modtager anmodningen, medmindre de kontraherende parter  

 aftaler andet.
Artikel 12 Ændring Alle ændringer eller modifikationer af denne overenskomst, om hvilke de  

 kontraherende parter er blevet enige, skal træde i kraft, når de er bekræftet  

 ved udveksling af diplomatiske noter.
Artikel 13 Afgørelse af tvister 1. Såfremt der mellem de kontraherende parter opstår  

 nogen tvist angående fortolkningen eller anvendelsen af denne overenskomst,  

 skal de kontraherende parter først søge at bilægge den ved forhandling.
2. Dersom det ikke lykkes de kontraherende parter at  

 opnå en bilæggelse ved forhandling, kan de enes om at henvise tvisten til  

 afgørelse af er person eller institution; hvis de ikke enes herom, skal  

 tvisten efter anmodning fra en af de kontraherende parter henvises til  

 afgørelse ved en voldgiftsdomstol, bestående af tre voldgiftsmænd, hvoraf  

 hver af de kontraherende parter udpeger een, og den tredje vælges a de to  

 således udpegede.
Hver af de kontraherende parter skal udpege en  

 voldgiftsmand inden for et tidsrum af tres (60) dage fra datoen for den ene  

 kontraherende parts modtagelse ad diplomatisk vej af en anmodning fra den  

 anden part om tvistens afgørelse ved en sådan voldgiftsdomstol, og den tredje  

 voldgiftsmand skal udpeges inden for et yderligere tidsrum af tres (60) dage.  

 Hvis en af de kontraherende parter undlader at udpege en voldgiftsmand inden  

 for det angivne tidsrum, eller hvis den tredje voldgiftsmand ikke udpeges  

 inden for det angivne tidsrum, kan præsidenten for organisationen for  

 international civil luftfart's råd eller anmodning fra en af de kontraherende  

 parter udpege en voldgiftsmand eller flere voldgiftsmænd, alt efter behov.  

 Den tredje voldgiftsmand skal være statsborger i et andet land end Danmark,  

 Norge, Sverige eller Det forenede Kongerige og skal fungere som formand for  

 voldgiftsdomstolen.
 3. De kontraherende parter skal efterkomme enhver  

 kendelse afsagt i henhold til denne artikels stk. 2.
Artikel 14 Ophør Hver kontraherende part kan når som helst give den anden kontraherende  

 part meddelelse om sin beslutning om at bringe denne overenskomst til ophør;  

 en sådan opsigelse skal samtidig tilstilles organisationen for international  

 civil luftfart.
I så fald skal overenskomsten ophøre den første dag i april  

 eller den første dag i november, alt efter hvilken der indtræffer først efter  

 udløbet af tolv måneder regnet fra datoen for den anden kontraherende parts  

 modtagelse af opsigelsen, medmindre meddelelsen om opsigelse tilbagekaldes  

 efter aftale inden denne periodes udløb.
Såfremt den anden kontraherende part  

 undlader at anerkende modtagelsen, skal opsigelsen anses som modtaget fjorten  

 (14) dage efter, at meddelelsen er modtaget af organisationen for  

 international civil luftfart.
Artikel 15 Registrering Denne overenskomst og enhver ændring deri skal registreres hos  

 organisationen for international civil luftfart.
Artikel 16 Ikrafttræden Denne overenskomst skal træde i kraft på undertegnelsesdatoen.
 Til bekræftelse heraf har undertegnede, det er behørigt bemyndiget dertil  

 af deres respektive regeringer, underskrevet denne overenskomst.
 Udfærdiget i Oslo den 26. januar 1979 i to eksemplarer på engelsk.
For Kongeriget Danmarks regering Antje Jensen For Det forenede Kongerige Storbritannien og Nordirlands regering A.T Lamb TILLÆG Ruteliste Ruter, der skal beflyves af Det forenede  

 Kongeriges udpegede Afgangspladser En hvilken som helst plads eller hvilke som helst pladser i Det forenede  

 Kongerige og på Kanaløerne Bestemmelsessteder En hvilken som helst plads eller hvilke som helst pladser i Danmark Ruter, der skal beflyves af Danmarks  

 udpegede luftfartsselskab eller Afgangspladser En hvilken som helst plads eller hvilke som helst pladser i Danmark Bestemmelsessteder En hvilken som helst plads eller hvilke som helst pladser i Det forenede  

 Kongerige og på Kanaløerne Bemærkninger til rutelisten 1. Udvægelsen af pladser, som skal beflyves, skal ske  

 i overensstemmelse med kriterier, der aftales mellem de kontraherende parter.
 2. Et udpeget luftfartsselskab kan på den samme rute  

 kombinere et hvilket som helst antal pladser i kolonne a med højst to pladser  

 i kolonne b.
 3. Et luftfartsselskab udpeget af Det forenede  

 Kongerige kan kombinere trafik på ruter fastsat i denne ruteliste med ruter  

 mellem Det forenede Kongerige og Norge og/eller Sverige, men uden  

 trafikrettigheder mellem pladser i Danmark og pladser i Norge og Sverige.
 4. Et luftfartsselskab udpeget af Danmark kan  

 kombinere trafik på ruter fastsat i denne ruteliste med trafik på ruter til  

 Dublin og/eller Reykjavik, men uden trafikrettigheder mellem pladser i Det  

 forenede kongerige og Dublin og Reykjavik.
 5. Den kombination af trafik, der tillades ifølge  

 bemærkningerne 2, 3 og 4 ovenfor, skal være i overensstemmelse med ordninger,  

 der vil blive aftalt mellem de kontraherende parter.
AFTALEMEMORANDUM vedrørende rutetrafik Skandinavien/Det forenede Kongerige 1. Ved gennemførelsen af de mellem Danmarks, Norges og  

 Sveriges regeringer og Det forenede Kongerige Storbritannien og Nordirlands  

 regering i dag undertegnede luftfartsoverenskomster vil de pågældende landes  

 luftfartsmyndigheder iagttage følgende ordninger.
Udpegelse 2. Uanset bestemmelserne i luftfartsoverenskomsternes  

 artikel 3 vil der kun blive udpeget eet luftfartsselskab fra hver  

 kontraherende part til at drive trafik mellem et hvilket som helst par  

 pladser.
I denne forbindelse vil Heathrow og andre lufthavne i Stor-Londons  

 område, herunder Gatwick, Luton og Stansted blive betragtet som een plads.
I  

 tilfælde af, at en ny større lufthavn bliver anlagt med henblik på at betjene  

 London-området, vil situationen blive taget op til ny vurdering.
Ruter, som skal beflyves 3. Med henvisning til bemærkning til bemærkning 1 i de  

 rutelister, som er knyttet til luftfartsoverenskomsterne, kan de ruter, der  

 er nævnt i bilaget til dette memorandum, beflyves, tillige med enhver anden  

 rute, der senere føjes til listen i dette bilag i overensstemmelse med stk. 8  

 nedenfor.
Bestemmelserne i stk. 4 til 7 i dette memorandum finder anvendelse.
Ruter, som er anført i bilaget til dette memorandum 4. I tilfælde, hvor et luftfartsselskab fra hver side  

 beflyver et part af de i bilaget anførte pladser:
 5. I tilfælde, hvor et luftfartsselskab fra kun den  

 ene part beflyver et par af de i bilaget anførte pladser, vil den part, hvis  

 luftfartsselskab beflyver disse pladser, ikke rejse nogen indvending imod, at  

 et luftfartsselskab fra den anden part åbner en rute mellem de samme pladser,  

 og bestemmelserne i stk. 4 vil da finde anvendelse.
 6. I tilfælde, hvor endnu ingen af parternes  

 luftfartsselskaber udfører trafik mellem et par af de i bilaget anførte  

 pladser, vil ingen af parterne rejse nogen indvending imod, at et  

 luftfartsselskab fra den anden part åbner en rute mellem disse pladser eller,  

 så længe kun eet luftfartsselskab beflyver ruten, imod omfanget af den  

 indsatte kapacitet.
 7. Hvis et luftfartsselskab fra hver side planlægger  

 at påbegynde rutetrafik samtidigt mellem de samme pladser, og behovet synes  

 at være utilstrækkeligt til at gøre begge luftfartsselskabers ruter økonomisk  

 bæredygtige, vil luftfartsmyndighederne afgøre sagen ved konsultationer.
Ruter, der ikke er anført i bilaget til dette memorandum 8. Medmindre andet aftales, kan et luftfartsselskab  

 kun udføre trafik mellem et par pladser, der ikke er anført i bilaget, dersom  

 begge parters luftfartsmyndigheder finder, at:
Forslag om enhver sådan ny rute skal fremsendes til vedkommende  

 kontraherende parters luftfartsmyndigheder mindst 180 dage før den foreslåede  

 dato for påbegyndelse af trafikken på den pågældende rute.
Om nødvendigt  

 afholdes konsultationer.
Når enighed derom er opnået, betragtes sådanne ruter  

 som indeholdt i bilaget.
Fartplaner 9. Med henblik på at lette gennemførelsen af dette  

 aftalememorandum og for at sikre, at beflyvningen er i overensstemmelse med  

 bestemmelserne i luftfartsoverenskomsterne, skal de af de udpegede  

 luftfartsselskaber foreslåede fartplaner, omfattende de luftfartøjstyper, der  

 skal benyttes, og tidstabellerne, forelægges hver af parternes  

 luftfartsmyndigheder inden begyndelsen af hver trafikperiode og mindst 60  

 dage før den foreslåede dato for deres påbegyndelse.
Kombinerede ruter 10. Et luftfartsselskab kan forlænge en rute, der er  

 anført i bilaget til dette memorandum, til en hvilken som helst plads eller  

 hvilke som helst pladser inden for territoriet tilhørende den kontraherende  

 part, der har udpeget det, forudsat at ingen sådan plads beflyves som  

 mellemliggende plads mellem afgangs- og bestemmelsespladsen for den  

 pågældende rute som anført i bilaget til dette memorandum.
I tilfælde, hvor  

 en rute forlænges på denne måde, finder bestemmelserne i stk. 11 nedenfor  

 ikke anvendelse, og en sådan forlængelse vil ikke blive taget i betragtning  

 for så vidt angår stk. 2 i dette memorandum.
 11. Uanset bemærkningerne 2. 3 og 4 til de rutelister,  

 der knyttet til luftfartsoverenskomsterne, kan en kontraherende part, hvis  

 denne finder, at en kombination af ruter på urimelig måde vil skade  

 opretholdelsen af effektivt udført trafik på de samme eller nærliggende ruter  

 på et rimeligt lønnede grundlag, anmode om konsultationer med det formål at  

 opnå en gensidigt tilfredsstillende løsning.
 12. Bestemmelserne i bemærkningerne 3 og 4 til de  

 rutelister, der er knyttet til luftfartsoverenskomsterne, kan højst benyttes  

 til i alt tre kombinerede ruter fra hver side på noget givet tidspunkt.
 13. For så vidt angår stk. 12 ovenfor:
Gyldighedsperiode 14. Dette memorandum vil forblive i kraft, så længe  

 luftfartsoverenskomsterne er i kraft.
Ændring 15. Ændringer i dette memorandum kan foretages efter  

 konsultationer mellem de kontraherende parter og vil træde i kraft når de er  

 bekræftet skriftligt.
 Undertegnet i Oslo den 26. januar 1979.
For Danmarks regering Antje Jensen For Norges regering Knut Frydenlund For Sveriges regering Finn Børjesson For Det forenede Kongerige Storbritannien og Nordirlands regering A.T.
Lamb BILAG til aftalememorandum A.
Ruter mellem Danmark og Det forenede Kongerige KONGELIG DANSK AMBASSADE OSLO Den 26. januar 1979.
Deres Excellence, Under henvisning til den i dag undertegnede luftfartsoverenskomst mellem  

 Kongeriget Danmarks regering og Det forenede Kongerige Storbritannien og  

 Nordirlands regering har jeg den ære at meddele Dem, at den danske regering i  

 overensstemmelse med overenskomstens artikel 3 udpeger Det Danske  

 Luftfartselskab a/s (DDL) til at beflyve de ruter, der er angivet i det til  

 overenskomsten knyttede tillæg.
I denne forbindelse har jeg den ære på min regerings vegne at bekræfte følgende aftale:
1. Uanset bestemmelserne i overenskomstens artikel 4  

 kan Det Danske Luftfartselskab A/S (DDL), der samarbejder med Det Norske  

 Luftfartselskap A/S (DNL) og AB Aerotransport (ABA) under betegnelsen  

 Scandinavian Airlines System (SAS), udføre lufttrafik i henhold til  

 overenskomsten med luftfartøjer, besætninger og udstyr tilhørende det ene af  

 de to andre luftfartsselskaber eller dem begge.
Så længe lufttrafik udføres  

 under betegnelsen SAS; kan denne ikke drives af DDL som et individuelt  

 selskab.
 2. I det omfang Det Danske Luftfartselskab A/S (DDL)  

 benytter luftfartøjer, besætninger og udstyr tilhørende andre  

 luftfartsselskaber, der er deltager e i Scandinavian Airlines System (SAS),  

 vil overenskomstens bestemmelser finde anvendelse på sådanne luftfartøjer,  

 besætninger og udstyr på samme måde, som hvis de var luftfartøjer,  

 besætninger og udstyr tilhørende Det Danske Luftfartselskab A/S (DDL), og de  

 kompetente danske myndigheder og Det Danske Luftfartselskab A/S (DDL) påtager  

 sig det fulde ansvar herfor i henhold til overenskomsten.
 Hvis Det forenede Kongeriges regering tilslutter sig disse ordninger, har  

 jeg den ære at foreslå, at dette brev og Deres Excellence svar af samme  

 indhold betragtes som en bekræftelse af vore to regeringers aftale om dette  

 forhold.
jeg benytter denne lejlighed til over for Dem at forny forsikringerne om min mest udmærkede Antje Jensen Hans Excellence Ambassadør Albert Thomas Lamb, Den britiske Ambassade, Oslo.
DEN BRITISKE AMBASSADE OSLO Den 26. januar 1979.
Fru charge d'affaires, Jeg har den ære at anerkende modtagelsen af Deres brev af dags dato, som  

 har følgende ordlyd:
(her følger teksten til foranstående brev) Jeg har den ære at meddele Dem, at den i Deres brev anførte aftale kan  

 accepteres af Det forenede Kongerige Storbritannien og Nordirlands regering,  

 og at Det forenede Kongeriges regering er enig i, at Deres brev og mit brev  

 skal betragtes som en bekræftelse af vore to regeringers aftale om dette  

 forhold.
 Jet benytter denne lejlighed til over for Dem at forny forsikringerne om  

 min mest udmærkede højagtelse.
A.T.
Lamb Fru Antje Jensen, Charge d'affaires a.i., Den kongelige danske Ambassade, Oslo.
 Overenskomsten træder i stedet for den dansk-britiske  

 luftfartsoverenskomst af 23. juni 1952, jfr. udenrigsministeriets  

 bekendtgørelse nr. 36 af 31. juli 1952, Lovtidende C:
