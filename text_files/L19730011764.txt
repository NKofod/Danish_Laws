 Ved kgl. resolution af 24. maj 1972 har Danmark ratificeret den på den 11.  

 internationale privatretlige konference i Haag vedtagne konvention af 18.  

 marts 1970 om bevisoptagelse i udlandet i sager om civile eller kommercielle  

 spørgsmål.
 Konventionen har følgende ordlyd:
KONVENTION om bevisoptagelse i udlandet i sager om civile eller kommercielle  

 spørgsmål De stater, der har undertegnet denne konvention, ønsker at lette  

 oversendelsen og udførelsen af retsanmodninger og at fremme den gensidige  

 tilpasning af de forskellige fremgangsmåder, som de bruger til dette formål, ønsker at forbedre det gensidige retslige samarbejde i sager om civile  

 eller kommercielle spørgsmål, har besluttet at indgå en konvention herom og er blevet enige om følgende  

 bestemmelser:
Retsanmodninger Artikel 1 I sager om civile eller kommercielle spørgsmål kan en retslig myndighed i  

 en kontraherende stat i overensstemmelse med bestemmelserne i denne stats  

 lovgivning og ved hjælp af en retsanmodning anmode den kompetente myndighed i  

 en anden kontraherende stat om at optage bevis eller foretage andre  

 retshandlinger.
 En retsanmodning må ikke anvendes for at opnå bevis, som ikke er bestemt  

 til brug i en påbegyndt eller påtænkt retssag.
 Udtrykket "andre retshandlinger" omfatter hverken forkyndelse af  

 retslige dokumenter eller anvendelsen af foreløbige retsmidler eller  

 foranstaltninger til fuldbyrdelse.
Artikel 2 Hver kontraherende stat udpeger cn central myndighed, som påtager sig at  

 modtage retsanmodninger fra en retslig myndighed i en anden kontraherende  

 stat og at videregive dem til den myndighed, der er kompetent til at udføre  

 dem.
Hver stat organiserer den centrale myndighed i overensstemmelse med  

 statens egen lovgivning.
 Retsanmodninger sendes til den centrale myndighed i den stat, hvor de skal  

 udføres, uden mellemkomst af nogen anden myndighed fra denne stat.
Artikel 3 Retsanmodningen skal angive:
 Hvor der er anledning hertil, skal retsanmodningen bl. a. angive:
 Hvis der er anledning hertil, angiver retsanmodningen endvidere de  

 oplysninger, der er nødvendige for anvendelsen af artikel 11.
 Der kan ikke kræves legalisation eller anden lignende formalitet.
Artikel 4 Retsanmodningen skal være affattet i den myndigheds sprog, som anmodes om  

 at udføre den, eller være ledsaget af en oversættelse til dette sprog.
 En kontraherende stat skal dog modtage en retsanmodning affattet på enten  

 engelsk eller fransk eller en oversættelse til et af disse sprog, medmindre  

 den har taget forbehold herimod efter artikel 33.
En kontraherende stat, som har mere end et officielt sprog og som følge af  

 sin interne ret ikke kan modtage retsanmodninger på et af disse sprog for  

 hele sit territorium, skal ved en erklæring angive det sprog, hvori  

 retsanmodningen eller dens oversættelse skal være affattet med henblik på  

 udførelse i bestemte dele af dens territorium.
Hvis denne erklæring uden  

 rimelig grund tilsidesættes, skal den stat, hvorfra retsanmodningen hidrører,  

 bære omkostningerne ved oversættelse til det krævede sprog.
 En kontraherende stat kan ved erklæring angive det sprog eller de sprog ud  

 over de, der er angivet i de foregående stykker, hvori en retsanmodning kan  

 sendes til dens centrale myndighed.
 Enhver oversættelse, der ledsager en retsanmodning, skal være bekræftet af  

 en diplomatisk eller konsulær repræsentant, en edsvoren translatør eller en  

 hvilken som helst anden person, der er godkendt hertil i en af de to stater.
Artikel 5 Hvis den centrale myndighed finder, at anmodningen ikke er i  

 overensstemmelse med konventionens bestemmelser, meddeler den øjeblikkeligt  

 dette til den myndighed i oprindelsesstaten, som fremsendte anmodningen, idet  

 den angiver sine indvendinger mod retsanmodningen.
Artikel 6 Hvis den myndighed, hvortil en retsanmodning er blevet fremsendt, ikke er  

 kompetent til at udføre den, sender den uden ophold anmodningen videre til  

 den myndighed i samme stat, som er kompetent til at udføre anmodningen efter  

 bestemmelserne i statens egen lov.
Artikel 7 Den myndighed, der har fremsat anmodningen, skal, hvis den ønsker det,  

 have meddelelse om tid og sted for den udbedte retshandling, således at  

 vedkommende parter og deres rettergangsfuldmægtige, hvis sådanne findes, kan  

 være til stede.
Meddelelsen sendes direkte til de nævnte parter eller deres  

 rettergangsfuldmægtige, når oprindelsesstatens myndighed har bedt herom.
Artikel 8 En kontraherende stat kan erklære, at retsmedlemmer fra den anmodende  

 myndighed i en anden kontraherende stat kan være til stede ved udførelsen af  

 retsanmodninger.
Der kan kræves en forudgående tilladelse fra den kompetente  

 myndighed, som udpeges af den erklærende stat.
Artikel 9 Den retslige myndighed, som udfører en retsanmodning, anvender sin egen  

 lovgivning med hensyn til de former, der skal iagttages.
 Dog skal en anmodning fra den anmodende myndighed om, at der iagttages en  

 særlig form, efterkommes, medmindre denne form er uforenelig med den interne  

 lovgivning i den stat, hvor anmodningen udføres, eller ikke kan anvendes  

 enten på grund af de retlige sædvaner i denne stat eller på grund af  

 praktiske vanskeligheder.
 En retsanmodning skal udføres snarest muligt.
Artikel 10 Under udførelsen af en retsanmodning skal den udførende myndighed anvende  

 passende tvangsmidler i de samme tilfælde og i den samme udstrækning, som er  

 fastsat i dens interne lovgivning for udførelse af anmodninger fra dens eget  

 lands myndigheder eller af anmodninger fremsat af parterne i interne  

 retssager.
Artikel 11 Under udførelsen af en retsanmodning kan den person, som anmodningen  

 vedrører, nægte at afgive beviset, hvis han er omfattet af en  

 vidnefritagelses- eller vidneudelukkelsesgrund efter:
 En kontraherende stat kan erklære, at den desuden vil iagttage  

 vidnefritagelses- og vidneudelukkelsesgrunde, der findes i lovgivningen i  

 andre stater end oprindelsesstaten og udførelsesstaten, i det omfang, der  

 angives i erklæringen.
Artikel 12 Udførelsen af en retsanmodning kan kun afslås i det omfang:
 Udførelsen kan ikke nægtes, blot fordi sagens genstand ifølge den interne  

 lovgivning i den stat, hvor anmodningen skal udføres, udelukkende henhører  

 under denne stats domstole, eller dens interne ret ikke ville tillade det  

 rettergangsskridt, som ligger til grund for anmodningen.
Artikel 13 De dokumenter, der godtgør, at retsanmodningen er udført, sendes af den  

 myndighed, der har udført den, til den anmodende myndighed ad samme vej, som  

 denne myndighed anvendte ved fremsendelsen.
 Hvis retsanmodningen ikke udføres helt eller delvis, skal den anmodende  

 myndighed øjeblikkelig have meddelelse herom ad samme vej og med angivelse af  

 grunden.
Artikel 14 Udførelsen af retsanmodningen kan ikke give anledning til refusion af  

 gebyrer eller omkostninger af nogen art.
 Dog har den stat, hvori anmodningen er udført, ret til at kræve, at den  

 stat, hvorfra anmodningen hidrører, refunderer godtgørelser, der er betalt  

 til sagkyndige vidner og tolke, samt omkostninger, der er foranlediget af  

 anvendelsen af en særlig form, som oprindelsesstaten efter artikel 9, stk. 2  

 har anmodet om.
Den udførende myndighed, hvis lovgivning overlader til parterne at  

 fremskaffe beviserne, og som ikke er i stand til selv at udføre  

 retsanmodningen, kan efter at have opnået tilladelse hertil fra den anmodende  

 myndighed udpege en passende person til at udføre anmodningen.
Når den  

 udførende myndighed anmoder om tilladelse hertil, skal den angive det  

 omtrentlige beløb for de omkostninger, som denne fremgangsmåde vil medføre.  

 Hvis den anmodende myndighed giver sin tilladelse, skal den refundere disse  

 omkostninger.
Gives tilladelsen ikke, hæfter den anmodende myndighed ikke for  

 omkostningerne.
Bevisoptagelse ved diplomatiske eller  

 konsulære repræsentanter og Artikel 15 I sager om civile eller kommercielle spørgsmål kan en diplomatisk eller  

 konsulær repræsentant fra en kontraherende stat på en anden kontraherende  

 stats territorium og inden for det område, hvor han udøver sine funktioner,  

 uden anvendelse af tvang optage beviser fra statsborgere i en stat, som han  

 repræsenterer, til brug for retssager, som verserer for en domstol i en stat,  

 som han repræsenterer.
 En kontraherende stat kan erklære, at bevis kun må optages af en  

 diplomatisk eller konsulær repræsentant, hvis der gives tilladelse hertil  

 efter ansøgning, som indgives af ham eller på hans vegne til den kompetente  

 myndighed, der udpeges af den erklærende stat.
Artikel 16 En diplomatisk eller konsulær repræsentant fra en kontraherende stat kan  

 på en anden kontraherende stats territorium og inden for det område, hvor han  

 udøver sine funktioner, uden anvendelse af tvang også optage beviser fra  

 statsborgere i den stat, hvor han udøver sine funktioner, eller i en tredje  

 stat til brug for en retssag, der verserer for en domstol i den stat, som han  

 repræsenterer, hvis:
 En kontraherende stat kan erklære, at bevisoptagelse efter denne artikel  

 kan finde sted uden statens forudgående tilladelse.
Artikel 17 I sager om civile eller kommercielle spørgsmål kan enhver person, der  

 lovligt er udpeget som »commissioner« i dette øjemed, uden  

 anvendelse af tvang optage beviser på en kontraherende stats territorium til  

 brug for en retssag. der verserer for en domstol i en anden kontraherende  

 stat, hvis:
 En kontraherende stat kan erklære, at bevisoptagelse efter denne artikel  

 kan finde sted uden statens forudgående tilladelse.
Artikel 18 En kontraherende stat kan erklære, at en diplomatisk eller konsulær  

 repræsentant eller en ,commissioner', der efter artiklerne 15, 16 eller 17  

 har adgang til at optage beviser, kan henvende sig til den kompetente  

 myndighed, der er udpeget af den erklærende stat, for at opnå passende  

 bistand til at optage beviset ved tvang.
Erklæringen kan indeholde sådanne  

 betingelser, som den erklærende stat finder det rimeligt at fastsætte.
 Hvis myndigheden imødekommer anmodningen, skal den anvende ethvert  

 tvangsmiddel, som er passende og er fastsat i dens interne lovgivning til  

 brug i interne retssager.
Artikel 19 Den kompetente myndighed kan, når den giver tilladelse som nævnt i  

 artiklerne 15, 16 eller 17, eller når den imødekommer den anmodning, der er  

 nævnt i artikel 18, fastsætte sådanne betingelser, som den finder rimelige,  

 herunder bl. a. med hensyn til tid og sted for bevisoptagelsen.
Den kan  

 ligeledes bestemme, at den skal have meddelelse om tid og sted for  

 bevisoptagelsen rimelig tid i forvejen; i så fald kan en repræsentant for  

 myndigheden være til stede ved bevisoptagelsen.
Artikel 20 De personer, der berøres af en bevisoptagelse efter dette kapitel, kan  

 lade sig bistå af en rettergangsfuldmægtig.
Artikel 21 Når en diplomatisk eller konsulær repræsentant eller en ,commissioner' har  

 adgang til at optage beviser efter artiklerne 15, 16 eller 17:
Artikel 22 Det forhold, at en bevisoptagelse ikke har kunnet foretages efter  

 bestemmelserne i dette kapitel, fordi den pågældende person har nægtet at  

 medvirke, forhindrer ikke, at der senere fremsættes retsanmodning om  

 bevisoptagelsen efter kapitel I.
Almindelige bestemmelser Artikel 23 En kontraherende stat kan ved undertegnelsen, ratifikationen eller  

 tiltrædelsen erklære, at den ikke vil udføre retsanmodninger, der har til  

 formål at opnå den form for bevisoptagelse, som i landene inden for ,Common  

 Lawområdet' er kendt under navnet ,Pre-trial discovery of documents'.
Artikel 24 En kontraherende stat kan udpege andre myndigheder ud over den centrale  

 myndighed og skal i så fald fastsætte rækkevidden af deres kompetence.  

 Retsanmodninger kan dog altid sendes til den centrale myndighed.
 Forbundsstater har adgang til at udpege mere end een central myndighed.
Artikel 25 En kontraherende stat, som har mere end eet retssystem, kan udpege  

 myndighederne i et af disse systemer som enekompetente til at udføre  

 retsanmodninger efter konventionen.
Artikel 26 En kontraherende stat kan, hvis forfatningsmæssige grunde gør det  

 påkrævet, opfordre oprindelsesstaten til at refundere gebyrer og  

 omkostninger, der står i forbindelse med udførelsen af retsanmodninger, og  

 som hidrører fra forkyndelsen af tilsigelsen til at møde, fra godtgørelser  

 til den person, som herefter har givet møde og fra udformningen af udskriften  

 vedrørende bevisoptagelsen.
 Har en stat afgivet en opfordring efter foranstående stykke, kan enhver  

 anden kontraherende stat forlange refusion af tilsvarende gebyrer og  

 omkostninger fra den pågældende stat.
Artikel 27 Bestemmelserne i konventionen er ikke til hinder for, at en kontraherende  

 stat:
Artikel 28 Konventionen er ikke til hinder for, at kontraherende stater enes om at  

 fravige:
Artikel 29 Konventionen træder i forholdet mellem de stater, der har ratificeret den  

 i stedet for artiklerne 8-16 i konventionerne angående civilprocessen,  

 undertegnet i Haag den 17. juli 1905 og den 1. marts 1954, i den udstrækning  

 staterne har tilsluttet sig disse konventioner.
Artikel 30 Konventionen indvirker ikke på anvendelsen af artikel 23 i konventionen  

 fra 1905 eller af artikel 24 i konventionen fra 1954.
Artikel 31 Tillægsaftaler til konventionerne af 1905 og 1954, som de kontraherende  

 stater har indgået, anses for anvendelige også på denne konvention, medmindre  

 de pågældende stater har aftalt andet.
Artikel 32 Bortset fra bestemmelserne i artiklerne 29 og 31 griber konventionen ikke  

 ind i andre konventioner, som de kontraherende stater har tilsluttet sig  

 eller vil tilslutte sig, og som indeholder bestemmelser om forhold, der er  

 omfattet af denne konvention.
Artikel 33 En stat kan på tidspunktet for undertegnelse, ratifikation eller  

 tiltrædelse, helt eller delvis udelukke anvendelsen af bestemmelserne i  

 artikel 4, stk. 2, og i kapitel II.
Intet andet forbehold er tilladt.
 En kontraherende stat kan til enhver tid trække et forbehold, som den har  

 taget, tilbage; forbeholdet ophører at have virkning den tresindstyvende dag  

 efter meddelelsen om tilbagetrækningen.
 Når en stat har taget et forbehold, kan enhver anden stat, som berøres af  

 forbeholdet, anvende den samme regel over for den stat, som har taget  

 forbeholdet.
Artikel 34 En stat kan til enhver tid tilbagetrække eller ændre en erklæring.
Artikel 35 En kontraherende stat skal enten ved deponeringen af sit ratifikations-  

 eller tiltrædelsesinstrument eller senere oplyse det nederlandske  

 udenrigsministerium om udpegelsen af de myndigheder, der er nævnt i  

 artiklerne 2, 8, 24 og 25.
 En kontraherende stat skal ligeledes i påkommende tilfælde oplyse  

 ministeriet om:
Artikel 36 De vanskeligheder, som måtte opstå mellem de kontraherende stater i  

 forbindelse med anvendelsen af konventionen, skal løses ad diplomatisk vej.
Artikel 37 Konventionen er åben for undertegnelse af de stater, som var repræsenteret  

 på Den international-privatretlige Haagerkonferences 11. samling.
 Den skal ratificeres, og ratifikationsinstrumenterne skal deponeres i det  

 nederlandske udenrigsministerium.
Artikel 38 Konventionen træder i kraft den tresindstyvende dag, efter at det tredje  

 ratifikationsinstrument er deponeret som fastsat i artikel 37, stk. 2.
 For hver underskrivende stat, som ratificerer konventionen senere, træder  

 den i kraft den tresindstyvende dag efter deponeringen af denne stats  

 ratifikationsinstrument.
Artikel 39 Enhver, stat, som ikke har været repræsenteret på Den international-  

 privatretlige Haagerkonferences 11. samling, men som er medlem af denne  

 konference, eller af De forenede Nationer, eller af et af denne organisations  

 hovedorganer, eller som har tiltrådt Den internationale Domstols statut, kan  

 tiltræde denne konvention, efter at den er trådt i kraft i henhold til  

 artikel 38, stk. 1.
 Tiltrædelsesinstrumentet skal deponeres i det nederlandske  

 udenrigsministerium.
 Konventionen træder i kraft for en tiltrædende stat den tresindstyvende  

 dag, efter deponeringen af tiltrædelsesinstrumentet.
Tiltrædelsen har kun retsvirkning i forholdet mellem den tiltrædende stat,  

 og de kontraherende stater, som har afgivet erklæring om at acceptere  

 tiltrædelsen.
Erklæringen deponeres i det nederlandske udenrigsministerium;  

 dette sender ad diplomatisk vej en bekræftet genpart af erklæringen til hver  

 af de kontraherende stater.
 Konventionen træder i kraft mellem den stat, som tiltræder, og den stat,  

 som har afgivet erklæring om at acceptere tiltrædelsen, den tresindstyvende  

 dag efter, at erklæringen om accept er deponeret.
Artikel 40 Enhver stat kan i forbindelse med undertegnelsen, ratifikationen eller  

 tiltrædelsen erklære, at konventionen desuden skal udvides til alle de  

 territorier, hvis internationale anliggender den varetager, eller til et  

 eller flere af dem.
En sådan erklæring har virkning fra konventionens  

 ikrafttræden i forhold til vedkommende stat.
 Efter dette tidspunkt skal sådanne udvidelser meddeles det nederlandske  

 udenrigsministerium.
 Konventionen træder i kraft for de territorier, som omfattes af udvidelsen  

 i en sådan tilføjelse, den tresindstyvende dag efter den underretning, der er  

 nævnt i foregående stykke.
Artikel 41 Konventionen gælder fem år fra den dag, den træder i kraft efter artikel  

 38, stk. 1 også for stater, som har ratificeret eller tiltrådt den senere.
 Konventionen fornys stiltiende for fem år ad gangen, medmindre den  

 opsiges.
 Opsigelse skal mindst seks måneder før udløbet af femårsperioden meddeles  

 det nederlandske udenrigsministerium.
 Den kan begrænses til enkelte af de territorier, som konventionen  

 omfatter.
 Opsigelsen har kun virkning for den stat, som har afgivet den.  

 Konventionen forbliver i kraft for de øvrige kontraherende stater.
Artikel 42 Det nederlandske udenrigsministerium skal give underretning om følgende  

 til de stater, der er nævnt i artikel 37, og til de stater, som har tiltrådt  

 konventionen efter artikel 39:
 TIL BEKRÆFTELSE HERAF har undertegnede, der er behørigt bemyndigede  

 dertil, undertegnet denne konvention.
 UDFÆRDIGET i Haag den 18. marts 1970 på engelsk og fransk, idet begge  

 tekster har samme gyldighed, i eet eksemplar, som deponeres i den  

 nederlandske regerings arkiver, og hvoraf en bekræftet genpart ad diplomatisk  

 vej tilsendes hver af de stater, som var repræsenteret på Den  

 international-privatretlige Haagerkonferences 11. samling.
For Amerikas forenede Stater Philip W.
Amram 27. juli 1970 For Den forenede arabiske Republik For Belgien For Canada For Danmark Under forbehold af ratifikation Sigurd Christensen 18. april 1972 For Finland For Frankrig For Grækenland For Irland For Israel For Italien For Japan For Jugoslavien For Luxembourg For Nederlandene For Norge G.
Rogstad For Portugal Constantino Ribeiro Vaz For Spanien For Det forenede Kongerige Storbritannien og Nordirland Edward Tomkins For Sverige For Schweiz For Tjekkoslovakiet For Tyrkiet For Forbundsrepublikken Tyskland Under forbehold af ratifikation Hans Arnold For Østrig Danmarks ratifikationsinstrument deponeredes den 20. juni 1972 i det  

 nederlandske udenrigsministerium, og konventionen trådte i medfør af artikel  

 38, stk. 1 i kraft den 7. oktober 1972.
 Foruden af Danmark er konventionen blevet ratificeret af Amerikas forenede  

 Stater og Norge.
 Der er taget forbehold og afgivet erklæringer som følger:
 Danmark.
Forbehold jfr. artikel 33 ad artikel 4 Der tages forbehold over for modtagelsen af retsanmodninger på fransk.
ad artikel 17 Der tages forbehold over for optagelse af bevis ved ,commissioners' .
Erklæringer jfr. artikel 35 ad artikel 2 Justitsministeriet er udpeget som central myndighed.
ad artikel 4 Retsanmodninger modtages på norsk og svensk; Danmark påtager sig ikke  

 nogen forpligtelse til at tilbagesende de optagne beviser på andet sprog end  

 dansk.
ad artikel 8 Retsmedlemmer fra den anmodende myndighed i en anden kontraherende stat  

 kan efter forudgående tilladelse fra vedkommende danske ret være tilstede ved  

 udførelsen af retsanmodningen.
ad artikel 15 Bevis må kun optages af en diplomatisk eller konsulær repræsentant efter  

 tilladelse fra Justitsministeriet.
ad artikel 16 Tilladelse til optagelse af bevis meddeles af justitsministeriet.
ad artikel 23 Retsanmodninger med det formål at opnå ,Pre-trial discovery of documents'  

 kan ikke udføres i Danmark.
ad artikel 27. a Retsanmodninger kan som hidtil sendes gennem udenlandske konsuler i  

 Danmark direkte til vedkommende danske ret.
 Amerikas forenede Stater.
Erklæringer og forbehold jfr. artiklerne 33 og 35 ad artikel 2 The United States Department of Justice, Washington, DC 20530, er udpeget  

 som central myndighed.
ad artikel 4, stk. 2 Amerikas forenede Stater vil acceptere modtagelsen af retsanmodninger på  

 eller oversat til fransk.
Det understreges, at da sådanne dokumenter skal  

 oversættes til engelsk, vil behandlingen i den centrale myndighed tage  

 længere tid end en tilsvarende retsanmodning på engelsk.
ad artikel 4, stk. 3 Amerikas forenede Stater vil acceptere modtagelsen af retsanmodninger på  

 spansk, for så vidt disse skal eksekveres i ,the commonwealth of Puerto  

 Rico'.
ad artikel 8 Retsmedlemmer fra den anmodende myndighed i en anden kontraherende stat  

 kan efter forudgående tilladelse fra justitsministeriet være til stede ved  

 udførelsen af retsanmodningen.
ad artiklerne 16 og 17 Bevis i henhold til disse artikler kan optages uden den ovennævnte  

 tilladelse.
ad artikel 18 En diplomatisk eller konsulær repræsentant eller en kommissionær  

 autoriseret til at optage bevis i henhold til artiklerne 15, 16 og 17 kan  

 anmode om fornøden assistance til med magt at gennemtvinge bevisoptagelsen.  

 Den i artikel 18 kompetente myndighed er underretten på det sted, hvor  

 vedkommende bor eller opholder sig.
Denne ret kan beordre vedkommende til at  

 afgive vidneudsagn eller erklæring og til at fremskaffe dokumenter eller  

 genstande til brug for den ret, ved hvilken sagen verserer, eller anden ret.  

 Denne ordre kan gå ud på, at vidneudsagnet eller erklæringen og  

 fremskaffelsen af dokumentet eller genstanden kan finde sted for en af retten  

 udpeget repræsentant.
ad artikel 40 stk 2 Konventionen omfatter også Guam, Puerto Rico og Jomfruøerne.
 Konventionen træder i kraft for Guam, Puerto Rico og Jomfruøerne den 10.  

 april 1973.
 Norge.
Forbehold jfr. artikel 33 ad artikel 4 stk. 2 Der tages forbehold over for modtagelsen af retsanmodninger på fransk.
 Erklæringer jfr. artikel 35.
ad artikel 2 Justitsministeriet er udpeget som central myndighed med hensyn til  

 artiklerne 15, 16, og 17.
ad artikel 4, stk. 3 Retsanmodninger kan sendes på dansk og svensk til den centrale myndighed.
 Ved at godkende retsanmodninger på noget andet sprog end norsk påtager  

 Norge sig ikke at tilbagesende de optagne beviser på dette andet sprog.
ad artikel 15 Bevis må kun optages af en diplomatisk eller konsulær repræsentation efter  

 forudgående tilladelse.
ad artikel 23 Retsanmodninger med det formål at opnå ,Pre-trial discovery of documents'  

 kan ikke udføres i Norge.
 Udenrigsministeriet, den 7. december  

 1973.
K.
B.
Andersen.
