Fiksering af rente - Fiksering af rente ved rentefri udlån m.m. fra  

 selskabets hovedaktionærer til selskabet, samt fradrag for renteudgift Ligningsrådet blev anmodet om bindende  

 forhåndsbesked om følgende:
1. Medfører selve ydelsen af lån på de  

 beskrevne vilkår til A Holding A-S ("selskabet") fra dets  

 aktionærer beskatning af noget beløb hos selskabet eller dets  

 aktionærer? 2. Dersom selskabet enten ikke udlodder udbytte, og  

 lånene dermed ikke forrentes, eller udlodder udbytte med en procentsats  

 under mindsterenten, således at forrentningen af lånene bliver  

 lavere end mindsterenten, vil aktionæren da blive beskattet af en  

 fiktiv indkomst eller rente, og vil selskabet have fradragsret for den  

 tilsvarende fiktive udgift? 3. Vil den fiktive indkomst/udgift i givet fald blive  

 ansat til mindsterenten på lånets stiftelsestidspunkt eller til  

 diskontoen på dette tidspunkt + 4 pct., eller hvis der sker en lavere  

 forrentning, da til forskellen mellem den faktiske rente og en af de  

 foreslåede rentesatser? 4. Medfører hel eller delvis tilbagebetaling af  

 lånene eller hel eller delvis konvertering af lånene til  

 aktiekapital til parikurs, at aktionærerne eller selskabet beskattes af  

 eller har fradrag for noget beløb i form af kursgevinster eller  

 kurstab? Ægtefællerne A samt deres 4 børn havde  

 den 21/5 1990 stiftet selskabet A Holding A/S.
 Selskabet var stiftet med en aktiekapital på 25 mio.  

 kr., der var fordelt således mellem aktionærerne:
1. A I   nom. 4.750.000 kr.
A-aktier 2. A II  nom.   250.000 kr.
A-aktier 3. B I   nom. 5.000.000 kr.
B-aktier 4. B II  nom. 5.000.000 kr.
B-aktier 5. B III nom. 5.000.000 kr.
B-aktier 6. B IV  nom. 5.000.000 kr.
B-aktier Ifølge vedtægterne havde selskabet  

 følgende formål:
"Selskabets formål var at drive handel og  

 industri, samt at foretage kapitalanbringelse i andre selskaber, herunder at  

 være komplementar i kommanditselskaber." Om stemmeretten gjaldt følgende:
"Hvert A-aktiebeløb på 1.000 kr. gav ti  

 stemmer, og hvert B-aktiebeløb på 1.000 kr. gav en  

 stemme." Vedtægterne indeholdt endvidere følgende  

 bestemmelse om forkøbsret til B-aktierne:
"B-aktier kunne ikke overdrages hverken ved salg,  

 arv, gave, ægtefællebodeling eller på nogen som helst anden  

 måde, uden først gennem bestyrelsen at være tilbudt de  

 øvrige aktionærer, der havde forkøbsret i forhold til  

 deres aktiebesiddelse." I en aktionæroverenskomst af 21/5 1990 var bestemt  

 følgende:
"Kapitalgrundlaget for at etablere A Holding A/S var  

 salget af de parterne tilhørende aktier i A/S A.
Med henblik på  

 at holde en del af familieformuen samlet i et af parterne i fællesskab  

 etableret aktieselskab med et betydeligt kapitalgrundlag besluttede parterne  

 at etablere A Holding A/S og dertil hørende selskaber med en samlet  

 kapital på 100 mio. kr., som foreløbig var besluttet disponeret  

 på følgende måde:
 A. 25 mio. kr. indskydes som ansvarlig aktiekapital i A  

 Holding A/S.
 B. 70 mio. kr. indskydes som anfordringstilgodehavende i A  

 Holding A/S.
 C. 5 mio. kr. indskydes som kommanditanparter i A K/S.
 Baggrunden for, at de allokerede 95 mio. kr. til A Holding  

 A/S var opdelt i aktiekapital 25 mio. kr. og anfordringslån til  

 selskabet 70 mio. kr., var ønsket om at bibeholde den fornødne  

 frihedsgrad, indtil der nærmere var truffet beslutning om de  

 aktiviteter, som parterne i fællesskab ønskede at drive,  

 herunder hvor stort egenkapitalgrundlaget herfor skulle være.
 Anfordringstilgodehavendet, som for A I og A II androg  

 henholdsvis 13.300.000 kr. og 700.000 kr., og som for hver af de  

 øvrige parter androg 14 mio. kr., blev forrentet med samme  

 procentsats, som der måtte blive truffet beslutning om at udlodde som  

 udbytte i A Holding A/S og skulle udbetales samtidig hermed.
 Hver af parterne var berettiget til helt eller delvist at  

 kræve sit anfordringstilgodehavende udbetalt fra selskabet eller at  

 kræve dette konverteret til aktiekapital til parikurs.
 Parterne B I - B IV erkendte, at deres kapitalandel af  

 ovennævnte 100 mio. kr. var baseret på tidligere  

 gavedispositioner fra deres forældre, A I og A II, og at de derfor  

 så længe A I levede, loyalt ville respektere de ønsker  

 eller beslutninger, som han udtrykte med hensyn til A Holding A/S og dertil  

 knyttede selskaber m.v.
 Nærværende overenskomst var gældende  

 indtil videre, men agtedes optaget til revision hvert år i forbindelse  

 med den ordinære generalforsamling i A Holding A/S og skulle af  

 parterne søges ændret og holdt ajour, således at den til  

 stadighed var i overensstemmelse med de ønsker, som A I gav udtryk  

 for.
 De stillede spørgsmål vedrørte de  

 forannævnte lån.
Lånene skulle som nævnt tilbagebetales  

 på anfordring.
Det var tanken, at der hvert år skulle  

 tilbagebetales hver af aktionærerne et beløb, svarende til de  

 formueskatter den pågældende skulle betale.
Tilbagebetaling var dog i det hele underlagt A I's  

 afgørelse, idet hvert af børnene havde afgivet en uigenkaldelig  

 fuldmagt til A I, der herefter var bemyndiget til at træffe  

 beslutninger vedrørende aktier og lån, herunder tilbagebetaling  

 af lånene.
Det kunne således forekomme, at selskabet, i år  

 hvor der ikke blev udloddet udbytte, ikke betalte renter af  

 aktionærernes tilgodehavende.
Ad spørgsmål 1, 2 og 3 I Østre Landsrets dom af 11/6 1985, TfS 1985, 439,  

 A/S Pan-Pen , statuerede landsretten, at aftalt rentefrihed af lån  

 mellem 2 søsterselskaber skulle anses for en unormal  

 forretningsdisposition, som kunne tilsidesættes i henhold til  

 statsskattelovens § 4 e.
Beskatning af det långivende selskab af en  

 rente fastsat efter SD-cirkulære 1978-31  

 (aktionærlånscirkulære) blev taget til følge.
 Det samme synspunkt, hvorefter ligningsmyndighederne er  

 berettiget til at tilsidesætte dispositioner, der ikke er  

 forretningsmæssigt begrundet, er klart kommet til udtryk i  

 præmisserne til Vestre Landsrets dom af 28/4 1982, RR 1982, s. 136  

 (Træsko-dommen).
Det anføres således i præmisserne, 'at  

 måtte give sagsøgte (Ministeriet for Skatter og Afgifter)  

 medhold i, at skattemyndighederne ved ligningen er berettiget til at  

 tilsidesætte vilkårlige omfordelin ger, der ikke er rimelige  

 forretningsmæssige dispositioner, foretaget mellem 2 selskaber med  

 sammenfaldende interesser, såfremt omfordelingerne medfører  

 overførsel af indkomst fra et skatteobjekt til et andet." Dommen, der vedrørte fradrag for indskud af et  

 beløb fra et interessentskab til et af interessenterne ejet  

 aktieselskab til dækning af et underskud i selskabet, gik  

 skattemyndighederne imod, idet beløbet efter en konkret  

 bedømmelse blev anset for en fradragsberettiget driftsudgift for  

 interessen terne.
Dommen blev senere stadfæstet af Højesteret,  

 TfS 1984, 53, men det i præmisserne til Vestre Landsrets dom  

 anførte generelle synspunkt ses ikke underkendt af  

 Højesteret.
 Højesterets dom af 21/6 1983, UfR 1983, s. 699,  

 Bohart, er på linie hermed, idet der også i denne sag skete  

 tilsidesættelse af en vilkårlig indkomstoverførsel fra en  

 person til det af den pågældende helejede selskab.
Ligningsrådet konstaterede, at det fuldt ud var  

 overladt til A I's bestemmelse, om og i bekræftende fald i hvilket  

 omfang A I, A II og børnenes meget betydelige indlån i selskabet  

 skulle forrentes.
Endvidere konstateredes, at sådanne indlån,  

 såfremt de ikke blev forrentet, ville bevirke en  

 indkomstoverførsel fra långiverne til selskabet, en  

 indkomstoverførsel, der som anført vilkårligt kunne  

 besluttes af A I.
Under hensyn til de foran anførte konkrete  

 omstændigheder og da rentefrihed i låneforhold normalt må  

 anses for et usædvanligt forretningsvilkår, der alene opnås  

 på grund af sammenfaldet mellem kreditorstatus og aktionærstatus,  

 fandt Ligningsrådet, at der var fornødent grundlag for at  

 beskatte aktionærerne af en manglende forrentning.
Renten blev i mangel  

 af andre holdepunkter fastsat til diskontoen + 4 pct., jf. princippet i  

 aktionærlånscirkulæret.
Såfremt der skete en lavere  

 forrentning, skulle aktionærerne beskattes af differencen mellem den  

 faktiske forrentning og denne rentesats.
Selskabet måtte anses for at have fradrag for et  

 beløb svarende til den renteudgift, der skulle beskattes hos  

 aktionærerne.
Dette beløb skulle modsvares af det skattepligtige  

 tilskud, som den manglende forrentning var udtryk for.
Ad spørgsmål 4 Under hensyn til, at tilbagebetaling af lånene efter  

 det oplyste skulle ske således, at alene de udlånte beløb  

 tilbagebetaltes, ville der ikke opstå kursgevinst eller kurstab,  

 hvorfor der ikke ville fremkomme beløb til beskatning/fradrag.
 En eventuel konvertering af lånene til aktiekapital  

 til parikurs måtte ligestilles med indbetaling af kontant indskud til  

 udvidelse af aktiekapitalen, hvilket kunne ske uden skattemæssige  

 konsekvenser for selskabet og aktionærerne.
