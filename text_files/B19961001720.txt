(MDIR 04.11-11) 1. FORMÅL Denne prøvningsmetode kan benyttes til at bestemme ikke-automatiske vægtes  

 fejlvisning.
Fejlvisning er per definition lig med vægtvisning minus  

 belastningens sande masse ved referencebetingelserne for konventionel masse.
 Prøvningsmetoden er baseret på bestemmelserne i EN45501.
 Metoden kan benyttes til fejlvisningsbestemmelse for vægte og ikke til  

 fejlvisningsbestemmelse for moduler, der indgår i vægte.
 Metoden kaldes også vejeprøven.
2. HENVISNING TIL MÅLETEKNISKE BESTEMMELSER Forskrifterne i EN45501 bruges, når andre måletekniske bestemmelsers  

 forskrifter afviger fra forskrifterne i EN45501.
3. FORUDSÆTNINGER Generelt vedrørende måleudstyr, prøvningsbetingelser, prøvningsmiljø,  

 forkonditionering m.v. henvises til MDIR 04.11-10.
De måletekniske bestemmelser kræver, at normalernes samlede sande masse  

 bestemt ved referencebetingelserne for konventionel masse ikke afviger mere  

 end fejlvisningstolerancen divideret med tre fra deres samlede nominelle  

 masse.
Ved kalibrering af normaler bestemmes deres afvigelse fra deres sande  

 masse bestemt ved referencebetingelserne for konventionel masse.
Det følger  

 af definitionen af fejlvisning, at det ikke er nødvendigt at korrigere for  

 temperatur, barometertryk eller andre miljøparametre, der ændrer  

 luftopdriften på normalerne.
Fejlvisningsbestemmelse forudsætter, at fejlvisningen er nul ved nullast  

 før opvejning udføres.
Det kan opnås ved nulstilling af vægten eller ved  

 korrektion af fejlvisningerne.
 Fejlvisningsbestemmelse forudsætter, at normalers samlede tyngdepunkt  

 befinder sig nær ved den lodrette linie, der går igennem vejepladens centrale  

 punkt.
Bestemmelse af fejlvisning sker ved opvejning og nedvejning.
Det  

 tilstræbes under opbygningen af belastningen at vægten på intet tidspunkt må  

 være belastet med en højere masse end den, som udgør målepunktet.
Tilsvarende  

 gælder ved nedvejning af vægten på intet tidspunkt må være belastet med en  

 mindre masse end den, som udgør målepunktet.
4. PRØVNING Bestemmelse af uafrundet visning Når den anvendte delingsværdi i vægtvisningen ikke overstiger 0,2 gange  

 verifikationsværdien bruges den aflæste visning.
 Hvis den anvendte delingsværdi i vægtvisningen er større end 0,2 gange  

 verifikationsværdien skal afrundingsfejlen minimeres ved at bestemme den  

 uafrundede visning med vippepunktsmetoden.
Vippepunktsmetoden Vægtens uafrundede visning kan bestemmes med vippepunktsmetoden.
Den er  

 beskrevet i næste afsnit.
Ved en belastning B noteres visningen I.
Tillægslodder med massen 0,1  

 gange delingsværdien d tilføjes indtil visningen netop er forøget med en  

 deling.
Tillægsloddernes samlede masse a noteres.
Den uafrundede visning P  

 beregnes af formlen P=I+0,5*d-a.
Automatisk nulindtrækning Automatisk nulindtrækning frakobles inden prøven starter, hvis det er  

 muligt.
I modsat fald bringes vægten udenfor indtrækningsområdet med en lille  

 belastning, der udgør vægtens nullast under vejeprøven.
Belastningen skal  

 være mindre end Min, fx 10 delinger for klasse III vægte.
Korrektion for visningsfejl ved nullast Alle visningsfejl korrigeres for visningsfejlen som vægten har før  

 opvejningen starter.
 Korrektionen kan for digitalt visende vægte med manuel nulindstilling  

 udføres som beskrevet i næste afsnit.
Belastning svarende til det halve af delingsværdien placeres på  

 vejeladdet.
Nulindstillingen justeres indtil visningen befinder sig i  

 vippepunktet, hvor visningen skifter mellem nul og en deling.
Belastningen  

 fjernes fra vejeladdet.
For alle andre vægte korrigeres alle fejlvisninger ved at trække  

 fejlvisningen ved nullast før opvejning fra alle fejlvisninger.
Er  

 fejlvisningen ved nullast negativ kan man dog korrigere ved at anbringe en  

 last svarende til fejlvisningen.
Denne last skal forblive på vægten under  

 hele vejeprøven.
Antal belastningspunkter For hver toleranceværdi bestemmes visningsfejl i mindst 2  

 belastningspunkter.
Der skal bestemmes visningsfejl nær ved og lige under  

 alle belastninger, hvor toleranceværdien skifter.
 Belastningspunkterne skal omfatte Min og Max.
Ved typeprøvning skal visningsfejl bestemmes i mindst 10  

 belastningspunkter ved første vejeprøve.
Ved efterfølgende vejeprøver  

 bestemmes visningsfejl i mindst 5 belastningspunkter.
 Ved verifikation skal visningsfejl bestemmes i mindst 5  

 belastningspunkter.
 Vægte med tara.
Der udføres også to vejeprøver med indkoblet tara.
Den ene tareringspunkt  

 skal ligge i nærheden af 50% af Max.
Det andet tareringspunkt skal ligge i  

 nærheden af Max ved en belastning, hvor toleranceværdien uden tarering er  

 størst.
 Vægte med flere områder.
 Der udføres en vejeprøve for hvert område.
 Vægte med flere intervaller.
 Der udføres en vejeprøve omfattende alle intervaller.
 Initialnulstilling er større end 20%.
 Hvis vægtens initialnulstilling er større end 20% udføres en ekstra  

 vejeprøve med størst mulig initialnulstilling.
 Hvis initialnulstillingsområdet er større end 100%, skal der udføres flere  

 vejeprøver, hvor initialnulstillingen hver gang øges med værdien af Max.
 Vejeprøve udført med normaler.
 1. Vægten motioneres en gang med een forlast, som er  

 så nær ved Max som muligt.
 2. Visningsfejlen bestemmes ved nullast.
 3. Vægten belastes med Min, hvorefter visningsfejlen  

 bestemmes.
 4. Belastningen øges til næste belastningspunkt er  

 opnået, hvorefter visningsfejlen bestemmes.
 5. Punkt 4 gentages indtil Max.
 6. Belastningen mindskes til næste belastningspunkt,  

 hvorefter visningsfejlen bestemmes.
 7. Punkt 6 gentages indtil fejlvisningen er bestemt  

 ved nullast.
 8. Om nødvendigt korrigeres fejlvisningerne som  

 beskrevet i "Korrektion for visningsfejl ved nullast".
 Vejeprøven udført med normaler og substitutionsmaterialer.
 For vægte med Max større end 1 t, kan vejeprøven udføres med normaler og  

 substitutionsmaterialer.
 Der skal altid mindst anvendes 1 t normaler.
Desuden skal normalerne mindst udgøre 50% af Max.
Resultaterne fra en  

 repeterbarhedsprøve udført med tre gentagelser kan danne grundlag for en  

 reduktion af 50% kravet.
Fremgangsmåden er:
 1. Fejlvisningen bestemmes tre gange med normaler,  

 hvis samlede masse mindst er 20% af Max.
 2. Den største forskel mellem fejlvisningerne  

 bestemmes.
 3. Forholdet mellem normalernes masse og Max beregnes.
 4. En grænseværdi beregnes ved at gange forholdet med  

 e.
 Hvis den største forskel mellem fejlvisningerne ikke overstiger  

 grænseværdien kan vejeprøven udføres med disse normaler og  

 substitutionsmaterialer.
 Vejeprøven udføres som følger:
 1. Vægten motioneres en gang med en forlast, som er så  

 nær Max som muligt.
 2. Visningsfejlen bestemmes ved nullast.
 3. Vægten belastes med Min, hvorefter visningsfejlen  

 bestemmes.
 4. Belastningen øges med normaler til næste  

 belastningspunkt, hvorefter visningsfejlen bestemmes.
 5. Punkt 4 gentages indtil alle normaler er påført.
 6. Normalerne aftages.
 7. Substitutionsmateriale påføres indtil vægten har  

 samme visning og visningsfejl som den havde da alle normaler var påført.
 8. Belastningen øges med normaler til næste  

 belastningspunkt, hvorefter visningsfejlen bestemmes.
 9. Punkt 8 gentages indtil alle normaler er påført.
 10. Punkt 6 til og med 9 gentages indtil Max.
 11. Belastningen mindskes til næste belastningspunkt,  

 hvorefter visningsfejlen bestemmes.
 12. Punkt 11 gentages indtil alle normaler er aftaget.
 13. Alle normaler påføres.
 14. Substitutionsmateriale aftages indtil vægten har  

 samme visning og visningsfejl som den havde da alle normaler var fjernet.
 15. Punkt 11 til og med 14 gentages indtil  

 fejlvisningen er bestemt ved nullast.
 Ved beregning af visningsfejl med substitutionsmateriale antages  

 substitutionsmaterialet at have samme masse som de normaler det erstatter.
Vejeprøven kan også udføres som opvejning med normalerne efterfulgt af  

 nedvejning med normalerne.
Substitutionsmaterialet påføres og opvejning og  

 nedvejning udføres med normalerne.
Dette gentages indtil Max.
Flytning af vægt Belastningen (tyngdekraften) fra normaler og fra vejede emner ændrer sig,  

 når vægten flyttes til en andet sted i Danmark eller hæves eller sænkes på  

 opstillingsstedet.
Vejeprøvens resultater gælder derfor kun for det sted,  

 hvor vægten stod under vejeprøven.
I Måleteknisk Meddelelse nr.
MM 74 gives  

 vejledning vedrørende flytning af vægte.
5. KRAV Kravene til vejeprøvens fejlvisning gælder både ved bruttovejning og ved  

 nettovejning.
 Nedenstående tabel angiver verifikationstolerancerne for fejlvisninger.
