 I medfør af § 16 i lov nr. 256 af 27. maj 1950 om værn for dyr bestemmes  

 herved følgende:
 §1.
 Ved påsætning af øremærker på dyr skal såvel mærker som tænger til  

 anbringelse af mærkerne være af en sådan konstruktion, at mærkningen kan ske  

 uden unødig smerte for dyret, og mærkerne må efter anbringelsen ikke trykke  

 eller beskadige dyrenes ører.
§ 2 Øremærker til kvæg, svin og andre større pattedyr skal bestå enten af en  

 plade, som er bøjet således, at mærket omslutter ørets kant og lukkes med et  

 øret gennemborende forbindelsesstykke mellem pladens to dele, eller af to  

 plader, som anbringes på hver sin side af øret og er forbundet med et  

 forbindelsesstykke, der gennemborer øret.
 Mærket skal være forsynet med passende stop- og lukkeindretning, der er  

 fremstillet på en sådan måde, at forbindelsesstykket samtidig med mærkets  

 påsætning ombøjes (vegnes) eller dækkes således, at det ikke kan forvolde  

 skade.
 Mærket skal ved påsætningen fastgøres på forsvarlig måde, og dets kanter  

 og hjørner skal være afrundede.
§ 3 Overtrædelse af reglerne i denne bekendtgørelse straffes i medfør af § 18,  

 stk. 2, i lov nr. 256 af 27. maj 1950 om værn for dyr med bøde eller hæfte,  

 forsåvidt højere straf ikke er forskyldt efter lovens § 18, stk. 1.
§ 4 Denne bekendtgørelse træder i kraft den 1. august 1951.
Justitsministeriet, den 1. juli 1951 Helga Pedersen /H.
Schaumburg-Christensen.
