Skattepligt, arb. på  

 luftfartøj Ved lov nr. 1021 af 19. december 1992 om ændring af kildeskatteloven  

 og selskabsskatteloven m.v. blev kredsen af begrænset skattepligtige  

 til Danmark udvidet.
 Som noget nyt blev følgende indføjet i kildeskattelovens §  

 2, stk. 1, litra a:
'Pligt til at svare indkomst- og formueskat til staten påhviler  

 endvidere personer, der ikke omfattes af bestemmelserne i § 1, for så  

 vidt de pågældende personer oppebærer indkomst af den i §  

 13, stk. 1, nævnte art for virksomhed udført her i landet.  

 Virksomhed udført her i landet omfatter også arbejde  

 udført om bord på et luftfartøj med hjemsted her i  

 landet.' Told- og Skattestyrelsen og Departementet blev herefter spurgt, hvorvidt  

 en trafikpilot, der er bosat i Monaco, men ansat i SAS' danske afdeling, hvor  

 han flyver i international rutefart, vil blive begrænset skattepligtig  

 til Danmark efter den nye formulering af kildeskattelovens § 2, stk. 1, litra  

 a.
Skatteministeriet, Departementet, udtalte, at SAS er et interessentskab af  

 Danmarks, Norges og Sveriges nationale luftfartsselskaber.
En del af SAS' fly  

 er således registreret i Danmark, mens resten er registreret i de to  

 øvrige lande.
En del af medarbejderne er ansat i den danske afdeling  

 af SAS, mens resten er ansat i afdelinger i de to øvrige lande.
SAS  

 anses for at have hjemsted i Stockholm.
 I overenskomsten med dobbeltbeskatningsoverenskomsterne kan en  

 medarbejders vederlag for personligt arbejde i tjenesteforhold, som  

 udføres om bord på et luftfartøj i international trafik,  

 beskattes i den stat, hvor det internationale luftfartsforetagende har sin  

 ledelse, samt i den stat, hvor medarbejderen er hjemmehørende.
 Da den pågældende skatteyder er hjemmehørende i Monaco,  

 som Danmark ikke har dobbelt beskatningsoverenskomst med, vil han blive  

 beskattet i Danmark af vederlag for arbejde udført på dansk  

 registrerede fly.
 Havde der været tale om et land, som Danmark har  

 dobbeltbeskatningsoverenskomst med, ville vederlaget ikke blive beskattet i  

 Danmark.
