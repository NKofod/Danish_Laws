Resumé En kvinde klagede over revaliderings- og pensionsnævnets afslag  

 på hendes ansøgning om førtidspension.
Hun gjorde bl.a. gældende at en  

 konsulent som havde medvirket i forbindelse med kommunens behandling af sagen  

 også - som sagsbehandler - havde deltaget i revaliderings- og pensionnævnets  

 behandling af klagen over kommunens afgørelse.
 Ombudsmanden udtalte at der ikke kunne ses bort fra risikoen for  

 at konsulenten som sagsbehandler i revaliderings- og pensionsnævnets  

 sekretariat havde følt sig bundet af sin tidligere rådgivning til kommunen.  

 På  

 den baggrund mente ombudsmanden det var beklageligt at konsulenten deltog i  

 revaliderings- og pensionsnævnets behandling af klagen, idet han måtte anses  

 for inhabil.
Ombudsmanden mente endvidere det var beklageligt at det sociale  

 nævn ikke havde erklæret konsulenten inhabil.
På denne baggrund henstillede  

 ombudsmanden til nævnet at genoptage behandlingen af klagen over  

 pensionsafgørelsen. (J.nr. 1997-0086-009).
Afslag på førtidspension.
Inhabilitet En kvinde, A, klagede over  

 Revaliderings- og Pensionsnævnet (nu Det Sociale Nævn) for Århus Amts  

 afgørelse  

 af 14. juni 1996 om afslag på A's ansøgning om førtidspension.
Det fremgik af sagen at A på  

 grund af hoved-, nakke- og armsmerter søgte om førtidspension.
Den 7. juni  

 1996  

 meddelte K Kommune at A's pensionssag havde været behandlet på pensionsmøde  

 den 4. juni 1996, hvor der blev truffet følgende afgørelse:
 "Der meddeles afslag på den ansøgte førtidspension.
Der er ved sagens behandling  

 lagt vægt på, at varighedskriteriet ikke skønnes opfyldt, og derved kan  

 erhvervsevnen ikke vurderes som varigt nedsat på nuværende tidspunkt." I brev af 14. juni 1996  

 klagede A over afgørelsen til Revaliderings- og Pensionsnævnet for Århus Amt.
Den 29. november 1996  

 tiltrådte nævnet K Kommunes afgørelse.
Det fremgik af brevet at B havde været  

 sagsbehandler.
Brevet var underskrevet af C og B.
A klagede den 14. december  

 1996 over nævnets afslag på A's ansøgning om førtidspension.
A skrev bl.a.:
 "I anledning af afslag  

 på ansøgning om førtidspension har jeg bemærket, at 2 personer  

 (arbejdskonsulent (B) og sociallæge (D)) tilsyneladende har været i en  

 dobbeltrolle, idet de begge har deltaget i bedømmelsen om førtidspension både  

 ved behandlingen hos (K) Kommune og i Revaliderings- og pensionsnævnet, Århus  

 Amt.
Efter mit skøn må de være  

 inhabile i min ankesag.
Det kan da ikke være rigtigt, at de skal være med til  

 at bedømme, om deres udtalelser på pensionsmødet i (K) Kommune nu også er  

 korrekte, når sagen kommer for Revaliderings- og pensionsnævnet, Århus amt.
 ...
 Der er noget som jeg absolut  

 ikke forstår.
Hvordan kan (B), Århus amt,  

 deltage i en anke, hvor hun i 1. instans optræder som revalideringskonsulent  

 og  

 ved anken er anført som sagsbehandler.
Hun optræder efter mit skøn i en  

 dobbeltrolle, idet hun ved anken skal være med til at tage stilling til den  

 afgørelse, hun selv har været med til at træffe.
Er det betryggende? I alle andre instanser inden  

 for retsvæsenet er det da altid 'nye øjne', der ser på en sag ved evt. anke.
..." Den 20. december 1996  

 videresendte revaliderings- og pensionsnævnet A's klage og skrev samtidig  

 følgende til A:
 "...
 Statsamtet kan hertil svare,  

 at socialrådgiver (B) fungerer som konsulent for bl.a. (K) Kommune.
Det er et krav for konsulentbetjeningen,  

 at konsulenten ikke deltager i behandlingen af konkrete sager i kommunen,  

 herunder  

 deltager i møder, hvor der træffes afgørelser.
En eventuel vurdering af Deres  

 sag har alene været af generel karakter.
 Statsamtet har ikke fundet  

 (B) inhabil i den konkrete sag.
..." Den 7. januar 1997 afviste  

 Den Sociale Ankestyrelse at behandle sagen.
Styrelsen fandt ikke at sagen var  

 af principiel eller generel betydning.
 I sin klage til mig anførte A  

 bl.a.:
 "Det jeg ikke kan forstå  

 er følgende:
 På et møde med min  

 sagsbehandler (E), (K) Kommune, fortalte hun min mand og datter (jeg var  

 desværre syg på dette tidspunkt), at et pensionspanel for (K) Kommune består  

 af  

 sagsbehandler (i dette tilfælde (E)), afdelingsleder (F), (K) Kommune,  

 lægekonsulent (D) samt revalideringskonsulent (B), Århus Amt.
 Vedr. forløbet af et sådant  

 møde forklarede hun, at proceduren var den, at hver af deltagerne havde 1  

 stemme og at (K) Kommune i dette tilfælde var blevet nedstemt af de 2 øvrige  

 deltagere, og at hun stadig ikke kunne forstå, at der var blevet givet afslag  

 på pensionsansøgningen.
 Vi fik selvfølgelig ikke  

 denne forklaring skriftligt, men vi anså det ikke for nødvendigt, når voksne  

 mennesker taler sammen. (Både min mand og datter er ansat i politiet og  

 regner  

 som en selvfølge med, at en offentlig ansat har pligt til og som en  

 selvfølgelighed  

 orienterer i overensstemmelse med de givne bestemmelser).
Vedr. forløbet af anken  

 forklarede (E), at der nok ville gå 4-6 mdr., inden sagen kom for i  

 Revaliderings- og pensionsnævnet.
På forespørgsel oplyste hun, at (B), Århus  

 Amt og sociallæge (D) ville deltage i ankesagen ved Århus Statsamt.
Hun  

 forklarede også, at den eneste grund til afslaget på ansøgning om pension  

 var,  

 at varighedskriteriet ikke var opfyldt.
 På forespørgsel oplyste hun,  

 at der ikke forelå noget skriftligt vedr. pensionsmødet i (K) Kommune.
 14/6 96 ankede vi afgørelsen  

 og anmodede samtidig om aktindsigt.
29/11 96 Århus Statsamt  

 meddeler (bilag 29) stadfæstelse af kommunens afgørelse.
Samtidig meddeles,  

 at  

 afgørelsen ikke kan ankes.
Det er i svarskrivelsen anført, at sagsbehandler  

 er  

 (B), Århus Amt.
 Der er her noget, der undrer  

 mig meget.
 Hvordan kan (B), Århus amt,  

 loyalt i 1. instans optræde som revalideringskonsulent og i 2. instans  

 optræde  

 som sagsbehandler?, hvor hun skal være med til at fremstille/tage stilling  

 til  

 en afgørelse, hun selv har været med til at træffe.
 ...
I brev fra Århus Statsamt  

 svarer souschef (C), at (B) ikke er inhabil - at sociallæge (D) ikke er  

 tilknyttet Århus amt.
Videre skriver han, at socialrådgiver (hun fungerer  

 åbenbart både som revalideringskonsulent, sagsbehandler og socialrådgiver)  

 fungerer  

 som konsulent for bl.a. (K) Kommune, og at det er et krav til  

 konsulentbetjeningen, 'at konsulenten ikke deltager i behandlingen af  

 konkrete  

 sager i kommunen, herunder deltager i møder, hvor der træffes afgørelser'.
 Dette er jo i direkte  

 modstrid med, hvad sagsbehandler (E), (K) Kommune oplyste ved mødet den 13/6  

 1996.
..." I anledning af A's klage bad  

 jeg revaliderings- og pensionsnævnet om en udtalelse.
Jeg bad om at få oplyst  

 om B deltog i K Kommunes behandling af A's ansøgning om førtidspension.
Jeg  

 bad nævnet om forinden at indhente en udtalelse fra K Kommune om sagen.
 Den 18. februar 1997 udtalte  

 K Kommune følgende:
 "...
 Pensionssagen blev  

 principielt drøftet med amtets konsulent (B) netop omkring  

 varighedskriteriet.  

 Sagen blev desuden drøftet med (K) Kommunes lægekonsulent (D).
 Kompetencen til at afgøre  

 pensionssager ligger i (K) Kommune hos undertegnede afdelingsleder, og jeg  

 traf  

 alene afgørelsen om at give afslag på pension.
 I sit brev henviser (A) til  

 en samtale sagsbehandler (E) havde med (A)'s ægtefælle efter pensionsmødet.  

 (E)  

 er en erfaren sagsbehandler og er fuldt ud klar over, at afgørelsen om  

 pension  

 træffes af afdelingslederen alene, så hvorledes (A)'s ægtefælle har fået  

 oplevelsen af et forum, hvor hver person har 1 stemme er uforklarlig for  

 herværende forvaltning.
Hvis (K) Social- og  

 Kulturforvaltning har været medvirkende til misforståelserne i denne sag  

 beklages de, men vi er ikke vidende om hvordan disse misforståelser kan være  

 opstået." Revaliderings- og  

 pensionsnævnet udtalte følgende den 7. april 1997:
 "...
 Udover funktionen som daglig  

 leder af sekretariatet for Revaliderings- og Pensionsnævnet fungerer jeg også  

 som stedfortræder for nævnets formand, amtmand (G). Jeg har vurderet, at  

 socialrådgiver (B) har opfyldt habilitetskravene til behandling af den  

 konkrete sag.
 Statsamtet er opmærksom på,  

 at udtalelser i konkrete sager i forbindelse med konsulentbetjeningen af  

 amtets  

 kommuner medfører inhabilitet ved eventuel senere ankesagsbehandling.
..." Den 22. april 1997  

 kommenterede A's mand og A's datter myndighedernes udtalelser således:
 "...
 Da vi var uvidende om,  

 hvorledes et pensionsmøde foregår, spurgte vi (E) om forløbet af et sådant  

 møde.
Hertil svarede hun, at flg.  

 deltog i pensionsmødet: 1. sagsbehandler (E), 2. hendes chef, afdelingsleder  

 (F), 3. revalideringskonsulent (B), Århus Amt, 4. sociallæge (D). På  

 spørgsmål  

 fra (A's ægtefælle) om, hvordan selve mødet foregik, svarede hun, at hun  

 havde  

 stemt for pension, (D) havde stemt for pension, men at de var blevet  

 nedstemt,  

 idet (B) havde henvist til en SM-meddelelse med henvisning til, at der ikke  

 var  

 gået 4 år siden uheldet, hvorfor varighedskriteriet ikke var opfyldt.
Der  

 blev  

 derfor,  

  

 og alene derfor  

  

 givet afslag  

 på pension.
 Hun gentog på forespørgsel,  

 at det var den eneste grund, og at (A)  

  

 helt  

 sikkert  

  

 ville få pension, når der var forløbet 4 år fra skadesdatoen.
 Mødet foregik i en rolig og  

 afslappet atmosfære, men vi bad (E) om, at hun i fremtiden ville skrive, når  

 hun skulle i kontakt med (A), idet (A) ikke længere stolede på hendes ord.  

 Hertil svarede hun, at det ville hun gøre, og at hun var ked at, at (A) ikke  

 havde tillid til hendes ord.
 Samtidig gav vi (E) et brev  

 fra læge (H). Hertil oplyste hun, at hun ville tage det med til et nyt møde.
 Dette er, hvad der foregik på  

 dette møde.  

  

 Der er absolut ingen  

 misforståelser/misfortolkninger af, hvad (E) har sagt.
 Det undrer os derfor meget,  

 at afdelingsleder (F) ikke kan forstå, hvorledes 'ægtefællen har opfattet  

 pensionsmødet som et forum'.
Som anført var vi forinden  

 mødet med (E) totalt uvidende om, hvordan et pensionsmøde foregår, og det var  

 derfor for os naturligt at spørge sagsbehandleren.
Hvorfor skulle vi dog  

 påstå,  

 at det var forløbet som af os beskrevet, hvis ikke vi havde fået det fortalt  

 af  

 (E)? Hvor skulle vi i givet fald  

 have fået navnene på (B) og (D), hvis ikke vi havde fået dem af (E)? (F) nævner i sit svar ordet  

 ægtefælle.
Hvorfor skriver hun ikke ægtefælle og datter.
Vi var dog trods alt  

 til stede begge 2 under hele mødet.? Hvorfor sagde (E) ikke  

 direkte, at det alene var afdelingsleder (F), der træffer afgørelsen, hvis  

 dette, som anført er tilfældet? Hvilken fordel skulle vi have af at opdigte  

 den  

 forklaring, der er beskrevet ovenfor? Vi har anmodet om aktindsigt,  

 men (E) oplyste på mødet, at der  

  

 absolut  

 intet forelå skriftligt fra pensionsmødet.
Vi syntes, at det lød meget  

 mærkeligt, idet der normalt i alle offentlige sammenhænge altid foreligger et  

 referat, men (E) fastholdt, at der intet skriftligt forelå.
Hvis det ikke er  

 tilfældet, hvordan kan (F) så klart huske en sag, der går tilbage til den 4/6  

 1996. Der er dog formentlig 'løbet' mange sager over hendes skrivebord siden? ..." Som A er orienteret om, bad  

 jeg den 1. april 1998 revaliderings- og pensionsnævnet om en supplerende  

 udtalelse.
Jeg bad nævnet om præcist at redegøre for hvorledes B bistod K  

 Kommune ved kommunens behandling af sagen, herunder oplyse nærmere om tid og  

 sted for vejledningen samt indholdet heraf.
Jeg bad også om at få oplyst om B  

 deltog i K Kommunes pensionsmøde den 4. juni 1996. Endelig bad jeg nævnet om  

 inden sin udtalelse at indhente en udtalelse fra kommunen.
Den 15. juli 1998 sendte Det  

 Sociale Nævn for Århus Amt (tidligere revaliderings- og pensionsnævnet)  

 kommunen kopi af sit brev af samme dato til mig.
Af brevet fremgik bl.a.:
"Idet der henvises til  

 tidligere brev herfra af 7. april 1997 kan det oplyses, at socialrådgiver (B)  

 har deltaget i et møde med medarbejdere fra K Kommunes Socialforvaltning d.  

 4.  

 juni 1996. I mødet besvarer (B) spørgsmål til sagsbehandlingen af  

 pensionssager  

 m.v. samt redegør for eventuelle nye praksisudmeldinger.
Kommunerne er  

 orienteret om, at statsamtets medarbejdere ikke må deltage i konkret  

 sagsbehandling." Den 31. august 1998 udtalte  

 kommunen følgende:
 "...
 (A)'s ansøgning om pension  

 blev behandlet på pensionsmødet den 4/6-96 i (K) Kommune.
Som tidligere beskrevet  

 ligger tilkendelseskompetancen i (K) Kommune hos undertegnede.
Afgørelser om  

 pension bliver truffet 1 gang om måneden på et møde.
 Indtil 1/4-98 var proceduren  

 for pensionsmøder således:
De forskellige sagsbehandlere  

 kom på skift ind til mødet og forelagde sager.
Med på mødet var amtets  

 konsulent og kommunens lægekonsulent som særligt sagkyndige.
Afgørelsen om  

 pension blev efter forelæggelsen af sagen truffet af undertegnede.
 Der er ingen øvrige notater  

 fra mødet, ud over en beslutningsprotokol.
Fra 1/4-98 har kommunen  

 overtaget tilkendelseskompetance til alle typer førtidspensioner.
Proceduren  

 for pensionsmøderne er hermed ændret, således at amtets konsulent ikke  

 længere  

 er til stede ved møderne.
..." Den 8. september 1998 udtalte  

 det sociale nævn følgende:
 "...
 Statsamtet har ikke  

 bemærkninger til kommunens seneste udtalelse.
Det er fortsat Statsamtets  

 opfattelse, at socialrådgiver (B)'s deltagelse i mødet den 4. juni 1996 med  

 medarbejdere fra (K) Kommune har været i overensstemmelse med den almindelige  

 vejledningsforpligtelse, der påhvilede det tidligere Revaliderings- og  

 Pensionsnævn.
Der kan i den forbindelse henvises til § 18, stk. 5 i lov nr.  

 399  

 af 6. juni 1991 om ændring af den sociale styrelseslov og lov om social  

 pension m.v., pkt. 12 i vejledning nr. 188 af 12. november 1991 om  

 omlægningen  

 af regler om tilkendelse af førtidspension m.v. og pkt. 12 i  

 Socialministeriets bekendtgørelse nr. 920 af 18. december 1991 og  

 forretningsordenen for De Sociale Ankenævn og Revaliderings- og  

 Pensionsnævnene.
Efter det i sagen oplyste har (B) ikke deltaget ved  

 afgørelsen  

 af (A)'s sag den 4. juni 1996.
Det er ligeledes Statsamtets  

 opfattelse, at der ikke er sket en overtrædelse af forvaltningslovens  

 bestemmelser om inhabilitet i forbindelse med (B)'s behandling af (A)'s klage  

 den 14. juni 1996 til Revaliderings- og Pensionsnævnet.
Statsamtet (her  

 sekretariatet for Revaliderings- og Pensionsnævnet) er/var meget opmærksom  

 på,  

 at man i disse typer sager både har en vejledningsforpligtelse og samtidig  

 kan  

 være ankeinstans.
Statsamtet er meget bevidst om retssikkerheden i disse  

 sager.
Revaliderings- og  

 Pensionsnævnet stadfæstede den 29. november 1996 kommunens afgørelse om  

 afslag  

 på førtidspension.
Med hjemmel i forretningsordenens § 6 blev sagen afgjort  

 uden forelæggelse i et møde (formandsafgørelse). I overensstemmelse med  

 praksis  

 i sekretariatet forelagde (B) sagen for sekretariatets souschef, hvorefter  

 afgørelsen blev meddelt (A).
..." I to breve af 28. september  

 1998 har A kommenteret myndighedernes udtalelser.
Vedrørende K Kommunes  

 udtalelse har A anført følgende:
 "...
 Det undrer mig, at (E) ved  

 mødet den 13/6 1996 ikke som erfaren sagsbehandler, jfr. (F)'s skrivelse til  

 Århus Statsamt af 18/2 1997 loyalt og i følge reglerne gav os en korrekt  

 orientering om, hvorledes et pensionsmøde foregik.
Som tidligere beskrevet til  

 ombudsmanden: hvorfor skulle vi (min datter og ægtefælle) dog opdigte en  

 historie.
Der blev jo overhovedet ikke nævnt noget om, at (F) alene havde  

 afgørelseskompetancen.
Det undrer mig også, at der  

 ikke foreligger nogen form for notater ud over en beslutningsprotokol.
Det  

 virker mere end underligt, når man tager i betragtning, hvor alvorlige sager  

 (personlige/økonomiske aspekter), de beskæftiger sig med.
Er de da slet ikke  

 klar over rækkevidden af deres afgørelse, siden de end ikke ulejliger sig med  

 notater m.v.
 Jeg studser også over, at (K)  

 Kommune fra 1/4 1998 har ændret proceduren for pensionsmøder, Hvorfor lige  

 pludselig denne ændrede fremgangsmåde, er det ikke fordi (E)'s forklaring om  

 et  

 pensionsmøde er sand ?.
En ting er helt sikker.
Vi  

 troede, at vi fik en loyal og regelret forklaring, når vi henvendte os til  

 kommunen.
Det har vi ikke fået.
Tværtimod prøver (F) at 'gyde olie på de  

 oprørte vande' for at dække over (E). I øvrigt synes jeg at (E) burde besvare  

 vores påstande/anklager om mødet den 13/6 1996, der i mine øjne er ganske  

 alvorlige for en offentlig ansat, og ikke bare lade sin chef svare for sig.
 Men det korte af det lange  

 er: I pensionsmødet deltog (F), amtskonsulent (B), sociallæge (D) samt (E) og  

 det er jo netop, hvad (E) fortalte os om mødet den 13/6 1996.
..." Til det sociale nævns  

 udtalelse havde A følgende bemærkninger:
 "...
 Århus Statsamt henviser til  

 vejledning nr. 188 af 12/11 1991 pkt. 12. Jeg kan ikke se, at der har været  

 tale om vejledning, når amtskonsulent (B) selv har deltaget i pensionsmødet,  

 det er jo ikke det stk. 12 drejer sig om.
Videre henvises til lov nr.  

 399 af 6/6 1991 § 18. Denne § beskriver alene, hvorledes revaliderings- og  

 pensionsnævnet er sammensat, men det er jo slet ikke aktuelt her, hvor der er  

 tale om en formandsafgørelse.
Jeg kan se, at i henhold til bekendtgørelse nr.  

 920 af 18/12 1991 § 6, kan formanden bestemme, at sagen kan afgøres uden  

 forelæggelse i et møde med de medlemmer, der er valgt af de forskellige  

 organisationer.
Det vil med andre ord sige,  

 at han stoler fuldt og fast på amtskonsulent (B), der blot kan gå ind til ham  

 med sit eget afslag, som han blot skal underskrive.
Det er virkelig  

 betryggende, men hvor er retssikkerheden, som amtet henviser til.
 Jeg mener derfor, at Århus  

 Statsamt har overspillet sin vejledningsforpligtigelse ved at lade (B)  

 deltage  

 i pensionsmødet, hvor hun er absolut inhabil ved evt. anke.
 Det ser jo også ud til at  

 være tilfældet, når man fra 1/4 1998 har ændret proceduren, således at  

 amtskonsulenten ikke længere deltager i møderne.
..." Ombudsmandens udtalelse "Som tidligere anført har jeg valgt at koncentrere min undersøgelse om  

 spørgsmålet om hvorvidt (B) var inhabil ved revaliderings- og pensionsnævnets  

 behandling af sagen.
Spørgsmålet er nærmere om den vejledning som (B) gav  

 kommunen i forbindelse med afgørelsen i 1. instans, har været så konkret at  

 den vil kunne begrunde en risiko for at der kan opstå tvivl om hendes  

 upartiskhed ved behandlingen af sagen i 2. instans.
Det Sociale Nævn for Århus Amt har i udtalelsen til mig henvist til § 17,  

 stk. 4, i den tidligere gældende sociale styrelseslov og til § 12, stk. 3, i  

 den tidligere gældende bekendtgørelse af forretningsordnen for de sociale  

 ankenævn og revaliderings- og pensionsnævnene, hvoraf det fremgår af nævnene  

 (sekretariatet) efter anmodning eller af egen drift yder vejledning til  

 kommunerne vedrørende fortolkning af retsregler mv. inden for nævnets  

 kompetenceområde.
Nævnet har endvidere henvist til pkt. 12 i vejledning nr.  

 188 af 12. november 1991 om omlægninger af regler om tilkendelse af  

 førtidspension, refusionssatser og ankestrukturen på det sociale område.
 Forvaltningslovens § 3, stk. 1, nr. 4 og 5, og stk. 3, lyder således:
'§ 3.  

  

 Den, der virker inden for den offentlige forvaltning, er inhabil i forhold  

 til en bestemt sag, hvis ...
4) sagen vedrører klage over eller udøvelse af kontrol- eller  

 tilsynsvirksomhed over for en anden offentlig myndighed, og vedkommende  

 tidligere hos denne myndighed har medvirket ved den afgørelse eller ved  

 gennemførelsen af de foranstaltninger, sagen angår, eller 5) der i øvrigt foreligger omstændigheder, som er egnede til at vække tvivl  

 om vedkommendes upartiskhed.
 ...
Stk. 3.  

  

 Den, der er inhabil i forhold til en sag, må ikke træffe afgørelse, deltage i  

 afgørelsen eller i øvrigt medvirke ved behandlingen af den pågældende sag.' Inhabilitetsreglernes  

 baggrund er et grundlæggende krav om saglig forvaltning.
Reglerne om  

 inhabilitet skal sikre at borgerne kan have tillid til at offentlige  

 myndigheders afgørelser alene træffes på grundlag af saglige hensyn.
Ud fra  

 et  

 ønske om at undgå mistanke om at en myndighedsperson lader sig påvirke af  

 personlige eller andre uvedkommende interesser i sagen, er det i  

 bestemmelserne om inhabilitet fastsat at man ikke må medvirke ved  

 behandlingen  

 af sager som man har en vis personlig interesse i.
(K) Kommune har i udtalelsen  

 af 31. august 1998 oplyst at pensionsmødet den 4. juni 1996 forløb således at  

 de forskellige sagsbehandlere (på skift) kom ind til mødet og forelagde  

 sagerne, herunder Deres pensionsansøgning.
Ud over de sagsbehandlere der på  

 skift forelagde sager, var mødedeltagerne 'amtets konsulent' (B), kommunens  

 lægekonsulent og kommunens afdelingsleder.
Efter det oplyste blev der på  

 mødet  

 (efter sagsbehandlerens forelæggelse) taget endelig stilling til de forelagte  

 pensionsansøgninger.
Afgørelserne blev truffet af afdelingslederen.  

 Konsulenterne  

 deltog i mødet som særligt sagkyndige.
Det fremgår af (K) Kommunes udtalelse  

 af 18. februar 1997 at Deres sag blev drøftet principielt med (B) netop  

 vedrørende varighedskriteriet.
Det antages at en ankeinstans  

 normalt kan yde en 1. instans generel vejledning om eksempelvis forståelse af  

 lovgivning o.l., uden at dette vil bevirke at den person der har ydet  

 vejledningen, bliver inhabil i forhold til en eventuel klage over 1.  

 instansens  

 afgørelse.
Tilkendegiver den pågældende derimod en forholdsvis præcis og  

 endelig opfattelse vedrørende den konkrete sags udfald, vil der foreligge  

 toinstansinhabilitet i forhold til en senere klagesag, jf. herom nærmere s.  

 183ff i Forvaltningsret af Hans Gammeltoft-Hansen mfl. og s. 98 i  

 Forvaltningsloven med kommentarer af John Vogter (1992).
(K) Kommune afslog Deres  

 ansøgning om førtidspension under henvisning til at De ikke opfyldte  

 varighedskriteriet.
Som anført deltog (B) i mødet den 4. juni 1996 hvor Deres  

 sag blev afgjort.
I den forbindelse deltog hun i drøftelserne om  

 varighedskriteriet.  

 På baggrund af det skitserede forløb mener jeg ikke der kan ses bort fra en  

 risiko for at (B) som sagsbehandler i nævnets sekretariat har kunnet føle sig  

 bundet af sin tidligere rådgivning til (K) Kommune.
 I lyset heraf finder jeg det  

 beklageligt at (B) medvirkede ved revaliderings- og pensionsnævnets  

 behandling  

 af Deres klage over (K) Kommunes afgørelse, idet hun måtte anses for at være  

 inhabil (jf. forvaltningslovens § 3, stk. 1, nr. 4) i forhold til Deres klage  

 over kommunens afslag på Deres ansøgning om førtidspension.
Det oplyses i det sociale  

 nævns udtalelse af 8. september 1998 at Deres sag blev afgjort ved en  

 formandsafgørelse  

 uden forelæggelse for nævnet.
Nævnet har desuden oplyst at (B) i  

 overensstemmelse med praksis i sekretariatet forelagde sagen for  

 sekretariatets  

 souschef hvorefter afgørelsen blev meddelt Dem.
Jeg må forstå nævnets  

 udtalelse af 7. april 1997 til mig således at den daglige leder af  

 nævnssekretariatet har vurderet (B)'s habilitet med hensyn til behandlingen  

 af Deres klage.
På baggrund af det ovenforstående finder jeg det beklageligt  

 at nævnet ikke mente at (B) var inhabil.
 Jeg har derfor i dag  

 henstillet til Det Sociale Nævn for Århus Amt at genoptage behandlingen af  

 Deres klage over (K) Kommunes afgørelse af 4. juni 1996 i lyset af min  

 opfattelse.
Jeg har ikke i øvrigt taget  

 stilling til myndighedernes behandling af Deres ansøgning om førtidspension.  

 Jeg beder Dem afvente det sociale nævns fornyede behandling af sagen, og  

 eventuelt indbringe denne for Den Sociale Ankestyrelse, før De tager stilling  

 til om der er grundlag for at rette henvendelse til mig angående sagen.
Hvis  

 De ønsker at klage over andre forhold i forbindelse med (K) Kommunes  

 afgørelse  

 af 4. juni 1996, revaliderings- og pensionsnævnets afgørelse af 29. november  

 1996 eller Den Sociale Ankestyrelses afgørelse af 7. januar 1997, beder jeg  

 Dem om at meddele mig dette senest otte uger efter det sociale nævns og  

 Ankestyrelsens afsluttende behandling af sagen.
