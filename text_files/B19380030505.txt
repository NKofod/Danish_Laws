 I Medfør af Lov Nr. 165 af 13. April 1938 om Tillæg til Lov i uretmæssig  

 Konkurrence og Varebetegnelse fastsættes herved følgende:
§ 1 Øl- og Mineralvandsflasker, i hvis Bund Ordet »Øl«, henholdsvis  

 »Mineralvand« paa tydelig og iøjefaldende Maade er indstøbt, maa  

 alene benyttes til Opbevaring og Transport af Øl, henholdsvis Mineralvand  

 (herunder kulsyreholdige Frugt- eller Saftevand).
§ 2 Køb og Salg af Øl og Mineralvandsflasker, der er mærket som i § 1 angivet,  

 maa kun finde Sted, naar de paagældende Flasker indeholder Øl, henholdsvis  

 Mineralvand.
Tilladt er dog det direkte Salg fra Fabrikanter og Importører af  

 de nævnte Flasker, samt Salg fra de paagældendes Forhandlere til  

 Virksomheder, der fremstiller Øl eller Mineralvand, og Handel mellem saadanne  

 Næringsdrivende indbyrdes.
Endvidere er Virksomheder, der fremstiller Øl  

 eller Mineralvand, samt Handlende, der forhandler saadanne Varer, berettiget  

 til at aftage de paagældende Flasker fra deres kunder i et Omfang, der svarer  

 til vedkommendes Omsætning af Øl, respektive Mineralvand.
§ 3 Fortsætlig Tilintetgørelse, Beskadigelse eller Forringelse af Flasker, der  

 er mærket som i § 1 angivet, saavel som Fjernelse eller Forvanskning af det  

 paagældende Mærke er forbudt.
§ 4 Bestemmelserne i §§ 1-3 i Bekendtgørelse Nr. 487 af 21. September 1918 om  

 Handel med og Benyttelse af Mineralvandssifoner, Patentflasker og Kasser til  

 Transport af Øl og Mineralvand forbliver i Kraft, medens Bekendtgørelsen  

 iøvrigt ophæves.
§ 5 For Overtrædelse af Bestemmelserne i §§ 1-4, jfr.
Bekendtgørelse Nr. 487  

 af 21. September 1918 §§ 1-3, kan Forfølgning begæres af de i § 17 i Lov om  

 uretmæssig Konkurrence og Varebetegnelse, jfr.
Lovbekendtgørelse Nr. 80 af  

 31. Marts 1937, omhandlede Foreninger eller Sammenslutninger.
Overtrædelse af de i denne bekendtgørelse givne Forskrifter, herunder  

 Bestemmelserne i Bekendtgørelse Nr. 487 af 21. September 1918 §§ 1-3,  

 straffes, for saa vidt ikke højere Straf i Medfør af andre Bestemmelser  

 derved er forskyldt, med Bøde eller under skærpende Omstændigheder med Hæfte  

 i indtil 6 Maaneder.
Bestemmelserne i Lov om uretmæssig Konkurrence og  

 Varebetegnelse § 17, 1ste Stykke, 3die og 4de Pkt., samt 3die - 6te Stykke,  

 finder tilsvarende Anvendelse paa de i denne Bekendtgørelse omhandlende  

 Forhold.
 Hvilket herved bringes til almindelig Kundskab.
 Ministeriet for Handel, Industri og Søfart, den 4. Oktober 1938.
Johs.
Kjærbøl.
H.
Lage.
 §§ 1-3 i Bekendtgørelse Nr. 487 af 21. September 1918 er Saalydende:
§ 1 Al Handel med Øl- og Mineralvandskasser samt Ølfustager (Øltræer) der  

 bærer noget her i Landet værende Bryggeris eller Fabriks Navn eller Mærke,  

 saavel som al Handel med Mineralvandssifoner, Patentflasker til Øl og  

 Mineralvand og Dele af saadanne Sifoner og Flasker forbydes, herfra dog  

 undtaget det direkte Salg fra Fabrikanterne af disse Emballagegenstande.
 Endvidere forbydes Opfyldelse af tidligere indgaaede Aftaler om Levering  

 af saadanne Emballagegenstande fra andre end fra de ovennævnte Fabrikanter.
§ 2 Patentflasker og Sifoner samt Ølfustager, som bærer noget her i Landet  

 værende Bryggeris eller Mineralvandsfabriks Navn eller Mærke, maa kun  

 benyttes til Paafyldning af Øl, Mineralvand og Lemonader af vedkommemde  

 Bryggeris eller Fabriks Tilvirkning.
De i § 1 omhandlende Kasser maa  

 ligeledes kun benyttes til Transport af Bryggeriers eller  

 Mineralvandsfabrikers fyldte eller tomme Flasker og Sifoner.
§ 3 Forsætlig Ødelæggelse eller Beskadigelse eller Forringelse af de ommeldte  

 Sifoner, Patentflasker og Øl- og Mineralvandskasser samt Fustager forbydes.
