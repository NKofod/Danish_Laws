Cirkulære om genoptagelse af skatteansættelsen vedrørende  

 periodisering af forudbetalte driftsudgifter  

1) 1.
Det fremgår af Ligningsvejledningen 2003 - 2, E.A.3.2,  

 at  

 »En forudbetalt udgift, der  

 fradrages efter statsskattelovens § 6, stk. 1, litra a, skal periodiseres i  

 det  

 omfang udgiften kan henføres til flere indkomstår.
En forudbetalt  

 erhvervsmæssig udgift, der tjener til at erhverve, sikre eller vedligeholde  

 virksomhedens indkomst, skal således periodiseres i det omfang udgiften kan  

 henføres  

 til flere indkomstår.
Vedrører en afholdt driftsomkostning i det hele et  

 senere  

 indkomstår, skal udgiften fradrages i dette senere indkomstår.  

 « Told- og Skattestyrelsen meddelte i TfS 2000, 703 en  

 praksisændring, hvorefter at forudbetalte udgifter, der vedrørte perioder på  

 højst 12 måneder, skulle periodiseres i det omfang, udgiften kunne henføres  

 til  

 flere indkomstår.
 2.
Landsskatteretten har den 28. august 2003 afsagt en  

 kendelse gengivet i SKM 2003.447, hvorefter den nævnte praksisændring  

 underkendes.
Sagen vedrørte et transportselskab, som havde forudbetalt  

 vejbenyttelsesafgift og forsikring.
Afgiften betaltes for det enkelte køretøj og afgiftsperioden  

 var ét år.
Afgiften skulle betales første gang fra og med dagen for  

 registrering, og for efterfølgende afgiftsperioder betaltes senest den 8. i  

 måneden før den måned, hvori en ny afgiftsperiode begyndte.
 For så vidt angik forsikringspræmien vedrørte denne perioden  

 1. december til 30. november.
 3.
 Kendelsen betyder en tilbagevenden til den oprindelige  

 praksis fra før 1. april 2000, således at forudbetalinger der maksimalt  

 dækker  

 12 måneder, ikke skal periodiseres, men kan fratrækkes straks i  

 betalingsåret.
 Det skal bemærkes, at afgørelsen ikke tager stilling til  

 indtægtssiden, hvorfor praksis herom er uændret.
Der kan i den forbindelse henvises til Ligningsvejledningen  

 2004 - 1, E.A.3.1.1, og Østre Landsrets dom gengivet i TfS 1995, 462  

 (Schilling-dommen), hvor man fastslog, at modtageren af en forudbetaling for  

 en  

 serviceaftale, der strakte sig over 12 måneder og tillige over 2 indkomstår,  

 erhvervede endelig ret til det forudbetalte beløb i takt med forløbet af  

 kontraktsperioden.
Landsretten fandt, som en konsekvens heraf, at indtægten  

 skattemæssigt måtte periodiseres tilsvarende.
Skatteministeriet har  

 udarbejdet  

 en kommentar til afgørelsen, jf.
TfS 1995, 811.
 4.
I henhold til skattestyrelseslovens § 34, stk. 2, kan  

 der ske genoptagelse, hvis anmodning herom fremsættes inden den 1. maj i det  

 4.  

 år efter udløbet af de pågældende indkomstår.
Er den skattepligtiges  

 indkomstår  

 ikke sammenfaldende med kalenderåret, regnes fristen fra udløbet af det år,  

 som  

 indkomståret træder i stedet for, jf. skattestyrelseslovens § 34, stk. 6.
 5.
 Hvis fristen i skattestyrelseslovens § 34, stk. 2, er  

 udløbet, kan der i henhold til skattestyrelseslovens § 35, stk. 1, nr. 7,  

 endvidere efter anmodning ske ekstraordinær genoptagelse fra og med det  

 indkomstår, der har været til prøvelse, eller fra og med det indkomstår, der  

 er  

 påbegyndt, men endnu ikke er udløbet 5 år forud for underkendelse af praksis.
 Anmodning om ekstraordinær genoptagelse skal fremsættes  

 under iagttagelse af fristbestemmelsen i skattestyrelseslovens § 35, stk. 2,  

 det vil sige inden 6 måneder efter det tidspunkt, hvor den skattepligtige har  

 erhvervet kendskab til de omstændigheder, der begrunder genoptagelsen.
 6.
Da den nu tilsidesatte praksis først er iværksat med  

 virkning efter 1. april 2000, er den underkendende afgørelse som udgangspunkt  

 alene relevant for skatteansættelser for indkomståret 2000 eller senere  

 indkomstår, hvor genoptagelse allerede kan ske efter punkt 4 7.
 Ligningsmyndighederne bedes genoptage ansættelserne for  

 de pågældende år, hvis de bliver bekendt med, at der er personer, der er  

 lignet  

 forkert, eller hvis de bliver anmodet herom.
 8.
 En anmodning om genoptagelse af skatteansættelsen skal  

 indgives til skattemyndighederne inden 1. september 2004, på hvilket  

 tidspunkt  

 dette cirkulære bortfalder.
 Teksten er blevet ændret i Ligningsvejledningen 2004-1  

 E.A.3.2, således at indholdet er bragt i overensstemmelse med den beskrevne  

 retstilstand.
