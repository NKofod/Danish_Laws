Nr LSF 169 Forslag til Lov om ændring af lov om delpension (Ændret beregning som  

 følge af arbejdstidsnedsættelsen) Fremsat af socialministeren (Mimi Stilling Jakobsen) den 3. marts 1988 Vedtaget ved tredjebehandling den 3. marts 1988 Lov nr. 164 af 30/03/1988 § 1 I lov om delpension, jf. lovbekendtgørelse nr. 6 af 6. januar 1987, foretages følgende ændringer:
 1. I § 1 indsættes efter stk. 1 som nye stykker:
»Stk. 2. Delpension kan enten udbetales sammen med lønindtægt eller sammen med anden erhvervsindtægt end lønindtægt.
 Stk. 3. Socialministeren kan fastsætte regler om fravigelse af stk.
2.« Stk. 2 bliver herefter stk. 4.
 2. I § 3, stk. 1, 1. pkt., ændres »9 timer« til: »7  

 timer«.
 3. I § 4, stk. 2, ændres »1/39« til: »1/37«, og  

 »39« ændres til:
 »37«.
§ 2 Loven træder i kraft den 1. januar 1989.
§ 3 Stk. 1. For perioden 1. januar 1989 - 1. januar 1991 ændres i § 3, stk. 1, 1. pkt., i den hidtidige affattelse »9 timer« til:  

 »8 timer«.
Stk. 2. For perioden 1. januar 1989 - 1. januar 1991 ændres i § 4, stk. 2, i den hidtidige affattelse »1/39« til: »1/38«  

 og »39« til: »38«.
Stk. 3. For delpensionister, der efter lovens ikrafttræden bevarer den gennemsnitlige ugentlige arbejdstid, de havde den 1. januar 1989, beregnes delpensionen med 1/39 af basisbeløbet for det antal timer, arbejdstidsnedsættelsen udgjorde på samme tidspunkt.
Oprindeligt fremsat forslag § 1 I lov om delpension, jf. lovbekendtgørelse nr. 6 af 6. januar 1987 foretages følgende ændringer:
 1. I § 1 indsættes efter stk. 1 som nye stykker:
»Stk. 2. Delpension kan enten udbetales sammen med lønindtægt eller sammen med anden erhvervsindtægt end lønindtægt.
 Stk. 3. Socialministeren kan fastsætte regler om fravigelse af stk.
2.« Stk. 2 bliver herefter stk. 4.
 2. I § 3, stk. 1, 1. pkt., ændres »9 timer« til: »7  

 timer«.
 3. I § 4, stk. 2, ændres »1/39« til: »1/37« og  

 »39« ændres til: »37«.
§ 2 Loven træder i kraft den 1. januar 1989.
§ 3 For perioden 1. januar 1989 - 1. januar 1991 ændres i § 3, stk. 1, 1. pkt., i den hidtidige affattelse »9 timer« til: »8  

 timer«.
Stk. 2. For perioden 1. januar 1989 - 1. januar 1991 ændres i § 4, stk. 2, i den hidtidige affattelse »1/39« til: »1/38«  

 og »39« til: »38«.
Stk. 3. For delpensionister, der efter lovens ikrafttræden bevarer den gennemsnitlige ugentlige arbejdstid, de havde den 1. januar 1989, beregnes delpensionen med 1/39 af basisbeløbet for det antal timer, arbejdstidsnedsættelsen udgjorde på samme tidspunkt.
Bemærkninger til lovforslaget Almindelige bemærkninger Forslaget er en følge af den arbejdstidsnedsættelse, der blev aftalt ved indgåelse af overenskomsterne på arbejdsmarkedet i foråret 1987 for en 4-årig periode.
Arbejdstidsnedsættelsen er aftalt individuelt inden for de forskellige områder, og nedsættelserne sker på forskellige tidspunkter.
De overenskomstmæssige arbejdstidsnedsættelser får indflydelse på beregningen af delpensionen, da man efter de gældende regler tager udgangspunkt i en fuld overenskomstmæssig arbejdstid på 39 timer.
Af administrative grunde foreslåes de nødvendige konsekvensændringer i delpensionsloven gennemført ad 2 gange, hvor den fulde arbejdstid hver gang nedsættes med 1 time.
Under hensyn til, at arbejdstiden på en række store overenskomstområder nedsættes med 1 time i løbet af 1988 foreslås det, at den tilsvarende konsekvensændring i delpensionsloven får virkning fra den 1. januar 1989.
Reguleringen for den sidste time foreslås gennemført den 1. januar 1991.
De to reguleringstidspunkter svarer til de tidspunkter, der anvendes indenfor arbejdsløshedsforsikringslovens område.
Personer, der allerede er på delpension, vil efter forslagets overgangsbestemmelse få beregnet delpensionen efter de hidtidige gældende regler, hvis de bevarer den gennemsnitlige ugentlige arbejdstid, de hidtil har haft.
Der henvises herom til de specielle bemærkninger.
Da bestemmelserne om de selvstændige erhvervsdrivendes arbejdstid efter overgang til delpension er fastsat ved bekendtgørelse, vil den nødvendige ændring her blive foretaget administrativt.
Bestemmelserne vil blive udformet således, at arbejdstidsnedsættelsen og arbejdstiden efter overgangen altid skal udgøre halvdelen af den fulde overenskomstmæssige arbejdstid.
Økonomiske konsekvenser Efter forslaget vil det faste timebeløb, hvorudfra delpensionen beregnes, stige, fordi det den 1. januar 1989 vil udgøre 1/38 af basisbeløbet, der svarer til dagpengenes højeste beløb.
Tilsvarende vil beløbet pr. 1. januar 1991 udgøre 1/37 af basisbeløbet.
Det må antages, at en merudgift som følge af en højere timebetaling vil blive kompenseret ved at antallet af timer, for hvilke der skal udbetales delpension, vil gå ned.
 Det skønnes derfor, at forslaget er udgiftsneutralt.
Bemærkninger til lovforslagets enkelte bestemmelser Til § 1 Til nr. 1.
Forslaget er en præcisering af den gældende retstilstand, hvorefter man kun kan gå på delpension som enten lønmodtager eller som selvstændig erhvervsdrivende.
Man kan således ikke efter overgangen til delpension være beskæftiget som både lønmodtager og selvstændig.
Den foreslåede bemyndigelsesadgang tænkes anvendt til at fastsætte regler om, at en delpensionist i særlige tilfælde kan have både lønindtægter og anden erhvervsindtægt end lønindtægt, således som disse indkomstbegreber er fastlagt i Socialministeriets bekendtgørelse om dagpengegivende indtægter efter lov om dagpenge ved sygdom eller fødsel.
 Et praktisk eksempel vil være, at en lønmodtager samtidig er f.eks.
kommunalbestyrelsesmedlem og dermed har anden erhvervsindtægt end lønindtægt.
 Til nr. 2.
Som nævnt i de almindelige bemærkninger er forslaget en følge af, at den overenskomstmæssige arbejdstid nedsættes fra 39 timer til 37 timer i løbet af den nuværende overenskomstperiode.
Det forudsættes, at man bibeholder de grænser, inden for hvilke arbejdstiden skal ligge efter overgangen til delpension.
Det vil sige, at arbejdstiden mindst skal udgøre 15 timer og højst 30 timer i gennemsnit om ugen.
Som konsekvens heraf foreslås, at arbejdstidsnedsættelsen mindst skal udgøre 7 timer eller som efter de gældende regler 1/4 af den ugentlige arbejdstid under de sidste 9 måneders arbejde før overgangen.
 Til nr. 3.
Forslaget vedrører beregningen af delpensionsydelsen, som i loven er sat i forhold til den overenskomstmæssige arbejdstid.
Som konsekvens heraf skal beregningsgrundlaget nedsættes fra 1/39 til 1/37. Den årlige delpension vil efter forslaget udgøre 1/37 af basisbeløbet, for hver hele time den gennemsnitlige ugentlige arbejdstid nedsættes.
Da delpensionen ikke kan beregnes ud fra en højere gennemsnitlig ugentlig arbejdstid end den overenskomstmæssige, foreslås den højeste ugentlige arbejdstid på 39 timer nedsat til 37 timer.
Til §§ 2 og 3 Forslaget betyder, at arbejdstidsnedsættelsen får virkning med 1 time fra 1. januar 1989 og 1 time fra 1. januar 1991, hvor arbejdstiden bliver henholdsvis 38 og 37 timer.
Der henvises iøvrigt til de almindelige bemærkninger.
Efter forslaget i § 3, stk. 3, skal de personer, der allerede er på delpension ved lovens ikrafttræden, fortsat have udbetalt delpension for det antal timer, de hidtil har fået for, og med 1/39 af basisbeløbet, når de ikke ændrer arbejdstid.
Ændres arbejdstiden bliver de omfattet af de nye bestemmelser, således at delpensionen udgør henholdsvis 1/38 og en 1/37 af basisbeløbet, og arbejdstidsnedsættelsen højst kan beregnes ud fra en gennemsnitlig ugentlig arbejdstid på henholdsvis 38 og 37 timer.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. I § 1 indsættes efter stk. 1 som nye stykker:
»Stk. 2. Delpension kan enten udbetales sammen med lønindtægt eller sammen med anden erhvervsindtægt end lønindtægt.
 Stk. 3. Socialministeren kan fastsætte regler om fravigelse af stk.
2.« Stk. 2 bliver herefter stk. 4.
§ 1. Delpension kan udbetales til lønmodtagere og personer med anden erhvervsindtægt end lønindtægt i alderen fra 60 til 67 år, der nedsætter deres arbejdstid.
Stk. 2. For personer med anden erhvervsindtægt end lønindtægt fastsætter socialministeren regler om arbejde før og efter overgang til delpension, om opgørelse af arbejdstid, om opgørelse af indtægt før og efter overgang til delpension og kan herunder fravige §§ 2-4.
 2. I § 3, stk. 1, 1. pkt., ændres »9 timer« til: »7  

 timer«.
§ 3. Ved overgang til delpension skal den gennemsnitlige ugentlige arbejdstid nedsættes med mindst 9 timer eller mindst 1/4 af den gennemsnitlige ugentlige arbejdstid under de sidste 9 måneders arbejde før overgangen.
Den nedsatte arbejdstid skal i den første 6 måneders periode efter overgangen og årligt svare til en gennemsnitlig arbejdstid på mindst 15 og højst 30 timer om ugen.
Arbejdstiden skal tilrettelægges således, at der er mindst 20 arbejdsdage inden for hvert kvartal.
Stk. 2. Chefen for Sikringsstyrelsen kan fastsætte nærmere regler om opgørelse af arbejdstiden for personer, der ved overgang til delpension modtager efterløn efter lov om arbejdsformidling og arbejdsløshedsforsikring m.v., samt for lønmodtagere med ukendt arbejdstid.
 3. I § 4, stk. 2, ændres »1/39« til: »1/37« og  

 »39« ændres til: »37«.
§ 4. Delpensionen beregnes og reguleres forholdsmæssigt efter et årligt basisbeløb.
Basisbeløbet svarer til dagpengenes højeste beløb efter lov om dagpenge ved sygdom eller fødsel, beregnet på årsbasis.
Stk. 2. Den årlige delpension udgør 1/39 af basisbeløbet for hver hele time, den gennemsnitlige ugentlige arbejdstid nedsættes.
Den del af den hidtidige arbejdstid, der overstiger 39 timer ugentlig, tages ikke i betragtning ved beregningen.
Stk. 3. Når delpension har været udbetalt i 2 1/2 år, kan den ikke overstige 80 pct. af beløbet efter stk. 2. Perioder med efterløn efter lov om arbejdsformidling og arbejdsløshedsforsikring m.v.
 ligestilles med perioder med delpension.
Stk. 4. Ved den første pensionsberegning kan den årlige delpension ikke overstige 90 pct. af forskellen mellem den årlige lønindtægt før overgang til delpension og den forventede lønindtægt efter overgangen.
Dette gælder dog ikke ved overgang fra efterløn efter lov om arbejdsformidling og arbejdsløshedsforsikring m.v. til delpension.
Chefen for Sikringsstyrelsen kan fastsætte nærmere regler om opgørelse af lønindtægten samt om grænsen for delpensionens størrelse ved om regning.
Stk. 5. Den beregnede delpension afrundes til nærmeste kronebeløb, der kan deles med 12.
