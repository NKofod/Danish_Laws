Fremsat den 4. oktober 2006 af  

 undervisningsministeren (Bertel Haarder) Forslag til Lov om ændring af lov om  

 befordringsrabat til uddannelsessøgende i ungdomsuddannelser m.v.
(Bemyndigelse af de befordringsansvarlige til i en  

 overgangsperiode at træffe afgørelse om ret til rabat) § 1 I lov nr. 578 af 9. juni 2006 om befordringsrabat til  

 uddannelsessøgende i ungdomsuddannelser m.v. foretages følgende ændringer:
 1.  

  

 Efter §  

 17 indsættes:
 »§ 17 a.  

  

 Styrelsen kan til de befordringsansvarlige, jf. § 11, stk. 1, henlægge sin  

 beføjelse  

 til at træffe afgørelse om ret til rabat efter lovens kapitel 2 og 3 i  

 perioden  

 fra den 1. januar 2007 til og med den 30. juni 2007.
Stk. 2.  

  

 De  

 befordringsansvarlige kan alene træffe afgørelse om ret til rabat for den  

 uddannelsessøgende eller deltageren i de tilfælde hvor, 1)  

 	  

 det af de  

 befordringsansvarliges optegnelser fremgår, at den uddannelsessøgende eller  

 deltageren har modtaget abonnementskort med rabat for december måned 2006, 2)  

 	  

 den  

 uddannelsessøgende eller deltageren fortsætter den uddannelse eller det  

 undervisningsforløb, den pågældende var i gang med i december måned 2006, og 3)  

 	  

 de  

 befordringsansvarlige efter den hidtil gældende forretningsgang sikrer sig,  

 at  

 den uddannelsessøgende eller deltageren fortsat er berettiget til rabat.
 Stk. 3.  

  

 Rabatten ydes  

 som det beløb, der overstiger egenbetalingen, jf. § 7. Styrelsen refunderer  

 de  

 befordringsansvarlige den ydede rabat efter bestemmelserne i § 11, stk. 3-5,  

 og  

 regler fastsat i medfør af stk. 6.
 § 17 b.  

  

 I de tilfælde, hvor betingelserne for, at de befordringsansvarlige kan træffe  

 afgørelse  

 efter §  

 17 a, stk.  

 2, ikke er til stede, skal den uddannelsessøgende eller deltageren søge  

 styrelsen om ret til rabat, jf. § 5.
Stk. 2.  

  

 På baggrund af  

 styrelsens afgørelse om ret til rabat skal den uddannelsessøgende eller  

 deltageren  

 i perioden fra den 1. januar 2007 til og med den 30. juni 2007 rette  

 henvendelse til de befordringsansvarlige for at købe abonnementskort med  

 rabat.  

 Ved henvendelse til de befordringsansvarlige skal den uddannelsessøgende  

 eller  

 deltageren medbringe dokumentation for ret til rabat, jf. § 5.« § 2 Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslagets baggrund Som en del af den samlede udmøntning af kommunalreformen blev  

 der med lov nr. 578 af 9. juni 2006 om befordringsrabat til  

 uddannelsessøgende  

 i ungdomsuddannelser m.v. (fremsat i Folketinget den 29. marts 2006)  

 etableret  

 en ny statslig befordringsrabatordning for elever i ungdomsuddannelser og  

 deltagere i produktionsskoleforløb, almen voksenuddannelser (avu),  

 forberedende  

 voksenuddannelse (fvu) og ordblindeundervisning for voksne.
I det følgende  

 betegnes disse som uddannelsessøgende.
Udgangspunktet for rabatordningen er, at Styrelsen for Statens  

 Uddannelsesstøtte (styrelsen) træffer afgørelse om ret til rabat på baggrund  

 af  

 uddannelsesstedets indberetninger og sender den uddannelsessøgende en  

 meddelelse herom.
Herefter kan den uddannelsessøgende henvende sig på et af  

 de  

 befordringsansvarlige trafikselskabers salgssteder og købe abonnementskort  

 med  

 rabat efter forevisning af styrelsens meddelelse om ret til rabat samt  

 personlig legitimation.
Denne ordning svarer i hovedtræk til den, der gælder  

 for studerende ved videregående uddannelser.
 Det har imidlertid vist sig at være vanskeligt for et flertal  

 af trafikselskaberne at håndtere en løsning, hvor alle uddannelsessøgende  

 skal  

 henvende sig personligt på et salgssted for at købe abonnementskort med  

 rabat.  

 Dette skyldes, at flere trafikselskaber kun har ganske få salgssteder og  

 oftest  

 baserer salg af abonnementskort på skriftlig henvendelse til trafikselskabet.
Da den gældende lov åbner mulighed for, at styrelsen  

 elektronisk kan overføre oplysninger om de uddannelsessøgendes ret til rabat  

 til trafikselskaberne, er mulighederne for et sådant IT-mæssigt samspil  

 undersøgt i samarbejde med trafikselskaberne.
Målet har været, at de  

 uddannelsessøgende ikke skal henvende sig personligt på salgsstederne.
Det  

 har  

 imidlertid vist sig vanskeligt at udvikle og implementere en  

 tilfredsstillende  

 IT-løsning.
Dette skal også ses i lyset af, at den gældende lov  

 forudsætter, at alle uddannelsessøgende skal aflevere en ny ansøgning om  

 befordringsrabat efter de nye regler, der gælder fra den 1. januar 2007. Det  

 må  

 således forventes, at omkring 40.000-50.000 ansøgninger om ret til  

 befordringsrabat skal behandles af uddannelsessteder og styrelsen, og at  

 trafikselskaberne skal udstede abonnementskort med rabat, inden  

 undervisningen  

 begynder igen efter juleferien.
En komplet edb-løsning skal derfor være klar  

 omkring den 1. november 2006 med henblik på at sætte driften i gang i fuldt  

 omfang, hvilket ikke er muligt uden betydelige risici, der kan komme de  

 uddannelsessøgende til skade.
Lovforslagets indhold Det foreslås at etablere en overgangsordning for salg af  

 abonnementskort med rabat i perioden fra den 1. januar 2007 til og med den  

 30.  

 juni 2007.
En lang række af de amtskommunale trafikselskaber udsteder  

 allerede i dag abonnementskort med rabat.
Dette gøres efter aftale med  

 amtsrådene og med hjemmel i reglerne om den amtskommunale  

 befordringsgodtgørelsesordning,  

 der gælder til den 1. januar 2007.
For at smidiggøre overgangen fra den hidtil gældende  

 amtskommunale ordning til den nye statslige befordringsrabatordning foreslås  

 det derfor med lovforslaget, at styrelsen kan bemyndige de  

 befordringsansvarlige,  

 der udsteder abonnementskort med rabat efter den amtskommunale ordning, til i  

 overgangsperioden at træffe afgørelse om ret til rabat.
Herved kan de  

 befordringsansvarlige forny abonnementskort, der er købt med rabat før den 1.  

 januar 2007. Det er dog en betingelse,  

  

 at  

  

 den uddannelsessøgende har modtaget abonnementskort med rabat for december  

 måned 2006,  

  

 at  

  

 den uddannelsessøgende  

 efter den 1. januar 2007 fortsætter den uddannelse eller det  

 undervisningsforløb, den pågældende var i gang med i december måned 2006, og  

  

 at  

  

 de befordringsansvarlige anvender de  

 hidtil gældende forretningsgange for at sikre, at de uddannelsessøgende  

 fortsat  

 er berettiget til abonnementskort fra den 1. januar 2007.
Rabatten ydes efter de regler, som gælder efter lov om  

 befordringsrabat for uddannelsessøgende i ungdomsuddannelser m.v.
Det vil  

 blandt andet sige, at rabatten udgør det beløb, der overstiger egenbetalingen  

 på 9,50 kr., for hver dag abonnementskortet er gyldigt fra den 1. januar  

 2007.
 Uddannelsessøgende, der ikke kan få fornyet deres  

 abonnementskort med rabat, skal for at få ret til rabat aflevere en ansøgning  

 herom på uddannelsesstedet og benytte styrelsens meddelelse om ret til rabat  

 til  

 at købe abonnementskort med rabat på de befordringsansvarliges salgssteder.
 De uddannelsessøgende vil blive orienteret om  

 overgangsordningen via styrelsens hjemmeside samt opslag på  

 uddannelsesstederne  

 om, hvordan de opnår ret til rabat.
 Styrelsen yder de befordringsansvarlige refusion efter  

 bestemmelserne i lovens § 11 og de i medfør heraf udstedte regler, uanset om  

 der er tale om fornyelse af abonnementskort eller salg af nye abonnementskort  

 på baggrund af styrelsens meddelelse om ret til rabat.
Økonomiske og administrative konsekvenser for  

 det offentlige Lovforslaget har ingen økonomiske konsekvenser for det  

 offentlige eller erhvervslivet.
 For styrelsen medfører lovforslaget, at der bliver mulighed for  

 i samarbejde med de befordringsansvarlige at udvikle en IT-løsning, der kan  

 idriftsættes over en periode i foråret 2007.
For de befordringsansvarlige medfører lovforslaget, at de, der  

 har haft aftale med amtsrådet om salg af abonnementskort med rabat efter de  

 hidtil gældende regler, kan tilbyde de uddannelsessøgende en fornyelse af  

 abonnementskortet i perioden fra den 1. januar 2007 til og med den 30. juni  

 2007. Samtidig skal de befordringsansvarlige i en overgangsperiode kunne  

 håndtere udstedelse af abonnementskort med rabat på baggrund af oplysningerne  

 i  

 den af styrelsen udsendte rabatmeddelelse, som de uddannelsessøgende skal  

 forevise  

 på salgsstedet.
Først i løbet af foråret 2007 og senest fra den 1. juli 2007  

 kan de befordringsansvarlige udstede abonnementskort med rabat på baggrund af  

 elektronisk overførte oplysninger fra styrelsen.
Økonomiske og administrative konsekvenser for  

 erhvervslivet Forslaget har ingen konsekvenser for erhvervslivet.
Administrative konsekvenser for borgerne I perioden fra den 1. januar 2007 til den 1. juli 2007 vil en  

 lang række uddannelsessøgende i ungdomsuddannelser m.v. på baggrund af en  

 tidligere ansøgning kunne få fornyet et gældende abonnementskort med rabat.  

 Andre uddannelsessøgende vil skulle henvende sig på de befordringsansvarliges  

 salgssteder for at købe abonnementskort med rabat.
Det drejer sig i  

 overvejende  

 grad om uddannelsessøgende, der først bliver optaget på uddannelsen eller  

 undervisningsforløbet efter den 1. januar 2007, eller som ikke har modtaget  

 abonnementskort med rabat for december måned 2006.
Miljømæssige konsekvenser Forslaget har ingen miljømæssige konsekvenser.
Forholdet til EU-retten Forslaget indeholder ingen EU-retlige aspekter.
Høring Forslaget har været sendt i høring hos: Arriva, Bestyrelsen for  

 Arbejdsgivernes Elevrefusion, Bornholms Regionskommune; Danmarks  

 Erhvervsskoleforening, Danmarks Evalueringsinstitut, Dansk Teknisk  

 Lærerforbund,  

 Dansk Ungdoms Fællesråd (DUF), Danske Gymnasieelevers Sammenslutning (DGS),  

 Danske Landbrugsskoler,  

 Danske  

 Produktionsskolers Lærerforening,  

 Danske Regioner, Datatilsynet; DSB, Erhvervsskolernes  

 Elevorganisation, Foreningen af Daghøjskoler i Danmark, Foreningen af  

 Forstandere/Direktører  

 ved AMU-centrene, Foreningen af private gymnasier, studenterkurser og  

 hf-kurser, Foreningen af Registrerede Revisorer, Foreningen af Skoleledere  

 ved  

 de Tekniske Skoler; Foreningen af Statsautoriserede Revisorer, Foreningen af  

 studenterkursusrektorer, Forstanderforeningen for voksenuddannelsescentrene,  

 Forstanderkredsen for Produktionsskoler og Produktionshøjskoler,  

 Forstandersamrådet  

 ved den Amtskommunale Specialundervisning for Voksne, Frederiksberg Kommune,  

 Gymnasieskolernes Lærerforening,  

 Gymnasieskolernes  

 Rektorforening, Handelsskolernes Bestyrelsesforening, Handelsskolernes  

 Lærerforening, Hovedstadens Udviklingsråd (HUR), Interesseorganisationen for  

 handelsskolernes ledelser (HFI), Kommunernes Landsforening, Københavns  

 Kommune,  

 Landdistrikternes Fællesråd, Landsforbundet af Voksen- og Ungdomsundervisere  

 (LVU), Landsforeningen af landsbysamfund, Landssammenslutningen af  

 Handelsskoleelever,  

 Landssammenslutningen af Kursusstuderende, Ordblinde/Dysleksiforeningen i  

 Danmark, Produktionsskoleforeningen, Rigsrevisionen, Rådet for de  

 Grundlæggende  

 Erhvervsrettede Uddannelser, Rådet for de gymnasiale uddannelser, Rådet for  

 Erhvervsrettet Voksen- og Efteruddannelse, Rådet om Kortuddannedes Fortsatte  

 Uddannelse, Sammenslutningen af Danske Småøer, Sammenslutningen af ledere ved  

 skoler, der udbyder de grundlæggende SO  

 SU  

 -uddannelser,  

 Samrådet for Specialundervisning for Voksne, Speciallærerforeningen af 1981,  

 SU  

 -rådet,  

 Udvalget for de grundlæggende social- og sundhedsuddannelser og  

 Ørestadsselskabet.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ingen Ingen Administrative konsekvenser for stat, kommuner og  

 regioner De befordringsansvarlige vil i overgangsperioden kunne basere  

 fornyelse af abonnementskort med rabat på allerede eksisterende oplysninger  

 om de uddannelsessøgendes ret til rabat efter den amtskommunale ordning Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Flere uddannelsessøgende vil fra den 1. januar 2007  

 kunne få abonnementskort fornyet uden ansøgning Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Med den foreslåede bestemmelse i §  

 17 a  

 skabes der hjemmel til, at  

 styrelsen kan bemyndige de befordringsansvarlige, jf. lovens § 11, stk. 1,  

 til  

 at træffe afgørelse om ret til rabat på abonnementskort.
Herved kan de  

 befordringsansvarlige i perioden fra den 1. januar 2007 til og med den 30.  

 juni  

 2007 uden ny ansøgning fra de uddannelsessøgende forny abonnementskort med  

 rabat, der er solgt for perioden til og med december måned 2006. Rabatten  

 beregnes på baggrund af lovens § 7.
 For at de befordringsansvarlige kan yde rabat uden fornyet  

 ansøgning, er det en yderligere betingelse, at den uddannelsessøgende  

 fortsætter samme uddannelse eller undervisningsforløb, som den pågældende var  

 i  

 gang med i december 2006, og at  

 trafikselskaberne anvender de hidtidige forretningsgange  

 for at sikre, at de uddannelsessøgende fortsat er berettiget til rabat fra  

 den  

 1. januar 2007.
 I de tilfælde, hvor betingelserne for at de  

 befordringsansvarlige kan træffe afgørelse om ret til rabat er til stede, vil  

 de befordringsansvarlige sende de uddannelsessøgende et tilbud om køb af  

 abonnementskort med rabat.
 Styrelsen refunderer de befordringsansvarlige den ydede rabat  

 sammen med den rabat, der ydes på baggrund af styrelsens afgørelse, jf. den  

 foreslåede  

 § 17 b.
 Med den foreslåede bestemmelse i § 17 b kan de  

 uddannelsessøgende, der ikke er omfattet af ordningen i §  

 17 a, i overgangsperioden i stedet for  

 købe abonnementskort med rabat på baggrund af styrelsens afgørelse om ret til  

 rabat, jf. lovens § 5. Ved personlig henvendelse til trafikselskabet vil den  

 uddannelsessøgende således kunne købe abonnementskort med rabat, der gælder i  

 de måneder, der er angivet i rabatmeddelelsen.
Til § 2 Selv om lov om befordringsrabat til uddannelsessøgende i  

 ungdomsuddannelserne m.v., finder anvendelse for rabat, der gives fra den 1.  

 januar 2007, er det nødvendigt at afgørelse om ret til rabat bliver truffet  

 inden 1. januar 2007, så de uddannelsessøgende i god tid kan erhverve sig et  

 abonnementskort med rabat, der gælder fra 1. januar 2007. Det samme gør sig  

 gældende  

 for så vidt angår de afgørelser, de befordringsansvarlige træffer efter den  

 foreslåede §  

 17 a.  

 Det foreslås derfor, at loven træder i kraft dagen efter bekendtgørelsen i  

 Lovtidende.
