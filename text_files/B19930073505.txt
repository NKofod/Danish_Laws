 I henhold til § 5, stk. 2, i lov om frikommuner, jf. lovbekendtgørelse nr.  

 1224 af 18. december 1992, meddeles:
 § 1.  Indenrigsministeren har den 2. august 1993  

 godkendt frikommuneregulativ nr. 24 for Holmegaard Kommune om forenkling af  

 artsinddelingen i det kommunale budget- og regnskabssystem, jf. § 3, stk. 1 i  

 lov om frikommuner.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder for Holmegaard Kommune:
 Afsnit 2.5 om artsinddelingen i »Budget- og regnskabssystem for  

 kommuner og amtskommuner«, jf. § 38, stk. 2 og § 54, stk. 1, i  

 lovbekendtgørelse nr. 526 af 22. juni 1993 om kommunernes styrelse.
 § 3.  Frikommuneregulativet har virkning fra den 1.  

 januar 1993 og bortfalder den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
