Betænkning afgivet af Retsudvalget den 9. december 2004 Betænkning over Forslag til folketingsbeslutning om fjernelse  

 af lovmæssige hindringer for folkekirken og andre trossamfund for at medvirke  

 ved indgåelse af registreret partnerskab [af Kamal Quereshi (SF) m.fl.] 1. Udvalgsarbejdet Beslutningsforslaget blev fremsat den 7. oktober 2004 og var til  

 1. behandling den 17. november 2004. Beslutningsforslaget blev efter 1.  

 behandling henvist til behandling i Retsudvalget.
Møder Udvalget har behandlet beslutningsforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra en række præster i den danske folkekirke.
 Kirkeministeren har over for udvalget kommenteret den skriftlige  

 henvendelse til udvalget.
Spørgsmål Udvalget har stillet 1 spørgsmål til kirkeministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller beslutningsforslaget til  

  

 forkastelse.
Dansk Folkepartis medlemmer bemærker, at ægteskabsloven hjemler  

 ingen mulighed for vielse af homofile samlevende.
Det er en almindelig  

 misforståelse kolporteret af pressen, at i dag kan bøsser og lesbiske blive  

 viet på rådhuset, men ikke i kirken.
Det er noget vrøvl.
De kan slet ikke  

 blive  

 viet ifølge dansk lov, men de kan blive registreret som partnere på rådhuset.  

 Det er en god ordning, som friholder homofile par fra en række tidligere  

 uretfærdigheder, især af arvemæssig art.
Hvis man ville ændre ægteskabsloven,  

 så homofile par kunne blive viet, skulle man begynde med at ophæve loven om  

 registreret  

 partnerskab og give myndighedspersoner en egentlig vielsesmyndighed.
Og det  

 bør  

 man aldrig gøre  ikke fordi de homofile par skal generes, men af hensyn  

 til  

 det ægteskab, der i århundreder har været den familieretbærende institution i  

 Danmark og i øvrigt et fundament under det danske samfund i det hele taget.  

 Ægteskabet har vi af hensyn til familiens beskyttelse fra fremmed   

 herunder  

 især statslig  indblanding.
Og begynder man at lægge forskellige former  

 for  

 særforhold ind under kategorien »ægteskab«, så opløser man selvfølgelig  

 ægteskabet.
Siden det 16. århundrede, da ægteskabet fra at være et rent  

 slægtsanliggende begyndte at være et offentligt, statsligt anliggende, har  

 ægteskabets styrke været en klar definition af ægteskabet: et intenderet  

 livslangt  

 og monogamt forhold mellem to mennesker af hver sit køn med henblik på at få  

 børn og danne en ny familie, der kan føre slægten videre.
 Den frihed, som ægteskabet er bærepille for  familiens frihed,  

 privatlivets frihed  forudsætter en klar definition af, hvad et  

 ægteskab er.  

 Herudover skal man naturligvis sørge for, at ingen ugifte, f.eks. homofile  

 par,  

 lider økonomisk uret, og det har man efter vores mening taget god hånd om ved  

 loven om registreret partnerskab.
Kristendemokraterne bemærker, at det vil være et politisk  

 overgreb mod folkekirken og andre trossamfund, hvis forslaget vedtages.
Selv  

 om  

 forslaget kun vil åbne for, at det skal være muligt at indgå  

 registreret partnerskab i folkekirken eller andre trossamfund, så vil  

 muligheden alene være et meget kraftigt signal.
Det tilkommer efter KDs  

 opfattelse ikke Folketinget at afsende dette.
 Et  

  

 mindretal  

  

 i  

 udvalget (S, SF, RV og EL) indstiller beslutningsforslaget til  

  

 vedtagelse uændret.
 Socialdemokratiet kan støtte beslutningsforslaget og skal  

 samtidig henvise til det af Socialdemokratiet fremsatte lovforslag L 133  

 (forslag  

 til lov om ændring af lov om registreret partnerskab).
 Siden loven om registreret partnerskab blev vedtaget i 1989, må  

 vi erkende, at der er sket en almindelig anerkendelse af ligebehandlingen af  

 samlevende af modsat køn og samlevende af samme køn, hvis vi kigger på  

 samfundet som sådant.
Det har også medført, at flere forslag om ligebehandling af  

 ægteskab og registreret partnerskab har været til behandling i Folketinget  

 gennem de senere år.
Set i den sammenhæng betragter Socialdemokratiet det som  

 helt naturligt også at ville sikre ligebehandlingen på dette område.
Socialdemokratiet ønsker ikke at blande sig i folkekirkens og  

 andre trossamfunds indre anliggender.
Tilsvarende tager vi skarpt afstand fra  

 det synspunkt, at det skal være folkekirken og andre trossamfund, der anmoder  

 om fjernelse af en hindring for ligebehandling, før vi som lovgiver fjerner  

 hindringen.
Det er ikke trossamfund, der skal vælge ligebehandlingsmuligheden  

 i  

 lovgivningen  det skal lovgiver.
Det er til gengæld ikke lovgiver, der  

 skal  

 vælge, om ligebehandlingsmuligheden skal bruges  det skal  

 trossamfundene selv  

 afgøre.
 Enhedslistens medlem af udvalget bemærker, at f  

 orslaget går ud på at fjerne en forhindring for  

 folkekirken med hensyn til selv at vælge, om den kan forestå vielser eller  

 registreringer af homoseksuelle.
Enhedslisten mener  

 principielt, at såvel vielser som navngivning bør foregå i det offentliges  

 regi,  

 ligesom Enhedslisten mener, at kirke og stat bør adskilles.
Men så længe  

 kirken  

 har bemyndigelse til at forestå vielser, bør kirken have ret til ligeledes at  

 vie homoseksuelle.
 Derfor kan Enhedslisten støtte  

 forslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)   

 Birthe Rønn Hornbech (V)  

  

  nfmd.  

  

 Karsten Nonbo (V)   

 Freddy Dam (V)   

 Per Dalgaard (DF)   

 Peter Skaarup (DF)   

 Helge Adam Møller (KF)   

 Charlotte Dyremose (KF)   

 Jann Sjursen (KD)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Sandy Brinck (S)   

 Anne Baastrup (SF)  

  

  fmd.  

  

 Elisabeth Arnold (RV)   

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Kristendemokraterne (KD) 4 Socialdemokratiet (S) 52 Enhedslisten (EL) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende B 7 Bilagsnr.
Titel 1 Tidsplan for udvalgets behandling af forslaget 2 Henvendelse af 18/10-04 fra en række præster i den danske  

 folkekirke 3 1. udkast til betænkning Oversigt over spørgsmål og svar vedrørende B 7 Spm.nr.
