 Bekendtgørelse om jordbrugsanalyser og landbrugsplanlægning  

 m.v.
 I medfør af § 3 a, stk. 4, i landbrugsloven, jf.  

 lovbekendtgørelse nr. 598 af 15. juli 1999, fastsættes:
 § 1.  

  

 Amtsrådet udarbejder en analyse af jordbrugserhvervet.
 Stk. 2.  

  

 Jordbrugsanalysen indgår i redegørelsen for regionplanens forudsætninger og  

 danner udgangspunkt for varetagelsen af de jordbrugsmæssige interesser ved  

 fastlæggelsen af regionplanens retningslinier, herunder udpegning og sikring  

 af  

 de særligt værdifulde landbrugsområder, jf. § 6, stk. 3, i lov om  

 planlægning.
 Stk. 3.  

  

 Jordbrugsanalysen og retningslinierne i regionplanen, der tilsammen udgør  

 landbrugsplanlægningen, danner udgangspunkt for varetagelsen af de  

 jordbrugsmæssige interesser ved kommune- og lokalplanlægningen og ved  

 konkrete  

 projekters iværksættelse.
§ 2.  

  

 Jordbrugsanalysen omfatter alle arealer, der udnyttes jordbrugsmæssigt til  

 landbrug, skovbrug, gartneri, frugtplantage, planteskole eller lignende  

 jordbrugsvirksomhed.
Områder, der anvendes til byformål, tekniske anlæg til  

 ikke-jordbrugsmæssige formål eller lignende, indgår ikke i analysen.
§ 3.  

  

 Jordbrugsanalysen indeholder en række konkrete oplysninger om  

 jordbrugserhvervet og en beskrivelse af erhvervets regionale og lokale  

 betydning.
På baggrund heraf  

    

 foretages  

 en kortlægning og afgrænsning af områder med særlig jordbrugsmæssig værdi.
§ 4.  

  

 I  

 forbindelse med revisionen af regionplanen hvert fjerde år foreligger der en  

 opdateret jordbrugsanalyse.
Forud for offentliggørelse af forslaget til  

 revision af regionplanen tager amtsrådet stilling til, om der er behov for en  

 revision af den foreliggende jordbrugsanalyse.
 § 5.  

  

 Bekendtgørelsen træder i kraft den 4. marts 2000, jf. dog stk. 2.
 Stk. 2.  

  

 Når reglerne i  

 kapitel 2 i lov nr. 354 af 2. juni 1999 om Hovedstadens Udviklingsråd træder  

 i  

 kraft den 1. juli 2000, gælder bestemmelsen i bekendtgørelsens § 4, 2.  

 punktum,  

 inden for de tre hovedstadsamter, Frederiksborg, Københavns og Roskilde  

 amter,  

 for Hovedstadens Udviklingsråd.
 Stk. 3.  

  

 Bekendtgørelse  

 nr. 367 af 1. august 1983 om udarbejdelse og godkendelse af landbrugsplaner  

 ophæves.
