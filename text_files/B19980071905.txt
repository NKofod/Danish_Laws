Bekendtgørelse om opgørelse og  

 afregning af tilskud og tilsvar i henhold til lov om kommunal udligning og  

 generelle tilskud til kommuner og amtskommuner I medfør af § 25, stk. 3, §§ 27-28, § 29,  

 stk. 1, §§ 30-32, § 33, stk. 6 og stk. 14, og  

 § 35 i lov om kommunal udligning og generelle tilskud til kommuner og  

 amtskommuner, jf. lovbekendtgørelse nr. 573 af 4. juli 1997, som  

 senest ændret ved § 1 i lov nr. 476 af 1. juli 1998,  

 fastsættes:
 Beskatningsgrundlag m.m.
 § 1. Udskrivningsgrundlag for kommuner beregnes  

 som den beregnede skat af de selvangivne indkomster for kommunen i  

 tilskudsåret divideret med udskrivningsprocenten i  

 tilskudsåret.
Stk. 2. Ved beregning af beskatningsgrundlaget for en kommune  

 indgår de af Danmarks Statistik opgjorte afgiftspligtige  

 grundværdier, af hvilke der efter lov om beskatning til kommunerne af  

 faste ejendomme er udskrevet grundskyld til kommunen i tilskudsåret.
De  

 afgiftspligtige grundværdier indgår for kommunerne i beregningen  

 med 6,5 pct.
 Stk. 3. Ved Indenrigsministeriets opgørelse af det  

 skønnede beskatningsgrundlag i henhold til § 33, stk. 4 og  

 stk. 8, i lov om kommunal udligning og generelle tilskud til kommuner og  

 amtskommuner, anvendes de af indenrigsministeren udmeldte  

 udskrivningsgrundlag efter § 7 i lov om kommunal indkomstskat, og et  

 skøn over de afgiftspligtige grundværdier for  

 tilskudsåret, pr. 1. januar i beregningsåret, i henhold til  

 vurderingsloven.
 § 2. Det faktiske beskatningsniveau for en  

 kommune, jf. § 11, stk. 4, i lov om kommunal udligning og generelle  

 tilskud til kommuner og amtskommuner, beregnes som summen af den beregnede  

 kommunale skat af de selvangivne indkomster og provenuet af grundskyld  

 divideret med beskatningsgrundlaget.
 Stk. 2. Ved den foreløbige beregning af tilskud og  

 tilsvar i henhold til § 11 i lov om kommunal udligning og generelle  

 tilskud til kommuner og amtskommuner, anvendes de efter § 1,  

 stk. 3, opgjorte beskatningsgrundlag, udskrivningsgrundlag og  

 grundværdier, samt kommunens udskrivningsprocent og grundskyldpromille  

 i beregningsåret.
 § 3. Udskrivningsgrundlag for amtskommuner  

 beregnes som summen af den beregnede skat af de selvangivne indkomster for  

 amtskommunen i tilskudsåret divideret med udskrivningsprocenten i  

 tilskudsåret.
Stk. 2. Ved beregning af beskatningsgrundlaget for en  

 amtskommune indgår provenuet af grundskyld opgjort på grundlag af  

 amtskommunens regnskab for tilskudsåret divideret med  

 udskrivningsprocenten for beregningsåret.
For Københavns og  

 Frederiksberg kommuner foretages beregningen ved at dividere det  

 amtskommunale grundskyldsprovenu med 40 pct. af kommunens udskrivningsprocent  

 for beregningsåret.
 Stk. 3. Ved Indenrigsministeriets opgørelse af det  

 skønnede beskatningsgrundlag i henhold til § 33, stk. 4 og  

 stk. 8, i lov om kommunal udligning og generelle tilskud til kommuner og  

 amtskommuner, anvendes de af indenrigsministeren udmeldte  

 udskrivningsgrundlag efter § 7 i lov om kommunal indkomstskat og et af  

 Indenrigsministeriet beregnet provenu af grundskyld for tilskudsåret.  

 Ved beregningen indgår et skøn over de afgiftspligtige  

 grundværdier for tilskudsåret pr. 1. januar i  

 beregningsåret, i henhold til vurderingsloven.
 § 4. For de kommuner og amtskommuner, hvor der  

 efter § 33, stk. 3, i lov om kommunal udligning og generelle  

 tilskud til kommuner og amtskommuner, foretages en foreløbig afregning  

 af tilskud og udligning på baggrund af kommunens eller amtskommunens  

 egen beregning ved budgetvedtagelsen, skal beregningen af det  

 beskatningsgrundlag, der anvendes i den foreløbige afregning, ske  

 på grundlag af det budgetterede provenu af indkomstskat for  

 tilskudsåret korrigeret for den del, der kan henføres til  

 ligningsmæssige ændringer mv., de budgetterede afgiftspligtige  

 grundværdier for tilskudsåret og et af kommunen skønnet  

 folketal pr. 1. januar i tilskudsåret opgjort i henhold til § 5,  

 stk. 1.
 Stk. 2. Det korrigerede indkomstskatteprovenu, der  

 indgår i beregningen efter stk. 1, kan maksimalt være to  

 procent lavere end de kommunale indkomstskatter, som afregnes efter § 7  

 i lov om kommunal indkomstskat, jf. § 10 i lov om amtskommunal  

 indkomstskat.
 Befolkningstal m.m.
§ 5. Ved opgørelse af tilskud og udligning  

 foretages opgørelsen over befolkningen i de enkelte (amts)kommuner og  

 i de enkelte alderstrin m.m. på grundlag af en af Danmarks Statistik  

 foretaget opgørelse over befolkningen i de enkelte (amts)kommuner pr.  

 1. januar i det pågældende år.
Ved  

 befolkningsopgørelsen pr. 1. januar 1998 henregnes personer, for  

 hvilke en kommune i henhold til § 11 i lov om social bistand og  

 § 52, stk. 3, i lov om social pension har den generelle  

 betalingsforpligtigelse til folketallet i kommunen.
Ved  

 befolkningsopgørelsen pr. 1. januar 1999 og fremover henregnes  

 personer for hvilke en kommune i henhold til § 128 i lov om social  

 service og § 53, stk. 1 i lov om social pension har den generelle  

 betalingsforpligtelse til folketallet i kommunen.
 Stk. 2. Ved beregning af beskatningsgrundlaget pr. indbygger  

 og udligning af forskelle i beskatningsgrundlag indgår indbyggertallet  

 opgjort efter stk. 1 pr. 1. januar i tilskudssåret.
 Stk. 3. Ved Indenrigsministeriets foreløbige beregning  

 af beskatnings- og udligningsgrundlag pr. indbygger efter § 33,  

 stk. 4 og stk. 8, i lov om kommunal udligning og generelle tilskud  

 til kommuner og amtskommuner, anvendes folketallet pr. 1. januar i  

 beregningsåret opgjort i henhold til stk. 1, tillagt et af  

 Indenrigsministeriet beregnet skøn på baggrund af prognoser  

 udarbejdet af Danmarks Statistik og Hovedstadsregionens Statistikkontor over  

 udviklingen i befolkningstallet.
 Stk. 4. Ved beregning af det samlede udgiftsbehov pr.  

 indbygger indgår indbyggertallet opgjort efter stk. 1 pr. 1.  

 januar i beregningsåret.
Opgørelse af nettodrifts- og  

 anlægsudgifter § 6. De samlede kommunale og amtskommunale  

 nettodrifts- og anlægsudgifter, der indgår ved fastsættelse  

 af det endeligt beregnede gennemsnitlige beskatningsniveau efter § 3,  

 stk. 2, § 4, stk. 2, og § 13, stk. 2, i lov om  

 kommunal udligning og generelle tilskud til kommuner og amtskommuner,  

 opgøres på grundlag af (amts)kommunernes regnskab for  

 tilskudsåret, jf. dog stk. 2.
Stk. 2. Ved opgørelsen af nettodrifts- og  

 anlægsudgifter, jf. stk. 1, fastsættes Københavns og  

 Frederiksberg kommuners amtskommunale og kommunale del af nettodrifts- og  

 anlægsudgifterne som henholdsvis 40 og 60 pct. af kommunernes  

 nettodrifts- og anlægsudgifter.
Udgifterne korrigeres herudover  

 for:
 1)	Ekstraordinære anlægsindtægter, i medfør af  

 forhandlingsresultater mellem regeringen og Københavns og  

 Frederiksberg Kommuner vedrørende økonomien i 1995 og  

 fremover.
 2)	Ved opgørelsen af nettodrifts- og anlægsudgifterne for  

 amtskommunerne fragår tilskud til Hovedstadsområdets  

 Trafikselskab.
 3)	Ved opgørelsen af nettodrifts- og anlægsudgifterne for  

 primærkommunerne i hovedstadsområdet fragår de udgifter,  

 der for tilskudsåret udlignes i medfør af  

 boligstøtteudligningen efter § 20, stk. 2, i lov om kommunal  

 udligning og generelle tilskud til kommuner og amtskommuner.
4)	Ved opgørelsen for kommuner forøges nettodrifts- og  

 anlægsudgifterne fra og med regnskabsåret 1996 med 60 pct. af det  

 statslige tilskud, som for tilskudsåret ydes til Hovedstadens  

 Sygehusfælleskab efter § 22 i lov om Hovedstadens  

 Sygehusfællesskab.
Ved opgørelsen for amtskommuner  

 nedsættes nettodrifts- og anlægsudgifterne fra og med  

 regnskabsåret 1996 med 60 pct. af det statslige tilskud, som for  

 tilskudsåret ydes til Hovedstadens Sygehusfælleskab efter  

 § 22 i lov om Hovedstadens Sygehusfællesskab.
Stk. 3. De samlede kommunale eller amtskommunale nettodrifts-  

 og anlægsudgifter, der indgår ved fastsættelse af det  

 foreløbigt beregnede gennemsnitlige beskatningsniveau efter § 33,  

 stk. 4, nr. 5 i lov om kommunal udligning og generelle tilskud til  

 kommuner og amtskommuner, og som indgår i opgørelsen af  

 udgiftsbehov efter lovens §§ 7, 9 og 16 opgøres på grundlag  

 af (amts)kommunernes budget for beregningsåret med tillæg af  

 kommunale mer- eller mindreudgifter vedrørende opgave- og  

 byrdefordelingsændringer og nye bindende, statslige regler for  

 (amts)kommunernes virksomhed i tilskudsåret og regulering for den af  

 indenrigsministeren skønnede pris- og lønudvikling for den  

 kommunale sektor.
Opgørelsen korrigeres herudover efter  

 stk. 2.
Opgørelse af udgiftsbehov § 7. Ved opgørelse af aldersbestemt  

 udgiftsbehov og socialt bestemt udgiftsbehov i henhold til §§ 7 og 9 i  

 lov om kommunal udligning og generelle tilskud til kommuner og amtskommuner,  

 opgøres aldersgrupper og kriterier på følgende  

 måde:
1)	Antallet af indbyggere i de enkelte aldersgrupper, jf. bilag 1,  

 opgøres på grundlag af en af Danmarks Statistik foretaget  

 opgørelse over befolkningen i de enkelte kommuner fordelt efter alder  

 pr. 1. januar i beregningsåret.
Ved opgørelsen henregnes  

 personer, for hvilke en kommune efter § 5, stk. 1, har den  

 generelle betalingsforpligtigelse til folketallet i kommunen.
2)	Det korrigerede antal indbyggere i aldersgruppen 7-16 år  

 opgøres som det største antal indbyggere i denne aldersgruppe  

 enten i beregningsåret eller i året 3 år forud for  

 beregningsåret på grundlag af en af Danmarks Statistiks foretaget  

 opgørelse over befolkningen i de enkelte kommuner fordelt efter alder  

 pr. 1. januar i det pågældende år.
Ved opgørelsen  

 henregnes personer, for hvilke en kommune efter § 5, stk. 1, har  

 den generelle betalingsforpligtigelse til folketallet i kommunen.
3)	Beregnet boligstøtteudgift opgøres på grundlag  

 af en af Indenrigsministeriet foretaget standardberegning.
I  

 opgørelsen indgår antallet af udlejede egentlige  

 beboelseslejligheder samt kollegielejligheder, opgjort af Danmarks Statistik  

 pr. 1. januar i beregningsåret, opdelt i grupper efter  

 opførelsesår.
For henholdsvis Holbæk og Fakse Kommune  

 anvendes for tilskudsåret 1998 dog boligopgørelsen pr. 1. januar  

 1996. Hver gruppe indgår i standardberegningen med en vægt, der  

 fastlægges på grundlag af Danmarks Statistiks  

 huslejeundersøgelse.
4)	Antallet af børn af enlige forsørgere, opgøres  

 på grundlag af en af Danmarks Statistik foretaget opgørelse over  

 antallet af udbetalte ordinære børnetilskud til børn  

 under 16 år af enlige forsørgere i de enkelte kommuner i oktober  

 kvartal i året forud for beregningsåret.
Ved opgørelsen  

 henregnes forsørgere, for hvilke en kommune efter § 5,  

 stk. 1, har den generelle betalingsforpligtigelse til folketallet i  

 kommunen.
5)	Antallet af særligt socialt belastede boliger opgøres  

 på grundlag af den af Danmarks Statistik foretagne  

 boligopgørelse pr. 1. januar i beregningsåret.
For henholdsvis  

 Holbæk og Fakse Kommune anvendes for tilskudsåret 1998 dog  

 boligopgørelsen pr. 1. januar 1996. I opgørelsen indgår  

 samtlige boliger, opført før 1920, som er uden centralvarme, og  

 samtlige egentlige beboelseslejligheder samt enkeltværelser,  

 opført efter 1964, der bliver beboet af personer, som ikke er ejer af  

 boligen.
6)	Antallet af udlejningsboliger opgøres på grundlag af  

 den af Danmarks Statistik foretagne boligopgørelse pr. 1. januar i  

 beregningsåret.
I opgørelsen indgår egentlige  

 beboelseslejligheder samt enkeltværelser, der bliver beboet af  

 personer, som ikke er ejer af boligen.
7)	Antal 20-59-årige, der er uden beskæftigelse, udover 5  

 procent af antallet af 20-59-årige i kommunen, opgøres ud fra  

 Danmarks Statistiks registerbaserede arbejdsstyrkestatistik. pr. 1. januar to  

 år forud for beregningsåret.
I opgørelsen indgår  

 antal 20-59-årige, som på optællingstidspunktet var  

 arbejdsløse, pensionister eller havde uoplyst beskæftigelse.
Ved  

 opgørelsen henregnes personer til bopælskommunens folketal.
8)	Erhvervsbetingede udgifter til førtidspension opgøres  

 på grundlag af en af Indenrigsministeriet foretaget standardberegning.  

 I opgørelsen indgår antallet af 20-59-årige personer, som  

 opdelt efter erhvervstilknytning på baggrund af Danmarks Statistiks  

 registerbaserede arbejdsstyrkestatistik pr. 1. januar to år forud for  

 beregningsåret.
Hver gruppe indgår i standardberegningen med en  

 vægt, der fastlægges på grundlag af en opgørelse  

 over erhvervsfordelingen for personer, der har fået tilkendt  

 førtidspension.
9)	Antallet af udenlandske statsborgere fra andre lande end de  

 nordiske, EU-landene og Nordamerika, opgøres på baggrund af  

 Danmarks Statistiks opgørelse pr. 1. januar i beregningsåret af  

 personer med statsborgerskab fra andre lande end de nordiske, EU-landene og  

 Nordamerika.
Ved opgørelsen henregnes personer til  

 bopælskommunens folketal.
10)	Antal indbyggere i områder, uden for hovedstadsområdet,  

 med særlige bysociale problemer opgøres af Indenrigsministeriet  

 på baggrund af en af Danmarks Statistik foretaget opgørelse af  

 antallet af indbyggere pr. 1. januar i beregningsåret, som er bosat i  

 almennyttigt byggeri og kommunalt ejede boliger, i nærmere  

 afgrænsede sogneområder udenfor hovedstadsområdet.
Ved  

 opgørelsen afgrænses disse sogneområder ved en af  

 indenrigsministeren nærmere fastsat opgørelsesmetode på  

 baggrund af et udtræk fra Danmarks Statistik af indkomst og  

 overførselsindkomst, den gennemsnitlige skattepligtige indkomst pr.  

 skattepligtig samt antallet af modtagere af midlertidige offentlige  

 indkomstoverførsler i almennyttigt byggeri og kommunalt ejede boliger  

 i sogneområdet.
Ved opgørelsen henregnes personer til  

 bopælskommunens folketal.
11)	Antallet af personer uden erhvervsuddannelse opgøres som  

 antallet af 25-49-årige, der på optællingstidspunktet ikke  

 har afsluttet længerevarende uddannelse end grundskole eller har  

 uoplyst uddannelse.
Opgørelsen foretages ud fra Danmarks Statistiks  

 opgørelse pr. 1. januar to år forud for beregningsåret.  

 Ved opgørelsen henregnes personer til bopælskommunens  

 folketal.
 Stk. 2. Ved opgørelse af aldersbestemt udgiftsbehov og  

 det socialt og strukturelt betingede udgiftsbehov for amtskommuner i henhold  

 til § 16 i lov om kommunal udligning og generelle tilskud til kommuner  

 og amtskommuner opgøres kriterier og aldersgrupper på  

 følgende måde:
1)	Det aldersbestemte udgiftsbehov mv. opgøres ud fra de i bilag  

 1 anførte aldersgrupper.
Indbyggertallet i de enkelte aldersgrupper  

 opgøres på grundlag af en af Danmarks Statistik foretaget  

 opgørelse over befolkningen i de enkelte kommuner fordelt efter alder  

 pr. 1. januar i beregningsåret.
Ved opgørelsen henregnes  

 personer, for hvilke en kommune efter § 5, stk. 1, har den  

 generelle betalingsforpligtigelse, til folketallet i amtskommunen.
2)	Antallet af børn af enlige forsørgere, opgøres  

 på grundlag af en af Danmarks Statistik foretaget opgørelse over  

 antallet af udbetalte ordinære børnetilskud til børn  

 under 16 år af enlige forsørgere i de enkelte kommuner i oktober  

 kvartal i året forud for beregningsåret.
Ved opgørelsen  

 henregnes forsørgere, for hvilke en kommune efter § 5,  

 stk. 1, har den generelle betalingsforpligtigelse, til folketallet i  

 amtskommunen.
3)	Antallet af enlige i aldersgruppen 65 år og derover  

 opgøres på grundlag af en af Danmarks Statistik foretaget  

 opgørelse over befolkningen i de enkelte kommuner fordelt efter alder  

 og civilstand pr. 1. januar i beregningsåret.
Ved opgørelsen  

 henregnes personer, for hvilke en kommune efter § 5, stk. 1, har  

 den generelle betalingsforpligtigelse, til folketallet i amtskommunen.
4)	De beregnede amtskommunale udgifter til det tekniske område  

 opgøres som summen af henholdsvis de beregnede vejudgifter og de  

 beregnede udgifter til det øvrige tekniske område.
De beregnede  

 vejudgifter beregnes på baggrund af Vejdirektoratets opgørelse  

 af sporlængden for amtskommunens vejnet pr. 1. januar i  

 beregningsåret ganget med de gennemsnitlige budgetterede amtskommunale  

 vejudgifter pr. sporlængde.
De beregnede udgifter til det øvrige  

 tekniske område beregnes som amtskommunernes areal ganget med de  

 gennemsnitlige amtskommunale udgifter pr. areal til det øvrige  

 tekniske område.
For tilskudsåret 1998 indgår kriteriet,  

 som beregnet på lovgivningstidspunktet.
 Stk. 3. En kommunes henholdsvis amtskommunes samlede  

 aldersbestemte udgiftsbehov opgøres som kommunens og amtskommunens  

 antal af de i bilag 1 anførte aldersgrupper og kriterier ganget med de  

 beregnede enhedsværdier for aldersgruppen og kriterierne.
Boligstøtteudligning i  

 hovedstadsområdet § 8. Ved opgørelse af udligning i henhold  

 til § 20, stk. 2, i lov om kommunal udligning og generelle tilskud  

 til kommuner og amtskommuner, opgøres de kommunale udgifter som  

 indgår i opgørelsen, på baggrund af de i bilag 3  

 anførte udgiftsområder og anførte andele af de kommunale  

 udgifter.
Ved Indenrigsministeriets opgørelse anvendes for  

 tilskudsåret en opgørelse over de budgetterede nettoudgifter  

 på baggrund af kommunernes budgettal for beregningsåret.  

 Opgørelsen omfatter:
 1)	50 pct. af kommunens budgetterede udgifter til ydelsesstøtte  

 til byfornyelse og boligforbedring.
 2)	50 pct. af kommunens budgetterede udgifter til ydelsesstøtte  

 vedr. ældreboliger.
 3)	kommunens budgetterede udgifter til boligstøtte.
 4)	50 pct. af kommunens budgetterede udgifter til ydelsesstøtte  

 til andelsboliger, ungdomsboliger samt vedrørende almennyttige  

 boligselskaber.
 Stk. 2. Forskel mellem de foreløbigt opgjorte udgifter,  

 jf. stk. 1, nr. 1-4, og den endelige udgiftsopgørelse for  

 beregningsåret, i medfør af bilag 3, indregnes af  

 Indenrigsministeriet i udligningsopgørelsen, efter lovens § 20,  

 stk. 2, i de følgende udligningsopgørelser.
 Stk. 3. Efter afslutningen af de kommunale regnskaber  

 indhenter Indenrigsministeriet de nærmere oplysninger til brug for  

 opgørelsen af kommunens udgifter, jf. bilag 3. Indenrigsministeriet  

 meddeler kommunerne, hvilke revisionspåtegnede regnskabsoplysninger der  

 skal indsendes, og hvilke oplysninger der af Indenrigsministeriet indhentes  

 på anden vis.
Stk. 4. Indenrigsministeriet giver senest den 15. marts, to  

 år efter regnskabsåret, kommunerne meddelelse om de opgjorte  

 udgifter, jf. bilag 3. Eventuel anmodning om korrektion af denne  

 opgørelse skal være Indenrigsministeriet i hænde senest  

 15. april.
Kommunen har herefter ikke krav på at få ændret  

 opgørelsen, hvis der efterfølgende konstateres fejl i  

 beregningsgrundlaget.
Tilskud vedr. indvandrere og flygtninge § 9. Antal indvandrere og flygtninge som  

 nævnt i § 21, stk. 2, i lov om kommunal udligning og  

 generelle tilskud til kommuner og amtskommuner, opgøres på  

 grundlag af en af Danmarks Statistik foretaget opgørelse af antallet  

 af indvandrere og flygtninge fra andre lande end de nordiske, EU-landene og  

 Nordamerika, som har fået opholdstilladelse indenfor de seneste 91/2  

 år regnet fra den 1. januar i året før tilskudsåret.  

 Desuden indgår indvandrere og flygtninge med mere end 91/2 års  

 opholdstid med statsborgerskab pr. 1. januar i året før  

 tilskudsåret fra andre lande end de nordiske, EU-landene og  

 Nordamerika.
Ved opgørelsen henregnes personer til  

 bopælskommunens folketal.
 Stk. 2. Antallet af flygtninge i hver kommune, som  

 indgår i beregningen af tilskud efter § 21, stk. 3, i lov om  

 kommunal udligning og generelle tilskud til kommuner og amtskommuner,  

 opgøres på grundlag af antallet af udenlandske statsborgere, der  

 er meddelt opholdstilladelse før den 1. januar 1999, fra de i bilag 2  

 nævnte lande.
 Stk. 3. De beregnede tilskud pr. flygtning med opholdstid  

 mellem 1½-6½ år, 6½ -7½ år, 7½-8½ år, 8½-9½ år,  

 9½-10½ år opgøres på grundlag af antallet af flygtninge,  

 der pr. 1. januar i året før tilskudsåret har opholdt sig  

 i landet mellem ½-5½ år, 5½-6½ år, 6½-7½ år, 7½-8½ år  

 og 8½-9½ år.
 Stk. 4. Det gennemsnitlige antal asylansøgere og  

 lignende grupper af udlændinge i hver kommune i henhold til § 21,  

 stk. 4, i lov om kommunal udligning og generelle tilskud til kommuner og  

 amtskommuner opgøres på grundlag af en af Direktoratet for  

 Udlændinge foretaget månedlig opgørelse over  

 døgnophold for asylansøgere og lignende grupper af  

 udlændinge indkvarteret på asylcentre m.v. i året to  

 år før tilskudsåret.
Selvbudgettering af tilskud og udligning § 10. For de kommuner og amtskommuner, hvor der  

 efter § 33, stk. 3, i lov om kommunal udligning og generelle  

 tilskud til kommuner og amtskommuner, foretages en foreløbig afregning  

 af tilskud og udligning på baggrund af kommunens eller amtskommunens  

 egen beregning ved budgetvedtagelsen, skal beregningen af tilskud og  

 udligning foretages på baggrund af et af indenrigsministeren udsendt  

 beregningsskema, og de i tilknytning hertil angivne  

 beregningsforudsætninger.
Beregnede tilskud og udligning opgøres  

 i hele 1.000 kr. og afrundes af Indenrigsministeriet til et med 12 deleligt  

 beløb.
 Stk. 2. Indenrigsministeren kan korrigere en kommunes  

 beregning af tilskud og udligning efter stk. 1, såfremt  

 beregningen ikke er foretaget korrekt.
Afrunding § 11. Tilskud og tilsvar efter §§ 2, 5, 10,  

 12, 14, 17, 18, 19, 20, 21, 22 og 23 i lov om om kommunal udligning og  

 generelle tilskud til kommuner og amtskommuner opgøres i hele 1.000  

 kroner og afrundes til et med 12 deleligt beløb.
 Stk. 2. Ved Indenrigsministeriets beregning af tilskud og  

 udligning, jf. § 33, stk. 3 i lov om kommunal udligning og  

 generelle tilskud til kommuner og amtskommuner, indgår de af  

 indenrigsministeren udmeldte udskrivningsgrundlag, efter § 7 i lov om  

 kommunal indkomstskat, jf. § 10 i lov om amtskommunal indkomstskat,  

 omregnet til indkomstskatteprovenu, som afrundet til hele 1.000 kr.
Afregning af tilskud og tilsvar § 12. I forbindelse med de månedlige  

 forskudsudbetalinger fra Told- og Skattestyrelsen af amtskommunal og kommunal  

 indkomstskat m.v. afregnes i overensstemmelse med Indenrigsministeriets  

 beregninger:
1)	tilskud og tilsvar efter §§ 2, 5, 8, 12 og 14 i lov om om  

 kommunal udligning og generelle tilskud til kommuner og amtskommuner samt  

 statstilskud i henhold til §§ 10, 17 og 18 i lov om kommunal udligning  

 og generelle tilskud til kommuner og amtskommuner og 2)	tilskud og tilsvar efter §§ 20, 21, 22 og 23 i lov om kommunal  

 udligning og generelle tilskud til kommuner og amtskommuner samt den del af  

 tilskuddet efter lovens §§ 19 og 20, der meddeles senest den 1. juli i  

 beregningsåret.
 3)	tilskud efter § 21 i lov om kommunal udligning og generelle  

 tilskud til kommuner og amtskommuner, der meddeles senest den 1. juli i  

 tilskudsåret.
 § 13. Afregningen, dog bortset fra afregning i  

 medfør af stk. 2 og 3, sker ved, at 1/12 af de beløb, der  

 efter de bestemmelser, som er nævnt i § 12, på  

 årsbasis tilkommer (tilskud) eller påhviler (tilsvar) vedkommende  

 kommune eller amtskommune, tillægges henholdsvis fradrages det  

 månedlige beløb, som udbetales af Told- og Skattestyrelsen efter  

 § 15 i lov om kommunal indkomstskat, jf. § 10 i lov om amtskommunal  

 indkomstskat.
 Stk. 2. Afregning af midtvejsregulering sker ved, at 1/3 af de  

 beløb, der tilkommer (tilskud) eller påhviler (tilsvar)  

 vedkommende kommune eller amtskommune, tillægges henholdsvis fradrages  

 det månedlige beløb, som udbetales af Told- og Skattestyrelsen i  

 månederne oktober-december i tilskudsåret.
 Stk. 3. Efterregulering af forskellen mellem de  

 foreløbigt opgjorte tilskud og tilsvar og de endeligt beregnede  

 beløb efter §§ 2, 10, 12, 17, 18, 20, 21 og 23, jf. § 33  

 stk. 11 og stk. 13, i lov om kommunal udligning og generelle  

 tilskud til kommuner og amtskommuner, afregnes i året to år efter  

 tilskudsåret sammen med reguleringen efter stk. 2.
 Overgangsbestemmelser mm.
§ 14. Ved den endelige beregning af tilskud og  

 tilsvar for tilskudsårene 1991-1995 beregnes udskrivningsgrundlaget som  

 summen af provenuet af kommunens eller amtskommunens indkomstskat og, for  

 kommunernes vedkommende, inklusive særlig indkomstskat i  

 beregningsåret divideret med udskrivningsprocenten i  

 beregningsåret.
I beregningen af udskrivningsgrundlaget indgår  

 endvidere uerholdelige beløb, bevillingsmæssige eftergivelser,  

 tilgåede tidligere afskrevne beløb samt ikke-inddrevne skatter,  

 der er afregnet pr. 1. maj 3 år efter indkomståret med kommunen,  

 jf. kildeskattelovens § 64, stk. 6. Herudover indgår  

 eventuelle beløb der afregnes som finansieringsgaranti, jf.  

 kildeskattelovens § 64 B, idet der dog ikke indgår eventuelle  

 beløb anvendt til afdrag på hypotekbanklån samt anden  

 gæld til staten.
Provenuet opgøres på grundlag af  

 oplysninger fra Told- og Skattestyrelsen pr. 1. maj i året efter  

 tilskudsåret.
Til brug for yderligere efterreguleringer opgøres  

 provenuet pr. 1. maj de følgende 3 år.
For Københavns og  

 Frederiksberg Kommuner foretages beregningen ved division af særlig  

 indkomstskat med 60 pct. af udskrivningsprocenten.
 Stk. 2. Ved den endelige beregning af tilskud og tilsvar for  

 tilskudsåret 1994 opgøres det korrigerede udskrivningsgrundlag  

 for 1993 inklusive afregningsgarantibeløb vedr.  

 udskrivningsgrundlaget, der i 1995, udbetales fra staten til kommuner og  

 amtskommuner vedrørende skatteåret 1993. Den udbetalte  

 afregningsgaranti omregnes til udskrivningsgrundlag med kommunens  

 udskrivningsprocent for 1993.
Ikrafttræden § 15. Bekendtgørelsen træder i kraft  

 den 17. oktober 1998, og har virkning for beregning af tilskud og tilsvar fra  

 og med tilskudsåret 1999.
 Stk. 2. § 14 har virkning for beregning af de  

 efterreguleringer for tilskudsårene 1991-1995, som foretages i 1995 og  

 de følgende år.
 Stk. 3. § 8 har virkning for beregning af den endelige  

 opgørelse af de udgifter som kommunerne har afholdt fra og med  

 regnskabsåret 1997.
Bilag 1 Enhedsbeløb ved opgørelse af aldersbestemt  

 udgiftsbehov (Beløbene er angivet med to decimaler.
I Indenrigsministeriets  

 beregning indgår de beregnede enhedsbeløb uafrundet) Enhedsbeløb for primærkommunerne for tilskudsåret  

 1999 Beløb i kr. pr.  

 person/kriterium Landsudligning Hovedstadsudligning 1. 0-6-årige, 1.1.1998 35.957,30 40.785,84 2. 7-16 årige 6.384,62 6.324,35 3. 7-16 år, korrigeret*) 51.052,74 55.813,10 4. 17-19-årige 7.370,37 7.386,57 5. 20-24-årige 9.019,69 9.163,84 6. 25-34-årige 9.303,55 9.469,71 7. 35-39-årige 9.055,13 9.202,02 8. 40-64-årige 7.386,50 7.403,95 9. 65-74-årige 16.009,69 15.968,71 10. 75-84-årige 36.746,88 36.517,02 11. 85+årige 96.732,54 88.147,62 12. Vægtet antal lejligheder (boligstøttekriterium) 3.036,39 - - - 13. Førtidspensionskriterium 164.421,46 151.482,06 *) Det største antal 7-16-årige enten 1.1.1998  

 eller 1.1.1995.
Enhedsbeløb for amtskommunerne for tilskudsåret  

 1999 Beløb i kr. pr. person Amtskommunal udligning 1. 0-4-årige 12.354,30 2. 5-15-årige 7.808,58 3. 16-19-årige 24.683,19 4. 20-49-årige 7.919,80 5. 50-59-årige 9.458,23 6. 60-64-årige 11.905,25 7. 65-69-årige 14.449,60 8. 70-74-årige 17.769,21 9. 75-79-årige 22.525,30 10. 80-84-årige 27.034,22 11. 85 + årige og derover 30.665,80 Bilag 2 1.	Som mål for opgørelsen af antallet af flygtninge, der  

 er meddelt opholdstilladelse før den 1. januar 1999, med opholdstid  

 mellem 1½ og 6½ år i tilskudsåret 1999, indgår i  

 opgørelsen følgende nationaliteter med tidspunkt for  

 opholdstilladelse:
Frem til og med 1994 Libanon Rumænien Vietnam Iran Irak Sri Lanka Etiopien Afghanistan Somalia Statsløse For 1995 Fra 1996 og fremefter Vietnam Vietnam Iran Iran Irak Irak Sri Lanka Sri Lanka Etiopien Afghanistan Afghanistan Somalia Somalia Statsløse Statsløse Bosnien-Herzegovina Bosnien-Herzegovina Kroatien Rest-Jugoslavien Rest-Jugoslavien 2.	Som mål for opgørelsen af antallet af flygtninge med  

 opholdstid mellem 6½ og 10½ år i tilskudsåret 1999 indgår  

 følgende nationaliteter med tidspunkt for opholdstilladelse:
Frem til og med 1988 Fra 1989 og fremefter Chile Polen Vietnam Vietnam Iran Iran Irak Irak Sri Lanka Sri Lanka Libanon Libanon Etiopien Etiopien Afghanistan Afghanistan Statsløse Statsløse Somalia Rumænien Bilag 3 Udgifter som fra og med regnskabsåret 1997  

 indgår i opgørelsen af boligstøtteudligning i  

 hovedstadsområdet i henhold til § 20, stk. 2, i lov om  

 kommunal udligning og generelle tilskud til kommuners og amtskommuner:
1. Lov om individuel boligstøtte a.
Kommunens andel af udgifter til boligstøtte i henhold til lov  

 om individuel boligstøtte.
 2. Lov om almene boliger samt støttede private andelsboliger  

 mv.
a.
Halvdelen af kommunens udgifter efter § 97 til udlån, der  

 ydes til boligafdelinger med væsentlige økonomiske problemer,  

 herunder evt. renter og afdrag.
b.
Halvdelen af kommunens andel af ydelsesstøtte efter  

 § 100, stk. 4.
c.
Halvdelen af kommunens tilskud til ungdomsboliger efter  

 § 101.
d.
Halvdelen af kommunens udgifter efter § 118, stk. 1, jfr.  

 §§ 120 og 121.
e.
Halvdelen af kommunens udgifter til kommunens andel af  

 ungdomsboligbidrag efter § 139.
f.
Halvdelen af kommunens andel af renter samt administrations- og  

 reservefondsbidrag på indekslån vedr. opgørelse af  

 andelsboliger efter § 160 b (fra og med regnskabsåret  

 1998).
 3. Lov om byfornyelse mv.
a.
Halvdelen af kommunens udgifter efter § 88 i lov om  

 byfornyelse.
b.
Halvdelen af kommunens udgifter efter § 66, stk. 2 og  

 stk. 3, i lov om byfornyelse og boligforbedring efter tidligere lov om  

 byfornyelse og boligforbedring.
4. Tidligere lovgivning (overgangsregler mv.) a)	Halvdelen af kommunens tilskud til ungdomsboliger, efter § 76 a  

 i den tidligere lov om boligbyggeri (tilskud vedr. grundskyld).
 b)	Halvdelen af kommunens udgifter til ydelsesstøtte til  

 ældreboliger, efter § 9, stk. 2, i den tidligere lov om  

 boliger for ældre og personer med handicap.
 c)	Halvdelen af kommunens udgifter til kommunens andel af  

 ydelsesstøtte efter § 130, stk. 4, i den tidligere lov om  

 almene boliger mv.
 d)	Halvdelen af kommunens andel af ydelsesstøtte til  

 almennyttige boligselskaber efter § 49 i den tidligere lov om  

 boligbyggeri.
 e)	Halvdelen af kommunens andel af renter samt administrations- og  

 reservefondsbidrag på indekslån vedr. opførelse af  

 andelsboliger, jf. § 63 i lov om boligbyggeri.
 f)	Halvdelen af kommunens andel af ydelsesstøtte efter  

 § 72, stk. 4, og § 73 b, stk. 4 i lov om  

 boligbyggeri.
 g)	Halvdelen af kommunens ydelser til lån efter § 90,  

 stk. 4, i lov om byfornyelse og boligforbedring, der jf. saneringsloven  

 § 50, stk. 2, svarer til kommunens andel af saneringstabet, for  

 så vidt lånet angår saneringsplaner vedtaget efter  

 31.12.1982.
 h)	Halvdelen af kommunens udgifter til indfrielse af det lån  

 efter § 90, stk. 4, i lov om byfornyelse og boligforbedring, der  

 jf. saneringslovens § 50, stk. 2, svarer til kommunens andel af  

 saneringstabet, for så vidt lånet angår saneringsplaner  

 vedtaget efter 31.12.1982.
