 Den 11. oktober 1977 undertegnedes i Seoul følgende overenskomst med  

 tilhørende protokol mellem Danmark og Republikken Korea til undgåelse af  

 dobbeltbeskatning for så vidt angår indkomstskat:
OVERENSKOMST mellem regeringen i Kongeriget Danmark og regeringen i Republikken Korea  

 til undgåelse af dobbeltbeskatning for så vidt angår indkomstskat Regeringen i Kongeriget Danmark og regeringen i Republikken Korea, som  

 ønsker at afslutte en overenskomst til undgåelse af dobbeltbeskatning for så  

 vidt angår indkomstskat, er blevet enige om følgende:
Artikel 1 De af overenskomsten omfattede skattepligtige Denne overenskomst finder anvendelse på personer, som er hjemmehørende i  

 en af eller begge de kontraherende stater.
Artikel 2 De af overenskomsten omfattede skatter 1. De skatter, som er omfattet af denne overenskomst,  

 er:
2. Denne overenskomst skal også finde anvendelse på  

 alle skatter af samme eller væsentlig samme art, der pålægges efter  

 undertegnelsen af denne overenskomst som tillæg til eller i stedet for de  

 gældende skatter.
De kompetente myndigheder i de kontraherende stater skal  

 hvert år give hinanden underretning om alle væsentlige ændringer i deres  

 respektive skattelove.
Artikel 3 Almindelige definitioner 1. Hvis ikke andet fremgår af sammenhængen, skal i  

 denne overenskomst:
 2. Ved anvendelsen af overenskomsten i en  

 kontraherende stat skal, medmindre andet følger af sammenhængen, ethvert  

 udtryk, som ikke på anden måde er defineret, tillægges den betydning, som det  

 har i henhold til de i denne kontraherende stat gældende love om de skatter,  

 hvorpå overenskomsten finder anvendelse.
Artikel 4 Skattemæssigt hjemsted 1. I denne overenskomst anvendes udtrykket  

 "hjemmehørende i en kontraherende stat" på enhver person, som i  

 henhold til lovgivningen i denne stat er skattepligtig der på grund af  

 hjemsted, bopæl, hovedkontor, ledelsens sæde eller et andet lignende  

 kriterium.
Udtrykket omfatter ikke en person, som er skattepligtig i denne  

 kontraherende stat udelukkende af indkomst fra kilder i denne stat.
 2. Hvor en fysisk person efter bestemmelserne i stk. 1  

 er hjemmehørende i begge de kontraherende stater, fastsættes hans  

 skattemæssige status efter følgende regler:
 3. Hvor en ikke-fysisk person efter bestemmelserne i  

 stk. 1 anses for hjemmehørende i begge de kontraherende stater, skal den  

 anses for at være hjemmehørende i den kontraherende stat, hvori dens  

 virkelige ledelse har sit sæde.
 I tvivlstilfælde skal de kompetente myndigheder i de kontraherende stater  

 afgøre spørgsmålet ved gensidig aftale.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Uanset bestemmelserne i stk. 1 skal udtrykket  

 "fast driftssted" ikke anses at omfatte:
 4. En person, som udfører virksomhed i en  

 kontraherende stat for et foretagende i den anden kontraherende stat - og som  

 ikke er en sådan uafhængig repræsentant, som omhandles i stk. 5 - skal anses  

 for at være et fast driftssted i den førstnævnte stat, såfremt han i denne  

 stat har og sædvanligvis udøver en fuldmagt til at indgå aftaler i  

 foretagendets navn, medmindre hans virksomhed er begrænset til indkøb af  

 varer eller indsamling af oplysninger for foretagendet.
 5. Et foretagende i en kontraherende stat anses ikke  

 for at have et fast driftssted i den anden kontraherende stat, blot fordi det  

 driver forretning i denne anden stat gennem en mægler, kommissionær eller  

 anden uafhængig repræsentant, såfremt disse personer handler inden for  

 rammerne af deres sædvanlige forretningsvirksomhed.
 6. Den omstændighed, at et selskab, hjemmehørende i en  

 kontraherende stat, behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted for det andet.
Artikel 6 Indkomst af fast ejendom 1. Indkomst af fast ejendom, heri indbefattet indkomst  

 af land- eller skovbrug, kan beskattes i den kontraherende stat, i hvilken  

 ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den kontraherende stat, i hvilken den  

 omtalte ejendom er beliggende.
Udtrykket skal under alle omstændigheder  

 omfatte tilbehør til fast ejendom, besætning og redskaber, der anvendes i  

 landbrug og skovbrug, rettigheder på hvilke den almindelige lovgivning om  

 fast ejendom finder anvendelse, brugsrettigheder til fast ejendom, såvel som  

 rettigheder til varierende eller faste ydelser, der betales for udnyttelsen  

 af eller retten til at udnytte mineralforekomster, kilder og andre  

 naturforekomster; skibe, både og luftfartøjer anses ikke for fast ejendom.
 3. Bestemmelsen i stk. 1 finder anvendelse på  

 indkomst, der hidrører fra direkte brug, udlejning eller fra enhver anden  

 form for udnyttelse af fast ejendom.
 4. Bestemmelserne i stk. 1 og 3 finder også anvendelse  

 på indkomst af fast ejendom, der tilhører et foretagende, og på indkomst af  

 fast ejendom, der anvendes ved udøvelsen af frit erhverv.
Artikel 7 Fortjeneste ved forretningsvirksomhed 1. Fortjeneste indvundet af et foretagende i en  

 kontraherende stat kan kun beskattes i denne stat, medmindre foretagendet  

 driver virksomhed i den anden kontraherende stat gennem et der beliggende  

 fast driftssted.
Såfremt foretagendet driver sådan virksomhed, kan dets  

 fortjeneste beskattes i den anden stat, men dog kun for så vidt angår den del  

 heraf, som kan henføres til dette faste driftssted.
 2. Under iagttagelse af bestemmelsen i stk. 3, skal  

 der, når et foretagende i en kontraherende stat driver virksomhed i den anden  

 kontraherende stat gennem et der beliggende fast driftssted, i hver af de  

 kontraherende stater til dette faste driftssted henføres den fortjeneste, som  

 det kunne forventes at have opnået, hvis det havde været et uafhængigt  

 foretagende, der udøvede den samme eller lignende virksomhed på samme eller  

 lignende betingelser, og som under fuldstændig frie forhold handlede med det  

 foretagende, hvis faste driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage udgifter, som er afholdt til  

 gavn for det faste driftssted, herunder udgifter til ledelse og almindelig  

 administration, hvad enten de afholdes i den stat, hvor det pågældende faste  

 driftssted er beliggende, eller andre steder.
 4. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 5. Hvor en fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler ikke berøres af bestemmelserne i denne artikel.
Artikel 8 Skibs- og luftfart 1. Fortjeneste ved skibs- eller luftfartsvirksomhed i  

 international trafik, udøvet af et foretagende i en kontraherende stat, skal  

 være fritaget for beskatning i den anden kontraherende stat.
 2. Bestemmelserne i stk. 1 skal også finde anvendelse  

 på fortjeneste opnået gennem deltagelse i en pool, i et konsortium eller i en  

 international driftsorganisation.
Artikel 9 Indbyrdes afhængige foretagender I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
Artikel 10 Udbytter 1. Udbytte, som udbetales af et selskab, der er  

 hjemmehørende i en kontraherende stat, til en person, som er hjemmehørende i  

 den anden kontraherende stat, kan beskattes i denne anden stat.
 2. Sådant udbytte kan imidlertid beskattes i den  

 kontraherende stat, hvori det selskab, der udbetaler udbyttet, er  

 hjemmehørende, og i overensstemmelse med lovgivningen i denne stat, men hvis  

 modtageren er den retmæssige ejer af udbyttet, må den skat, der pålægges,  

 ikke overstige 15 pct. af bruttoudbyttet.
 Dette stykke medfører ingen begrænsninger i adgangen til at beskatte  

 selskabet af den fortjeneste, hvoraf udbyttet er udbetalt.
 3. Udtrykket "udbytte" betyder i denne  

 artikel indkomst af aktier, mineaktier, stifterandele, eller andre  

 rettigheder (bortset fra gældsfordringer) til andel i fortjeneste, såvel som  

 indkomst fra andre selskabsrettigheder, der er genstand for samme  

 skattemæssige behandling som indkomst af aktier i henhold til  

 skattelovgivningen i den stat, i hvilken det selskab, der foretager  

 udlodningen, er hjemmehørende.
4. Bestemmelserne i stk. 1 og 2 finder ikke anvendelse  

 i tilfælde, hvor udbyttet oppebæres af en person, hjemmehørende i en  

 kontraherende stat, som i den anden kontraherende stat, i hvilken det  

 selskab, der udbetaler udbyttet, er hjemmehørende, driver næring eller  

 forretning gennem et der beliggende fast driftssted, og de rettigheder, der  

 ligger til grund for udlodningen, har direkte forbindelse med det faste  

 driftssted.
I så fald skal bestemmelserne i artikel 7 finde anvendelse.
 5. Hvor et selskab, som er hjemmehørende i en  

 kontraherende stat, oppebærer fortjeneste eller indkomst fra den anden  

 kontraherende stat, kan denne anden stat ikke pålægge nogen skat på udbytte,  

 som udbetales af selskabet, undtagen i det omfang udbyttet betales til en  

 person, der er hjemmehørende i denne anden stat, eller i det omfang de  

 rettigheder, der ligger til grund for udlodningen, har direkte forbindelse  

 med et fast driftssted i denne anden stat, eller underkaste selskabets  

 ikke-udloddede indkomst nogen skat på ikke-udloddet indkomst, selv om det  

 udbetalte udbytte eller den ikke-udloddede indkomst helt eller delvis består  

 af fortjeneste eller indkomst fra kilder i denne anden stat.
Artikel 11 Renter 1. Renter, der hidrører fra en kontraherende stat, og  

 som betales til en person, som er hjemmehørende i den anden kontraherende  

 stat, kan beskattes i denne anden stat.
 2. Sådan rente kan imidlertid beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat, men hvis modtageren er den retmæssige ejer af  

 renten, må den skat, der pålægges, ikke overstige 15 pct. af rentebeløbet.
 3. Uanset bestemmelserne i denne artikels stk. 2 skal  

 rente, der hidrører fra en kontraherende stat, og som betales til regeringen  

 i den anden kontraherende stat eller til en af dens lokale myndigheder, til  

 nationalbanken i denne anden stat, eller til nogen organisation eller  

 virksomhed (herunder et finansieringsinstitut), der i det hele ejes af denne  

 regering eller nationalbank eller af begge, være fritaget for beskatning i  

 den førstnævnte stat.
 4. Udtrykket "rente" betyder i denne artikel  

 indkomst af gældsfordringer af enhver art, hvad enten de er sikrede ved pant  

 eller ej, og hvad enten de indeholder en ret til andel i debitors fortjeneste  

 eller ej, og især indkomst af statsgældsbeviser og indkomst af obligationer  

 eller forskrivninger såvel som indkomst, der i henhold til skattelovgivningen  

 i den kontraherende stat, hvorfra indkomsten hidrører, betragtes som indkomst  

 af pengelån.
5. Bestemmelserne i stk. 1 og 2 finder ikke anvendelse  

 i tilfælde, hvor renten oppebæres af en person, der er hjemmehørende i en af  

 de kontraherende stater, og som driver virksomhed gennem et fast driftssted  

 beliggende i den anden kontraherende stat, hvorfra renten hidrører, og den  

 fordring, der ligger til grund for den udbetalte rente, har direkte  

 forbindelse med et sådant fast driftssted.
I så fald skal bestemmelserne i  

 artikel 7 finde anvendelse.
6. Renter skal anses for at hidrøre fra en  

 kontraherende stat, såfremt de udbetales af den pågældende stat selv, af en  

 politisk underafdeling, af en lokal myndighed deri eller af en i den  

 pågældende stat hjemmehørende person.
Såfremt den person, der betaler renten,  

 hvad enten han er hjemmehørende i en kontraherende stat eller ej, imidlertid  

 i en kontraherende stat har et fast driftssted, i forbindelse med hvilket den  

 gæld, hvoraf renten betales, er stiftet, og renteudgiften afholdes af det  

 faste driftssted, skal en sådan rente anses for at hidrøre fra den  

 kontraherende stat, i hvilken det faste driftssted er beliggende.
7. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfordring, hvorfor den er betalt, overstiger det beløb, som ville være  

 blevet aftalt mellem parterne, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 behørig hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en kontraherende stat,  

 og som betales til en person, som er hjemmehørende i den anden kontraherende  

 stat, kan beskattes i denne anden stat.
 2. Sådanne royalties kan imidlertid beskattes i den  

 kontraherende stat, hvorfra de hidrører, og i overensstemmelse med  

 lovgivningen i denne stat, men hvis modtageren er den retmæssige ejer af  

 royaltybeløbet, må den skat, der pålægges, ikke overstige:
 3. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at benytte enhver ophavsret til et litterært, kunstnerisk  

 eller videnskabeligt arbejde, herunder spillefilm og bånd til fjernsyn eller  

 radio, ethvert patent, varemærke, mønster eller model, tegning, hemmelig  

 formel eller fremstillingsmetode, eller for anvendelsen af eller retten til  

 at benytte industrielt, kommercielt eller videnskabeligt udstyr (herunder  

 skibe og luftfartøjer udlejet på bare-boat-charter kontrakt) eller for  

 oplysninger om industrielle, kommercielle eller videnskabelige erfaringer.
4. Bestemmelserne i stk. 1 og 2 finder ikke anvendelse  

 i tilfælde, hvor royalties oppebæres af en person, der er hjemmehørende i en  

 af de kontraherende stater, og som driver virksomhed gennem et fast  

 driftssted beliggende i den anden kontraherende stat, hvorfra de nævnte  

 royalties hidrører, og den rettighed eller ejendom, der ligger til grund for  

 de nævnte royalties, har direkte forbindelse med et sådant fast driftssted.
I  

 så fald skal bestemmelserne i artikel 7 finde anvendelse.
5. Royalties skal anses for at hidrøre fra en  

 kontraherende stat, såfremt de betales af den pågældende stat selv, en  

 politisk underafdeling, af en lokal myndighed eller af en i den pågældende  

 stat hjemmehørende person.
Såfremt den person, der betaler royalties, hvad  

 enten han er hjemmehørende i en kontraherende stat eller ej, imidlertid i en  

 kontraherende stat har et fast driftssted, i forbindelse med hvilket  

 forpligtelsen til at betale royalties er påtaget, og disse royalties afholdes  

 af dette faste driftssted, skal sådanne royalties anses for at hidrøre fra  

 den kontraherende stat, i hvilken det faste driftssted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties set i forhold til den  

 anvendelse, rettighed eller oplysning, for hvilken de erlægges, overstiger  

 det beløb, som ville være blevet aftalt mellem parterne, såfremt den nævnte  

 forbindelse ikke havde foreligget, skal bestemmelserne i denne artikel alene  

 finde anvendelse på det sidstnævnte beløb.
I så fald skal det overskydende  

 beløb kunne beskattes i overensstemmelse med lovgivningen i hver af de  

 kontraherende stater under behørig hensyntagen til de øvrige bestemmelser i  

 denne overenskomst.
Artikel 13 Fortjeneste ved afståelse af formuegenstande 1. Fortjeneste ved afståelse af fast ejendom, som  

 defineret i artikel 6, stk. 2, kan beskattes i den kontraherende stat, hvor  

 ejendommen er beliggende.
 2. Fortjeneste ved afståelse af aktiver, der ikke  

 består i fast ejendom, og som udgør en del af erhvervsformuen i et fast  

 driftssted, som et foretagende i en kontraherende stat har i den anden  

 kontraherende stat, herunder også fortjeneste ved afståelse af selve det  

 faste driftssted (særskilt eller sammen med hele foretagendet), kan beskattes  

 i den anden stat.
 3. Uanset bestemmelserne i stk. 2 skal fortjeneste,  

 som en person hjemmehørende i en af de kontraherende stater indvinder ved  

 afståelse af skibe og luftfartøjer, der anvendes i international trafik, og  

 løsøre, som hører til driften af sådanne skibe og luftfartøjer, være fritaget  

 for beskatning i den anden kontraherende stat.
 4. Fortjeneste ved afståelse af alle andre aktiver end  

 de i artiklens foregående stykker omhandlede, kan kun beskattes i den  

 kontraherende stat, hvori afhænderen er hjemmehørende.
Artikel 14 Personlige tjenesteydelser 1. Såfremt bestemmelserne i artiklerne 15, 17, 18, 19  

 og 20 ikke finder anvendelse, kan vederlag for personlige tjenesteydelser  

 (herunder frit erhverv) oppebåret af en person, som er hjemmehørende i en  

 kontraherende stat, kun beskattes i denne stat, medmindre tjenesteydelserne  

 er udført i den anden kontraherende stat.
Er tjenesteydelserne udført der,  

 kan vederlaget herfor beskattes i denne anden stat.
2. Uanset bestemmelserne i stk. 1 kan vederlag, som en  

 person, der er hjemmehørende i en kontraherende stat, oppebærer for  

 tjenesteydelser, udført i den anden kontraherende stat, kun beskattes i den  

 førstnævnte stat i tilfælde, hvor Uanset de foranstående bestemmelser i denne artikel kan vederlag for  

 personligt arbejde, der udføres ombord på et skib eller et luftfartøj, der  

 anvendes i international trafik af et foretagende hjemmehørende i en  

 kontraherende stat, kun beskattes i denne stat.
Artikel 15 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en kontraherende stat, i hans egenskab af medlem af  

 bestyrelsen for et selskab, der er hjemmehørende i den anden kontraherende  

 stat, kan beskattes i denne anden stat.
Artikel 16 Kunstnere og sportsfolk 1. Uanset bestemmelserne i artikel 14 kan indkomst,  

 som erhverves af professionelle kunstnere såsom teater-, film-, radio- eller  

 fjernsynskunstnere og musikere samt af sportsfolk for deres i denne egenskab  

 udøvede virksomhed, beskattes i den kontraherende stat, i hvilken denne  

 virksomhed er udøvet.
 2. I tilfælde, hvor indkomst ved den virksomhed, som  

 udføres af en kunstner eller en sportsmand, ikke tilfalder kunstneren eller  

 sportsmanden selv, men en anden person, kan denne indkomst uanset  

 bestemmelserne i artiklerne 7 og 14 beskattes i den kontraherende stat, i  

 hvilken kunstnerens eller sportsmandens virksomhed er udøvet.
 3. Bestemmelserne i stk. 1 skal ikke finde anvendelse,  

 hvis kunstnernes eller sportsfolkenes besøg i en kontraherende stat er  

 støttet helt eller væsentligt af offentlige fonds oprettet af den anden  

 kontraherende stat, af en politisk underafdeling eller af en lokal myndighed.
Artikel 17 Pensioner og udbetalinger i henhold til socialforsikringslovgivningen 1. Pensioner og andre vederlag for tidligere  

 tjenesteydelser fra kilder i en kontraherende stat, som udbetales til en  

 fysisk person hjemmehørende i den anden kontraherende stat, kan beskattes i  

 den førstnævnte stat.
 2. Uanset bestemmelserne i stk. 1 kan vederlag, der  

 udbetales i henhold til socialforsikringslovgivningen i en kontraherende  

 stat, kun beskattes i denne stat.
Artikel 18 Offentligt hverv 1. a) Vederlag, herunder pensioner, der udbetales af  

 fonds, oprettet af en kontraherende stat, af en politisk underafdeling eller  

 af en lokal myndighed, til en fysisk person for varetagelsen af offentlige  

 hverv, kan kun beskattes i denne stat.
 2. Bestemmelserne i artiklerne 14, 15 og 17, stk. 1,  

 finder anvendelse på vederlag og pensioner, der udbetales for hverv i  

 forbindelse med næring eller forretning, der drives af en kontraherende stat  

 eller af en af dens politiske underafdelinger eller lokale myndigheder.
 3. Bestemmelserne i stk. 1 skal også finde anvendelse  

 på vederlag eller pensioner, som, for så vidt angår Korea, udbetales af The  

 Bank of Korea, Korea Exchange Bank, Korea Trade Promotion Corporation og  

 andre statsejede foretagender, som udøver statslige funktioner og, for så  

 vidt angår Danmark, udbetales af Danmarks Nationalbank og andre statsejede  

 foretagender, som udøver statslige funktioner.
Artikel 19 Professorer og lærere En fysisk person, som er hjemmehørende i en kontraherende stat ved  

 begyndelsen af sit besøg i den anden kontraherende stat, og som efter  

 indbydelse fra denne anden stats regering eller fra et universitet eller  

 anden statsanerkendt undervisningsanstalt i denne anden stat besøger denne  

 anden stat med det primære formål at undervise eller drive forskning, eller  

 begge dele, ved et universitet eller anden statsanerkendt  

 undervisningsanstalt, skal være fritaget for beskatning i denne anden stat af  

 indkomster oppebåret ved sådan undervisning eller forskning i et tidsrum af  

 ikke over 2 år fra tidspunktet for hans ankomst til denne anden stat.
Artikel 20 Studerende og praktikanter 1. En fysisk person, som var hjemmehørende i en  

 kontraherende stat umiddelbart før sit besøg i den anden kontraherende stat,  

 og som midlertidigt opholder sig i denne anden stat i en periode på ikke over  

 5 år udelukkende som studerende ved et universitet, et kollegium, en skole  

 eller anden lignende undervisningsanstalt i denne anden stat, eller som  

 godkendt handelslærling, skal fra tidspunktet for sin første ankomst i denne  

 anden stat i forbindelse med besøget der, være fritaget for beskatning i  

 denne anden stat, 2. En fysisk person, som var hjemmehørende i en  

 kontraherende stat umiddelbart før sit besøg i den anden kontraherende stat,  

 og som er midlertidigt til stede i denne anden stat udelukkende med henblik  

 på studier, forskning eller uddannelse, som nyder af et stipendium, en  

 understøttelse eller en belønning fra en videnskabelig, undervisningsmæssig,  

 religiøs eller velgørende organisation eller som led i et teknisk  

 bistandsprogram, hvori regeringen i en kontraherende stat deltager, skal fra  

 datoen for sin første ankomst til den anden stat i forbindelse med dette  

 besøg være fritaget for beskatning i denne anden stat:
Artikel 21 Ophævelse af dobbeltbeskatning 1. Under iagttagelse af bestemmelserne i Danmarks  

 lovgivning om indrømmelse af fradrag i dansk skat af skat, der er pålignet i  

 et statsområde udenfor Danmark (hvilket ikke skal indvirke på det heri  

 indeholdte almindelige princip):
 2. Under iagttagelse af bestemmelserne i Koreas  

 skattelovgivning om indrømmelse af fradrag i koreansk skat af skat, der er  

 pålignet i et hvert andet land end Korea (hvilket ikke skal indvirke på det  

 heri indeholdte almindelige princip), skal den danske skat, som efter dansk  

 lovgivning og i overensstemmelse med denne overenskomst - enten ved direkte  

 påligning eller ved indeholdelse - opkræves af indkomst fra kilder i Danmark,  

 tillades fradraget i den koreanske skat, som skal svares af denne indkomst.
 Hvor indkomsten består af udbytte udbetalt af et selskab, der er  

 hjemmehørende i Danmark, til et selskab, som er hjemmehørende i Korea, og som  

 direkte eller indirekte ejer mindst 25 pct. af kapitalen i selskabet, der  

 udbetaler udbyttet, skal der ved beregningen af fradraget også tages hensyn  

 til den danske skat, som skal svares af det førstnævnte selskab af dets  

 fortjeneste.
 3. I denne artikels stk. 1 og 2 skal fortjeneste,  

 indkomst og kapitalgevinster, som ejes af en person, som er hjemmehørende i  

 en kontraherende stat, og som i medfør af denne overenskomst kan beskattes i  

 den anden kontraherende stat, anses for at hidrøre fra kilder i denne anden  

 kontraherende stat.
 4. I denne artikels stk. 1 skal udtrykket  

 "koreansk skat som opkræves" omfatte ethvert beløb, som ifølge  

 koreansk skattelovgivning ville have været opkrævet i noget år, såfremt der  

 ikke havde været bevilget skattefritagelse eller skattelempelse for hele det  

 pågældende år eller en del deraf i medfør af:
Artikel 22 Ikke-diskriminering 1. Statsborgere i en kontraherende stat skal, uanset  

 om de er hjemmehørende i en af de kontraherende stater eller ej, ikke i den  

 anden kontraherende stat kunne underkastes nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne anden stat under samme  

 forhold er eller måtte blive underkastet.
 2. Beskatning af et fast driftssted, som et  

 foretagende i en kontraherende stat har i den anden kontraherende stat, må  

 ikke være mere byrdefuld i denne anden stat end beskatningen af foretagender  

 i denne anden stat, der udøver samme virksomhed.
 Denne bestemmelse skal ikke kunne fortolkes som forpligtende en  

 kontraherende stat til at tilstå personer, som er hjemmehørende i den anden  

 kontraherende stat, de personlige skattemæssige begunstigelser, lempelser og  

 nedsættelser, som den indrømmer de personer, der er bosat inden for dens eget  

 område som følge af personlig stilling eller forsørgerpligt over for familie.
 3. Foretagender i en af de kontraherende stater, hvis  

 formue helt eller delvis ejes eller kontrolleres direkte eller indirekte af  

 en eller flere personer hjemmehørende i den anden kontraherende stat, skal  

 ikke i den førstnævnte kontraherende stat kunne underkastes nogen beskatning  

 eller dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i  

 denne førstnævnte stat er eller måtte blive underkastet.
 4. Udtrykket "beskatning" betyder i denne  

 artikel de skatter, som er omfattet af denne overenskomst.
Artikel 23 Fremgangsmåden ved indgåelse af gensidige aftaler 1. Såfremt en i en kontraherende stat hjemmehørende  

 person mener, at foranstaltninger truffet af en eller af begge de  

 kontraherende stater for ham medfører eller vil medføre en beskatning, som  

 ikke er i overensstemmelse med denne overenskomst, kan han, uanset hvilke  

 retsmidler der måtte være fastsat i disse staters interne lovgivning,  

 indbringe sin sag for den kompetente myndighed i den kontraherende stat, i  

 hvilken han er hjemmehørende.
 2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved gensidig aftale med den kompetente myndighed i den  

 anden kontraherende stat med henblik på at undgå en beskatning, der ikke er i  

 overensstemmelse med overenskomsten.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 overenskomsten.
De kan også rådføre sig med hinanden for at undgå  

 dobbeltbeskatning i tilfælde, der ikke omhandles i overenskomsten.
 4. De kontraherende staters kompetente myndigheder kan  

 træde i direkte kontakt med hinanden med henblik på indgåelse af en aftale i  

 overensstemmelse med de foregående stykker.
 5. De kontraherende staters kompetente myndigheder  

 skal ved gensidig aftale fastsætte, på hvilken måde begrænsningerne i  

 artiklerne 10, 11 og 12 skal gennemføres.
Artikel 24 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger, som er nødvendige for gennemførelsen af  

 denne overenskomst eller den interne lovgivning i de kontraherende stater  

 vedrørende skatter, der omfattes af denne overenskomst, i det omfang den  

 stedfindende beskatning ikke strider mod denne overenskomst.
 Alle oplysninger, som en kontraherende stat modtager, skal behandles som  

 hemmelige på samme måde som oplysninger, der indhentes med hjemmel i denne  

 stats interne lovgivning, og skal kun kunne meddeles til personer eller  

 myndigheder (herunder domstole og administrative organer), der er beskæftiget  

 med påligningen eller opkrævningen af, tvangsinddrivelsen af eller søgsmål  

 med hensyn til, eller klagebehandlinger i forbindelse med de skatter, som er  

 omfattet af overenskomsten.
 2. Bestemmelserne i stk. 1 skal i intet tilfælde kunne  

 fortolkes således, at der pålægges nogen af de kontraherende stater pligt  

 til:
Artikel 25 Diplomatiske og konsulære embedsmænd Intet i denne overenskomst berører de skattemæssige begunstigelser, som i  

 kraft af folkerettens almindelige regler eller særlige overenskomster  

 tilkommer diplomatiske eller konsulære embedsmænd.
Artikel 26 Territorial udvidelse Denne overenskomst kan enten i sin helhed eller med de nødvendige  

 ændringer udvides til enhver del af Danmarks territorium, der særligt er  

 blevet holdt uden for overenskomstens anvendelse, og som pålægger skatter af  

 væsentlig samme karakter som de skatter, overenskomsten finder anvendelse på.  

 Enhver sådan udvidelse skal have virkning fra det tidspunkt og under de  

 betingelser, herunder med hensyn til opsigelse, som måtte blive fastsat og  

 aftalt mellem de kontraherende stater i noter, der skal udveksles ad  

 diplomatisk vej.
Artikel 27 Ikrafttræden 1. De kontraherende staters regeringer skal underrette  

 hinanden, når de forfatningsmæssige betingelser for denne overenskomsts  

 ikrafttræden er opfyldt.
 2. Denne overenskomst skal træde i kraft 30 dage efter  

 datoen for den seneste af de i stk. 1 omhandlede underretninger, og dens  

 bestemmelser skal have virkning:
Artikel 28 Opsigelse 1. Denne overenskomst skal forblive i kraft på  

 ubestemt tid, men hver af de kontraherende stater kan senest den 30. juni i  

 ethvert kalenderår, der begynder, efter at der er forløbet et tidsrum af fem  

 år fra den dag, den trådte i kraft, ad diplomatisk vej give den anden  

 kontraherende stat skriftlig opsigelse og, i så fald, skal denne overenskomst  

 ophøre med at være gyldig med hensyn til indkomst, der opstår den 1. januar  

 eller senere i det kalenderår, der følger efter det år, i hvilket opsigelsen  

 er givet.
 Udfærdiget i Seoul den 11. oktober 1977 i to eksemplarer på engelsk.
 For regeringen i Kongeriget Danmark:
Per Groot For regeringen i Republikken Korea:
Tong Jin Park PROTOKOL Samtidig med undertegnelsen af overenskomsten mellem regeringen i  

 Kongeriget Danmark og regeringen i Republikken Korea til undgåelse af  

 dobbeltbeskatning for så vidt angår indkomstskat har de undertegnede  

 befuldmægtigede aftalt, at følgende bestemmelser skal udgøre en integrerende  

 del af overenskomsten:
1. Ad artikel 2 Der er enighed om, at udtrykket "koreansk skat" i artikel 2,  

 stk. 1, b), omfatter den koreanske forsvarstillægsskat, og at  

 indbyggerskatten i samme stykke er prorataindkomstskatten.
2. Ad artikel 8 Der er enighed om, at med hensyn til fortjeneste oppebåret af det danske,  

 norske og svenske luftfartsselskab, Scandinavian Airlines System (SAS), skal  

 bestemmelserne i artikel 8, stk. 1, kun finde anvendelse på den del af  

 fortjenesten, som svarer til den del af aktierne i selskabet, som ejes af den  

 danske partner i Scandinavian Airlines System (SAS), Det danske  

 Luftfartsselskab (DDL).
3. Ad artikel 12 Der er enighed om, at der ved royalties som nævnt i artikel 12, stk. 2,  

 a), forstås sådanne, som betales for anvendelsen af eller retten til at  

 benytte ethvert patent, mønster, model, tegning, hemmelig formel eller  

 fremstillingsmetode til industrielle formål, eller for oplysninger om  

 industrielle eller videnskabelige erfaringer.
4. Ad artikel 14 Der er enighed om, at når en i Danmark hjemmehørende person modtager  

 vederlag for personligt arbejde, udført på et af Scandinavian Airlines System  

 (SAS) i international trafik drevet luftfartøj, kan et sådant vederlag kun  

 beskattes i Danmark.
5. Ad artikel 19 Der er enighed om, at artikel 19 kun kan finde anvendelse, hvis en fysisk  

 person, som er hjemmehørende i en af de kontraherende stater umiddelbart før  

 han aflægger besøg i den anden kontraherende stat, er skattepligtig til den  

 førstnævnte kontraherende stat som hjemmehørende der.
 Til bekræftelse heraf har de undertegnede, som af de respektive regeringer  

 er behørigt befuldmægtigede dertil, underskrevet denne overenskomst.
 Udfærdiget i Seoul den 11. oktober 1977 i to eksemplarer på engelsk.
 For Kongeriget Danmarks regering:
Per Groot For Republikken Koreas regering:
Tong Jin Park Overenskomsten er i medfør af artikel 27, stk. 2, trådt i kraft den 8.  

 januar 1979.
 I henhold til artikel 3, stk. 1b), omfatter overenskomsten ikke Færøerne  

 og Grønland.
