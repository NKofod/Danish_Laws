 Ved kgl. resolution af 16. januar 1969 har Danmark ratificeret den i New  

 York den 8. juli 1965 vedtagne konvention om indlandsstaters  

 transithandelsrettigheder.
 Konventionen har følgende ordlyd (den franske, kinesiske, russiske og  

 spanske tekst er udeladt):
 Oversættelse.
KONVENTION om indlandsstaters transithandelsrettigheder PRÆAMBEL De stater, som er parter i denne konvention, som erindrer sig, at  

 artikel 55 i De forenede Nationers pagt pålægger medlemslandene at skabe  

 bedre vilkår for økonomisk fremgang og for løsningen af internationale  

 økonomiske problemer.
som bemærker sig generalforsamlingens resolution 1028 (XI) om  

 indlandsstater og udvidelse af den internationale handel, der, »idet den  

 erkender indlandsstaternes behov for tilstrækkelige transitmuligheder med  

 henblik på fremme af den internationale handel«, har opfordret  

 »medlemsstaternes regeringer til fuldt ud at anerkende indlandsstaternes  

 behov i forbindelse med transithandel og derfor tilstå dem passende lettelser  

 inden for rammerne af folkeretten og den folkeretlige praksis i så henseende,  

 ihukommende de fremtidige behov, som vil følge af indlandsstaternes  

 økonomiske udvikling«, som erindrer sig artikel 2 i konventionen om det åbne hav, som  

 fastslår, at da det åbne hav er frit tilgængeligt for alle nationer, kan  

 ingen stat retsgyldigt kræve nogen del af dette underlagt sin suverænitet, og  

 artikel 3 i nævnte konvention, som fastslår:
1. For at nyde godt af havenes frihed på lige fod med  

 kyststaterne skal stater, som ikke har nogen kystlinie, have fri adgang til  

 havet.
Til dette formål skal stater beliggende mellem havet og en stat, som  

 ikke har nogen kystlinie, ved fælles overenskomst med sidstnævnte stat og i  

 overensstemmelse med gældende internationale konventioner indrømme:
2. Stater, der er beliggende mellem havet og en stat,  

 som ikke har nogen kystlinie, skal ved fælles overenskomst med sidstnævnte  

 stat, og idet kyststatens eller transitstatens rettigheder og de særlige  

 forhold, der gør sig gældende for staten uden kystlinie, tages i betragtning,  

 afgøre alle spørgsmål vedrørende transitfrihed og ligelig behandling i havne,  

 dersom sådanne stater ikke allerede er parter i gældende internationale  

 konventioner', som påny bekræfter følgende principper, vedtaget af De forenede  

 Nationers Handels- og Udviklingskonference, således forstået, at disse  

 principper er indbyrdes forbundne, og at hvert princip skal fortolkes i  

 sammenhæng med de øvrige principper:
Princip I Anerkendelsen af enhver indlandsstats ret til fri adgang til havet er et  

 væsentligt princip for udvidelse af international handel og økonomisk  

 udvikling.
Princip II I territorialfarvande og indenlandske farvande skal skibe, der sejler  

 under indlandsstaters flag, have samme rettigheder og nyde samme behandling  

 som skibe, der sejler under andre kyststaters flag end territorialstatens.
Princip III For at nyde godt af havenes frihed på lige fod med kyststater skal stater  

 uden kystlinie have fri adgang til havet.
Til dette formål skal stater, som  

 er beliggende mellem havet og en stat uden kystlinie, ved fælles overenskomst  

 med sidstnævnte stat og i overensstemmelse med gældende internationale  

 konventioner yde skibe, der sejler under den stats flag, samme behandling som  

 deres egne skibe eller enhver anden stats skibe med hensyn til adgang til  

 havne og brug af disse.
Princip IV For fuldt ud at fremme indlandsstaternes økonomiske udvikling skal alle  

 stater på gensidighedsbasis give nævnte stater fri og ubegrænset transit på  

 en sådan måde, at de har fri adgang til regional og international handel  

 under alle forhold og for alle varesorter.
 Varer i transit skal ikke pålægges nogen toldafgift.
 Transportmidler i transit skal ikke pålægges særskatter eller afgifter,  

 som er højere end dem, der pålægges for brug af transitlandets egne  

 transportmidler.
Princip V Transitstaten skal med bevarelse af fuld suverænitet over sit territorium  

 have ret til at tage alle nødvendige forholdsregler for at sikre sig, at  

 udøvelsen af retten til fri og ubegrænset transit ikke på nogen måde krænker  

 den legitime interesser af nogen art.
Princip VI For at fremskynde udviklingen af en universel tilnærmelse til løsningen af  

 de specielle og særegne problemer for handel og udvikling i indlandsstater i  

 de forskellige geografiske områder bør indgåelse af regionale og andre  

 internationale overenskomster i så henseende understøttes af alle stater.
Princip VII Mestbegunstigelsesklausulen finder ikke anvendelse på de lettelser og  

 særrettigheder, som tilstås indlandsstater på grund af deres særlige  

 geografiske beliggenhed.
Princip VIII De principper, der regulerer indlandsstaternes frie adgang til havet, skal  

 på ingen måde ophæve bestående aftaler mellem to eller flere kontraherende  

 parter vedrørende disse problemer og heller ikke udgøre nogen hindring for  

 indgåelse af sådanne aftaler i fremtiden, forudsat at de sidstnævnte ikke  

 etablerer en ordning, som er mindre fordelagtig end eller i strid med  

 ovennævnte bestemmelser.
 er blevet enige om følgende:
Artikel 1 Definitioner I denne konvention skal Artikel 2 Transitfrihed 1. Transitfrihed skal indrømmes i henhold til  

 bestemmelserne i denne konvention for transittrafik og transportmidler.
Med  

 forbehold af de øvrige bestemmelser i denne konvention skal de  

 forholdsregler, som kontraherende stater tager til regulering og befordring  

 af trafik over deres territorium, lette transittrafik på ruter, som er i  

 brug, og som gensidigt kan godtages for transittransport til vedkommende  

 kontraherende stater.
I overensstemmelse med bestemmelserne i denne  

 konvention skal inden diskriminering finde sted, som er grundet på  

 oprindelsessted, afrejse, indrejse, udrejse eller bestemmelsessted eller på  

 noget forhold, der vedrører ejendomsretten til varerne eller ejendomsretten  

 til registreringsstedet for eller nationaliteten af skibe, køretøjer eller  

 andre anvendte transportmidler.
 2. De regler, der skal gælde for brugen af  

 transportmidler, når de passerer over dele af en anden kontraherende stats  

 territorium eller hele territoriet, skal fastsættes ved fælles overenskomst  

 mellem de berørt kontraherende stater og under tilbørlig hensyntagen til de  

 multilaterale internationale konventioner, som disse stater er parter i.
 3. Hver kontraherende stat skal i overensstemmelse med  

 sine love, regler og bestemmelser tillade passage over eller adgang til sit  

 territorium for personer, hvis rejse er nødvendig for transittrafik.
 4. De kontraherende stater skal i overensstemmelse med  

 principperne i folkeretlig sædvane eller relevante internationale  

 konventioner og med deres interne bestemmelser tillade passage af  

 transittrafik gennem deres territorialfarvand.
Artikel 3 Toldafgifter og særlige transitafgifter Transittrafik skal ikke af nogen myndighed i transtitstaten kunne pålægges  

 toldafgifter eller skatter som følge af import eller eksport og ejheller  

 nogen særlig afgift i forbindelse med transit.
Sådan transittrafik kan dog  

 pålægges afgifter udelukkende til bestridelse af kontrol- og  

 administrationsudgifter, forbundet med sådan transit.
Størrelsen af sådanne  

 afgifter skal så nøje som muligt modsvare de udgifter, de er beregnet til at  

 dække, og under iagttagelse af denne betingelse skal afgifterne pålægges i  

 overensstemmelse med det i artikel 2, stk. 1, fastlagte krav om  

 ikke-diskrimination.
Artikel 4 Transportmidler og tariffer 1. De kontraherende stater påtager sig at stille  

 passende transportmidler og -udstyr til rådighed, når disse forefindes ved  

 ind- og udførselsteder og efter behov ved omladningssteder med henblik på  

 transport af transtitrafikken uden unødig forsinkelse.
2. De kontraherende stater forpligter sig til over for  

 transittrafik, som benytter faciliteter, der drives eller administreres af  

 staten, at anvende tariffer eller afgifter, som under hensyn til  

 trafikforholdene og til den handelsmæssige konkurrence er rimelige såvel med  

 hensyn til størrelse som anvendelsesmåde.
Disse tariffer eller afgifter skal  

 fastsættes således, at de letter transittrafikken mest muligt, og må ikke  

 være højere end de tariffer eller afgifter, der pålægges af kontraherende  

 stater for transport gennem deres territorium af varer fra lande med adgang  

 til havet.
Bestemmelserne i dette stykke skal også omfatte tariffer og  

 afgifter, som kan pålægges transittrafik, der benytter faciliteter, som  

 drives eller administreres af firmaer eller personer, i de tilfælde hvor  

 tarifferne eller afgifterne er fastsat eller underkastet kontrol af den  

 kontraherende stat.
I dette stykke skal udtrykket »faciliteter«  

 omfatte transportmidler, havneinstallationer og veje, for hvis brug der  

 beregnes tariffer eller afgifter.
 3. Enhver bugseringstjeneste, der er oprettet som et  

 monopol på vandveje, som bruges til transit, skal være organiseret således,  

 at den ikke hindrer skibes transit.
 4. Bestemmelserne i denne artikel skal anvendes i  

 henhold til de i artikel 2, stk. 1, fastlagte betingelser for  

 ikke-diskrimination.
Artikel 5 Fremgangsmåder og dokumentation med henblik på told, transport  

 etc.
1. De kontraherende stater skal træffe administrative  

 og toldmæssige foranstaltninger, som tillader gennemførelsen af fri, uafbrudt  

 og vedvarende transittrafik.
De skal om fornødent indlede forhandlinger for  

 at blive enige om foranstaltninger til sikring og lettelse af nævnte trafik.
 2. De kontraherende stater påtager sig at anvende  

 forenklet dokumentation og metoder, der fremmer ekspeditionen ved  

 toldbehandling, transport og andre administrative fremgangsmåder i  

 forbindelse med transittrafik under hele transitrejsen på deres territorium,  

 herunder enhver omladning, oplagring, opdeling af ladninger og ændringer i  

 transportmåden, som måtte finde sted i løbet af en sådan rejse.
Artikel 6 Oplagring af varer i transit 1. Betingelserne for oplagring af varer i transit ved  

 ind- og udrejsestederne og på mellemliggende steder i transitstaten kan  

 fastsættes ved overenskomst mellem de pågældende stater.
Transtistaterne skal  

 indrømme mindst lige så gunstige oplagringsbetingelser, som de har indrømmet  

 for varer, der transporteres fra eller til deres egne lande.
 2. Tarifferne og afgifterne skal fastsættes i  

 overensstemmelse med artikel 4.
Artikel 7 Forsinkelser eller vanskeligheder for transittrafikken 1. Bortset fra tilfælde af force majeure skal  

 de kontraherende stater tage alle skridt til at undgå forsinkelser af eller  

 restriktioner for transittrafik.
 2. Skulle der opstå forsinkelser eller andre  

 vanskeligheder for transittrafik, skal de kompetente myndigheder i  

 transitstaten eller -staterne og i indlandsstaten samarbejde for at fjerne  

 disse snarest muligt.
Artikel 8 Frizoner eller andre toldfaciliteter 1. For at lette transittrafik kan der tilvejebringes  

 frizoner eller andre toldfaciliteter ved ind- og udførselshavne i  

 transitstaterne ved overenskomster mellem disse stater og indlandsstaterne.
 2. Lettelser af denne art kan også tilvejebringes til  

 fordel for indlandsstater i andre transitstater, som ikke har nogen kystlinie  

 eller kysthavne.
Artikel 9 Tilvejebringelse af videregående lettelser Denne konvention medfører ikke på nogen måde ophævelse af  

 transitlettelser, som er mere vidtgående end dem, der er hjemlet i  

 konventionen, og som på betingelser, der er forenelige med dens principper,  

 er aftalt mellem kontraherende stater eller indrømmet af en kontraherende  

 stat.
Konventionen udelukker heller ikke sådanne indrømmelser af videregående  

 lettelser i fremtiden.
Artikel 10 Forhold til mestbegunstigelsesklausulen 1. De kontraherende stater er enige om, at de  

 lettelser og særrettigheder, som i henhold til denne konvention tilstås  

 indlandstater under hensyn til disses særlige geografiske beliggenhed, er  

 undtaget fra anvendelsen af mestbegunstigelsesklausulen.
En indlandsstat, som  

 ikke er part i denne konvention, kan kun gøre krav på de lettelser og  

 særrettigheder, som tilstås indlandsstater alene i henhold til denne  

 konvention, på grundlag af en mestbegyndstigelsesklausul, der i en traktat  

 mellem den pågældende indlandsstat og den kontraherende stat måtte indrømme  

 sådanne lettelser eller særrettigheder.
 2. Hvis en kontraherende stat indrømmer en  

 indlandsstat lettelser eller særrettigheder, som er mere vidtgående end dem,  

 der er hjemlet ved denne konvention, kan sådanne lettelser eller  

 særrettigheder begrænses til den pågældende indlandsstat, medmindre  

 unddragelsen af sådanne mere vidtgående lettelser eller særrettigheder over  

 for en anden indlandsstat er i modstrid med en mestbegunstigelsesklausul i en  

 traktat mellem en sådan anden indlandsstat og den kontraherende stat, der er  

 tilstået lettelserne eller særrettighederne.
Artikel 11 Undtagelser fra konventionen af sundheds- og sikkerhedsmæssige årsager  

 og til beskyttelse af intellektuel ejendomsret 1. Ingen kontraherende stat skal af denne konvention  

 være bundet til at indrømme transit til personer, hvor hvem adgang til dens  

 territorium er forbudt, eller for varearter, for hvilke import er forbudt  

 enten af hensyn til den offentlige moral, sundhed eller sikkerhed eller som  

 en forholdsregel mod sygdomme hos dyr eller planter eller mod skadedyr.
 2. Alle kontraherende stater skal have ret til at tage  

 rimelige forholdsregler og skridt til at sikre sig, at personer og varer,  

 især varer, som er underkastet et monopol, virkelig er i transit, og at  

 transportmidlerne virkelig bruges til forsendelse af sådanne varer, og til at  

 beskytte samfærdselsvejenes og kommunikationsmidlernes sikkerhed.
 3. Intet i denne konvention skal berøre de skridt, som  

 en kontraherende stat kan blive foranlediget til at tage i medfør af  

 bestemmelser i en almindelig international konvention, som denne stat er part  

 i, uanset om en sådan konvention er af verdensomfattende eller regional  

 karakter, og om en sådan konvention allerede var indgået på datoen for  

 nærværende konvention eller først er indgået senere, dersom bestemmelserne  

 vedrører:
 4. Intet i denne konvention skal hindre nogen  

 kontraherende stat i at foretage enhver handling, som måtte være nødvendig  

 til beskyttelse af dens væsentlige sikkerhedsmæssige interesser.
Artikel 12 Undtagelser i nødsituationer Ved forholdsregler af generel eller særlig karakter, som en kontraherende  

 stat er tvunget til at tage under en nødsituation, som truer dens politiske  

 eksistens elle sikkerhed, kan der, i undtagelsestilfælde og for så kort et  

 tidsrum som muligt, afviges fra bestemmelserne i denne konvention, forudsat  

 at princippet om transitfrihed iagttages i størst mulig udstrækning i det  

 pågældende tidsrum.
Artikel 13 Konventionens anvendelse i krigstid Denne konvention foreskriver ikke rettigheder og pligter for krigsførende  

 og neutrale i krigstid.
Konventionen skal imidlertid fortsat være gyldig i  

 krigstid i den udstrækning, sådanne rettigheder og pligter tillader det.
Artikel 14 Forpligtelser i medfør af konventionen og rettigheder og pligter for  

 medlemmer af De forenede Nationer Denne konvention pålægger ikke nogen kontraherende stat nogen  

 forpligtelse, der er i modstrid med dens rettigheder og pligter som medlem af  

 De forenede Nationer.
Artikel 15 Gensidighed Bestemmelserne i denne konvention skal anvendes på gensidighedsbasis.
Artikel 16 Bilæggelse af tvister 1. Enhver tvist, som måtte opstå med hensyn til  

 fortolkningen eller anvendelsen af denne konventions bestemmelser, og som  

 ikke bilægges ved forhandling eller andre fredelige midler inden for et  

 tidsrum af ni måneder, skal, efter anmodning af en af parterne, afgøres ved  

 voldgift.
Voldgiftskommissionen skal bestå af tre medlemmer.
Hver part i  

 tvisten skal udpege et medlem af kommissionen, medens det tredje medlem, som  

 skal være formand, skal vælges ved fælles overenskomst mellem parterne.  

 Dersom parterne ikke kan nå til enighed om udpegelsen af det tredje medlem  

 inden for et tidsrum af tre måneder, skal det tredje medlem udnævnes af  

 præsidenten for Den mellemfolkelige Domstol.
Dersom nogen af parterne  

 undlader at foretage en udnævnelse inden for et tidsrum af tre måneder, skal  

 præsidenten for Den mellemfolkelige Domstol besætte den eller de ledige  

 pladser.
 2. Voldgiftskommissionen skal afgøre de sager, den får  

 forelagt, ved simpelt flertal, og dens afgørelsen skal være bindende for  

 parterne.
 3. Voldgiftskommissioner eller andre internationale  

 organer, som har fået det hverv at bilægge tvister under denne konvention,  

 skal gennem De forenede Nationers generalsekretær underrette de øvrige  

 kontraherende stater om eksistensen og arten af tvisterne samt om  

 betingelserne for deres bilæggelse.
Artikel 17 Undertegnelse Den konvention skal indtil 31. december 1965 være åben for undertegnelse  

 af alle stater, som er medlemmer af De forenede Nationer eller af nogen af  

 særorganisationerne, eller som er parter i Den mellemfolkelige Domstols  

 statut, samt af enhver anden stat, der af De forenede Nationers  

 generalforsamling opfordres til at blive part i konventionen.
Artikel 18 Raifikation Denne konvention skal ratificeres.
Ratifikationsinstrumenterne skal  

 deponeres hos De forenede Nationers generalsekretær.
Artikel 19 Tiltrædelse Denne konvention skal forblive åben for tiltrædelse af enhver stat, som  

 tilhører nogen af de fire i artikel 17 omhandlede kategorier.  

 Tiltrædelsesinstrumenterne skal deponeres hos De forenede Nationers  

 generalsekretær.
Artikel 20 Ikrafttræden 1. Denne konvention skal træde i kraft på den 30. dag  

 efter datoen for deponering af ratifikations- eller  

 tiltrædelsesinstrumenterne for mindst to indlandstater og to transitstater  

 med kystlinie.
 2. For hver stat, som ratificerer eller tiltræder  

 konventionen efter deponering af de ratifikations- eller  

 tiltrædelsesinstrumenter, der er nødvendige for denne konventions i  

 krafttræden i henhold til denne artikels stk. 1, skal konventionen træde i  

 kraft på den 30. dag efter den pågældende stats deponering af sit  

 ratifikations- eller tiltrædelsesinstrument.
Artikel 21 Revision Efter anmodning af en tredjedel af de kontraherende stater og med  

 flertallet af de kontraherende staters samtykke skal De forenede Nationers  

 generalsekretær sammenkalde en konference med henblik på revision af denne  

 konvention.
Artikel 22 Meddelelser fra generalsekretæren De forenede Nationers generalsekretær skal underrette alle stater, som  

 tilhører nogen af de fire i artikel 17 omhandlede kategorier:
Artikel 23 Autentiske tekster Originalteksten til denne konvention, hvis engelske, franske, kinesiske,  

 russiske og spanske tekst har samme gyldighed, skal deponeres hos De forenede  

 Nationers generalsekretær, som skal sende bekræftede kopier deraf til alle  

 stater, der tilhører nogen af de fire i artikel 17 omhandlede kategorier.
 TIL BEKRÆFTELSE HERAF har undertegnede befuldmægtigede, som er bemyndiget  

 dertil af deres respektive regeringer, underskrevet denne konvention.
 Udfærdiget i De forenede Nationers hovedsæde, New York, den ottende juli  

 nittten hundrede og femogtres.
 Følgende lande havde undertegnet konventionen inden udløbet af tidsfristen  

 den 31. december 1965:
Afghanistan Amerikas forenede Stater Argentina Belgien Den bjelorussiske socialistiske Sovjetrepublik Bolivia Brasilien Cameroun Den centralafrikanske Republik Chile Italien Jugoslavien Laos Luxembourg Nederlandene Nepal Paraguay Rwanda San Marino Schweiz De socialistiske Sovjetrepublikkers Union Sudan Tjekkoslovakiet Forbundsrepublikken Tyskland Uganda Den ukrainske socialistiske Sovjetrepublik Ungarn Vatikanstaten Zambia.
 Efter at det i artikel 20, stk. 1, foreskrevne vilkår var blevet opfyldt,  

 trådte konventionen i kraft den 9. juni 1967 for følgende otte lande:
Jugoslavien Malawi Den mongolske Folkerepublik Nepal Niger Nigeria Tchad Zambia.
 Danmarks ratifikationsinstrument deponeredes hos De forenede Nationers  

 generalsekretær den 26. marts 1969, hvorefter konventionen trådte i kraft for  

 Danmarks vedkommende den 25. april 1969.
 For nedennævnte lande trådte konventionen i kraft på de vedføjede datoer:
 Den mongolske Folkerepublik, Tjekkoslovakiet og Ungarn har ved  

 deponeringen af deres ratifikationsinstrumenter erklæret, at deres regeringer  

 ikke føler sig bundet af konventionens artikel 16, ifølge hvilken medlemmerne  

 af en voldgiftskommission kan udnævnes af præsidenten for Den mellemfolkelige  

 domstol, men mener, at udvælgelsen af medlemmer til en voldgiftskommission  

 kun bør ske med samtykke fra alle parter i tvisten.
 Udenrigsministeriet, den 11. juli 1969.
 Poul Hartling.
