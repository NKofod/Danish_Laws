 I medfør af § 9, § 15, § 16, stk. 1, § 17, § 17a, og § 35, stk. 2, i lov  

 om husdyrsygdommne, jf. lovbekendtgørelse nr. 381 af 7. juni 1993,  

 fastsættes:
Definitioner § 1.  I denne bekendtgørelse forstås ved:
Godkendelse af virksomheder § 2.  Virksomheden skal inden ibrugtagning godkendes  

 af Veterinærdirektoratet.
Godkendelse sker på baggrund af indstilling fra  

 kredsdyrlægen.
Betingelser for godkendelse fremgår af bilaget.
 Stk. 2.  Virksomheder, der skal anvendes til udførsel af  

 dyr til stater, der er medlem af Den Europæiske Union (eksportmarked,  

 eksportsamlestald og eksportisolationsstald), skal af Veterinærdirektoratet  

 have særlig godkendelse til udførsel.
 Stk. 3.  Veterinærdirektoratet godkender embedsdyrlæger  

 til at varetage de veterinære forretninger ved virksomheder, der er godkendt  

 i henhold til stk. 1 og 2.
 Stk. 4.  Der må ikke afholdes samlinger af dyr på en  

 virksomhed, medmindre der til denne er udpeget en embedsdyrlæge.
 Stk. 5.  Eksisterende virksomheder, der allerede er  

 godkendt, skal ikke godkendes påny, jf. dog § 3, stk. 2.
§ 3.  Anmodning om godkendelse af en virksomhed, jf. §  

 2, skal indsendes til Veterinærdirektoratet.
Anmodningen skal indeholde en  

 detaljeret plan over og beskrivelse af det anlæg, der agtes etableret.
Der  

 skal samtidig oplyses, hvilke dyrearter, der forventes tilført til  

 virksomheden, samt hvilke personer, der udgør den ansvarlige ledelse.
Der  

 skal oplyses, hvilke ugedage virksomheden agtes benyttet.
Afstanden til  

 nærmeste hov- eller klovbærende dyrehold skal oplyses.
 Stk. 2.  Ved enhver driftsmæssig ændring samt ved  

 udvidelse eller bygningsmæssige ændringer, der går ud over almindelig  

 reparation og vedligeholdelse, skal virksomheden godkendes påny.
 Stk. 3.  Virksomheden skal skriftligt underrette  

 Veterinærdirektoratet om ændringer i den daglige ledelse senest 1 måned  

 efter, at ændringen er sket.
§ 4.  Veterinærdirektoratet fastsætter betingelser for  

 virksomhedens beliggenhed, indretning og drift.
Veterinærdirektoratet kan  

 fastsætte særlige betingelser for virksomheder, der agtes anvendt til  

 udførsel af dyr til stater, der er medlem af Den Europæiske Union, eller  

 tredjelande.
Modtagelse af dyr § 5.  Avls- og brugsdyr, der skal omsættes via en  

 virksomhed, skal komme fra en oprindelsesbesætning, en afsenderbesætning, en  

 handelsbesætning, enten direkte eller via en handelsmand eller fra en  

 virksomhed, hvor der har været afholdt samling af samme kategori af dyr.
 Stk. 2.  Dyr kan først indsættes på en virksomhed, når  

 embedsdyrlægen har inspiceret og godkendt hvert enkelt dyr, jf. dog § 10,  

 stk. 5. Embedsdyrlægen afgør, om dyr kan tilføres virksomheden og kan  

 fastsætte nærmere betingelser herfor.
Stk. 3.  Inspektionen af dyrene skal foregå straks ved  

 dyrenes ankomst.
Inspektionen kan desuden også omfatte de dyr på  

 transportmidlet, der er bestemt for videre transport.
Indsyningen skal finde  

 sted på en indhegnet plads, som kun embedsdyrlægen, chauffører og medhjælpere  

 har adgang til.
Ved adgangen til indsyningspladsen skal der være opsat skilte  

 eller lignende med ordlyden: »Adgang forbudt for uvedkommende«.
 Stk. 4.  Afviste dyr må ikke bringes ind på  

 virksomhedens staldområde, men skal, medmindre embedsdyrlægen træffer anden  

 afgørelse, aflives eller leveres direkte til slagtning under ledsagelse af  

 enten en nødslagtningsattest eller en følgeseddel.
§ 6.  Virksomheden skal senest 4 dage forud for en  

 samling af dyr underrette embedsdyrlægen.
Det nøjagtige tidspunkt for ind-  

 eller udsyning af dyr ved virksomheder, hvor kredsdyrlægen er embedsdyrlæge,  

 skal meddeles kredsdyrlægen senest klokken 9.00 dagen før.
Alle  

 kredsdyrlægens forretninger i forbindelse med en virksomhed skal kunne ske  

 inden for embedets sædvanlige kontortid, medmindre kredsdyrlægen tillader  

 andet.
Stk. 2.  Virksomheden skal ved indsættelse af dyr på  

 virksomheden føre optegnelser over leverandører, antal dyr med angivelse af  

 identifikation og transportmidlernes registreringsnumre.
Disse optegnelser,  

 der skal gemmes i 5 år fra optegnelsestidspunktet, skal på begæring forevises  

 embedsdyrlægen, kredsdyrlægen eller anden repræsentant for  

 Veterinærdirektoratet.
 Stk. 3.  Virksomheden skal fastsætte det tidsrum, inden  

 for hvilket der på markedsdage modtages dyr.
Stk. 4.  Andre samlinger af husdyr på en  

 eksportsamlestald vil kun kunne finde sted på virksomhedens område, såfremt  

 alle tidligere samlede dyr er fjernet fra området, og der er foretaget  

 rengøring og desinfektion af virksomheden.
Rengøring og desinfektion skal  

 godkendes af kredsdyrlægen forud for anvendelse af virksomheden til andre  

 formål og som eksportsamlestald.
 § 7.  Såfremt der konstateres tilfælde af mund- og  

 klovesyge, blæreudslæt hos svin, svinepest eller enzootisk svinelammelse  

 (Teschen disease) inden for en radius af 10 km fra en virksomhed, hvorved  

 virksomheden inddrages i et område, der er underlagt veterinære  

 restriktioner, er det forbudt af afholde samlinger af avls-, brugs- og  

 slagtedyr, så længe restriktionerne opretholdes.
Stk. 2.  Konstateres der en af de i stk. 1 nævnte  

 sygdomme på en virksomhed, eller sker der tilførsel af dyr til en virksomhed  

 fra en afsenderbesætning, der er angrebet af en af de i stk. 1 nævnte  

 sygdomme, skal handelen på virksomheden straks ophøre, og virksomheden sættes  

 under offentligt tilsyn.
Der må ikke fjernes dyr fra virksomheden, før det  

 offentlige tilsyn med virksomheden er ophævet af Veterinærdirektoratet.
 Stk. 3.  Uanset stk. 2 kan Veterinærdirektoratet tillade  

 samlinger af slagtedyr og samlinger af hovbærende dyr på en virksomhed på  

 nærmere betingelser.
Samlestalde, markeder og eksportmarkeder § 8.  Når der på en virksomhed samles slagtedyr, må  

 der ikke samtidig tilføres virksomheden avls- og brugsdyr.
Efter samlinger af  

 slagtedyr skal der foretages rensning og desinfektion, som godkendes af  

 embedsdyrlægen, mindst 12 timer inden samling af avls- og brugsdyr kan  

 påbegyndes.
Stk. 2.  Såfremt embedsdyrlægen finder forholdene egnede  

 hertil, kan der på virksomheden i særlige tilfælde gives tilladelse til, at  

 der foretages opstaldning af slagtedyr, der er bestemt for direkte levering  

 til en slagterivirksomhed.
Virksomheden skal råde over faciliteter til  

 opstaldning, herunder passende forhold til fodring og vanding.
 Stk. 3.  Udgifter i forbindelse med opstaldning påhviler  

 virksomheden.
Eksportsamlestald § 9.  Avls- og brugsdyr, der tilføres en  

 eksportsamlestald skal ledsages af en eksportejererklæring.
Eksportisolationsstalde § 10.  En eksportisolationsstald og de dyr, der  

 opstaldes i den, skal være under sundhedsmæssigt tilsyn af en tilsynsførende  

 dyrlæge.
Tilsynet med og driften af eksportisolationsstalden skal ske efter  

 Veterinærdirektoratets anvisninger.
Stk. 2.  Dyr, der indsættes i en eksportisolationsstald,  

 skal være ledsaget af attester og erklæringer efter de til enhver tid  

 gældende regler.
Der må ikke samtidig være indsat dyr til EU-lande og til  

 lande uden for EU, hvis der fra modtagerlandenes side stilles forskellige  

 krav til sundhedsmæssig status, medmindre alle de indsatte dyr opfylder de  

 forskellige krav.
 Stk. 3.  Avls- og brugsdyr bestemt til udførsel til  

 lande, der er medlem af Den Europæiske Union, skal ved indsættelsen i en  

 eksportisolationsstald være ledsaget af en eksportejererklæring.
 Stk. 4.  Avls- og brugsdyr bestemt for udførsel til  

 tredjelande skal ved indsættelsen i en eksportisolationsstald være ledsaget  

 af en af Veterinærdirektoratet godkendt oprindelses- og sundhedsattest  

 udstedt af en praktiserende dyrlæge i afsenderbesætningen inden for 72 timer  

 før indsættelsen.
 Stk. 5.  Dyrene skal underkastes et sundhedseftersyn ved  

 den tilsynsførende dyrlæge inden for 48 timer efter indsættelse i  

 eksportisolationsstalden.
 Stk. 6.  Virksomheden skal straks underrette den  

 tilsynsførende dyrlæge ved mistanke om eller tegn på sygdom blandt dyr indsat  

 i eksportisolationsstalden.
 Stk. 7.  Der skal i en eksportisolationsstald være et  

 særligt rum til isolation af syge dyr (sygestald). Syge dyr skal isoleres i  

 sygestalden.
Stk. 8.  Virksomheden skal føre optegnelse over navn og  

 adresse på besøgende i en eksportisolationsstald.
Disse optegnelser skal på  

 begæring forevises kredsdyrlægen eller en anden repræsentant for  

 Veterinærdirektoratet.
Overstående dyr § 11.  Såfremt der efter samling af dyr findes  

 overstående dyr, skal virksomheden indhente embedsdyrlægens tilladelse til  

 opstaldning af disse.
De overstående dyr skal efter indsættelse dagligt  

 underkastes undersøgelse af embedsdyrlægen.
Indsættelse eller fjernelse af  

 dyr af samme kategori må kun ske med embedsdyrlægens tilladelse.
 Stk. 2.  Udgifter forbundet med opstaldning af dyr  

 påhviler virksomheden.
 Stk. 3.  Kravet i stk. 1 gælder ikke for  

 eksportisolationsstalde.
Fjernelse af dyr fra virksomheden § 12.  Dyr, der er tilført en virksomhed på dage, hvor  

 der samles slagtedyr, må kun fraføres virksomheden direkte til et  

 eksportautoriseret eller godkendt slagteri eller et slagteri i stater, der er  

 medlem af Den Europæiske Union.
 Stk. 2.  Dyr, der fraføres virksomheden til slagtning  

 her i landet, skal ledsages af en følgeseddel, der udstedes af virksomheden.  

 Udformningen af følgesedlen skal være godkendt af Veterinærdirektoratet.  

 Følgesedlen skal inden aflæsning af dyrene på et eksportautoriseret eller  

 godkendt slagteri afleveres til den kontrollerende dyrlæge ved dette.
 Stk. 3.  Såfremt virksomheden ikke inden 4 dage fra  

 udstedelsen af en følgeseddel har fået den retur, skal forholdet indberettes  

 til embedsdyrlægen.
Stk. 4.  Virksomheden skal føre optegnelser over alle  

 fraførte dyr med angivelse af sælger, køber, afsenderbesætning, dyrenes art  

 og identifikation.
Disse optegnelser samt modtagne følgesedler skal opbevares  

 i 5 år og på forlangende forevises embedsdyrlægen, kredsdyrlægen eller anden  

 repræsentant fra Veterinærdirektoratet.
 Stk. 5.  Dyr, som fjernes fra en virksomhed med henblik  

 på udførsel til stater, der er medlem af Den Europæiske Union, skal  

 underkastes fornyet inspektion af embedsdyrlægen, som skal udstede  

 sundhedscertifikat i henhold til gældende samhandelsbestemmelser.
Stk. 6.  Dyr, der skal fjernes fra en virksomhed med  

 henblik på eksport til et tredjeland, skal underkastes fornyet inspektion af  

 embedsdyrlægen, som skal udstede et sundhedscertifikat til pågældende  

 tredjeland.
Sundhedscertifikatet skal være godkendt af Veterinærdirektoratet.
 Stk. 7.  Der må ikke fjernes syge eller døde dyr fra en  

 virksomhed, før embedsdyrlægen har givet tilladelse hertil.
Omlæsning og omladning § 13.  På tidspunktet, hvor der på en virksomhed  

 afholdes samling af slagtedyr, må der på virksomhedens grund ikke ske  

 omladning af avls- og brugsdyr, medmindre virksomheden er godkendt til at  

 kunne omfatte samling af slagtedyr og omladning af avls- og brugsdyr på samme  

 tid.
Omladning skal ske via en mellemliggende indretning, der muliggør  

 individuel inspektion af de dyr, der omlades.
Stk. 2.  Omlæsning og omladning skal ske under  

 embedsdyrlægens tilsyn og efter dennes anvisninger.
Omlæsning skal være  

 afsluttet inden for 24 timer efter, at dyrene er indsat på virksomheden.
Handelsbesætninger § 14.  Den ansvarlige for en handelsbesætning skal  

 lade sig registrere hos kredsdyrlægen i det amt, hvor handelsbesætningen er  

 beliggende, med angivelse af navn, adresse og telefonnummer samt arter og  

 antal af dyr, der kan opstaldes i handelsbesætningen.
Den ansvarlige skal  

 gøre optegnelser over købers og sælgers navn og adresse, handelstidspunkt og  

 handelssted samt oplysninger om det enkelte dyr, således at dette klart kan  

 identificeres.
Identifikationen af kreaturer skal ske ved anførelse af  

 CKR-nr.
Disse oplysninger skal opbevares i 5 år fra optegnelsestidspunktet og  

 på forlangende forevises kredsdyrlægen eller anden repræsentant for  

 Veterinærdirektoratet.
 Stk. 2.  En handelsmand, der gennemsnitligt omsætter  

 mindst et dyr pr. måned, skal være registreret i henhold til stk. 1.  

 Landmænd, som opkøber og videresælger mindre end 5 husdyr om året til  

 levebrug, som et naturligt og normalt led i deres husdyrproduktion, er ikke  

 omfattet af registreringspligt.
 Stk. 3.  Kredsdyrlægen fører tilsyn med  

 handelsbesætninger ved mindst 2 årlige uanmeldte besøg.
Rengøring og desinfektion § 15.  Efter afslutning af samling af dyr på en  

 virksomhed skal denne rengøres og desinficeres efter embedsdyrlægens  

 anvisninger.
 Stk. 2.  Vognmanden eller dennes repræsentant skal sørge  

 for, at transportmidler, der anvendes til transport af dyr til en virksomhed,  

 efter aflæsning renses og desinficeres på virksomhedens vaskeplads.
 Stk. 3.  Vognmanden eller dennes repræsentant skal sørge  

 for, at transportmidler, der anvendes til transport af dyr fra en virksomhed,  

 forud for afhentning er rengjorte og desinficerede.
Betaling § 16.  Til dækning af Veterinærdirektoratets udgifter  

 til kontrol ved virksomheder betales for mindst 2 timer pr. påbegyndt  

 arbejdssperiode på virksomheden i henhold til bekendtgørelse om betaling for  

 markedstilsyn.
Såfremt arbejdstiden strækker sig ud over 2 timer betales pr.  

 påbegyndt kvarter.
Dette gælder dog ikke for embedsdyrlægens kontrol med  

 rengøring og desinfektion af eksportsamlestalden, der betales pr. påbegyndt  

 kvarter.
 Stk. 2.  Udgifter forbundet med den tilsynsførende  

 dyrlæges forretninger ved en eksportisolationsstald påhviler virksomheden.
Tilbagekaldelse af godkendelse § 17.  Såfremt en godkendt virksomhed ikke længere  

 opfylder betingelserne for godkendelse, jf. bilaget, eller anvisninger givet  

 af embedsdyrlægen eller Veterinærdirektoratet, kan Veterinærdirektoratet  

 tilbagekalde godkendelsen af virksomheden.
Godkendelse vil påny kunne  

 meddeles af Veterinærdirektoratet, når virksomheden skriftligt anmoder herom,  

 og betingelserne igen opfyldes.
Straffe- og ikrafttrædelsesbestemmelser § 18.  Med bøde straffes den, der Stk. 2.  For overtrædelser, der begås af et aktiselskab,  

 andelsselskab, anpartsselskab eller lignende, kan der i medfør af § 36 i  

 hysdyrsygdomsloven pålægges selskabet som sådant bødeansvar.
Er  

 overtrædelseen begået af en kommune eller et kommunalt fællesskab, jf. § 60 i  

 lov om kommunernes styrelse, kan der i henhold til samme bestemmelse pålægges  

 kommunen eller det kommunale fællesskab bødeansvar.
 § 19.  Bekendtgørelsen træder i kraft den 25. oktober  

 1996.
 Stk. 2.  Følgende regler ophæves:
 § 20.  Denne bekendtgørelse gælder ikke for Grønland.
Veterinærdirektoratet, den 15. oktober  

 1996 Erik Stougaard / Arne Sunesen Bilag Betingelser for godkendelse af markeder, eksportmarkeder,  

 eksportsamlestalde, samlestalde eller eksportisolationsstalde (virksomheder),  

 jf. § 2:
 Virksomheden skal:
Virksomhedens stalde, inventar, ramper m.m. skal være fremstillet af  

 materialer, der er lette at rengøre og desinficere.
Der må ikke anvendes træ  

 til indvendig beklædning under en højde af 3 meter eller til fremstilling af  

 inventar, medmindre det er behandlet således, at effektiv rengøring og  

 desinfektion kan foretages.
 I forbindelse med indsyningspladsen skal der være et særskilt aflukke til  

 afviste dyr.
 Der skal foreligge en aftale, der skal være godkendt af embedsdyrlægen, om  

 bortskaffelse af gødning m.v. fra virksomheden.
 (* 1) Bekendtgørelsen indeholder bestemmelser, der gennemfører dele af  

 Rådets direktiv 64/432, jf. art. 2, EF-Tidende L 121 s. 1977, som senest  

 ændret ved Rådets direktiv 96/95, EF-Tidende L 21 s. 74.
