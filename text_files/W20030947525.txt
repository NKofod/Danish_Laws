Kendelse fra Pressenævnet i sag nr. 63/2003 Center Snedkeriet ApS har klaget til Pressenævnet over en  

 artikel i Ekstra Bladet den 28. juni 2003, idet man finder, at god presseskik  

 er tilsidesat.
 Artiklen havde overskriften   

  

 Mangel på klar aftale kostede 36.000: SÅ GALT MÅ DET IKKE GÅ  

  

 .
 Artiklen var sålydende:
I Brønshøj er  

  Sharaz  

  Aziz og hans broder  

  Usman, ved at indrette en Internet  

 cafe.
Han ville gerne have lavet en ny plade til disken, så butikken fremstod  

 mere indbydende.
Derfor kontaktede han Center Snedkeriet Aps. for at høre, om de  

 kunne klare opgaven.
Helst til en pris, han kunne betale.
Her startede en strid, der endnu ikke er bilagt, men nok ender i  

 retten.
Og som kan lære os, at hvis kunde og håndværker ikke krystalklart  

  på  

 tryk  laver aftale om, hvad der skal laves, og til hvilken pris   

 ja, så kan  

 det ende grueligt galt.
AFTALTE PRIS Tilbage til  

  Sharaz  

 og Center Snedkeriet.
Først kundens version.
 Imellem de to parter blev det aftalt, at udførelsen af den nye  

 diskplade, samt to hylder til disken, skulle koste max. 6000 kr. plus moms.
Men den dag, snedkeren skulle komme, ventede  

  Sharaz forgæves.
Snedkeren havde  

 sovet over sig.
Det er, hvad der kan ske.
 Næste dag dukkede snedkeren så op, tog mål  og forsvandt igen.
 Nu ventede  

  Sharaz  

 spændt på, at arbejdet skulle udføres.
REGNING FØR ARBEJDE Men til kundens store overraskelse kom der en regning, før  

 arbejdet var påbegyndt.
 Oven i købet var der specificeret timer, lærlingeløn,  

 servicevogn og fremstilling af vinduesplader.
 Da arbejdet? (var færdigt?), efter at  

  Sharaz gentagne gange, havde bedt om forandringer   lød  

 regningen på 38.730 kr. og 75 øre.
 Det var unægtelig en forskel, der ville noget.  

  Sharaz var bestyrtet.
MESTER-FORKLARING Men mester  dvs. [K], indehaver af Center Snedkeriet  har en  

 forklaring.
- Jeg kan overhovedet ikke genkende det handlingsforløb.
Det har  

 intet med virkeligheden at gøre, siger han.
 Mesters version har et helt andet udgangspunkt.
 Fra starten aftalte de to parter slet ikke pris på arbejdet.
Sharaz ville  

 have en bordplade af sten.
Denne kostede imidlertid 20.000 kr., så i stedet  

 blev der bestilt en MDF-plade, som skulle lakeres.
 Kunden ville have lavet arbejdet om fem gange, fordi han syntes,  

 det skulle se anderledes ud.
- F.eks. var kanten på bordpladen for tyk.
Det blev bedømt af  

 tre mand fra Internet cafeen, som kravlede op på en stige, siger  

 snedkermesteren.
 Indehaveren havde angiveligt selv pillet ved nogle beslag, og  

 næste dag skulle de ommonteres.
Endvidere skulle der grundet omforandringerne også bruges både  

 maler og murer.
Det koster jo alt sammen, konstaterer snedkermesteren.
 Listen over, hvad der skulle laves og laves om, er lang som et  

 ondt år, og [K] orker næsten ikke at snakke om det.
RETSSAG - Vi kan overhovedet ikke blive enige om noget som helst, siger  

[K].
 - Nu må sagen gå sin gang i retten.
Men hvad gik galt? - Sagen var simpel  herregud, en ny bordplade med hylder under.
Men ingen skriftlig aftale.
Kunde og håndværker glemte at  

 kommunikere.
Aftaler skal være skriftlige! Ikke ifølge loven, men i  

 virkelighedens verden.
For det, der er sagt, men glemt, ja, det  

 gælder slet  

 ikke. I tilknytning til artiklen var indsat en sort tekstboks med  

 overskriften   

  

  Leths dom: IKKE 40.000 VÆRD  

  

 .
Heri hed det:
 Uanset hvem der har ret   

  Sharaz  

  og  

  Usman eller snedkermesteren  så  

 vurderer jeg, at 40.000 kr., som regningen lyder på, er alt for mange penge  

 for  

 en lakeret disk, et par hylder og to plader til vinduet.
 I hvert fald ikke denne disk.
 Jeg har med egne øjne set det udførte arbejde.
Der er intet at udsætte på det håndværksmæssige.
Det er lavet,  

 som man kan forvente af en faglært.
Der er brugt MDF-plader, som er et godt og solidt materiale, men  

 det er ikke lavet af guld.
Hylderne er sat op med hyldeknægte, det samme er  

 vindueskarmen.
 Løst anslået vil jeg tro, at der er materialer for ca. 1000 kr.  

 Dertil kommer så lakering, og arbejdsløn.
Altså: Kunden har krav på en bedre forklaring på de 40.000 kr. Klageren har anført, at  

  Flemming  

  Leth har taget en sag op, der  

 udelukkende handler om betalingsuvillighed, og givet den et præg af, at  

 klager  

 ikke har orienteret kunden om prisen.
Tilbudsprisen var på 17.480 kr. plus  

 moms, hvilket båden kunden og  

  Flemming  

  Leth er orienteret om.
Dertil  

 kommer, at den første faktura var bestillingsarbejde på timeløn, hvilket  

 fremgår af klagers faktura.
Klager ændrede på udførelsen af disken 5 gange,  

 hvilket betød, at klager skulle bruge 5 gange 4,5 timer for svend og lærling,  

 hvortil kom rekvirering af murer for at rette de fejl, som kunden selv havde  

 lavet på glasdisken.
Dette var  

  Flemming  

  Leth fuldt ud orienteret om.  

 Klager må derfor afvise, at  

  Flemming  

  Leth  som af bladet anført   

 har bestræbt sig på at give en loyal skildring af omstændighederne i tvisten.
Klageren har i den forbindelse oplyst, at da han talte med  

  Flemming  

  Leth i telefonen, orienterede han ham om, at han kunne  

 lave en generel artikel, hvis han ønskede det uden at nævne navne.
Dette  

 svarede han ikke på.
Klager stillede herefter krav om, at hvis han bragte  

 artiklen, skulle alle oplysninger i, så læserne havde en mulighed for at  

 kunne  

 vurdere sagen på et korrekt grundlag.
Klager har over for nævnet nærmere  

 redegjort for sin opfattelse af sagsforløbet og har i den forbindelse anført,  

 at denne objektive del af artiklen mangler.
 Til redaktørens anførsel om, at den omtalte disk ikke er 40.000  

 kr. værd, samt at det ikke må gå så galt, har klager bemærket, at redaktøren  

 igen undlader at tage de faktiske forhold op, idet han ikke ser på, hvordan  

 prisen er blevet, som den er.
 Til redaktørens anførsel om, at klager ikke kan forlange, at en  

 avis skal gå mere detaljeret til værks, end det er sket i en så overskuelig  

 sag, har klager bemærket, at de faktiske forhold i artiklen er udeladt,  

 hvorved  

 artiklen bliver fordrejet, hvilket har bevirket, at klager har tabt kunder på  

 grund af postulater fra en journalist, der påtager sig at være syn- og  

 skønsmand samt dommer i sagen.
Klageren har anmodet nævnet om at vurdere artiklens  

 objektivitet, samt om bladet har tilsidesat de vejledende regler for god  

 presseskik, i og med at man uden fagligt grundlag vurderer og dømmer på trods  

 af, at man er vidende om de faktiske forhold.
Klager har i den forbindelse  

 henvist til punkt A.1.-A.7. og B.1. i de vejledende regler for god  

 presseskik.
Bladet har anført, at  

  Flemming  

  Leth har bestræbt sig på at  

 give en loyal skildring af omstændighederne i den tvist, der er opstået  

 mellem  

 en caféejer og en snedkermester.
Det kan ikke forbavse, at klageren har en  

 anden opfattelse af forløbet end sin kunde.
Ud fra almindelig sund fornuft  

 forekommer det imidlertid holdbart og loyalt, at  

  Flemming  

  Leths  

 dom i sagen er, at den omtalte bardisk ikke er 40.000 kr. værd,  

 samt at så  

 galt må det ikke gå.
Bladet har videre anført, at klageren ikke med rimelighed kan  

 forlange, at en avis skal gå mere detaljeret til værks, end det er sket her i  

 en så overskuelig sag.
Begge parter er hørt, og  

  Flemming  

  Leth  

 har som bladets fagmand sagt sin mening.
Bladets omtale af sagen, hvis  

 karakter  

 i høj grad har offentlig interesse, befinder sig således indenfor reglerne  

 for  

 god presseskik, og på den baggrund påstår bladet klagen afvist.
I sagens behandling har følgende nævnsmedlemmer deltaget:  

    

  

 Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
I artiklen, der omhandler en tvist mellem klager og en af  

 klagers kunder om et udført arbejde, er hver af sagens parter fremkommet med  

 deres opfattelse af det tidligere sagsforløb.
Da bladet således i  

 tilstrækkeligt omfang har ladet klager komme til orde, finder Pressenævnet,  

 at  

 bladet har overholdt god presseskik.
 Nævnet finder ej heller grundlag for at udtale kritik i  

 anledning af  

  Flemming  

  Leths vurdering af det udførte  

 arbejde, idet bemærkes, at der udtrykkeligt ved vurderingen er gjort  

 opmærksom  

 på, at der ikke er taget stilling til, hvem af parterne der har ret.
 Afsagt den 3. september 2003.
