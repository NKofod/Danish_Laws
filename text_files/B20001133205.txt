Bekendtgørelse om Maribo  

 vildtreservat I medfør af § 33 og  § 49, stk. 1 og 3, i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre Maribo Søndersø, Røgbølle Sø og  

 Hejrede Sø som yngle-, raste- og fourageringsområder for  

 vandfugle.
Afgrænsning § 2. Maribo Vildtreservat i Storstrøms Amt  

 omfatter Maribo Søndersø, Røgbølle Sø og  

 Hejrede Sø samt dele af de tilstødende landarealer ved Maribo  

 Søndersø og omkring Røgbølle Sø, som  

 angivet på kortbilag 1:
 1)	Maribo Søndersø.
 2)	Røgbølle Sø.
 3)	Hejrede Sø.
4)	Til Maribo Søndersø grænsende landarealer ved  

 Søholt og Søgaarde: Dele af matr.nr. 1a, 1g  

 Søholt Hdg., Krønge og 24a Bursø By,  

 Bursø, a)	mod syd afgrænset af Søholtvej, b)	mod øst af Søholtparkens vestkant til tilløbet  

 fra Røgbølle Sø, herfra af en linie i en afstand af 50 m  

 fra søbredden til det vestligste punkt på halvøen  

 Kom-sidst og en linie til sidstnævnte punkt, c)	mod nord af en linie fra det vestligste punkt på Dornæs  

 langs sydkanten af skovbevoksningen til den omtrent nord-syd gående  

 markvej, herfra af en ret linie til bunden af den vig, der er beliggende  

 omtrent midt på halvøens østside, og d)	mod vest af den omtrent nord-vest gående markvej på  

 matr.nr. 24a og en linie i dennes forlængelse mod nord til  

 søbredden.
 5)	Øer og holme i Maribo Søndersø: Fruerø,  

 Hestø, Præstø, Lilleø, Borgø, Lille  

 Borgø, Lindø, Askø, Worsaas Ø, Poulsø og  

 unavngivne holme.
6)	Til Røgbølle Sø grænsende land- og  

 rørskovsarealer: Den del af matr.nr. 11, Sørup By, V.
Ulslev,  

 der er beliggende nord for Sørupvej; de dele af matr.nr.1a,  

 Favrsted Skov, Krønge; 10a Alsø By, Fuglse; 1a og  

 1e Søholt Hdg., Krønge samt 1a, 1s,  

 1t, 2a og 2b, Ulriksdal Hdg., Godsted der ligger  

 indenfor en afstand af 50 m fra Røgbølle Sø.
 7)	Øer og holme i Røgbølle Sø.
 Stk. 2. Mod land afgrænses de i stk. 1, nr. 1-3  

 nævnte søer af grænsen mellem den frie søflade og  

 sammenhængende landvegetation eller vegetation af rør eller  

 siv.
Jagt § 3. Jagt på vandfugle er, som angivet  

 på kortbilag 2 forbudt på:
 1)	Den del af Maribo Søndersø, der mod vest  

 afgrænses af rette linier mellem følgende punkter:
a)	Det østligste punkt på pynten ved Bursø  

 Hestehave, b)	et punkt 100 m nordvest for det nordvestligste punkt på den  

 skovklædte pynt på Dornæs, c)	Romsøs nordvestligste punkt, d)	det østligste punkt på Præstø, e)	det vestligste punkt på Præstø, f)	det østligste punkt på Hestø, g)	det vestligste punkt på Hestø, h)	det vestligste punkt på Fruerø og i)	det sydvestligste punkt på pynten ved  

 Campingpladsen.
 2)	Røgbølle Sø.
 3)	Hejrede Sø.
 Stk. 2. Bestemmelsen i stk. 1 gælder ikke  

 for:
 a)	Jagt ud over søfladen fra tilstødende landarealer  

 eller fra arealer bevokset med rør eller siv, hvor jagt er  

 tilladt.
 b)	Udlægning af lokkefugle og affangning af vildt i forbindelse  

 med den under a) nævnte jagt.
 § 4. Jagt på vandfugle er forbudt på  

 reservatets landarealer på:
 1)	De under § 2, stk. 1, nr. 4, nævnte arealer ved Søholt  

 og Søgaarde.
 2)	De under § 2, stk. 1, nr. 5, nævnte øer og holme i  

 Maribo Søndersø.
 3)	De i § 2, stk. 1, nr. 6, nævnte arealer omkring  

 Røgbølle Sø.
 4)	Øer og holme i Røgbølle Sø.
 Stk. 2. Forbudet i stk. 1, nr. 3, gælder ikke for  

 afholdelsen af jagter på vandfugle efter bestemmelserne i bilag 1.
Færdsel § 5. Sejlads er, som angivet på kortbilag 3,  

 forbudt i følgende dele af Maribo Søndersø:
 1)	Vigene vest for Hestø afgrænset mod øst af en  

 linie fra det sydligste punkt på Nakken ved Maribo Frilandsmuseum til  

 skellet mellem matr.nr. 10e og 23  Bursø By, Bursø, 300  

 m nordvest for naturskolen.
 2)	Vigene ved Dornæs og Søholt afgrænset mod nord af  

 rette linier mellem det østligste punkt på pynten ved  

 Bursø Hestehave, et punkt 100 m nordvest for det nordvestligste punkt  

 på den skovklædte pynt på Dornæs, Romsøs  

 nordvestligste punkt, et punkt beliggende 50 m nordøst for  

 Romsø mellem Romsø og holmen vest for Borgø, det  

 nordligste punkt på Lindø, det østligste punkt på  

 Lindø og det nordøstligste punkt på søbredden  

 nordøst for Søholt.
 3)	Vigen ved Engestofte afgrænset mod sydvest af en ret linie fra  

 det sydøstligste punkt på søbredden ved Holmeskov til et  

 punkt på bredden nord for Skovby, 240 m nord for skellet mellem  

 matr.nr. 1a og 24, Engestofte By, Engestofte.
 Stk. 2. Bestemmelsen i stk. 1 gælder ikke  

 for:
 a)	Ejere og brugere samt disses husstande og personale.
 b)	Sejlads i forbindelse med erhvervsfiskeri.
 c)	Sejlads i forbindelse med offentlige myndigheders  

 tilsynsvirksomhed.
 § 6. Sejlads er forbudt fra 1. september til 4.  

 juni i den del af Maribo Søndersø, der mod vest og nord  

 afgrænses af rette linier mellem de i § 5, stk. 1, nr. 2, to  

 sidstnævnte punkter og et punkt på Skelsnæs 190 m syd for  

 næssets nordspids.
 § 7. Sejlads er forbudt fra 1. marts til 4. juni i  

 den del af Maribo Søndersø, der mod vest afgrænses af en  

 ret linie mellem nordspidsen af Skelsnæs og sognegrænsen mellem  

 Revshale By, Maribo og Engestofte By, Engestofte, og mod nord af den i § 5,  

 stk. 1, nr. 3 nævnte vig ved Engestofte.
 § 8. Færdsel er forbudt fra 1. marts til 15.  

 juli på øer og holme i Maribo Søndersø.
 Stk. 2. Bestemmelsen i stk. 1 gælder ikke  

 for:
 a)	Færdsel på Fruerø, Hestø,  

 Præstø og Borgø.
 b)	Ejere og brugere samt disses husstande og personale.
 § 9. Sejlads nærmere rørkanter end 50  

 m er forbudt i Maribo Søndersø fra 1. marts til 4. juni.
Stk. 2. Bestemmelsen i stk. 1 gælder ikke for a)	sejlads i forbindelse med Rosportsanlægget og b)	sejlads fra et søafsnit til et andet gennem smalle  

 passager.
 § 10. Motordrevet sejlads med højere  

 hastighed end 7 knob er forbudt i Maribo Søndersø.
 Stk. 2. Bestemmelsen i stk. 1 gælder ikke for  

 sportsklubbernes følgebåde i forbindelse med arrangementer  

 på rosportsanlægget.
 § 11. Sejlads er forbudt i Røgbølle  

 Sø og Hejrede Sø.
 Stk. 2. Bestemmelsen i stk. 1 gælder ikke  

 for:
 a)	Ejere og brugere samt disses husstande og personale.
 b)	Sejlads i forbindelse med erhvervsfiskeri.
 c)	Sejlads i forbindelse med offentlige myndigheders nødvendige  

 tilsyn.
 § 12. Brætsejlads er forbudt.
 Stk. 2. Bestemmelsen i stk. 1 gælder ikke for  

 brætsejlads i den del af Maribo Søndersø ved Maribo, der  

 mod syd afgrænses af rette linier mellem det sydligste punkt på  

 Nakken ved Maribo Frilandsmuseum, det vestligste punkt på Hestø,  

 det østligste punkt på Hestø, det nordvestligste punkt  

 på Præstø, det sydøstligste punkt på  

 Præstø, Romsøs nordvestligste punkt, et punkt på  

 den i § 5, stk. 1, nr. 2 nævnte grænse 20 m nord for den lille  

 pynt omtrent midt på Romsøs nordvendte bred og det  

 sydøstligste punkt på pynten nord herfor.
Dispensation og tilsyn § 13. Skov- og Naturstyrelsen kan, når  

 særlige forhold taler derfor, dispensere fra bestemmelserne i §§  

 3-12.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 § 14. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttrædelse § 15. Efter § 54, stk. 1, nr. 5 og nr. 7, i lov om  

 jagt og vildtforvaltning, jf. lovbekendtgørelse nr. 114 af 28. januar  

 1997, straffes overtrædelse af bestemmelserne i §§ 3-12 eller  

 tilsidesættelse af vilkår, der er fastsat i en dispensation i  

 medfør af § 13 med bøde, medmindre strengere straf er forskyldt  

 efter den øvrige lovgivning.
 § 16. Bekendtgørelsen træder i kraft  

 den 1. september 2000.
Miljø- og Energiministeriet, den 28. maj  

 2000 Svend Auken /Jens Peter Simonsen Bilag 1 Jagt på vandfugle på reservatets landarealer  

 ved Røgbølle Sø:
Arealer bevokset med rør eller siv ved Røgbølle  

 Sø opdeles i en nordlig del og en sydlig del.
Grænsen mellem  

 "nord" og "syd"  er i vestsiden en ret linie i  

 forlængelse af  sydkanten af Alsø Skov.
I østsiden er  

 grænsen en ret øst-vest gående linie fra det sydvestligste  

 punkt på halvøen Lindø.
 I områderne "nord" og "syd" er jagt på  

 vandfugle tilladt i indtil 8 jagtdage årligt efter nedenstående  

 skema:
Ulige årstal Lige årstal "Nord" "Syd" "Nord" "Syd" 1. september 8. september 8. september 1. september 15. september 22. september 22. september 15. september 29. september 6. oktober 6. oktober 29. september 20. oktober 27. oktober 27. oktober 20. oktober 10. november 17. november 17. november 10. november 24. november 1. december 1. december 24. november 8. december 15. december 15. december 8. december 22. december 29. december 29. december 22. december Jagtdagen kan vælges en vilkårlig dag i den uge, hvor datoen  

 ligger.
En uge starter mandag og slutter søndag.
