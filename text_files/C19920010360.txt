Til kommunalbestyrelser 1. Indledning I lov nr. 358 af 6. juni 1991 om miljøbeskyttelse er i § 7, stk. 3  

 medtaget en bestemmelse om, at ministeren kan fastsætte regler om, at  

 personale, der betjener bestemte forurenende anlæg, skal have bevis for at  

 have modtaget undervisning i miljømæssig og teknisk forsvarlig drift af  

 anlæggene, herunder om undervisningens indhold og kravene til opnåelse af  

 beviset.
 I medfør af denne bemyndigelse har ministeren udstedt bekendtgørelse nr.  

 533 af 20. juni 1992 om undervisning af personale, der betjener anlæg for  

 rensning af spildevand.
2. Bekendtgørelsens område Bekendtgørelsen indeholder regler om, at den for spildevandsanlægget  

 driftsansvarlige leder skal gennemgå en bevisgivende uddannelse på Den  

 kommunale Højskole i Grenaa.
 For deltagelse i uddannelsen og den bevisgivende prøve erlægges en  

 kursusafgift, der dækker de nødvendige udgifter til undervisning,  

 administration m.v.
 Udgifter til uddannelse af personale ved kloakforsyningen herunder den  

 bevisgivende uddannelse indgår som almindelige driftsudgifter og kan  

 finansieres på samme måde som øvrige driftsudgifter inden for  

 kloakforsyningen.
 Uddannelsens formål er at sikre driftslederen en viden, der gør den  

 pågældende kvalificeret til på ansvarlig vis at kunne lede og varetage  

 følgende opgaver ved drift og vedligeholdelse af kloakforsyningens renseanlæg  

 og kloaknet:
 Uddannelsen åbner også mulighed for, at driftsassistenter eller andre med  

 driftsansvar kan gennemgå den bevisgivende uddannelse.
3. Uddannelsens omfang for driftsledere Som grundlag for at driftslederen kan tilegne sig til den nødvendige  

 teoretiske viden for at blive indstillet til den bevisgivende prøve udbydes 3  

 kursusmoduler, der omfatter henholdsvis teknisk forståelse, miljø- og  

 lovforståelse samt ledelsesfærdigheder.
 Disse moduler kan søges hver for sig, og hvert modul består af mindst 2  

 kursusdøgn.
Det enkelte kursusprogram fastlægges af Den kommunale Højskole i  

 samarbejde med Kommunernes Landsforening, Miljøstyrelsen og  

 Spildevandsteknisk Forening og udbydes gennem Højskolen.
Det tilstræbes, at  

 dække det aktuelle uddannelsesbehov inden for en 2-årig periode.
4. Den bevisgivende prøve Bevis for på lederniveau at betjene et renseanlæg som driftsleder opnås på  

 basis af aflæggelse af prøve af mindst 1 døgns varighed i henhold til de i  

 bekendtgørelsen nærmere angivne retningslinier for prøvens indhold og  

 afholdelse.
 Inden 1. januar 1993 skal alle driftsledere på kommunale renseanlæg gennem  

 kommunalbestyrelsen indsende ansøgning om optagelse til den bevisgivende  

 prøve.
 Det skal i den forbindelse oplyses, hvilke moduler, der ønskes deltagelse  

 i forinden prøve aflægges.
 Driftsledere, der ikke inden prøvens aflæggelse har gennemgået alle 3  

 moduler, kan, hvis prøven ikke bestås, henvises til at gennemgå et eller  

 flere af modulerne.
 Driftsledere, der som leder har varetaget opgaver på det renseanlæg de  

 betjener i mere end 10 år, vil efter indstilling fra kommunalbestyrelsen  

 kunne fritages for at aflægge prøve.
 Tilsynsmyndigheden med renseanlægget påser, at driftslederen opnår bevis i  

 henhold til reglerne i bekendtgørelsen.
 5. Specialkurser for driftsoperatører og  

 driftsarbejdere m.v.
 Bortset fra kravene om uddannelse af driftsledere, indeholder  

 bekendtgørelsen ikke bindende regler for uddannelse af det øvrige personale,  

 der varetager driften og vedligeholdelsen af offentlige spildevandsanlæg.  

 Driftslederen skal som den ansvarlige leder på anlægget være opmærksom på det  

 nødvendige behov for oplæring af øvrigt personale til at udføre de  

 funktioner, den pågældende beskæftiges med, og i den forbindelse gøre  

 indstilling herom til kommunalbestyrelsen.
 For en del af personalet, der afhængig af anlæggets størrelse er  

 beskæftiget med almene arbejdsopgaver som f.eks. renholdelse og  

 vedligeholdelse, vil der være behov for almen viden om anlæggets funktion,  

 sikkerheds- og hygiejnemæssige forhold, spildevandets sammensætning og et  

 overordnet indblik i renseanlæggets processer.
 For dette personale vil der næppe være behov for et formaliseret  

 uddannelsesprogram, men en praktisk orienteret undervisning på regionalt  

 niveau f.eks. et lokalt uddannelsesprogram med praktiske aktiviteter på  

 eksisterende renseanlæg.
 For så vidt angår denne faglige grunduddannelse af specialarbejdere, bør  

 denne så vidt muligt gennemføres uden at overnatning vil være påkrævet, og  

 det vil derfor være hensigtsmæssigt, at Kommuneforeningens  

 Kursuskoordineringsudvalg f.eks. en gang årligt sammen med Spildevandsteknisk  

 Forening, Miljøteknisk Brancheforening og eventuelle andre relevante parter  

 samt kursusudbydere tilrettelægger disse grundkurser til lokal afvikling.
I et vist omfang vil der være behov for en mere specialiseret uddannelse  

 på enkelte fagområder som f.eks. maskinteknik, el-teknik (komponenter på  

 renseanlæg), procesteknik, prøveudtagning, slambehandling m.v.
På dette  

 område der henvender sig til personale, der varertager særlige opgaver eller  

 som forbereder sig til en lederuddannelse, kan der være behov for  

 specialkurser, der strækker sig ud over et enkelt døgn, og således ikke er  

 specielt egnet til lokal afvikling.
