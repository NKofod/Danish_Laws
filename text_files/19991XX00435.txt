Skriftlig fremsættelse (5. april 2000) Kulturministeren (Elsebeth Gerner Nielsen):
 Herved tillader jeg mig for Folketinget at  

 fremsætte:
 Forslag til lov om ændring af lov om radio- og  

 fjernsynsvirksomhed. (Spredning af lydprogrammer i trafikanlæg,  

 fordeling af DR s og TV 2 s digitale programmer i  

 fællesantenneanlæg, afskæring af klageadgang til  

 Kulturministeriet i  must carry  sager, præcisering af bestemmelser om  

 DR s og TV 2 s regnskabsudarbejdelse, krav om europæiske programmer i  

 lokal-tv udsendt i netværk, hjemmel til fastsættelse af  

 inhabilitetsregler for lokale radio- og fjernsynsnævn og forbud mod  

 privat besiddelse af piratdekodere m.v.).
(Lovforslag nr.
L 272).
 Hovedpunkterne i det foreliggende lovforslag er 1)  

 fordeling af DR s og TV 2 s digitale programmer i  

 fællesantenneanlæg, 2) krav om europæiske programmer i  

 lokal-tv udsendt i netværk og 3) forbud mod privat besiddelse af  

 piratdekodere m.v.
Kulturministeriet er blevet opmærksom på, at  

 der af trafiksikkerhedsmæssige hensyn kan være behov for at  

 tillade, at ejere af større trafikanlæg kan sprede  

 lydprogrammer.
Den direkte anledning til forslaget er, at den faste  

 forbindelse over Øresund, som åbner den 1. juli 2000, indeholder  

 en 4 km lang motorvejstunnel under Drogden, og at der ikke er  

 radiodækning fra svenske og danske FM-kanaler, hvorfor de  

 trafikinformationskanaler, der normalt anvendes af vejmyndighederne via  

 Danmarks Radio og Sveriges Radio, ikke kan benyttes.
For at sikre et optimalt  

 beredskab i Drogden-tunnelen og lignende anlæg foreslås det  

 derfor at give ministeren hjemmel til at tillade, at ejere af større  

 trafikanlæg af sikkerhedsmæssige grunde kan sprede lydprogrammer  

 i trafikanlæg.
Det fremgår af tillægsaftale nr. 1 af 15.  

 december 1998 til medieaftalen af 10. maj 1996, at DR og TV 2 kan  

 påbegynde digital tv-programvirksomhed.
Forsøgsvirksomheden blev  

 begyndt midt i november sidste år, og forsøgsperioden for  

 digitalt tv er fastsat til ½ år med mulighed for forlængelse.
Når forsøgsvirksomheden er afsluttet i  

 løbet af år 2000, vil DR og TV 2 begynde en egentlig permanent  

 digital programvirksomhed.
Efter den gældende lov vil denne permanente  

 digitale programvirksomhed være omfattet af  must carry  forpligtelsen.
For at kunne fordele digitale programmer i  

 fællesantenneanlæggene vil mange fællesantenneanlæg  

 imidlertid skulle ombygges.
En sådan ombygning vil være forbundet  

 med forholdsvis store omkostninger, som det kun vil være rimeligt at  

 pålægge anlægsejerne, hvis de tilsluttede hustande  

 ønsker at modtage de digitale programmer.
Det foreslås derfor, at DR s og TV 2 s digitale  

 programmer ikke i samme omfang som de analoge programmer skal være  

 omfattet af  must carry  forpligtelsen, og at det kun er de anlæg, som  

 fordeler andre digitale programmer, der bliver forpligtede til at fordele DR  

 s og TV 2 s digitale programmer.
Forslaget har til formål at sikre, at  

 digitaliseringen af fællesantenneanlæg bliver  

 efterspørgselsstyret.
Det fremgår af EF-direktivet  Fjernsyn uden  

 grænser , at kvotebestemmelserne om europæiske programmer ikke  

 finder anvendelse på fjernsynsudsendelser, der er bestemt for et lokalt  

 publikum, og som ikke indgår i et nationalt netværk.
Det betyder,  

 at direktivets kvotebestemmelser finder anvendelse på lokal tv, som er  

 udsendt i et nationalt netværk, og bestemt for et større  

 publikum end det lokale.
Desuden gælder kvotebestemmelserne for DR og TV 2 og  

 danske satellit- samt kabel tv-stationer, som sender ud over ét lokalt  

 område.
Det kan derfor virke konkurrenceforvridende, hvis lokal-tv  

 udsendt i netværk ikke også er omfattet af kvotebestemmelserne.
I  

 medfør af lovforslaget vil kulturministeren få hjemmel til at  

 fastsætte regler om andelen af europæiske programmer i lokal-tv  

 udsendt i netværk.
Hjemmelen vil blive udmøntet på samme  

 måde som den tilsvarende hjemmel vedrørende øvrige danske  

 tv-stationers programvirksomhed.
Endelig foreslås det, at forbudet mod piratdekodere  

 m.v. udstrækkes til også at omfattet besiddelse m.v. af  

 piratdekodere m.v. til privat brug.
Efter den gældende lov er det bl.a.  

 ikke tilladt i erhvervsmæssigt øjemed at fremstille, importere  

 og omsætte dekodere, hvis formål det er at give uautoriseret  

 adgang til indholdet af en kodet radio- eller tv-udsendelse.
Det har  

 imidlertid vist sig, at dette forbud ikke er tilstrækkeligt til at  

 sætte en stopper for piratvirksomheden.
Indførelse af et forbud mod privat besiddelse m.v.  

 af piratdekodere m.v. vil betyde, at alle led i omsætningskæden  

 bliver ulovlige.
Det helt centrale er imidlertid, at et sådant forbud  

 også vil have en generalpræventiv værdi i forhold til de  

 husstande, som måtte overveje at anskaffe privatdekodere m.v.
I henhold til de gældende regler straffes  

 overtrædelse af forbudet mod erhvervsmæssig omsætning m.v.  

 af piratdekodere m.v. med bøde, hæfte eller fængsel i  

 indtil 6 måneder.
Det foreslås, at strafferammen for så  

 vidt angår privat besiddelse af piratdekodere begrænses til  

 bøde.
 Det foreslås, at de nye regler træder i kraft  

 den 1. maj 2000.
