 I henhold til § 32 i landbrugsministeriets bekendtgørelse nr. 134 af 30.  

 marts 1982 om læggekartofler fastsætter statens plantetilsyn i disse regler  

 bestemmelser for autoriserede forhandlere af læggekartofler.
Definition § 1. En autoriseret forhandler af læggekartofler er en virksomhed, der  

 har tilladelse til at foretage ompakning til småpakninger (indtil 5 kg) af  

 indkøbte partikontrollerede læggekartofler.
Autorisation § 2. Virksomheden må ikke tages i brug, før en autorisation foreligger  

 fra tilsynet.
Ansøgningsskemaer om autorisation kan rekvireres fra statens  

 plantetilsyn, Gersonsvej 13, 2900 Hellerup, eller fra et af tilsynets  

 distriktskontorer.
Det udfyldte ansøgningsskema returneres til et af  

 tilsynets distriktskontorer.
Stk. 2. Ansøgningen skal angive en bestemt person, der i henhold til  

 autorisationen er ansvarlig for overholdelse af bestemmelserne fastsat af  

 landbrugsministeriet eller tilsynet.
Denne person kan kun være  

 ejeren/forpagteren eller den daglige ansvarlige leder af virksomheden.
Stk. 3. Autorisationen omfatter den af tilsynet godkendte bygning me d inventar mv. samt ejer- og ansvarsforhold som anført ved meddelelse af  

 autorisationen.
Såfremt der sker ændring af disse forhold, eller  

 virksomhedens drift ophører, skal dette omgående meddeles tilsynet.
Indretning § 3. Virksomheden skal råde over arbejds- og lagerlokaler af en rimelig  

 størrelse i forhold til omsætningen af læggekartofler.
 Stk. 2. Lokalerne skal kunne holdes tørre og frostfri og i øvrigt efter  

 tilsynets skøn være egnede til formålet.
 Stk. 3. I virksomheden skal findes en justeret vægt.
Drift § 4. I virksomheden skal findes et ajourført regnskab over indkøbte  

 læggekartofler med oplysninger om tidspunktet for indkøb samt leverandørens  

 navn og adresse.
Endvidere skal anføres avlerens nummer, kartoflernes  

 sortsnavn, klassebetegnelse og sorteringsstørrelse.
Regnskabet skal være  

 tilgængeligt for tilsynet.
 Stk. 2. Anvendes ved mærkningen af småpakninger et kontrolnummer i stedet  

 for partiets avlernummer, skal regnskabet udvise kontrolnummeret for det  

 enkelte parti.
Stk. 3. Under opbevaringen skal alle kartoffelpartier være mærket me d avlernummer, sortsnavn, sorteringsstørrelse og klassebetegnelse.
 Stk. 4. Ved transport, opbevaring og behandling skal kartoffelpartierne  

 holdes adskilt.
 Stk. 5. Maskiner, transportmidler og emballage anvendt ved behandlingen  

 af læggekartoflerne skal holdes forsvarligt rengjort, hvorfor der i  

 virksomheden skal findes de nødvendige midler og rekvisitter til den daglige  

 rengøring, herunder desinfektionsvæske.
Stk. 6. Lokalerne skal holdes rene og tørre.
Tilsynet kan meddele nærmere  

 regler for rengøring og desinfektion mv.
 Stk. 7. Virksomheden har ansvaret for, at pakningernes indhold og  

 mærkning er i overensstemmelse med gældende bestemmelser i  

 landbrugsministeriets bekendtgørelse om læggekartofler.
 Stk. 8. Småpakningerne skal være mærket med følgende oplysninger:
 Såfremt mærkesedlerne ikke opfylder bekendtgørelsens krav til størrelse og  

 farve, skal småpakningerne mærkes »Må udelukkende forhandles i  

 Danmark«.
Kontrol § 5. Tilsynet fører kontrol med, at bestemmelserne i dette regulativ  

 overholdes.
 Stk. 2. Den i henhold til autorisationen ansvarlige person har ansvaret  

 for, at de givne oplysninger er rigtige, samt at gældende regler er fulgt.
 Stk 3. Tilsynet kan pålægge virksomheden at rette fejl og mangler ved  

 virksomhedens indretning og drift.
Klage § 6. Tilsynets afgørelser i henhold til disse regler kan påklages ti l landbrugsministeriet.
Ikrafttræden § 7. Reglerne træder i kraft den 1. juni 1983. Samtidig ophæves statens  

 plantetilsyns regulativ af 13. maj 1976 for autoriserede forhandlere af  

 læggekartofler.
Stk. 2. Fra datoen for disse regler ikrafttræden bortfalder alle  

 tidligere meddelte autorisationer som forhandler af læggekartofler, idet arbejdet på virksomheden dog vil kunne fortsættes indtil den 30. juni 1984.
 Stk. 3. Såfremt bestemmelserne i disse regler er opfyldt senest den 30.  

 juni 1984, meddeles der forhandleren af læggekartofler ny autorisation med  

 virkning fra den 1. juli 1984. Er bestemmelserne derimod ikke opfyldt senest  

 den 30. juni 1984, bortfalder autorisationen fra dette tidspunkt.
 STATENS PLANTETILSYN, den 15. april  

 1983.
