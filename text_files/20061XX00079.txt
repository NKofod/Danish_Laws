Skriftlig fremsættelse (15. november 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
 Forslag til lov  

 om  

 ændring  

 af lov om afgift af mineralvand m.v. samt emballageafgiftsloven  

 (Nedsættelse af  

 mineralvandsafgiften samt emballageafgiften for kildevandsflasker).
(Lovforslag nr.
L 82).
 Dette forslag er en del af finanslovsaftalen for 2007 mellem  

 regeringen (Venstre og Det Konservative Folkeparti) og Dansk Folkeparti.
 Forslaget har to formål.
 For det første at reducere grænsehandelen og den illegale  

 handel med sodavand, idet grænsehandelen med sodavand skønnes at udgøre 115  

 mio. liter eller 550 mio. kr. i 2006. Den illegale indførsel af sodavand  

 vurderes at udgøre 3  5 pct. af det samlede forbrug i Danmark.
For det andet at udvide retur- og pantsystemet med  

 kildevandsflasker, således at disse i mindre omfang henkastes i naturen og  

 bybilledet.
Nedsættelsen af emballageafgiften er en følge heraf.
 Forslaget består således af to elementer:
  

 	  

 Nedsættelse af  

 mineralvandsafgiften m.v. med 24 øre/liter eksklusive moms (30 øre/liter  

 inklusiv  

 moms)   

 	  

 Nedsættelse af  

 emballageafgiften for kildevand svarende til 10 øre på en 50 cl flaske Forslaget foreslås at træde i kraft den 1. januar 2007.  

 Virkningstidspunkterne foreslås dog udskudt.
Nedsættelsen af  

 mineralvandsafgiften udskydes til den 8. januar 2007 for at sikre bl.a.  

 detailhandelen  

 mulighed for at foretage en lageropgørelse i weekenden udenfor normal  

 åbningstid  

 og uden at dette skal foregå hen over nytåret.
Nedsættelsen af  

 emballageafgiften udskydes indtil udvidelsen af pantordningen er notificeret  

 for EU i henhold til EUs regler herom.
Nettoprovenutabet ved en nedsættelsen af  

 mineralvandsafgiften udgør ca. 80 mio. kr. årligt.
Såfremt nedsættelsen  

 kommer  

 forbrugerne til gode medfører nedsættelsen et prisfald på 30 øre pr. liter  

 inkl. moms på sodavand m.m.
Samtidig vurderes det, at et prisfald vil medføre  

 at nettogrænsehandelen og de illegale indførsler reduceres med ca. 45 mio.  

 kr.
Nedsættelsen af emballageafgiften medfører isoleret set et  

 provenutab på 8,5 mio. kr. årligt.
Såfremt virkningstidspunktet først bliver  

 den 1. juli 2007 bliver provenutabet i finansåret 2007 på 4,25 mio. kr.
 Forslaget er sendt i høring med høringsfrist til den 17.  

 november 2006.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets hurtige og  

 velvillige behandling.
