Skriftlig fremsættelse (31. marts 2004) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om  

 ændring af lov om luftfart (Betaling for offentlige forretninger og  

 tilsynsvirksomhed m.v.) (Lovforslag nr.
L 204).
Rigsrevisionen kritiserede i 2002 Statens Luftfartsvæsens  

 gebyrpolitik, idet Rigsrevisionen fandt, at Statens Luftfartsvæsen tog  

 overbetaling for visse forretninger og tilsyn, dvs. mere end omkostningerne  

 betingede.
Rigsrevisionen konstaterede endvidere, at der ikke som grundlag  

 for  

 fastsættelsen af betalingen for tilsynsforretningerne blev foretaget  

 detaljeret  

 tidsregistrering for den enkelte gebyrtype.
Endelig fastslog Rigsrevisionen,  

 at  

 der ikke indenfor de enkelte gebyrområder var balance, idet der overførtes  

 midler fra nogle områder til dækning af underskud på andre områder.
Som følge af kritikken har Statens Luftfartsvæsen siden 1.  

 april 2002 gennemført en detaljeret tidsregistrering, og har dermed kunnet  

 beregne omkostningerne ved de enkelte gebyrtyper.
Tidsregistreringen og  

 beregningerne har jeg orienteret Folketingets Trafikudvalg om i forbindelse  

 med  

 min besvarelse af spørgsmål 514-516 (Alm. del  bilag 1496) den 2.  

 september  

 2003.
 Det har vist sig, at konsekvenserne af en ændret gebyrberegning  

 baseret alene på tidsregistrering vil indebære en stigning i betalingen for  

 privatflyvningen og en markant forøget gebyrbetaling for den mindre og  

 mellemstore kommercielle luftfart, herunder de mindre flyvepladser, mens den  

 store kommercielle luftfart vil få reduceret gebyrbetalingen.
Den mindre og den mellemstore kommercielle luftfart er et  

 vigtigt vækstlag for det danske luftfartserhverv, de er fødekæde  

 til den  

 store kommercielle luftfart, og skal denne fødekæde bestå, kræver  

 det  

 tilstedeværelse af det nødvendige kapitalapparat i form af fly, værksteder,  

 flyvepladser m.v., som skal være rentable.
Denne rentabilitet kan forsvinde,  

 hvis virksomhederne pålægges for store gebyrer i forbindelse med de  

 nødvendige  

 tilsyn, tilladelser m.v., og der er derfor behov for, at der i et vist omfang  

 sker en omfordeling, således at de store luftfartsselskaber betaler en  

 forholdsmæssig større andel af tilsynsomkostningerne end den mindre og  

 mellemstore luftfart, herunder privatflyvningen og de mindre og små  

 flyvepladser.
 Gebyrstrukturen har da også været drøftet med erhvervet, i  

 det såkaldte Gebyrudvalg, der er et rådgivende organ nedsat af Statens  

 Luftfartsvæsen.
Hovedparten af repræsentanterne i Gebyrudvalget har  

 anbefalet, at der skabes den fornødne hjemmel til at videreføre den nuværende  

 gebyrordning, og det er således det, jeg følger op på med fremlæggelsen af  

 dette lovforslag.
Jeg har samtidig i lovforslaget taget højde for de store  

 luftfartsselskabers tilkendegivelse om, at der over tid skal ske en  

 mindskelse af  

 krydssubsidieringen  

    

  

 mellem de store og  

 de mindre luftfartsvirksomheder.
 Det primære sigte med lovforslaget er at skabe et sikkert  

 hjemmelsgrundlag for, at tilsynet med den civile luftfart fortsat kan  

 finansieres ved brugerbetaling, uden at denne brugerbetaling får uheldige  

 konsekvenser for luftfartsbranchen og for sikkerheden i branchen.
 Der sker også med forslaget et par præciseringer i den  

 nuværende luftfartslov, dels en tydeliggørelse af, at det objektive ansvar  

 for  

 skade på personer og ting udenfor et luftfartøj, påhviler ejeren eller  

 brugeren  

 af luftfartøjet, og dels en præcisering af, at reglen om at afslå eller  

 inddrage tilladelser, hvor indehaveren af tilladelsen har en betydelig gæld  

 til  

 det offentlige, også gælder hvis tilladelsen er udstedt i medfør af  

 EU-forordninger på luftfartsområdet.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til Tingets hurtige  

 og  

 velvillige behandling.
