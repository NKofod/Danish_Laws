Udgifter til certificering ISO 9000 -	Udgifter til certificering af kvalitetsstyringssystemer Certificeret kvalitetsstyring er en individuel ordning, hvor den enkelte  

 virksomhed selv fastlægger sit kvalitetsniveau.
For at virksomheden kan  

 opnå certificering, skal virksomhedens kvalitetsstyringssystem opfylde  

 det kvalitetsniveau, som virksomheden selv har angivet.
 Med certifikatet attesteres det over for offentligheden og andre  

 virksomheder, at virksomheden har opbygget og vedligeholder et  

 kvalitetsstyringssystem, som lever op til kravene i den angivne standard.
 Told- og Skattestyrelsen fandt, at der var tale om fradragsberettigede  

 driftsudgifter, da de udgifter, der var forbundet med certificering  

 (hovedsageligt konsulenthonorarer og gebyrer til Dansk Standard) lå  

 inden for virksomhedens hidtidige rammer og i vidt omfang blev afholdt for at  

 sikre virksomhedens konkurrencedygtighed.
