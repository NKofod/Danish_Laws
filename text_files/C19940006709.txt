INDHOLD CIRKULÆRE Lovgrundlag Personkredsen Kriterier for anvendelse af åremålsansættelse Procedure for etablering af åremålsstillinger Varighed af åremålsansættelse Opslag Fastsættelse af ansættelsesvilkår Åremålstillæg Åremålsaftaler indgået i henhold til tidligere regler Genbeskæftigelse Pensionsforhold Åremålsansættelse på overenskomstvilkår Ikrafttrædelsesbestemmelser AFTALE § 1.  Åremålstillæg § 2.  Fratrædelsesbeløb § 3.  Genansættelse § 4.  Ikrafttræden Hermed følger aftale af 14. februar 1994 om løn- og andre  

 ansættelsesvilkår under åremålsansættelse i staten (åremålsaftalen). Aftalen  

 er en sammenskrivning af aftalen af 3. december 1990 og aftalen af 11. august  

 1993.
 I dette cirkulære er der tillige givet en samlet fremstilling af de regler  

 og retningslinier, der er fastsat i en række tidligere udsendte cirkulærer  

 mv. om åremålsansættelse, som herefter ophæves.
1. Lovgrundlag Lovgrundlaget for åremålsansættelse er tjenestemandslovens § 2, nr. 3,  

 samt lov nr. 264 af 22. maj 1986 om åremålsansættelse af tjenestemænd og  

 an-satte på tjenestemandslignende vilkår (åremålsloven) med senere ændringer.
 Øvrige særbestemmelser om åremål er indeholdt i tjenestemandslovens § 12,  

 stk. 4, § 13, stk. 1, og § 30.
2. Personkredsen Som tjenestemand på åremål ansættes personer, som Andre end de foran nævnte kan i henhold til åremålslovens § 1, stk. 3,  

 ansættes på vilkår svarende til de i tjenestemandsloven fastsatte.
 For tjenestemandslignende ansatte ved selvejende institutioner mv. kan  

 åremålsansættelse anvendes i det omfang og på de vilkår, der måtte være  

 fastsat i det pågældende ansættelsesreglement/-regulativ eller lignende.
3. Kriterier for anvendelse af åremålsansættelse I overensstemmelse med de af Lønningsrådet afgivne udtalelser bør følgende  

 kriterier lægges til grund for vurderingen af, om åremålsansættelse bør  

 etableres:
 Lønningsrådet har i sin udtalelse lagt vægt på, at åremålsansættelse  

 fortrinsvis bør anvendes, hvor det ikke giver anledning til  

 genbeskæftigelsesproblemer ved åremålets udløb.
4. Procedure for etablering af åremålsstillinger Bestemmelse om, hvilke stillinger - såvel nyoprettede som bestående - der  

 skal kunne besættes på åremål, træffes af vedkommende minister efter  

 indhentet udtalelse fra Lønningsrådet.
 Vedkommende minister forelægger efter forudgående forhandling med den  

 forhandlingsberettigede centralorganisation indstillingen om  

 åremålsansættelse for Lønningsrådet.
 Eventuel etablering af åremålsansættelse for tjenestemandslignende ansatte  

 ved selvejende institutioner, jf. pkt. 2, skal dog ikke forelægges for  

 Lønningsrådet.
 Hvis en stilling er blevet godkendt til besættelse på åremål, kræver  

 nybesættelse på åremål ved ledighed i stillingen ikke fornyet forelæggelse  

 for rådet.
5. Varighed af åremålsansættelse Åremålsansættelse sker for et tidsrum af 3-6 år, der fastsættes af  

 vedkommende minister, jf. åremålslovens § 3.
 Forlængelse af en åremålsperiode kan finde sted for en eller flere  

 perioder, hvis den samlede varighed af forlængelserne ikke overstiger 3 år.
 I henhold til tjenestemandslovens § 30, 2. pkt., ophører ansættelsen ved  

 åremålets udløb.
 Uansøgt afsked i åremålsperioden kan i henhold til tjenestemandslovens §  

 30, 1. pkt., kun finde sted, hvis afskedigelsen er begrundet i  

 helbredsmæssige årsager, pligtig afgangsalder eller disciplinære forhold.
6. Opslag Opslag af stillinger, der er godkendt til besættelse på åremål, bør  

 foretages alternativt med henblik på, at stillingen kan besættes varigt eller  

 på åremål afhængigt af, hvilken ansøger der udpeges.
 Ansættelse på åremål kan kun finde sted, hvis muligheden for at anvende  

 denne ansættelsesform har været anført i opslaget.
 Forlængelse af en åremålsperiode, jf. pkt. 5, 2. afsnit, kan ske uden  

 opslag.
 Genansættelse efter det fastsatte (eventuelt forlængede) åremåls udløb kan  

 alene ske efter fornyet opslag.
7. Fastsættelse af ansættelsesvilkår I henhold til åremålslovens § 4 fastsættes løn- og andre ansættelsesvilkår  

 for tjenestemænd og ansatte på tjenestemandslignende vilkår i  

 overensstemmelse med reglerne i tjenestemandslovens § 45.
 Vedkommende minister bemyndiges i henhold til tjenestemandslovens § 45,  

 stk. 2, til at indgå de konkrete aftaler om åremålstillæg og eventuelt  

 fratrædelsesbeløb i overensstemmelse med §§ 1 og 2 i åremålsaftalen for så  

 vidt angår stillinger i lønramme 40 og derunder.
 Vedkommende minister bemyndiges endvidere til i forbindelse med  

 åremålsansættelse i staten at indgå aftale om vilkårene for placering af  

 varigt ansatte tjenestemænd, der efter åremålsansættelsens ophør genindtræder  

 i varig ansættelse.
 Centralorganisationerne kan tilsvarende bemyndige de tilsluttede  

 organisationer til at indgå de konkrete åremålsaftaler.
 Kopi af indgåede aftaler skal sendes til Finansministeriet.
 Åremålsaftalen omfatter ikke stillingen som rektor ved højere  

 uddannelsesinstitutioner mv., der besættes efter valg for en periode i  

 henhold til styrelsesloven.
8. Åremålstillæg Åremålstillægget til personer, der er sikret varig ansættelse efter  

 åremålsansættelsens udløb, fastsættes under hensyn til åremålets længde og  

 det lønmæssige niveau i tilbagegangsstillingen og inden for en ramme på  

 indtil 25 pct. af lønnen ved varig ansættelse i åremålsstillingen.
Efter  

 Finansministeriets praksis indtil decentraliseringen ultimo 1990 blev der  

 normalt ydet tillæg på 15-19 pct. ved 3-årig ansættelse og 10-13,5 pct. ved  

 6-årig ansættelse i forbindelse med en tilbagegangsstilling 1-2 lønrammer  

 under åremålsstillingens klassificering.
Tilbagegangsstillinger,  

 klassificeret mere end 2 lønrammer under åremålsstillingen, har normalt  

 medført en forhøjelse af ovenstående procentsatser.
For personer, der ikke er sikret varig ansættelse efter  

 åremålsansættelsens udløb, er der ikke i aftalen fastsat nogen bestemt ramme  

 for åremålstillæggets størrelse.
Tillægget bør fastsættes under hensyn til  

 åremålets længde og en afvejning af stillingens lønmæssige placering  

 sammenholdt med andre stillinger inden for vedkommende ministeriums struktur.  

 Efter hidtidig praksis har tillægget typisk ligget i intervallet 20-30 pct.
9. Åremålsaftaler indgået i henhold til tidligere  

 regler Hvis det efter tidligere gældende regler som led i åremålsvilkårene er  

 aftalt, at en tjenestemand i forbindelse med åremålets ophør har ret til  

 tjenestefrihed med løn i en måned for hvert års åremålsansættelse, nedsættes  

 tjenestefriheden til 1/2 måned for hvert års åremålsansættelse, hvis den  

 pågældende ansættes varigt i åremålsstillingen ved åremålets udløb.
Under  

 tjenestefriheden ydes den løn, der gælder for stillingen ved varig  

 besættelse.
Tjenestefriheden skal afvikles på en sådan måde, at den er til mindst  

 mulig gene for tjenestens udførelse, og kan afholdes i flere dele over et  

 længere tidsrum, der dog så vidt muligt højst udgør 3 år.
Tjenestefriheden  

 skal fortrinsvis anvendes til studieformål eller lignende.
10. Genbeskæftigelse Bestemmelser om tjenestemænds og tjenestemandslignende ansattes ret til  

 genindtræden i varig ansættelse efter åremålsansættelsens udløb er fastsat i  

 åremålslovens § 5.
En tjenestemand kan imidlertid forud for åremålsansættelsen vælge at tage  

 sin afsked fra tjenestemandsstillingen og har i så fald ikke krav på en  

 tilbagegangsstilling.
Dette kan have betydning for fastsættelsen af  

 åremålstillæggets størrelse, jf. åremålsaftalens § 1 og cirkulærets pkt. 8.
I forbindelse med åremålsansættelse af en person, der ikke i forvejen er  

 ansat som tjenestemand, kan det som et led i åremålsvilkårene omvendt  

 fastsættes, at den pågældende har ret til varig ansættelse i en  

 tjenestemandsstilling efter åremålets udløb.
Dette kan have betydning for  

 fastsættelsen af åremålstillæggets størrelse, jf. åremålsaftalens § 1 og  

 cirkulærets pkt. 8.
11. Pensionsforhold For tjenestemænd, der er ansat på åremål, gælder pensionsbestemmelserne i  

 åremålslovens § 6, stk. 1-4.
 Pensionsforhold for ansatte på tjenestemandslignende vilkår fastsættes i  

 henhold til åremålslovens § 6, stk. 5, af finansministeren efter indhentet  

 udtalelse fra Lønningsrådet.
Vedkommende ministerium kan dog uden forelæggelse for Finansministeriet  

 aftale, at der til ansættelsen knyttes en forsikringsmæssigt baseret  

 pensionsordning for et pensionsbidrag på 15 pct. fordelt med et  

 arbejdsgiverbidrag på 10 pct. og et egetbidrag på 5 pct.
De procentvise  

 bidrag beregnes af lønrammelønnen inkl. generelle tillæg, men ekskl. særlige  

 tillæg og topcheftillæg.
Endvidere beregnes procentvise bidrag af  

 åremålstillægget.
De løndele, hvoraf arbejdsgiverbidrag og egetbidrag  

 beregnes, opregnes med 100/95, således at den udbetalte løn svarer til den  

 løn, der udbetales en tjenestemand på åremål i samme stilling med tilsvarende  

 lønvilkår.
 Hvis den ansatte under en forudgående overenskomstansættelse har været  

 omfattet af en kollektiv pensionsordning, hvortil staten har indbetalt  

 pensionsbidrag, kan vedkommende ministerium godkende, at pensionsbidragene  

 indbetales til denne pensionsordning under åremålsansættelsen.
 Vedkommende ministerium kan ligeledes godkende, at den ansatte uden  

 forudgående medlemskab optages i en kollektiv pensionsordning, hvortil staten  

 som arbejdsgiver indbetaler pensionsbidrag med hjemmel i en kollektiv  

 overenskomst.
Hvis den ansatte ikke omfattes af en sådan pensionsordning, kan  

 vedkommende ministerium tiltræde, at der oprettes en individuel  

 pensionsordning, der indeholder løbende, livsvarig egenpension (alderspension  

 og invalidepension af samme størrelse som alderspensionen) og løbende  

 børnepension længst indtil det 24. år på 10-20 pct. af alderspensionen, det  

 dobbelte til forældreløse, samt eventuelt en løbende (eventuelt  

 tidsbegrænset) ægtefællepension.
Endvidere vil op til 10 pct. af  

 pensionsbidraget kunne anvendes til sumudbetaling ved pensionsbegivenhedens  

 indtræden (pensionering eller død). Sumudbetalingen kan ved pensionering  

 højst udgøre et beløb svarende til 2 x den årlige alderspension og ved død  

 højst et beløb svarende til 4 x den årlige ægtefællepension.
Det er en  

 forudsætning, at tilbagekøbsværdien af indbetalingerne under  

 åremålsansættelsen ved senere tjenestemandsansættelse i det offentlige kan  

 overføres til tjenestemandspensionsmyndigheden mod tildeling af forhøjet  

 pensionsalder, samt at pensionsordningen ikke kan tilbagekøbes uden  

 Finansministeriets samtykke.
Når pensionsordningen er fastlagt, skal Finansministeriet orienteres om,  

 hvilken pensionsordning pensionsbidragene indbetales til.
Samtidig skal  

 Finansministeriet have kopi af en eventuel police.
 Ønskes der fastsat pensionsvilkår, der afviger fra det ovenfor anførte,  

 forelægges sagen for Finansministeriet.
 For personer, der åremålsansættes i tjenestemandslignende stillinger ved  

 selvejende institutioner, jf. pkt. 2, hvortil der er knyttet medlemskab af en  

 statsgaranteret pensionsordning, fastsættes pensionsvilkårene i det enkelte  

 tilfælde af Finansministeriet efter forelæggelse fra pensionskassen.
12. Åremålsansættelse på overenskomstvilkår Hvis en stilling, der er godkendt til besættelse på åremål, ønskes besat  

 på  overenskomstvilkår , forudsættes det, at det pågældende  

 ministerium, forinden der træffes afgørelse herom, har forhandlet med den  

 centralorganisation, der ville have forhandlingsretten for stillingen, hvis  

 der var anvendt tjenestemands- eller tjenestemandslignende vilkår.
 Tjenestemandsstillinger, der ikke i forvejen måtte være klassificeret,  

 skal klassificeres, inden der indgås lokal aftale om åremålsvilkår ved  

 overenskomstansættelse.
 Åremålstillægget fastsættes ud fra nettolønsprincippet, således at  

 årslønnen efter fradrag af eget pensionsbidrag skal svare til den årsløn, som  

 ville være blevet ydet, hvis åremålsansættelsen var sket på  

 tjenestemandsvilkår.
Udligningstillægget op til lønrammelønnen inkl. generelle tillæg, men  

 ekskl. særlige tillæg og topcheftillæg, er pensionsgivende.
Endvidere er  

 åremålstillægget pensionsgivende.
13. Ikrafttrædelsesbestemmelser Cirkulæret træder i kraft den 1. april 1994.
Samtidig ophæves Finansministeriet, den 28. marts 1994 P.M.V.
 E.B.
Eva Hoff Sonne Bilag AFTALE OM LØN- OG ANDRE ANSÆTTELSESVILKÅR UNDER ÅREMÅLSANSÆTTELSE I STATEN I medfør af § 4 i lov nr. 264 af 22. maj 1986 om åremålsansættelse af  

 tjenestemænd og ansatte på tjenestemandslignende vilkår, jf.  

 tjenestemandslovens § 45, stk. 1, aftales følgende:
§ 1.  Åremålstillæg Under åremålsansættelse ydes et tillæg til den løn, der gælder for  

 stillingen ved varig ansættelse. Åremålstillæggets størrelse aftales i hvert  

 enkelt tilfælde.
For ansatte, der er sikret varig ansættelse efter  

 åremålsansættelsens udløb, kan åremålstillægget udgøre indtil 25 pct. under  

 hensyn til åremålets længde og det lønmæssige niveau i  

 tilbagegangsstillingen.
 Stk. 2.  Åremålstillægget beregnes af den på  

 ansættelsestidspunktet gældende lønrammeløn inkl. generelle og særlige  

 tillæg, men ekskl. eventuelt topcheftillæg.
 Stk. 3.  Ved beregning af åremålstillægget indgår  

 endvidere personlige, særlige tillæg, som ydes i forbindelse med  

 åremålsansættelsen, ligesom der tillige kan tages hensyn til eventuelle  

 tillæg, som (senere) forventes at blive ydet til den pågældende.
 Stk. 4.  Åremålstillægget omberegnes ikke, hvis  

 personlige tillæg ydes, ændres eller bortfalder i ansættelsesperioden.
 Stk. 5.  Åremålstillæg fastsættes som særlige tillæg og  

 reguleres som sådanne.
§ 2.  Fratrædelsesbeløb Det kan aftales, at der ved åremålsansættelsens udløb ydes et  

 fratrædelsesbeløb.
 Stk. 2.  For ansatte, der er sikret varig ansættelse  

 efter åremålsansættelsens udløb, udgør fratrædelsesbeløbet et beløb svarende  

 til 1 måneds løn i den aftalte tilbagegangsstilling for hvert års  

 åremålsansættelse.
 Stk. 3.  For ansatte, der ikke er sikret varig  

 ansættelse efter åremålsansættelsens udløb, udgør fratrædelsesbeløbet et  

 beløb svarende til 1 måneds løn i åremålsstillingen for hvert års  

 åremålsansættelse.
 Stk. 4.  Ved overgang til varig ansættelse i  

 åremålsstillingen ydes der ikke fratrædelsesbeløb.
Stk. 5.  Ved fratræden før åremålets udløb ydes der ikke  

 fratrædelsesbeløb, medmindre dette er udtrykkeligt aftalt.
Der ydes dog  

 aldrig fratrædelsesbeløb, hvis afskeden er begrundet i forhold som nævnt i  

 tjenestemandslovens § 28, 2. pkt.
§ 3.  Genansættelse Ved genansættelse efter opslag indgås ny aftale i medfør af § 1 og  

 eventuelt § 2.
§ 4.  Ikrafttræden Aftalen har virkning fra 1. april 1994. Samtidig ophæves aftalerne af 3.  

 december 1990 og 11. august 1993 om løn- og andre ansættelsesvilkår under  

 åremålsansættelse i staten (APD.nr. 136/90 og APD.nr. 68/93).
 Stk. 2.  Aftalen medfører ingen ændringer i konkrete  

 åremålsaftaler, der er indgået forud for 1. april 1994.
København, den 14. februar 1994 Statsansattes Kartel Finansministeriet Ove Hygum  P.M.V.
 E.B.
