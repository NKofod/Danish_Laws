 I tilslutning til udenrigsministeriets bekendtgørelse nr. 58 af 19. juni  

 1973 og efterfølgende bekendtgørelser, senest nr. 10 af 2. februar 1984,  

 meddeles det, at nedennævnte lande med virkning fra de vedføjede datoer har  

 ratificeret eller tiltrådt den i New York den 10. juni 1958 undertegnede  

 konvention om anerkendelse og fuldbyrdelse af udenlandske voldgiftskendelser:
 Guatemala har taget følgende forbehold:
 Republikken Guatemala vil i tilfælde af gensidighed alene anvende  

 foranstående konvention på anerkendelsen og fuldbyrdelsen af  

 voldgiftskendelser, som er afsagt på en kontraherende stats territorium, og  

 vil kun anvende konventionen på tvister, der udspringer af legale  

 retsforhold, være sig kontraktslige eller ej, som betragtes som  

 handelsmæssige efter denne stats nationale lovgivning.
 Malaysia har taget følgende forbehold:
Malaysias regering erklærer i overensstemmelse med bestemmelsen i  

 konventionens artikel 1 (3), at den alene vil anvende konventionen på basis  

 af gensidighed på anerkendelsen og fuldbyrdelsen af kendelser, som er afsagt  

 på en anden kontraherende stats territorium.
Malaysia erklærer videre,at det  

 alene vil anvende konventionen på tvister, der udspringer af legale  

 retsforhold, være sig kontraktslige eller ej, som betragtes som kommercielle  

 efter malaysisk ret.
 Ved notifikation fra den britiske regering er konventionen endvidere  

 udstrakt til at gælde for Guernsey med virkning fra den 18. juli 1985 med  

 følgende erklæring:
 Konventionen vil for så vidt angår Guernsey, i overensstemmelse med  

 artikel I, stk. 3, alene blive anvendt på kendelser, der er afsagt på en  

 anden kontraherende stats territorium.
Det meddeles samtidig, at det i udenrigsministeriets førnævnte  

 bekendtgørelse nr. 58 af 19. juni 1973 fejlagtig angaves, at konventionen var  

 ratificeret af Argentina, Belgien, Costa Rica, El Salvador, Jordan,  

 Luxembourg, Monaco og Pakistan.
Af disse har dog Belgien, Jordan, Luxembourg  

 og Monaco siden tiltrådt konventionen, se udenrigsministeriets  

 bekendtgørelser nr. 77 af 15. juni 1979, nr. 72 af 3. september 1980, nr. 14  

 af 24. januar 1983 og nr. 10 af 2. februar 1984. Desuden er i bekendtgørelse  

 nr. 14 af 24. januar 1983 fejlagtig anført Storbritanniens tiltrædelse med  

 virkning fra 24. februar 1981. Der skulle have stået, at Storbritannien havde  

 givet meddelelse om konventionens udvidelse med virkning fra nævnte dato til  

 Belize og Cayman-øerne med følgende forbehold:
 Cayman-øernes og Belizes regeringer vil i overensstemmelse med  

 konventionens artikel I, stk. 3, alene anvende konventionen på anerkendelsen  

 og fuldbyrdelsen af kendelser, der er afsagt på en anden kontraherende stats  

 territorium.
 Storbritanniens tiltrædelse af konventionen skete med virkning fra den 23.  

 december 1975, jfr. udenrigsministeriets bekendtgørelse nr. 77 af 15. juni  

 1979.
Udenrigsministeriet, den 15. maj 1986 F.M.
