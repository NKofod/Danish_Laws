(Til samtlige tilsynsråd) I medfør af § 47 i lov om kommunernes styrelse fastsætter  

 indenrigsministeriet herved at tilsynsrådet efter nedenstående forskrifter  

 meddeler kommunerne i tilsynsrådskredsen samtykke til, at der - uden  

 forelæggelse for tilsynsrådet i det enkelte tilfælde - tillægges formænd for  

 de af kommunalbestyrelserne nedsatte havneudvalg, der varetager styrelsen af  

 de kommunale trafikhavne, jfr. lov nr. 239 af 12. maj 1976 om trafikhavne,  

 kapitel 6, og af kommunalt ejede havne, et årligt honorar, jfr.  

 styrelseslovens § 16, stk. 5, i den for tiden gældende affattelse.
 Der kan af tilsynsrådene meddeles samtykke til, at der - dog tidligst med  

 virkning fra den 1. april 1981 - til formændene for de pågældende havneudvalg  

 ydes et årligt honorar som angivet i følgende tabel:
 Honoraret dyrtids- og taktreguleres på samme måde som de på finanslovens  

 konto over særskilt vederlæggelse opførte vederlag.
 Såfremt en borgmester er valgt til formand for et af de nævnte  

 havneudvalg, kan havneudvalgsformandshonoraret ikke ydes.
 Opmærksomheden henledes på, dels at honorarordningen også omfatter  

 formændene for de kommunalt ejede havne, dels at der ikke ydes honorar, når  

 vedkommende havns samlede årlige skibs- og vareafgifter ikke overstiger et  

 beløb på 50.000 kr.
 Opmærksomheden henledes endvidere på, at honoraret til havneudvalgsformænd  

 ikke indgår i det maksimale honorarbeløb, som er fastsat til formænd for  

 kommunalbestyrelsens øvrige stående udvalg m.v.
 Det bemærkes, at den ændrede honorarordning må ses i forbindelse med den  

 skete omregning m.v. af generelle og særlige tillæg til  

 tjenestemandslønninger og er således i det væsentlige af teknisk karakter.
 Nyordningen har som anført virkning fra 1. april 1981. Fra samme tidspunkt  

 ophæves indenrigsministeriets cirkulærskrivelse af 6. juli 1978 vedrørende  

 honorar til formænd for havneudvalg.
 Kommunalbestyrelserne er samtidig hermed underrettet om foranstående.
