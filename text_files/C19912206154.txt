(Erhvervsskolerne) I fortsættelse af Erhvervsskoleafdelingens Regler I-445 af 29. november  

 1990 om Eksamensafvikling og hjælpemidler til prøverne ved merkonomkursus,  

 teknonomkursus og ejendomsmæglerkursus m.v. gældende fra 1. august 1990 skal  

 vi herved meddele følgende:
Ejendomsmæglerkursusfaget EJENDOMSHANDEL Til forberedelsestiden til den MUNDTLIGE prøve må medbringes alle  

 skriftlige hjælpemidler.
Merkonomlinjen INTERNATIONAL MARKETING Erhvervsskoleafdelingen fastsætter herved, at studerende, der har  

 påbegyndt merkonomstudiet på linjen INTERNATIONAL MARKETING inden 1. august  

 1990 og i forbindelse hermed udført et studiekredsarbejde, efter overgang til  

 den nugældende linjeordning kun skal udføre endnu et studiekredsarbejde.
 Den studerende vælger selv, hvilket af de resterende fag,  

 studiekredsarbejdet aflægges i.
 Baggrunden herfor er følgende:
Ved udsendelsen af de nye læreplaner for merkonomlinjen INTERNATIONAL  

 MARKETING med Erhvervsskoleafdelingens brev af 16. maj 1990 blev der som et  

 led i overgangsordningen fastsat fritagelse for en række af den nye linjes  

 fag på grundlag af bestået eksamen i de nu udgåede fag efter den tidligere  

 linje.
Der blev derimod ikke givet bestemmelser om fritagelse for  

 studiekredsarbejde som led i en overgangsordning.
Efter den måde, hvorpå den tidligere linje var sammensat, vil en  

 studerende, der har gennemført EKSPORTSPROG I, EKSPORTSPROG II, OMRÅDESTUDIER  

 og MARKEDSANALYSE inden 1. august 1990, efter overgangsordningen mangle  

 MARKEDSPLANLÆGNING og SPROG III for at gennemføre linjen fuldt ud.
En sådan  

 studerende har gennemført et studiekredsarbejde.
Da der efter den nugældende  

 ordning er foreskrevet studiekreds både i MARKEDSPLANLÆGNING og i SPROG III,  

 skal en sådan studerende efter de hidtidige regler udføre endnu to  

 studiekredsarbejder.
Dvs., at han for at gennemføre linjen efter de hidtidige  

 regler skal udføre i alt tre studiekredsarbejder.
 Med den herved gennemførte ændring nedsættes dette krav til i alt to  

 studiekredsarbejder.
Merkonomfagene SPROG II - III Ordene »Alle Hjælpemidler« ændres til: »Alle skriftlige  

 hjælpemidler«.
Merkonomfaget TRANSPORT I Ved eksamen i merkonomfaget TRANSPORT I er tilladt at medbringe  

 engelsk-dansk og dansk-engelsk ordbøger.
Med venlig hilsen Michael Ørnø fm.
