 I medfør af § 2, stk. 5, § 11, stk. 2 og § 28 i lov nr. 98 af 12. marts  

 1980 om skibes sikkerhed m.v. med senere ændringer, jfr. bekendtgørelse nr.  

 299 af 9. juni 1988, fastsættes:
1. Generelle forholdsregler 1.1. I ethvert passagerskib, der medfører motorkøretøjer m.v., skal  

 stuvningen af køretøjerne foretages på en sådan måde, at adgang til  

 brandslukningsmateriellet på vogndækket ikke hindres.
 1.2. Sikring mod forskydning:
 1.2.1. Der skal være rimelig mulighed for ved surring at forebygge, at  

 køretøjer forskyder sig eller vælter, hvis sejladsen under hensyn til  

 farvandets karakter og rutens længde kan frembyde risiko for noget sådant.
 1.2.2. Af hensyn til faren for selvstart må dieseldrevne lastvogne ikke  

 parkeres på skibes vogndæk med indkoblet gear, uden at pumpefyldningen er  

 sikret i nulstilling.
 1.2.3. Forlader chaufføren lastvognen, skal denne sikres mod at forskyde  

 sig i langskibs retning ved anbringelse af parvis sammenkoblede bremsekiler,  

 der fastholder vognens trækkende hjulpar.
 1.2.4. Parkeringsbremsen skal under alle omstændigheder være aktiveret.
 1.3. Forinden skibet forlader havn, skal de selvlukkende døre til vogndæk,  

 herunder også døre til maskinrum, lukkes og holdes lukkede under sejladsen,  

 dog således at passage gennem dørene er tilladt.
 1.4. Bov-, hæk- og sideporte samt adgangsåbninger i skanseklædning og  

 rækværk skal være lukkede og sikrede under sejladsen.
 1.5. Udover ombord- og ilandkørsel er brug af forbrændingsmotorer,  

 herunder også motorer til drift af hjælpeaggregater samt brug af  

 opvarmningsinstallationer, der ikke er godkendt af Søfartsstyrelsen, forbudt.
1.6. Under sejladsen skal der opretholdes en effektiv  

 brandpatruljetjeneste på vogndækket.
Brandpatruljen skal være instrueret i  

 anvendelsen af skibets brandslukningsmidler samt i, hvorledes der slås alarm  

 i tilfælde af brand eller anden ulykke.
 1.7. Opretholdelsen af en brandpatruljetjeneste kan dog undlades, såfremt  

 der på vogndækket er installeret et effektivt automatisk virkende  

 brandalarmsystem af godkendt type.
 2. Forholdsregler for skibe med vogndæk, hvortil passagerer har adgang  

 under sejladsen.
 2.1. Motorkøretøjer m.v. skal stuves på en sådan måde, at adgangsvejene  

 til og fra dækket holdes fri.
 2.2. Ved stuvningen skal afstanden fra skodder med døre til den nærmeste  

 række køretøjer være mindst 50 cm, og der skal med henblik herpå forefindes  

 enten 50 cm brede og 10 cm høje fortove eller en dertil svarende tydelig  

 markeret afstribning på dækket.
 Yderligere skal det ene af følgende 2 alternativer være opfyldt:
a.
For hver række køretøjer skal der langs den ene side af rækken være en  

 fri passage på mindst 50 cm og på den anden side 30 cm, og der skal for enden  

 af hver vogn være en fri passage af mindst 25 cm.
b.
For hver række køretøjer skal der langs den ene side af rækken være  

 mindst 50 cm fri passage, og der skal i en passende indbyrdes afstand,  

 fortrinsvis ud for de selvlukkende branddøre, findes tværskibs passager af  

 mindst 50 cm bredde.
Disse passager, der skal være tydeligt markeret på  

 dækket, skal række fra casingsider (evt. sidehus med døre) til den nærmeste  

 50 cm brede langskibs passage, og afstanden mellem dem må ikke overstige 40  

 cm.
3. Forholdsregler i skibe med vogndæk, hvortil passagerer IKKE har  

 adgang under sejladsen 3.1. Hvor der i skibe med aptering under vogndæk ikke er direkte opgang  

 fra denne til udskibningsdæk, skal det ved afstribning på vogndækket sikres,  

 at motorkøretøjer m.v. ikke stuves på en sådan måde, at fri passage ad  

 vogndækket til trapper, førende til højereliggende dæk, hindres.
4. Afvigelser Søfartsstyrelsen kan under hensyn til særlige for en bestemt rute eller  

 for et bestemt skib foreliggende omstændigheder tillade arrangementer, der  

 afviger fra ovennævnte under forudsætning af, at der efter Søfartsstyrelsens  

 skøn derved opnås en tilsvarende grad af sikkerhed.
 5. Det påhviler rederierne at instruere skibsførerne i overensstemmelse  

 med foranstående med henblik på opnåelse af en effektiv medvirken fra  

 besætningens side til den størst mulige sikkerhed i den nævnte kategori af  

 skibe.
6. Straffebestemmelser 6.1. Overtrædelse af denne forskrift medfører bøde eller hæfte.
 Forskriften træder i kraft den 15. september 1988.
