 I cirkulærskrivelse af 5. juli 1962 angående arbejdspenge m.m. til  

 fængselsfanger i arresthus (Bestemmelser vedrørende fængselsvæsenet i Danmark  

 1962, side 19) er bl.a. fastsat, at der for bygningsvedligeholdelsesarbejder  

 og lignende arbejder, der normalt kun kan udføres af faglært arbejdskraft,  

 kan ydes et tillæg efter direktoratets forudgående godkendelse i hvert enkelt  

 tilfælde.
 Den sidste del af bestemmelser ophæves herved således, at arrestforvareren  

 uden indstilling til direktoratet kan udbetale kvalifikationstillæg til  

 indsatte, der har de nødvendige arbejdsmæssige kvalifikationer, og som  

 udfører arbejde af den anførte karakter.
 3 eksemplarer af denne skrivelse er sendt direkte til arresthusene.
 E.B.
 Jacobsen.
 Samtlige arrestinspektører.
