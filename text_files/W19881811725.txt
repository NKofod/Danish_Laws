 Arealbidrag - fastsat og opkrævet af kommunen til driften af  

 fælleskommunale hovedanlæg (kloakforsyningen) - blev anset for  

 fradragsberettigede efter ligningslovens § 14, stk. 1, for et  

 erhvervsdrivende selskab, selv om afgiften vedrørte en ubebygget grund.
 Aktieselskabet A klagede over, at de stedlige skattemyndigheder for  

 skatteårene 1978/79 - 1982/83, begge inklusive, havde anset selskabet for  

 uberettiget til fradrag for arealbidrag, opkrævet af kommunen til dækning af  

 udgifter ved driften af fælleskommunale hovedanlæg (kloakforsyninger).
Det fremgik af sagen, at selskabet, der drev engrosvirksomhed, havde  

 erhvervet en grund med det formål at opføre en lager- og  

 administrationsbygning.
Planerne var imidlertid på grund af energikrisens  

 konsekvenser for selskabets virksomhed ikke realiseret, og grunden var senere  

 solgt.
I henhold til en af kommunen omkring 1977 truffet beslutning var der  

 sammen med ejendomsskatterne opkrævet særlige årlige bidrag til  

 vedligeholdelse af kloaksystem og rensningsanlæg.
Afgifterne var pålagt alle  

 ejendomme, men størrelsen afhang af benyttelsen, således at erhvervsgrunde  

 betalte mest.
 Myndighederne havde ikke fundet, at der var hjemmel til at fratrække disse  

 bidrag, hverken i ligningslovens § 14, stk. 1, eller i statsskattelovens § 6,  

 idet man ikke mente at det drejede sig om skatter og afgifter, eller at  

 bidragene kunne anses for driftsudgifter, da grunden var ubebygget.
 Selskabets revisor gjorde gældende, at de opkrævede bidrag, der var  

 fastsat af kommunen, måtte anses for omfattet af ligningslovens § 14, stk. 1.  

 I øvrigt fandt revisoren, at bidragene måtte anses for en driftsudgift, da  

 grunden var købt til erhvervsmæssigt brug.
 Efter de foreliggende oplysninger fandt Landsskatteretten, at de af  

 kommunen opkrævede årlige bidrag til vedligeholdelse af de omhandlede anlæg  

 måtte anses for fradragsberettigede efter ligningslovens § 14, stk. 1, om  

 skatter oga fgifter på fast ejendom.
 De påklagede ansættelser blev herefter nedsat til de selvangivne beløb.
 LV 1987, G 5.2.3.
