 Boligstøttemodtager klager over kommunens afslag på ansøgning om  

 boligsikring, lånegaranti og garanti for kontraktsmæssige forpligtelser.
 Ankenævnet ændrer kommunens afgørelse vedr. boligsikring under  

 henvisning til, at huslejen ikke overstiger halvdelen af husstandsindkomsten,  

 samt at der ikke er tilstrækkeligt grundlag for at anvende en lavere husleje  

 end den faktiske ved beregningen af boligsikring.
 Ankenævnet stadfæstede kommunens afgørelse vedr. lånegaranti for  

 depositum, idet nævnet fandt, at ansøgerens husstandsindkomst overstiger de  

 gældende beløbsgrænser.
 Nævnet afviste at behandle spørgsmålet om garanti for kontraktsmæssige  

 forpligtelser, idet der ikke fandtes at være hjemmel hertil efter  

 boligstøttelovens § 6, stk. 1.
 De har den 8. januar 1988 klaget over kommunes afslag på:
 1) Boligsikring.
 2) Garanti for lån til depositum.
 3) Garanti for kontraktsmæssige forpligtelser.
 Deres sag har på grundlag af vedlagte redegørelse været behandlet i  

 amtsankenævnets møde den 23. juni 1988.
Nævnet traf følgende A F G Ø R E L S E.:
 Ad. 1: Nævnet ændrede kommunes afgørelse.
Nævnet fandt, at lejen ikke oversteg halvdelen af husstandsindkomsten, når  

 denne beregnes ud fra den kontanthjælp familien ville modtage efter  

 lejemålets indgåelse.
Nævnet fandt derfor, at boligstøttelovens § 12 ikke  

 kunne bringes i anvendelse.
 Nævnet fandt desuden, at der ikke var tilstrækkeligt grundlag for at  

 anvende en lavere husleje end den faktiske ved beregningen af boligstøtten,  

 jfr. boligstøttelovens § 11, stk. 5. Nævnet har herved lagt vægt på, at der  

 ikke foreligger oplysninger om lejemål af tilsvarende størrelse, og at  

 lejemålet hverken i pris pr. m2 eller i areal pr. person ligger væsentligt  

 over et gennemsnit af de oplyste lejemål.
 Nævnet fandt således, at der skulle ydes Dem boligstøtte ud fra de  

 almindelige regler herom.
 Ad. 2: Nævnet stadfæstede kommunens afgørelse.
 Da Deres husstandsindkomst ved indflytningen oversteg kr. 95.105,-  

 opfyldte De ikke betingelserne for lån til beboerindskud, jfr.  

 boligstøttelovens § 48, stk. 1. Det følger heraf, at De heller ikke opfyldte  

 betingelserne for lån til betaling af indskud til flygtninge, jfr.  

 boligstøttelovens § 57 c.
Kommunalbestyrelsen har, efter boligstøttelovens § 57 f, i Deres situation  

 mulighed for alligevel at yde lån eller garanti for lån.
En afgørelse herom  

 efter § 57 f kan imidlertid ikke indbringes for amtsankenævnet, jfr.  

 boligstøttelovens § 63, stk. 1, hvorfor nævnet afviste at behandle dette  

 spørgsmål.
 Ad. 3: Nævnet afviste at behandle dette klagepunkt.
 I henhold til boligstøttelovens § 63, stk. 1 kan klage over afgørelser  

 efter lovens § 57 h ikke indbringes for amtsankenævnet.
 Nævnet har dog vejledende bemærket, at lovens § 57 h sigter på de tilfælde  

 hvor der er ydet lån eller garanti herfor efter lovens § 57 c eller f,  

 hvilket ikke er tilfældet i denne sag.
 Om muligheden for at klage, se vedlagte klagevejledning.
R E D E G Ø R E L S E N.N. har den 8. januar 1988 klaget over, at kommune i brev af 18. december  

 1987 meddelte ham afslag på:
 1) Boligsikring.
 2) Garanti for lån til depositum.
 3) Garanti for betaling af kontraktsmæssige forpligtelser, der ved  

 lejemålets ophør overstiger det indbetalte depositum.
 Kommunen har ved brev af 3. marts 1988 fremsendt sagens akter samt en  

 redegørelse for afgørelsen og har ved brev af 10. juni 1988 givet supplerende  

 oplysninger.
 FAKTISKE OPLYSNINGER:
 Sagen drejer sig om et ægtepar med 3 børn på 8, 5 og 1/2 år.
Familien er statsløse palæstinensere, og har i Danmark opnået status som  

 K-flygtninge.
Familien ankom til Danmark den 18. september 1987, og den  

 nuværende bolig blev lejet fra den 21. november 1987. Huslejen udgør ifølge  

 kontrakten kr. 4.700,- pr. mdr. for 6 rum på i alt 184 m2, plus garage.
Det  

 er et parcelhus.
Familien modtager hjælp fra Dansk Flygtningehjælp, udmålt  

 efter reglerne i bistandslovens § 42.
 KOMMUNENS AFGØRELSE OG REDEGØRELSE HERFOR:
Kommunen har i brev af 18. december 1987 givet afslag på boligsikring med  

 henvisning til boligstøttelovens § 12, idet man finder at boligudgiften  

 overstiger halvdelen af husstandsindkomsten.
Kommunen har endvidere lagt vægt  

 på, at huslejen i væsentlig grad overstiger lejeniveauet i området, og at  

 familien næppe i en overskuelig fremtid ville kunne opnå en indtægt der  

 svarer til en kontanthjælpsudmåling efter bistandslovens § 42.
 Kommunen meddelte afslag på depositum og garantiansøgningen ud fra, at  

 familiens indkomst oversteg grænsen for pligtlån på kr. 95.105,-, jfr.  

 boligstøttelovens § 49.
 Der henvises i øvrigt til skrivelsen som er vedlagt som bilag 1.
 Kommunen har i brev af 3. marts 1988 yderligere kommenteret afgørelserne  

 og specielt bemærket, at det nok er svært at finde en bolig ud fra familiens  

 ønsker til en acceptabel husleje, men at familien da måtte acceptere ikke  

 fuldt ud at få deres ønsker tilgodeset.
 Der henvises til brevet, som er vedlagt som bilag 2.
 KLAGERS OPLYSNINGER:
 Klager har i brev af 25. marts 1988 uddybet sin klage og anført:
»Da der ikke findes sociale boligselskaber i området, anser jeg det  

 for usandsynligt, at jeg vil kunne finde en billigere bolig i området, da  

 huslejeniveauet her er »skruet« så højt op.
Det er et stort problem  

 for os ang. bolig, da vi ikke er så kendt med det danske boligmarked.
Desuden  

 vil det være umuligt for os at bo på landet, hvor huslejen måske er lavere,  

 da vi så ikke har mulighed for at komme hjemmefra uden en bil.
 Jeg er bekendt med at det vil give mig vanskeligheder selv at afholde  

 udgifterne til så høj en husleje, når og hvis jeg en gang selv skal forsørge  

 mig og min familie, men jeg er på nuværende tidspunkt ikke i stand til at  

 overskue den situation.
Jeg håber meget, at I vil se situationen fra min side, da det er  

 nødvendigt for mig og min familie at have et ordentligt sted at bo.
Mit  

 ældste barn går i skole, og fra den 18. april 88 starter de to mindste i  

 dagpleje, så vi vil gerne blive indenfor området.
Til sidst vil jeg spørge, hvad der kan gøres når huslejen i området er så  

 høj, og kommunen nægter at godkende den.' SUPPLERENDE OPLYSNINGER:
Dansk Flygtningehjælp har den 27. april 1988 telefonisk oplyst, at klager  

 tidligere har været i arbejde i en butik med hvidevarer, ejet af X.X., som  

 også nu opholder sig i Danmark.
Han er uden uddannelse.
Hustruen var  

 hjemmearbejdende.
Begge går på sprogskole 4 timer dagligt.
Dette forventes at  

 vare til 1. april 1989, men kan dog forlænges.
Først efter sprogskolen vil  

 der blive arbejdet på placering på arbejdsmarkedet.
Generelt er det svært at  

 placere flygtninge på arbejdsmarkedet, og traditionelt har hustruerne været  

 hjemmearbejdende.
 Dansk Flygtningehjælp ved ikke hvad andre faste udgifter familien har, men  

 i hvert fald har de familieforsikring og licens.
 Boligen er fundet ud fra familiens størrelse og mulighederne.
Der er ikke i kommunen noget socialt boligselskab, og man har ikke længere  

 et samarbejde med Boligforeningen.
Boligmarkedet består af parcelhuse.
Man  

 har tidligere lejet et parcelhus på 120 m2 til en familie med 4 børn, men  

 dette har ikke været muligt i den aktuelle sag.
Den foreløbige bolig som  

 Dansk Flygtningehjælp tidligere benyttede til nye familier blev underkendt,  

 d.v.s. erklæret uegnet af Dansk Flygtningehjælp.
Kommunen har i brev af 10. juni 1988 redegjort for, at man finder at lejen  

 overstiger lejeniveauet i kommunen, når man ser på lejemålet der af størrelse  

 og udstyr kunne være brugbare for et ægtepar med 3 børn.
Man har som  

 dokumentation herfor vedlagt en fortegnelse over et antal boligsikringssager.  

 Brevet og fortegnelsen er vedlagt som bilag 3.
 SEKRETARIATETS BEREGNINGER:
 A: Boligstyrelsen har i brev af 23. september 1987 til amtsankenævnet for  

 Århus Amt behandlet en principiel klagesag vedr. spørgsmålet om beregning af  

 husstandsindkomsten for kontanthjælpsmodtagere, herunder flygtninge (j.nr.  

 7-131-87).
 I afgørelsen anføres vedr. beregningen:
 » 1. Det beregnes, hvilken boligsikring der ville kunne ydes på  

 grundlag af en husstandsindkomst, som indeholder det fulde mulige boligtillæg  

 (dvs. uden fradrag af boligsikring).
2. Den under pkt. 1 beregnede boligsikring trækkes fra den under pkt. 1  

 nævnte husstandsindkomst.
Herved fremkommer den husstandsindkomst, der skal  

 lægges til grund ved beregningen af boligsikring og beboerindskudslån  

 (depositum, indskud mv.)» Herud fra vil familiens husstandsindkomst udgøre:
 Ved beregningen af, om lejen overstiger halvdelen af husstandsindkomsten,  

 jfr. boligstøttelovens § 12 indgår:
»den leje, som boligstøttemodtageren rent faktisk betaler, uanset om  

 den overstiger maksimumslejen og den husstandsindkomst, der i øvrigt benyttes  

 ved boligstøtteberegningen« (Boligstyrelsens vejledning af 22. oktober 1987, pkt. 6.13.) Herud fra fremkommer følgende forhold mellem lejen og husstandsindkomsten:
 Lejen overstiger således ikke halvdelen af husstandsindkomsten.
B: Den fremsendte oversigt over lejligheder (bilag 3) der modtager  

 boligsikring varierer fra 1 person i 60 m2 til 2.300 kr. pr. mdr. til 4  

 personer i 125 m2 til 2.500 kr. pr. mdr.
En gennemsnitsberegning viser:
