Vejledning om tilskud til læplantning Indledning Danmark har en lang tradition for at have læplantninger i det åbne land.  

 Plantningerne er både til gavn for jordbruget og for flora og fauna, en  

 investering i erhverv og natur.
Derfor kan private ejere og forpagtere få tilskud til læplantning på  

 arealer, der anvendes til landbrug, frugtavl, frilandsgartneri eller  

 lignende.
Men ikke hvis de anvendes til skov.
Der gives fortrinsvis tilskud til kollektive projekter, hvor en gruppe  

 landmænd i fællesskab gennemfører et større læplantningsprojekt, der omfatter  

 en række ejere og forpagtere.
Men det er også muligt at opnå tilskud til  

 individuelle læplantninger, der gennemføres af den enkelte landmand.
Ordningen omfatter både etablering af læhegn og supplerende lægivende  

 løvtræplantninger.
Man kan også få tilskud til at udskifte eksisterende  

 læplantninger.
Fællesudvalget for læplantning varetager den daglige administration af  

 loven.
Desuden varetager de valgte Regionsudsvalg funktioner på lokalt plan.
 Oplysninger om ordningen fås også hos Jordbrugsdirektoratet.
Generelle betingelser Hvad gives der tilskud til? Man kan få tilskud til nyanlæg og udskiftning af læplantninger på arealer,  

 der anvendes eller tænkes anvendt til landbrug, frilandsgartneri,  

 frugtplantage eller lignende.
Der er også mulighed for at få tilskud til  

 forsknings- og forsøgsprojekter.
Anvendte begreber Læplantninger er defineret som - læhegn eller - supplerende lægivende løvtræplantninger.
 Læhegn er en sammenhængende beplantning af træer og/eller buske, som  

 indholder op til 7 planterækker, og som ikke er over 10 m bred.
Supplerende lægivende løvtræplantninger etableres i sammenhæng med et  

 læhegn, der etableres samtidigt, eller et eksisterende læhegn, der som  

 hovedregel  ikke må være mere end 10 år  gammelt.
Den supplerende  

 plantningsareal må maksimalt være 1/2 hektar eller 20 m bredt.
Hvis arealet  

 overstiger 1/2 hektar, må den samlede bredde af læhegn og supplerende  

 løvtræbeplantning ikke være over 30 m.
 Mindst 75 pct. af de anvendte træ- og buskarter til supplerende lægivende  

 løvtræplantninger skal være løvfældende.
Hvem kan få tilskud? Private ejere og forpagtere af arealer, der anvendes eller tænkes anvendt  

 til landbrug, frilandsgartneri, frugtplantage eller lignende, kan få tilskud  

 til læplantning.
Forpagtere skal dog have ejerens skriftlige accept for at få  

 tilskud.
 Der gives ikke tilskud til læplantning på arealer, der tilhører offentlige  

 institutioner, kirker og præsteembeder.
Tilskudsgrundlag Tilskuddets størrelse afhænger af, om læplantningen er et kollektivt eller  

 et individuelt projekt.
For kollektive projekter afhænger tilskuddet desuden  

 af, om læplantningen består af læhegn med 1-5 planterækker, 6-7 planterækker  

 eller supplerende lægivende løvtræplantninger.
Tilskuddet dækker en procentdel af de tilskudsberettigede udgiver ved  

 læplantningen.
Skemaet viser tilskudsprocenterne ved de forskellige  

 læplantninger.
 For  kollektive projekter  er følgende udgifter  

 tilskudsberettigede:
- udgifter til projektering - udgifter til rydning af eventuelle gamle hegn, - udgifter til jordarbejde, - udgifter til planter, - udgifter til plantning, - udgifter til de første tre års vedligeholdelse af læplantningerne.
 De tilskudsberettigede udgifter omfatter ikke:
- moms - værdien af eget arbejde - udgifter ved brug af eget materiel.
 For  individuelle projekter  er tilskudsgrundlaget  alene  

  planternes anskaffelsespris ekskl. moms.
Begrænsninger Etablering af læplantninger skal ske i overensstemmelse med den  

 lovgivning, som gælder for arealet.
F.eks. er der i naturbeskyttelsesloven  

 forskellige begrænsninger for plantninger i nærheden af vandløb, søer og  

 fortidsminder.
Naboforhold Ud over tilskudsbestemmelserne fastlægger loven om læhegn og tilskud til  

 læplantning særlige regler for placering og vedligeholdelse af læhegn.
Placering og vedligeholdelse af læhegn på eller i nærheden af naboskel kan  

 aftales mellem naboer.
Der kan være tale om et fælleshegn, hvor skellinien  

 ligger inden for læhegnets ydergrænser, eller om egne hegn, hvor læhegnet  

 skal placeres så langt fra skellinien, at det ved almindelig vedligeholdelse  

 kan holdes inden for skellinien.
En eventuel uenighed mellem naboer kan  

 afgøres af det kommunale hegnssyn, der er nedsat i henhold til hegnsloven.
Kollektive projekter Et kollektivt projekt skal omfatte plantninger på arealer, der udgør et  

 geografisk sammenhængende område, hvor læplantningerne supplerer hinanden og  

 således udgør en samlet natur- og jordbrugsmæssig forbedring af hele området.
Projektet skal gennemføres af en kreds af ejere og forpagtere, som danner  

 en sammenslutning, et læplantningslav, med vedtægter, der er godkendt af  

 Fællesudvalget for Læplantning.
Alle interesserede kan tage initiativ til at  

 danne et læplantningslav, hvor det ikke eksisterer i forvejen.
Hertil kan man  

 få hjælp ved henvendelse til Fællesudvalget for Læplantning.
Læplantningslavet ansøger på vegne af de enkelte projektdeltagere om  

 tilskud til den kollektive læplantning.
Hvor et lav endnu ikke er dannet, kan  

 repræsentanter for den kreds af ejere og forpagtere, som senere danner et  

 lav, indsende ansøgningen.
Lavet skal blot være dannet, inden projektet kan  

 godkendes.
 Et kollektivt projekt skal som hovedregel omfatte mindst 20 m læhegn og  

 mindst 20 forskellige tilskudsmodtagere.
 Ansøgningen sendes til Fællesudvalget for Læplantning inden den 1.  

 september året før, projektet ønskes påbegyndt.
På ansøgningstidspunktet kan det være usikkert, hvor mange der vil deltage  

 i projektet, hvilke typer læplantninger, der vil blive tale om, og hvor stort  

 det samlede areal vil blive.
Det er derfor muligt at indsende en  

ansøgning  på grundlag af et skøn over projektets omfang.
Fællesudvalget behandler og godkender ansøgninger om tilskud til  

 læplantning.
Hvis der ansøges om flere penge, end der er afsat, prioriterer  

 udvalget blandt de indkomne ansøgninger.
Der tages her hensyn til blandt  

 andet læplantningsregionernes langtidsprioritering.
 I begyndelsen af det nye år giver Fællesudvalget for Læplantning tilsagn  

 om tilskud til de udvalgte lav.  Tilsagn indebærer,  at lavet kan  

 vælge en entreprenør til etablering af projektet, gå i gang med  

 detailprojektering og udarbejde en færdig projektbeskrivelse.
 Sammen med tilsagnet gives nærmere anvisninger på, hvordan projektet skal  

 beskrives, og detailprojektet udformes.  Projektbeskrivelsen skal  

 indsendes til Fællesudvalget for Læplantning senest den 1. maj.
Fællesudvalget sender derefter projekterne til høring hos de myndigheder,  

 der varetager de planlægnings-, frednings- og miljømæssige interesser.
I  

 forbindelse med høringen er myndighedernes berettigede til at besigtige de  

 areaaler, hvor der ønskes læplantninger.
Der er den enkelte lodsejers egen  

 opgave at sørge for, at plantningerne ikke er i strid med lokale vedtægter  

 m.v.
 Inden 1. august godkender Fællesudvalget projektbeskrivelsen.
Projektgodkendelsen vedlægges formularer, som skal benyttes for at få  

 udbetalt tilskuddet.
Lavet indsender løbende anmodninger om at få udbetalt  

 tilskuddet, sådan som det er beskrevet i projektets afviklings- og  

 betalingsplan.
Senest ved projektstart indgår lavet en aftalew med den hovedentreprenør,  

 der skal stå for projektets praktiske gennemførelse.
Fællesudvalget har  

 udarbejdet et standardforslag til kontrakt til dette formål.
 Ansøgningsperiode, indsendelse af ansøgning og tilsagn om tilskud.  

 (Proceduren for kollektive læplantningsprojekter):
År 0 Læplantningslav og andre, der viser interesse for kollektive  

 læplantningsprojekter, orienteres ved eventuelle fællesmøder.
År 1 1. sept.
 Er sidste frist for ansøgning om tilskud til kollektiv læplantning.  

 Ansøgning sendes af lav eller interessegruppe direkte til eller gennem  

 Regionsudvalget til Fællesudvalget.
 Sep./okt.
 Drøftelse af ansøgninger i regionerne.
 Okt./nov.
 En samlet afvejning foretages hvori indgår Fællesudvalgets prioritering ud  

 fra aktuelle ønsker, regionernes indstillinger og de økonomiske muligheder.
År 2 1. jan.
 Tilsagn eller afslag på ansøgning gives til lav eller interessegrupper.  

 Interessegrupper danner lav ved stiftende generalforsamling, og eksisterende  

 lav afholder ordinær generalforsamling.
 Valg af entreprenør m.v.
 Detailplanlægning af læplantningsprojektet, og tilbud til lodsejere i  

 området om at være med.
1. maj Projektbeskrivelse sendes til Fællesudvalget.
 1. maj-1. aug.
 Fællesudvalget gennemgår projekterne, hører myndighederne og meddeler  

 lavene godkendelse af projekterne.
 Sep./okt.
 Anlægsarbejdet går i gang efter projektets handlingsplan.
År 3-5 Fortsat etablering og vedligeholdelse efter handlingsplanen.
 Tilskuddet udbetales løbende efter handlingsplanen og udførte arbejder.  

 Fællesudvalget fører tilsyn, godkender arbejdet eller rejser krav om  

 udbedring af mangler eller tilbagebetaling af allerede udbetalt tilskud.
Individuelle projekter Ejere eller forpagtere, der ikke har mulighed for at indgå i et kollektivt  

 projekt, kan få tilskud til selv at etablere læplantninger.
Der gives alene  

 tilskud til udgifter ved indkøb af planter ekskl. moms.
Ansøgningsskemaer om tilskud til indvidiuelle læplantningsprojekter kan  

 fås hos planteskoler og plantningsforeninger, der er optaget på  

 Fællesudvalget for Læplantnings liste over leverandører.
Hvis betingelserne  

 for at få tilskud er opfyldt, påtegner planteleverandøren ansøgningen senest  

 samtidig med plantekøbet.
Påtegningen er planteleverandørens garanti for, at  

 de leverede planter er godkendt til læplantningsformål, og er velegnede til  

 den pågældende lokalitet.
Oplysninger om, hvilke planteskoler og plantningsforeninger, der er  

 optaget på listen over leverandører, kan få hos Fællesudvalget for  

 Læplantning eller den lokale plantningsforening.
Fællesudvalget for  

 Læplantning, plantningsforeninger og planteskoler, der er på listen, har  

 ansøgningsskemaer, liste over tilskudsberettigede plantearter og andet  

 relevant vejledningsmateriale.
 Tilskudsmodtageren skal selv være opmærkomsom på, om f.eks.  

 naturbeskyttelsesloven eller anden lovgivning hindrer plantning på det  

 pågældende areal, og i givet fald selv søge de nødvendige dispensationer.  

 Ansøgeren skriver under på, at reglerne er overholdt.
Ønsker ansøger på forhånd at sikre sig, at tilskudsmidlerne for ordningen  

 ikke er opbrugt, kan ansøgningen indsendes til Fællesudvalget for Læplantning  

 med planteleverandørens påtegning før købet af planter.
Fællesudvalget for  

 Læplantning kan på dette grundlag give et tilsagn.
 Når fakturaen er betalt, indsendes den attesterede ansøgning og faktura af  

 ansøger eller af planteleverandøren inden 14 dage til Fællesudvalget for  

 Læplantning, som sender tilskudsbeløbet til ansøgeren under forudsætning af  

 at bevillingerne ikke er opbrugt.
Ansøgningsperiode Der er mulighed for at søge om tilskud på et hvilket som helst tidspunkt.
Skattemæssige forhold De udbetalte tilskud er skattepligtig indkomst.
Udgiften til anlæg af  

 læhegn og lægivende løvtræplantninger kan trækkes fra.
Vedligeholdelse Såvel kollektive som individuelle læplantninger skal holdes ved lige og må  

 ikke ryddes indenfor de første 10 år efter etableringen.
Kontrol Fællesudvalget for Læplantning fører løbende kontrol med både kollektive  

 og individuelle læplantningsprojekter, som modtager tilskud.
Der er tale om  

 en kontrol, som også kan omfatte de bilag og den dokumentation, der ligger  

 til grund for projektet.
Kontrollen kan også udføres af  

 Jordbrugsdirektoratet.
 Hvis betingelserne for at få tilskud ikke er overholdt, kan tilsagn om  

 tilskud bortfalde, og allerede udbetalt tilskud kræves tilbagebetalt med  

 tillæg af rente.
Straffebestemmelser Der kan idømmes straf af bøde, medmindre højere straf er forskyldt efter  

 anden lovgivning.
 Dette gælder afgivelse af urigtige eller vildledende oplysninger eller  

 fortielse af oplysninger af betydning for Fællesudvalget for Læplantnings  

 afgørelse om tilsagn eller udbetaling af tilskud.
Straf kan endvidere pådrages af den, der handler i strid med vilkårene for  

 Fællesudvalget for Læplantnings afgørelser eller forsøger herpå.
Det samme  

 gælder den, som undlader at afgive pligtmæssige oplysninger, eller som  

 afgiver urigtige eller vildledende oplysninger om sådanne forhold.
 Endelig kan straf pådrages af den, der undlader at yde fornøden vejledning  

 og hjælp ved gennemførelse af kontrol af gennemførte foranstaltninger, eller  

 som undlader at udlevere det af kontrollerede myndigheder begærede materiale.
 Adresseliste:
 Oplysninger og vejledning om kollektiv og individuel læplantning fås  

 hos:
Fællesudvalget for Læplantning Hjortevangen 3 7323 Give tlf. 79 71 71 71 Oplysninger om ordningerne kan også fås hos:
