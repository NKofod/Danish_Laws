ALMINDELIGE BEMÆRKNINGER Finansministeriet og Dansk Funktionærforbund har indgået vedlagte  

 overenskomst af 8. september 1989, der træder istedet for overenskomsten af  

 4. august 1987 for prøvetagere.
 Overenskomsten er omskrevet, og ændringer i forhold til de hidtidige  

 bestemmelser er derfor ikke markeret med streger i margenen.
 Der henvises til Finansministeriets cirkulære af 22. maj 1989 om  

 ministeriepuljer.
BEMÆRKNINGER TIL DE ENKELTE BESTEMMELSER Ad § 1. Ansættelseskontrakter I henhold til overenskomstens § 1 ansættes prøvetageren på et firmas  

 produktionssted.
I ansættelseskontrakten er det omtalt som prøvetagerens  

 normalfirma.
Hvis prøvetageren normalt betjener flere firmaer, er disse nævnt  

 i ansættelseskontrakten, ligesom der også vil være nævnt firmaer, hvor  

 prøvetageren, hvis det er muligt, skal fungere som afløser.
Ad § 3. Lønanciennitet Antallet af arbejdstimer opgøres en gang årligt.
Ad § 5. Lønudbetaling For at Statsfrøkontrollen kan nå at indrapportere lønnen til Statens  

 Centrale Lønanvisning inden udløb af fristen herfor, skal prøvetagerens  

 månedsopgørelse være Statsfrøkontrollen i hænde senest den 3. i måneden efter  

 prøvetagningen.
 Opgørelser, der modtages for sent, bliver først honoreret en måned senere,  

 medmindre det er godtgjort, at de er afsendt rettidigt.
Ad § 10. Opsigelse Det forhold, at der ikke kan garanteres prøvetageren konstant  

 beskæftigelse, er ikke ensbetydende med, at den pågældende er opsagt i  

 perioder uden beskæftigelse.
Ad § 10. Løn under sygdom I en sygdomsperiode afløses en prøvetager af en eller eventuelt flere  

 kolleger.
Som timetal i sygdomsperioder benyttes det antal timer, som  

 kolleger har afløst hos den sygemeldte prøvetagers firma(er). Det bemærkes,  

 at løn under sygdom ikke kan inkludere overtidstillæg.
 Cirkulæret har virkning fra 1. april 1989. Samtidig ophæves cirkulære af  

 3. juni 1988 (LP.nr. 68/88) om overenskomst for Helseassistenter ved  

 Forskningscenter Risø.
København, den 8. september 1989 Finansministeriet Administrations- og Personaledepartementet P.M.V.
 E.B.
Lone Retoft OVERENSKOMST FOR PRØVETAGERE Ansættelse § 1.  Ansættelse som prøvetager sker under  

 Statsfrøkontrollen med tjeneste indtil videre på et firmas  

 produktionssted, prøvetagerens Stk. 2.  Statsfrøkontrollen forpligter sig til  

 fortrinsvis at antage prøvetagere, der er medlemmer af en statsanerkendt  

 arbejdsløshedskasse.
Løn § 2.  Lønnen beregnes på grundlag af en årsløn, der  

 svarer til lønnen efter den for perioden 1. april 1989 - 31. marts 1991  

 gældende lønjusteringsaftale for statens tjenestemænd.
 Stk. 2.  Prøvetagere aflønnes med timeløn, svarende til  

 1/1976 (fra 1. september 1989: 1/1924) af årslønnen efter en lønramme,  

 bestående af skalatrinene 8, 9, 10, 11, 12 og 13, stedtillægssats III.
 Skalatrin 8 er et-årigt, medens samtlige øvrige skalatrin er to-årige.
Stk. 3.  Som godtgørelse for ulemper i forbindelse med  

 bejdsede prøvepartier ydes et ureguleret tillæg på 1 kr. pr. time.
Tillægget  

 ydes for samtlige timer, bortset fra overtimer.
Lønanciennitet § 3.  Prøvetagere med mere end 780 arbejdstimer årligt  

 optjener 1 års anciennitet.
For prøvetagere med mindre end 780 timer årligt,  

 optjenes der 1 års anciennitet, når der er udført 780 arbejdstimer.
 Stk. 2.  Prøvetagernes årlige beskæftigelse opgøres pr.  

 31. december for perioden 1. januar til 31. december.
 Stk. 3.  Eventuel ændring i indplaceringen på skalatrin  

 som følge af optjening af anciennitet i henhold til stk. 1 sker en gang  

 årligt for alle prøvetagere pr. 1. april i året efter det kalenderår, hvor  

 ancienniteten er optjent.
Pension § 4.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel, Overenskomstsektionen.
 Udbetaling af løn m.v.
 § 5.  Løn og pensionsbidrag udbetales månedsvis bagud  

 på grundlag af en af prøvetageren udarbejdet indberetning, der skal være  

 Statsfrøkontrollen i hænde senest den 3. i måneden efter prøvetagningen.  

 Lønnen udbetales over Statens Centrale Lønanvisning.
 Natpenge m.v.
 § 6.  Der ydes natpenge, godtgørelse for tjeneste på  

 lørdage, søn- og helligdage, grundlovsdag og juleaftensdag m.v. efter de for  

 statens tjenestemænd til enhver tid gældende regler og satser.
Overarbejde § 7.  Beordret og kontrollabelt arbejde ud over 8  

 timer pr. dag eller 38 timer (pr. 1. september 1990: 37) pr. uge betragtes  

 som overarbejde, der vederlægges med overarbejdsbetaling, der ydes med et  

 tillæg til timelønnen på 50 pct.
Søgnehelligdagsbetaling § 8.  Med det formål at yde prøvetagerne betaling for  

 søgnehelligdage henlægger institutionen for hver prøvetager et beløb,  

 svarende til 3 1/2 pct. af prøvetagerens ferieberettigende løn.
I dette beløb  

 er indeholdt feriegodtgørelse af søgnehelligdagsbetalingen.
 Det opsparede beløb opgøres for hver prøvetager ved kalenderårets udgang.
 Den for hver enkelt prøvetager i kalenderåret henlagte  

 søgnehelligdagsbetaling udbetales ad 2 gange i det følgende kalenderår,  

 således at 2/3 af det opsparede beløb udbetales til påske som dækning for  

 forårets søgnehelligdage og 1/3 af beløbet til jul som dækning for  

 helligdagene i forbindelse med jul og nytår.
 Ved endelig fratræden som prøvetager vil den opsparede  

 søgnehelligdagsbetaling fra Statens Centrale Lønanvisning blive overført til  

 Ferie-Giro.
Ferie § 9.  De ansatte er omfattet af ferieloven, og der  

 ydes en feriegodtgørelse på 12,5 % af den ferieberettigende løn i  

 optjeningsåret (kalenderåret).
 Opsigelsesvarsel, løn under sygdom, og militærtjeneste.
 § 10.  De i funktionærloven gældende regler om  

 opsigelse, løn under sygdom og afskedigelse som følge af sygdom, indkaldelse  

 til militærtjeneste, samt efterløn finder anvendelse på overenskomstområdet.
 Stk. 2.  Hvis et firma indstiller produktionen, vil  

 Statsfrøkontrollen forsøge at finde andet arbejde til prøvetageren, men i  

 øvrigt er prøvetageren antaget til det arbejde, de i kontrakten nævnte  

 firmaer rekvirerer.
 Stk. 3.  Prøvetagerens sygdom hindrer ikke nogen af  

 parterne i at opsige ansættelsesforholdet efter de herom gældende regler.
 Stk. 4.  Prøvetagere er omfattet af  

 afskedigelsesreglerne i hovedaftale af 20. juni 1988 mellem Finansministeriet  

 og Statsansattes Kartel, Overenskomstsektionen.
Barsel § 11.  Prøvetagere er omfattet af aftale af 5.  

 september 1989 (APD.nr. 64/89) mellem Finansministeriet og  

 Centralorganisationer under CFU om fravær fra arbejdet i forbindelse med  

 graviditet, barsel og adoption.
 Stk. 2.  For ansatte der ikke opfylder kravet om  

 karenstid i ovennævnte aftale, gælder reglerne i dagpengeloven og  

 barselsorlovsloven.
Barns 1. sygedag § 12.  Institutionen kan give den ansatte hel eller  

 delvis tjenestefrihed til pasning af et sygt barn, når 1)det er barnets første sygedag 2)hensynet til barnets forhold gør dette nødvendigt, 3)forholdene på tjenestestedet tillader det, 4)barnet er under 18 år 5)barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jfr. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1 kan  

 for den enkelte ansatte inddrages ved misbrug.
Befordringsgodtgørelse § 13.  Der tilkommer på tjenesterejser den ansatte  

 befordringsgodtgørelse efter det for Statsfrøkontrollens prøvetagere gældende  

 særlige reglement om kørsel i eget motorkøretøj, jf. bilag 1.
Tillidsrepræsentanter § 14.  Som regler for tillidsrepræsentanter gælder de  

 i vedlagte bilag 2 omhandlede bestemmelser.
Hovedaftale § 15.  Den mellem Finansministeriet og Statsansattes  

 Kartel, Overenskomstsektionen, den 20. juni 1988 indgåede hovedaftale finder  

 anvendelse på denne overenskomst.
Ikrafttræden og opsigelse af overenskomsten § 16.  Overenskomsten har virkning fra 1. april 1989  

 og kan af parterne opsiges med 3 måneders varsel til en 31. marts, dog  

 tidligst 31. marts 1991.
 Stk. 2.  Aflønning af en prøvetager sker - fra det  

 tidspunkt, da en opsigelse af overenskomsten får gyldighed, jf. stk. 1, og  

 indtil en ny overenskomst indgås - på grundlag af den på overenskomstens  

 sidste gyldighedsdag gældende lønjusteringsaftale for statens tjenestemænd.
København, den 8. september 1989 Dansk Funktionær Forbund  

 Finansministeriet P.M.V.
Tommy Hansen Niels Paludan Bilag 1 Statsfrøkontrollens reglement om godtgørelse til prøvetagere for kørsel i  

 egen bil ved arbejde uden for deres normale arbejdssted.
1. Prøvetageren ansættes til at udføre rekvireret  

 prøvetagning på et givet firmas produktionssted.
Dette firma betragtes som  

 prøvetagerens arbejdssted, hvortil der ikke ydes kørselsgodtgørelse.
 For kørsel i eget befordringsmiddel i forbindelse med prøvetagning ud over  

 dette firmas normale produktionssted ydes kørselsgodtgørelse fra  

 arbejdsstedet til prøvetagningsstedet, dog højst for de faktisk kørte  

 kilometer.
 2. Kørsel i eget befordringsmiddel i arbejdstiden  

 mellem lagre eller til posthus el. lign. godtgøres med den til enhver tid  

 gældende sats i henhold til Finansministeriets cirkulære om godtgørelse for  

 benyttelse af eget befordringsmiddel til tjenesterejser.
 Ved kørsel i eget befordringsmiddel uden for arbejdstid, men i tjenstligt  

 ærinde, ydes herudover et tillæg pr. kørt kilometer på kr. 2.13 (okt. 1984  

 niveau). Tillægget reguleres svarende til tjenestemændenes særlige tillæg.
 3. Dette reglement træder i stedet for overenskomstens  

 øvrige bestemmelser om natpenge, søn- og helligdagsbetaling m.v.,  

 overtidsbetaling m.v., i forbindelse med kørsel uden for det normale  

 arbejdssted.
Bilag 2 BESTEMMELSER OM TILLIDSREPRÆSENTANTER § 1.  Prøvetagerne kan af deres midte vælge en kollega  

 til at være tillidsrepræsentant over for Statsfrøkontrollens ledelse eller  

 dennes repræsentant.
Hvem kan vælges til tillidsrepræsentant § 2.  Tillidsrepræsentanten skal vælges blandt de  

 anerkendt dygtige prøvetagere, der har arbejdet mindst 1 år ved  

 Statsfrøkontrollen: hvis sådanne ikke findes i et antal af mindst fem,  

 suppleres dette tal blandt de prøvetagere, der har arbejdet der længst.
Valg af tillidsrepræsentant § 3.  Valget af tillidsrepræsentant skal finde sted på  

 en sådan måde, at alle prøvetagere, som er beskæftiget ved Statsfrøkontrollen  

 på valgtidspunktet, sikres mulighed for at kunne deltage i valget, der kun er  

 gyldigt, når flere end en tredjedel af prøvetagerne har stemt for  

 vedkommende.
 Stk. 2.  Valget er i øvrigt ikke gyldigt, før det er  

 blevet godkendt af Dansk Funktionærforbunds hovedbestyrelse og meddelt  

 ledelsen for Statsfrøkontrollen, der dog er berettiget til at gøre indsigelse  

 mod valget over for forbundets hovedbestyrelse.
Stedfortræder for tillidsrepræsentant § 4.  Hvor en tillidsrepræsentant er fraværende på  

 grund af sygdom, ferie, deltagelse i kursus eller lignende, kan der efter  

 aftale med Statsfrøkontrollen udpeges en stedfortræder for  

 tillidsrepræsentanten.
En således udpeget stedfortræder har i den periode,  

 hvori vedkommende fungerer, den samme beskyttelse som den valgte  

 tillidsrepræsentant, såfremt pågældende opfylder betingelserne for at blive  

 valgt til tillidsrepræsentant i henhold til § 2.
Samarbejde § 5.  Det er tillidsrepræsentantens såvel som  

 Statsfrøkontrollens pligt at gøre sit bedste for at vedligeholde og fremme et  

 godt samarbejde.
Klager og henstillinger § 6.  Når en eller flere af tillidsrepræsentantens  

 kolleger ønsker det, kan tillidsrepræsentanten forebringe deres klager eller  

 henstillinger for Statsfrøkontrollens ledelse.
 Stk. 2.  Føler vedkommende sig ikke tilfredsstillet ved  

 ledelsens afgørelse, står det pågældende frit for at anmode sin organisation  

 om at tage sig af sagen: men det er pågældendes og pågældendes  

 arbejdskollegers pligt at fortsætte arbejdet uforstyrret, indtil anden  

 bestemmelse træffes af Dansk Funktionærforbunds hovedbestyrelse.
Funktion i arbejdstiden § 7.  Tillidsrepræsentantens udførelse af det  

 ham/hende påhvilende hverv skal ske på en sådan måde, at der til mindst mulig  

 gene for hans/hendes produktive arbejde.
 Stk. 2.  Dersom det er nødvendigt, at vedkommende for at  

 opfylde sine forpligtelser som tillidsrepræsentant må forlade sit arbejde i  

 arbejdstiden, skal pågældende forud herfor træffe aftale med arbejdsgiveren  

 eller dennes repræsentant.
Aflønning § 8.  Hvis aftale i henhold til § 7, stk. 2, er  

 truffet eller hvis der på ledelsens foranledning i øvrigt lægges beslag på  

 tillidsrepræsentanten i arbejdstiden i spørgsmål, som angår  

 Statsfrøkontrollen og prøvetagerne, skal han/hun for den tid, der medgår  

 hertil, aflønnes med sin sædvanlige løn, jf. § 2 i overenskomsten.
Afskedigelse af en tillidsrepræsentant § 9.  For en tillidsrepræsentant forlænges de  

 sædvanlige opsigelsesvarsler med yderligere 4 måneder.
Dog kan det samlede  

 opsigelsesvarsel højst udgøre i alt 6 måneder.
 Stk. 2.  Er afskedigelsen begrundet i arbejdsmangel  

 eller alvorlige forseelser, bortfalder varselspligten i henhold til stk. 1.
 Stk. 3.  Der henvises iøvrigt til hovedaftalen mellem  

 Finansministeriet og Statsansattes Kartel, § 9.
