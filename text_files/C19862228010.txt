Cirkulæreskrivelse om meddelelse om  

 spørgsmålet om rådighedsvagt, tilkaldevagt, hviletid mv. i  

 relation til reglerne om optagelse om ret til supplerende dagpenge Meddelelse om afgørelsen:
 Direktoratet har i nogle konkrete sager truffet  

 afgørelse om, hvilken indflydelse rådighedsvagt og lignende skal  

 have i relation til reglerne om optagelse og om ret til supplerende  

 dagpenge.
 Direktoratet har fundet, at rådighedstjeneste  

 må anses for at være arbejde, og at rådighedstjenesten skal  

 indgå i beregningen af arbejdskravet med de værdier, hvormed  

 tjenesten i henhold til gældende overenskomst indgår i den  

 gennemsnitlige ugentlige arbejdstid.
Effektivt arbejde udført under en vagt indgår  

 normalt med de værdier, hvorefter det honoreres i henhold til  

 overenskomst.
I optagelsessituationen gælder dog, at honorar i form af  

 frihed kun kan indgå i arbejdskravsberegningen, hvis friheden er  

 afviklet inden for 5 ugers perioden.
Der er områder, hvor rådighedstjeneste ikke  

 indgår i den ugentlige arbejdstid med bestemte angivne værdier i  

 henhold til overenskomst.
Det er her direktoratets opfattelse, at  

 rådighedstjenesten skal indgå i beregningen af arbejdskravet  

 efter forholdet mellem indtægten ved vagten og omregningssatsen.
 Direktoratet har ligeledes fundet, at rådighedsvagt  

 - uanset om der er tale om rådighedstjeneste fra hjemmet eller fra  

 vagtværelset - må anses for arbejde, der kan medføre  

 fradrag i dagpengene, og at fradraget skal beregnes med de værdier,  

 hvormed vagten indgår i den gennemsnitlige ugentlige arbejdstid i  

 henhold til overenskomsten.
 Såfremt der ikke er overenskomst på  

 området, skal der ske fradrag i dagpengene efter forholdet mellem  

 indtægten ved vagten og omregningssatsen.
