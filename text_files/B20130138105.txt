Bekendtgørelse om opkrævning af bidrag for tilsyn med sikkerhedsforanstaltninger på radioaktivitetsområdet I medfør af § 2, stk. 2, i lov nr. 94 af 31. marts 1953 om brug m.v. af radioaktive stoffer, fastsættes:
§ 1. Ejere eller brugere af radioaktive stoffer opkræves et årligt bidrag for Sundhedsstyrelsens tilsyn med, om sikkerhedsforanstaltninger fastsat i medfør af § 2, stk. 1, i lov nr. 94 af 31. marts 1953 om brug m.v. af radioaktive stoffer overholdes.
Bidrag for tilsyn med sikkerhedsforanstaltninger i forbindelse med transport af radioaktive stoffer opkræves dog som et engangsbidrag.
 Stk. 2. Størrelsen af de årlige bidrag for tilsynet med de enkelte sikkerhedsforanstaltninger samt størrelsen af bidrag i forbindelse med transport af radioaktive stoffer er angivet i bilag 1.
 § 2. Bidrag opkræves af Sundhedsstyrelsen.
 Stk. 2. Sundhedsstyrelsen iværksætter først behandling af en ansøgning om godkendelse af transport af radioaktive stoffer, når bidraget for tilsynet er indbetalt.
§ 3. Afgørelser efter denne bekendtgørelse kan påklages til ministeren for sundhed og forebyggelse.
Klagefristen er 4 uger fra den dag, afgørelsen er meddelt den pågældende.
 § 4. Bekendtgørelsen træder i kraft den 13. december 2013.
 Stk. 2. Samtidig ophæves bekendtgørelse nr. 734 af 21. september 1999 om opkrævning af bidrag for tilsyn med sikkerhedsforanstaltninger på radioaktivitetsområdet.
Ministeriet for Sundhed og Forebyggelse, den 10. december 2013 Astrid Krag / Lise Wied Kirkegaard Bilag 1 1) Bidrag pr. kilde indbefatter det primære opbevaringsrum.
For yderligere godkendelse af opbevaringsrum betales selvstændigt bidrag efter § 8, stk. 1, nr. 2.
2) Bidrag pr. tilladelse indbefatter det primære opbevaringsrum.
For yderligere godkendelse af opbevaringsrum betales selvstændigt bidrag efter § 8, stk. 1, nr. 2.
