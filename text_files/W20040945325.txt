 Landsskatteretskendelse vedr. godtgørelse af el- og  

 CO2-afgift for nyhedsbureau.
 Klagen skyldes, at A I/S (herefter benævnt virksomheden) ikke er  

 anset for berettiget til godtgørelse for el- og CO2-afgift vedrørende  

 elektricitet forbrugt i forbindelse med leverancer af forskellige  

 tjenesteydelser for såvel virksomhedens interessenter som udenforstående, da  

 virksomheden er anset for omfattet af bilaget til elafgiftsloven, jf.  

 elafgiftslovens § 11, stk. 2, og CO2-afgiftslovens § 9, stk. 4.
Det fremgår af sagens oplysninger, at virksomheden er et  

 interessentskab, der er ejet af et antal danske aviser.
Af overenskomst  

 mellem  

 danske dagblade vedrørende overtagelse og drift af virkdomheden fremgår, at  

 virksomheden har til formål at drive nyhedstjeneste.
Virksomheden ejer  

 datterselskaberne B A/S og C A/S samt 50 % af D A/S.
Virksomheden er det største danske nyhedsbureau og det eneste  

 danske nyhedsbureau med bred og generel produktion af nyheder og baggrunde  

 fra  

 ind- og udland.
Virksomheden har over årene udviklet sig fra en rolle som  

 indsamler og distributør af informationer fra udenlandske nyhedsbureauer til  

 danske aviser, til i højere grad selvstændigt at udarbejde originale  

 nyhedsindslag i eget navn, som er ophavsretligt beskyttet.
Artiklerne er af  

 historiske grunde benævnt telegrammer.
Nyhedsindslagene sendes elektronisk  

 via  

 intranet til avis-, radio- og tv-redaktioner landet over på  

 rullen, som er  

 den populære betegnelse for det skærmbillede, hvoraf dagens seneste nyheder  

 fremgår på redaktionerne.
Virksomheden har fremlagt en fuldstændig udskrift  

 af,  

 hvad der indenfor et døgn er udsendt på rullen.
Virksomheden beskæftiger 96 journalister (opgjort på  

 fuldtidsbasis), som efter presselovens regler ledes af en ansvarshavende  

 chefredaktør, en nyhedschef og en redaktionschef.
Journalisterne er opdelt i  

 fagredaktioner, p.t. en sportsredaktion, en politiredaktion, en  

 erhvervsredaktion, en Christiansborg-redaktion, en Jyllandsredaktion, en  

 udlandsredaktion, en lydtjeneste, en grafikredaktion, en faktaredaktion samt  

 en  

 centraldisk, som beskæftiger sig med allround journalistik.  

 Udlandsredaktionen  

 har en fast ansat journalist i henholdsvis Tyskland og Belgien.
Virksomheden  

 fungerer som et attraktivt praktiksted for journaliststuderende.
 Til beskrivelse af virksomhedens opgaver og arbejdsmetoder er  

 henvist til et forskningsprojekt fra et universitet hvoraf bl.a. fremgår:
Projektet tegner et entydigt billede af samspillet mellem fire  

 typer af nyhedsudbydere med dagbladene som hovedleverandør og det  

 dagbladsejede  

 nyhedsbureau i orkanens øje.
Der lånes og stjæles på kryds og tværs, men A  

 I/S  

 indtager nøglepositionen som det sted, hvor nyheder transformeres og gøres  

 fælles ( .) I løbet af Nyhedsugen formidlede A I/S med tydelig reference 159  

 nyheder fra udenlandske kilder, 75 fra danske dagblade, 18 fra fagblade og  

 magasiner, 13 fra radiostationer og 10 fra tv.
Hertil skal lægges 724  

 originalbidrag.
Dette medførte 2.240 citater plus 2338 blanke udlån, hvoraf  

 det  

 ikke umiddelbart fremgår, at A I/S var hovedkilde. ( ) Når fællesstoffet ( )  

 er  

 så væsentligt i hverdagen, hænger det sammen med redaktionelle idealer om at  

 give  

 sine brugere alle tidens vigtigste begivenheder, så de kun behøver konsultere  

 èt nyhedsmedium.
Samtidig betyder begrænsede økonomiske og tidsmæssige  

 resurser, at der ikke er journalistisk arbejdskraft til at dække det hele  

 selv  

 ( .).
 Det er herved oplyst, at de nævnte 724 originalbidrag var  

 artikler, udarbejdet helt selvstændigt på virksomheden og uden oplysninger  

 fra  

 andre virksomheder.
Under sagens behandling ved Landsskatteretten er det oplyst, at  

 man som led i forskning siden slutningen af 90erne årligt har foretaget  

 en  

 systematisk kortlægning af den danske nyhedsformidling i uge 46. Det er  

 herved  

 afdækket, at den danske nyhedsproduktion kan sammenlignes med en pyramide  

 eller  

 et isbjerg, idet langt det meste sker under overfladen.
Virksomheden leverer  

 langt størstedelen af det skriftlige nyhedsstof.
Da dette distribueres  

 maskinelt er virksomhedens betydning imidlertid skjult for offentligheden.  

 Telegrammerne er blevet til ved de samme journalistiske metoder som på  

 dagbladene, dvs. ved automatiske søge- og følgeprocesser.
Såfremt  

 virksomheden  

 ikke havde eksisteret, havde man været nødt til at etablere denne funktion.  

 Ca.  

 75 % af virksomhedens produktion er original produktion, mens ca. 27 % er den  

 egentlige telegramfunktion.
Derudover er virksomheden et attraktivt  

 praktiksted  

 og arbejdssted for journalister, ligesom man som den eneste  udover  

 radioavisen  er døgnbemandet.
Virksomhedens kerneaktivitet er den generelle nyhedstjeneste.  

 Til illustration af de i forbindelse med den generelle nyhedstjeneste udøvede  

 aktiviteter har virksomheden fremlagt en fuldstændig udskrift af rullen for  

 et  

 døgn.
Virksomheden overvåger hvad der sker i både ind- og udland.
En typisk  

 dækning af en konkret nyhed foregår således, at den første information  

 udsendes  

 i ganske kort form (et såkaldt take 1) så hurtigt som muligt.
Efterhånden som  

 journalisterne er i besiddelse af supplerende information udsendes mere  

 udbyggede informationer, med oplysning til redaktionerne om, hvorvidt der kan  

 forventes yderligere indslag om emnet.
Forløbet afsluttes i nogle tilfælde  

 med  

 en uddybende sammenskrivning om emnet, der kan bruges direkte i dagbladene.  

 De  

 udarbejdede artikler bliver via det etablerede intranet leveret direkte fra  

 virksomhedens skrivende journalister til computeren hos de enkelte dagblades  

 redaktionssekretærer.
En del kommer direkte i dagbladene i uredigeret form og  

 med virksomheden som kildeangivelse.
I andre tilfælde danner artiklerne  

 grundlag for artikelskrivningen af de enkelte dagblades journalister.
Som  

 dokumentation for at virksomhedens artikler i stort omfang indsættes direkte  

 i  

 dagbladene er fremlagt en delvis udskrift af rullen med de i dette døgn  

 udgivne  

 aviser.
Artiklerne er ophavsretligt beskyttet.
Virksomheden har korrespondenter i udlandet, ligesom dens  

 journalister selv forestår dækning af begivenheder.
Som eksempel herpå er  

 fremlagt slagplan for EU-topmødet i København.
Dagbladene får  

 dagligt  

 oplysning om, hvilke begivenheder journalisterne dækker.
Virksomheden har oplyst, at dens aktiviteter består i de  

 journalistiske opgaver, der mest hensigtsmæssigt kan foretages af dagbladene  

 i  

 fællesskab, således at de enkelte dagblades journalister kan koncentrere sig  

 om  

 andre opgaver.
Der er således tale om en form for produktionsfællesskab  

 etableret af økonomisk årsager og med henblik på at sikre kvaliteten i den  

 danske dagspresse.
Virksomheden er ikke profitorienteret.
 Virksomheden har fremlagt breve fra chefredaktørerne på 2  

 dagblade hvoraf bl.a. fremgår, at virksomhedens redaktion betragtes som en  

 integreret del af de pågældende avisers redaktionelle stab, dvs. en  

 lokalredaktion placeret uden for udgivelsesområdet samt, at man  

 ikke kunne  

 dække avisernes stofområde uden virksomheden.
 Herudover præsterer virksomheden også en række andre ydelser:
Telefonavisen Telefonavisen leverer nyheder om politik, trafik, vejr, udland  

 og sport direkte til borgerne i lighed med andre aviser.
On-linetjenesten Af døgnets vigtigste nyheder udvælges 30  35 telegrammer, som  

 skrives i kort form til direkte brug på mediernes internetsider.
Flere aviser  

 har valgt at lade online-nyhederne gå direkte på deres hjemmesider og på den  

 måde sikre en kontinuerlig opdatering, også på tider af døgnet, hvor avisen  

 er  

 ubemandet.
Lydtjenesten På baggrund af de nyhedsindslag, der i forvejen produceres i  

 virksomheden, produceres lydindslag, der primært bruges på  

 interessentavisernes  

 hjemmesider samt i lokalradioer.
Der produceres hver dag 8  10  

 lydindslag med  

 et oplæg og et nedlæg i tekst.
A Grafik Levering af grafik, der fremmer forståelsen for artikler/indslag.  

 Grafikken distribueres elektronisk og kan lægges direkte på avisernes sider  

 eller redigeres efter behov.
Desuden leveres daglige vejrkort, som laves i  

 samarbejde med Danmark Meteorologiske Institut.
Grafikkerne er et  

 journalistisk  

 produkt.
Svarende til dagbladene, er grafikafdelingen integreret i  

 redaktionen.
Spilpakker Virksomhedens spilpakker er bearbejdning og indsamling af data  

 og beskrivelser/vurderinger af kommende sportsbegivenheder.
Spilpakkerne  

 bruges af køberne til redaktionel omtale af forskellige sportsbegivenheder.  

 Denne aktivitet består af såvel indsamling som bearbejdning af data samt af  

 journalistisk bearbejdning ved beskrivelse af f.eks. en fodboldklubs form,  

 muligheder mv.
Spilpakkerne indeholder Odds til vurdering af de  

 kommende resultater.
Fax-avis En fax-avis der indeholder det sidste døgns vigtigste  

 begivenheder i kort form.
Kan sammenlignes med en avis med tekster i meget  

 kort  

 form.
Sprogmanualer Produktion og udgivelser af bøger i form af sprogmanualer.
Direkte Direkte er en pressemeddelelsestjeneste, der er lanceret primo  

 2000. Formålet er, at virksomheder, organisationer, institutioner mv. kan få  

 udsendt et antal pressemeddelelser, hvor virksomheden fungerer som posthus  

 med  

 videresendelse af meddelelserne til de relevante medier.
Tjenesten formidler  

 kun meddelelser af kvalitet og med reel nyheds- og informationsværdi.
Det er  

 en  

 rent teknisk ydelse, hvor virksomheden kun står for den praktiske  

 fremsendelse  

 af andres pressemeddelelser til de rette modtagere.
Tid & Sted Tid og sted er en aktivitetskalender, der oplyser om de kommende  

 dages vigtigste begivenheder i ind- og udland til brug for mediernes  

 planlægning.
Udkommer alle hverdage og kan fås både elektronisk og som hæfte.  

 Til langtidsplanlægning udkommer mere digre udgaver med måneds-, kvartals- og  

 årslister.
Såvel dagbladene som radio/tv og andre kunder abonnerer på den  

 generelle nyhedstjeneste.
Dagbladene (interessenterne) betaler i forhold til  

 oplag/udgivelsesfrekvens, jf. overenskomstens omkostningsfordeling.  

 Betalingen  

 for radio/tv og andre kunder er fastlagt i de indgåede vedvarende kontrakter.  

 For øvrige tjenester betales iht. særskilt abonnement, hvilket også gælder  

 interessenterne.
 Af virksomhedens årsberetning for 2001 samt årsrapport 2002  

 fremgår, at dens indtægter i overvejende grad hidrører fra nyhedstjenesten,  

 samt at ca. halvdelen af disse indtægter vedrører salg til dagblade, mens  

 salg  

 til radio/tv og andre udgør den anden halvdel.
Virksomheden har videre fremlagt brev fra Danske Dagblades  

 Forening hvoraf fremgår, at man har foretaget en undersøgelse af, hvorvidt  

 danske dagblade er berettiget til godtgørelse for energi- og CO2-afgift.
Der  

 har været rettet henvendelse til seks dagblade - som alle er medejere af  

 virksomheden - beliggende i forskellige regionsområder, som alle har meddelt,  

 at de får refunderet afgifter i overensstemmelse med loven.
Told- og Skatteregionen har ved den påklagede afgørelse ikke  

 anset virksomheden for berettiget til godtgørelse for el- og CO2-afgift  

 vedrørende elektricitet forbrugt i forbindelse med leverancer af forskellige  

 tjenesteydelser for såvel virksomhedens interessenter (diverse dagblade) som  

 udenforstående, idet virksomheden er anset for omfattet af bilaget til  

 elafgiftsloven, jf. elafgiftslovens § 11, stk. 2, og CO2-afgiftslovens § 9,  

 stk. 4. For så vidt angår nogle af virksomheden udgivne trykte publikationer  

 benævnt Sprogmanualer og Tid & Sted har regionen  

 fundet, at disse  

 publikationer  som er uden egentlig sammenhæng med virksomhedens øvrige  

 ydelser  kan anses for egentlig vareproduktion, hvorfor regionen har  

 godkendt  

 en forholdsmæssig godtgørelse af el- og CO2-afgift svarende til virksomhedens  

 omsætning hidrørende fra disse publikationer i forhold til dens totale  

 omsætning af varer og ydelser.
For perioden 1. januar 1996  28. februar  

 2001  

 er virksomheden følgelig anset for pligtig at tilbagebetale tidligere  

 udbetalt  

 elafgift på 926.110 kr. og CO2-afgift på 77.858 kr., dog således at der heri  

 kan foretages modregning af afgiften af elforbrug medgået til produktion af  

 de  

 nævnte to publikationer.
Regionen har som udgangspunkt anset virksomheden for at henhøre  

 under den i bilaget omtalte virksomhedskategori Bureauer.
Dette  

 begreb er  

 ikke uddybet i bilaget, men i en til Folketingets Skatteudvalg af  

 Skatteministeren afgiven besvarelse på et spørgsmål om, hvad der faldt ind  

 under de i bilaget anførte brancher, blev bl.a. for så vidt angår  

 bureauer  

 nævnt Nyheds- og pressebureauer, branchekode 92.4. Regionen har  

 fundet, at  

 til trods for at den teknologiske udvikling omkring modtagelse og  

 videreformidling af nyhedsstof har medført en anderledes avanceret måde at  

 videregive disse oplysninger end tidligere, er virksomheden som følge af sine  

 kerneydelser stadig at anse for et nyheds- og pressebureau.
Regionen har ikke  

 fundet, at virksomheden kan anses for en egentlig avisredaktion, uanset  

 arbejdet i huset foregår på tilsvarende måde som en egentlig avisredaktion.  

 Det  

 forhold, at de af virksomhedens leverede nyheder, informationer og  

 oplysninger  

 leveres i en form, så de stort set direkte kan optages i det enkelte dagblad,  

 mener regionen ikke kan sidestilles med, at de enkelte dagblade har  

 outsourcet  

 deres egne avisredaktioner til virksomheden, idet det fortsat er den enkelte  

 avisredaktion, der afgør om nyheden skal optages i sin helhed/beskåret eller  

 udelades.
Det er derfor regionens opfattelse, at virksomheden alene må anses  

 for et center for modtagelse og videregivelse af nyheder, informationer mm.,  

 det vil sige en nyheds- og pressebureauvirksomhed, som defineret i bilaget  

 til  

 elafgiftsloven.
Regionen har videre fundet, at ingen af de af virksomheden  

 ydede særtjenester kan anses for vareproducerende, hvorfor de efter bilagets  

 overordnede kriterier må anses for tjenesteydelser, dog bortset fra de  

 ovenfor  

 nævnte to publikationer.
Regionen har endelig ikke anset forholdene for  

 sammenlignelige med Landsskatterettens afgørelse af 21. juli 2000, hvorved en  

 revisionsvirksomhed blev anset for berettiget til delvis tilbagebetaling af  

 elafgift mv. vedrørende visse rådgivningsydelser.
 Virksomhedens repræsentant har over for Landsskatteretten  

 nedlagt påstand om, at virksomheden er berettiget til tilbagebetaling af el-  

 og  

 CO2-afgift i overensstemmelse med det angivne.
Det er til støtte herfor gjort gældende, at virksomheden  

 opfylder betingelserne i hovedreglen i elafgiftslovens § 11, stk. 1, og  

 således  

 er berettiget til godtgørelse på samme måde som dagbladene.
Det er således  

 gjort gældende, at virksomheden ikke er omfattet af undtagelsesreglen i  

 lovens  

 § 11, stk. 2, da man ikke er omfattet af de i bilaget til loven angivne  

 virksomhedskategorier.
Det er anført, at ifølge den oprindelige bestemmelse i  

 elafgiftslovens § 11 (lov nr. 89 af 9. marts 1977) kunne alle  

 momsregistrerede  

 virksomheder få tilbagebetalt den del af elafgiften, som oversteg 100.000 kr.  

 pr. år.
Den i lovens § 11, stk. 2, givne ministerbemyndigelse til at  

 fastsætte  

 nærmere regler for tilbagebetaling ses ikke udnyttet.
Ved lov nr. 292 af 29.  

 juni 1979 vedtog Folketinget en lovændring, idet man ønskede at udvide  

 adgangen  

 for momsregistrerede virksomheders godtgørelse af elafgift, således at det  

 ikke  

 længere var et krav, at virksomheden havde et tilsvar af elafgift på mere end  

 100.000 kr. pr. år, men således at visse tjenesteydende virksomheder ikke fik  

 adgang til tilbagebetaling.
Lovgivningsteknisk blev sagen grebet an således,  

 at  

 der som et bilag til lovteksten blev udarbejdet en liste over  

 momsregistrerede  

 virksomheder, hvis afsætning af ydelser ikke gav adgang til tilbagebetaling.  

 Som det klart fremgår af listen over tjenesteydende virksomheder, er de  

 fleste  

 virksomhedstyper klart definerede som liberale erhverv, mens betegnelsen  

 bureauer, forlystelser og reklame i sig selv er mere uklare og derved lægger  

 op  

 til en fortolkning af listen og formålet hermed.
Den særegne  

 lovgivningsteknik skal  

 ses i lyset af, at elafgiftslovens § 11, stk. 2, udtrykker en undtagelse til  

 den klare hovedregel i lovens § 11, stk. 1. Henset til at grundlovens § 43  

 fordrer et klart hjemmelsgrundlag til opkrævning af skatter og afgifter, må  

 enhver uklarhed vedrørende fortolkningen af begrebet bureauer  

 komme  

 virksomheden til gode, idet grundlovens skærpede hjemmelskrav medfører en  

 pligt  

 for Folketinget og administrationen til at præcisere og klargøre  

 afgiftsreglerne i en sådan grad, at virksomhedernes afgiftsmæssige  

 forudberegnelighed ikke sættes over styr.
Listen må anses for udtrykkeligt at  

 opremse de undtagelser, som skulle gøres gældende til hovedreglen i § 11,  

 stk.  

 1, således at forvaltningen ikke vilkårligt meddeler borgere og virksomheder,  

 om de har krav på godtgørelse.
Dette fremgår da også af ministerens  

 besvarelse  

 af spørgsmål 2 fra skatte- og afgiftsudvalget:
 En udførlig beskrivelse udbedes vedrørende afgrænsning af  

 området for liberale erhverv (reglen i § 11, stk. 2).
Svar: Jeg agter at stille ændringsforslag til denne paragraf,  

 således at alle momsregistrerede virksomheder herefter kan få tilbagebetalt  

 elafgift, bortset fra visse virksomheder, som udtrykkeligt  

 er nævnt i et særskilt bilag til loven,  

 nemlig   Med loven og lovens forarbejder som udgangspunkt, er der derfor  

 ingen tvivl om, at bilaget til loven skal anses for udtrykkelige  

 undtagelsesbestemmelser reserveret til særlige liberale erhverv, og som ikke  

 kan fortolkes udvidende.
Det er videre anført, at det afgørende herefter bliver, om  

 karakteren af den virksomhed og de aktiviteter som udøves af den klagende  

 virksomhed, kan anses for at falde ind under betegnelsen bureauer (bl.a.  

 vagtbureauer, ægteskabsbureauer), således som bureaubegrebet rettelig skal  

 fortolkes.
Det er anført, at betegnelsen A Bureau ikke på forhånd  

 determinerer  

 det afgiftsretlige resultat i sagen, idet det afgørende er den præcise  

 kvalifikation af den virksomhed, som udøves, og ikke den formelle betegnelse,  

 jf.
TfS 2000.681. I forbindelse med en beskrivelse af karakteren af den  

 udøvede  

 virksomhed har repræsentanten bl.a. anført, at virksomheden over årene har  

 udviklet sig fra en rolle som distributør til i højere grad selvstændigt at  

 udarbejde originale nyhedsindslag, som er ophavsretligt beskyttet.
I dag er  

 virksomheden en af de største danske journalistiske arbejdspladser, hvor  

 journalisterne, som på et dagblad, er opdelt i fagredaktioner.
Dagspressens  

 overtagelse af virksomheden har medført klare synergifordele for den danske  

 dagspresse, idet en lang række af de funktioner, som det enkelte dagblad før  

 havde varetaget selv, nu kunne løses i fællesskab.
Journalisterne på  

 virksomheden udarbejder efter sædvanlig journalistisk research artikler, som  

 kan trykkes i ejerkredsens medier.
Disse artikler er markeret med  

 virksomheden  

 som kilde og ofte også med navnet på den journalist, der har skrevet  

 artiklen.  

 Populært sagt har medierne således outsourcet en del af avisen til den fælles  

 produktionsenhed.
I dag fungerer virksomheden ganske på samme måde som en  

 avisredaktion med den ene forskel, at virksomheden ikke udgiver en trykt  

 avis,  

 men i stedet elektronisk via intranet sender nyhedsindslagene til avis-,  

 radio-  

 og tv-redaktioner landet over på rullen.
Ydelserne fra  

 virksomheden adskiller  

 sig dermed klart fra udklips- og servicebureauer, som indsamler, udvælger og  

 distribuerer nyheder fra andre ophavsmænd.
Ca. 90 % af virksomhedens  

 produktion  

 består af selvstændigt udarbejdede artikler, som i den redaktionelle proces  

 starter med en blank skærm.
Det hviler derfor på et fejlagtigt  

 faktum, når  

 told- og skatteregionen baserer den trufne afgørelse på, at virksomheden  

 alene  

 må anses for et center for modtagelse og videregivelse af nyheder,  

 informationer m.m.
Dette var muligvis virkeligheden tidligere, men i dag er  

 virksomheden en moderne medievirksomhed af en helt anden karakter, som  

 udvikler  

 og sælger nyheder til ejerkredsens aviser som et produkt.
Det er videre gjort gældende, at virksomheden på grundlag af den  

 forvaltningsretlige lighedsgrundsætning er berettiget til godtgørelse.
De  

 danske dagblade er alle ifølge repræsentantens oplysninger  

 godtgørelsesberettigede, jf. stikprøveundersøgelse foretaget af Danske  

 Dagblades Forening, og således ikke af myndighederne anset for omfattet af  

 lovens § 11, stk. 2. Da virksomhedens aktiviteter må sidestilles med den  

 aktivitet, der udføres på avisredaktioner, er der ikke saglig grund til, at  

 forskelsbehandle den aktivitet som udøves af virksomheden og den aktivitet,  

 som  

 udøves af landets dagblade.
Om produktet foreligger i trykt eller elektronisk  

 form kan ikke anses for afgørende.
 Sammenfattende er det således gjort gældende:
·  

  

 	  

 at den trufne afgørelse hviler på et  

 forkert faktisk grundlag, ·  

  

 	  

 at virksomheden må anses for en moderne  

 medievirksomhed opbygget på samme måde som et dagblad, ·  

  

 	  

 at virksomhedens rolle kan sidestilles med  

 outsourcing af avisredaktionernes fælles opgaver, ·  

  

 	  

 at den afgiftsmæssige behandling af en  

 outsourcet opgave ikke skal behandles anderledes end, hvis opgaven var udført  

 af den outsourcende enhed, jf.
SDC-dommen (C-2/95), ·  

  

 	  

 at nyhedsproduktionen på virksomheden ikke  

 adskiller sig fra øvrige medier, ·  

  

 	  

 at dagbladene kan opnå godtgørelse, ·  

  

 	  

 at en forskellig afgiftsmæssig behandling  

 af dagbladene, tv-stationerne og virksomheden vil være udtryk for en usaglig  

 forskelsbehandling i strid med det forvaltningsretlige lighedsprincip, ·  

  

 	  

 at virksomheden efter sin natur ikke hører  

 hjemme under liberale erhverv/bureauer på listen til  

 elafgiftsloven, hvor  

 ægteskabs- og vagtbureauer er nævnt som eneste positive eksempler, ·  

  

 	  

 at virksomhedens aktiviteter og ikke dens  

 benævnelse skal være afgørende for den afgiftsmæssige behandling, ·  

  

 	  

 at undtagelsesbestemmelsen i  

 elafgiftslovens § 11, stk. 2, og CO2-afgiftslovens § 9, stk. 4, nr. 3, skal  

 fortolkes indskrænkende, jf. det skærpede legalitetsprincip på afgiftsområdet  

 i  

 grundlovens § 43, ·  

  

 	  

 at forarbejderne til 1979-ændringsloven  

 viser, at hensigten var, at de virksomheder, som var undtaget fra  

 afgiftsrefusion, var opregnet udtrykkeligt.
 I relation til Vestre Landsrets dom af 13. marts 2003,  

 SKM2003.160.VLR (  

www.toldskat.dk)  

 , har repræsentanten anført, at det vil være uforeneligt med den sædvanlige  

 opfattelse af virksomhedens aktiviteter at karakterisere denne som en  

 service- eller tjenesteydende virksomhed eller i øvrigt som et liberalt  

 erhverv, idet hele virksomhedens aktivitet netop er lagt an på at fungere som  

 en produktionsenhed, som støtter avisernes produktion og erstatter en del af  

 den avisproduktion, som tidligere blev udført egenhændigt af hvert eneste  

 dagblad.  

 Der er derfor afgørende forskel mellem en landboforenings  

 rådgivningsvirksomhed  

 og den produktion, som finder sted hos virksomheden, således at  

 landsretsdommen  

 ikke kan tillægges betydning i nærværende sag.
Told- og skatteregionen har indstillet afgørelsen stadfæstet,  

 idet der er tale om levering af en ydelse, som iht. de foreliggende domme og  

 afgørelser er omfattet af bilaget til loven.
Der blev herved henvist til den  

 i  

 momslovens § 4, stk. 1, foretagne afgrænsning af begrebet ydelse i forhold  

 til  

 varebegrebet.
Videre blev henvist til Østre Landsrets dom af 8. oktober 2003,  

 hvorved der blev lagt vægt på, at der var tale om udøvelse af selvstændige  

 servicefunktioner.
Det blev bekræftet, at danske dagblade er berettiget til  

 godtgørelse.
 Landsskatteretten  

 skal udtale:
I medfør af elafgiftslovens § 11, stk. 1, kan momsregistrerede  

 virksomheder, bortset fra de i stk. 2 nævnte tilfælde, få tilbagebetalt  

 afgiften af den af virksomheden forbrugte afgiftspligtige elektricitet.  

 Endvidere kan der i henhold til CO2-afgiftslovens § 9, stk. 1, jf. stk. 4,  

 nr.  

 3, ske tilbagebetaling af 10 % af afgiften efter denne lov for det forbrug,  

 der  

 er fuldt ud tilbagebetalingsberettiget efter § 11 i elafgiftsloven.
Efter  

 elafgiftsloven § 11, stk. 15, tilbagebetales afgiften i samme omfang, som  

 virksomheden har fradragsret for indgående merværdiafgift for elektricitet og  

 varme.
Det fremgår af elafgiftslovens § 11, stk. 2, at tilbagebetaling  

 ikke kan finde sted for så vidt angår afsætning af de i bilaget til loven  

 nævnte ydelser.
Bilaget til elafgiftsloven (benævnt: liste over  

 momsregistrerede virksomheder, hvis afsætning af ydelser ikke giver adgang  

 til  

 tilbagebetaling af elafgift) omfatter følgende virksomheder: advokater,  

 arkitekter, bureauer (bl.a. vagtbureauer, ægteskabsbureauer), forlystelser,  

 herunder teaterforestillinger, biografforestillinger m.v., landinspektører,  

 mæglere, reklame, revisorer, rådgivende ingeniører.
 Det bemærkes, at det er de i den pågældende virksomhed udøvede  

 aktiviteter, og ikke dens betegnelse, der er afgørende for, hvorvidt  

 virksomheden er omfattet af nævnte bilag.
Interessentskabets virksomhed består hovedsageligt i levering af  

 nyhedsindslag (såkaldte telegrammer) til de tilknyttede abonnenter (den  

 generelle nyhedstjeneste). Nyhedsindslagene produceres dels ved egen  

 journalistisk research og bearbejdning, dels i mindre omfang ved  

 videreformidling af modtagne nyheder.
Derudover udbyder virksomheden i  

 tilknytning hertil nogle særtjenester i henhold til særskilte abonnementer.
Retten finder ikke, at virksomhedens aktiviteter kan anses for  

 bureauvirksomhed omfattet af bilaget til elafgiftsloven.
Retten har lagt vægt  

 på, at interessentskabets virksomhed hovedsagelig består i selvstændig  

 journalistisk produktion.
Den samlede virksomhed er herved helt på linie med  

 den virksomhed der udøves på en avisredaktion, en virksomhed, der efter det  

 for  

 retten oplyste, ikke er omfattet af bilaget til elafgiftsloven.  

 Interessentskabet leverer sine produkter til interessenterne efter fastlagte  

 aftaler, og disse leverancer findes ikke at kunne karakteriseres som levering  

 af service- eller tjenesteydelser, cfr. herved Østre Landsrets dom af 8.  

 oktober 2003, offentliggjort i SKM2003462.ØLR.
Virksomheden er derfor  

 berettiget til godtgørelse af el- og CO2-afgift, jf. elafgiftslovens § 11,  

 stk.  

 2, samt CO2-afgiftslovens § 9, stk. 4, jf. stk. 1. Den påklagede afgørelse  

 ændres derfor.
