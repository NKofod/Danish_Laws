 Prototypen for hver type let kystredningsfartøj skal underkastes følgende  

 prøver med tilfredsstillende resultat i overværelse af Søfartsstyrelsen.
 Søfartsstyrelsens tekniske forskrift nr. 8 af 6. august 1993 om åbne,  

 lette kystredningsfartøjer er i denne vejledning benævnt  

 »forskriften«.
1 Startprøve med kold motor 1.1 Motoren kan tages ud af fartøjet til denne prøve.
 1.2 Dog skal den være udstyret med alt tilbehør og transmission, som  

 anvendes i fartøjet.
 1.3 Motoren skal anbringes i et rum ved en temperatur på mindst 15 grader  

 C og efterlades, indtil temperaturen på alle motorens enkeltdele har nået  

 rumtemperaturen.
 1.4 Temperaturen på brændstof, smøreolie (sammen med en separat prøve af  

 hver) og eventuel kølervæske skal måles til denne prøve.
1.5 Motoren skal startes 3 gange.
De første 2 gange skal motoren have lov  

 til at løbe længe nok til at demonstrere, at den løber med  

 operationshastigheden.
 1.6 Efter de første 2 starter skal motoren have lov til at stå, indtil  

 alle dele igen har nået rumtemperatur minus 15 grader C.
 1.7 Efter den 3. start skal motoren have lov til at fortsætte med at løbe  

 i mindst 10 minutter, og under denne periode skal transmissionen afprøves i  

 alle gearstillinger.
 1.8 Motorvarmen må ikke være indkoblet under ovennævnte prøver.
2 Prøve med motoren ude af vandet 2.1 Hvis motoren er vandkølet, skal man i mindst 5 minutter lade motoren  

 løbe i tomgang under forhold, der simulerer at fartøjet er ude af vandet.
 2.2 Motoren må ikke beskadiges som resultat af denne prøve.
3 Prøve med motoren nedsænket i vand 3.1 Motoren skal løbe i mindst 5 minutter nedsænket i vand, der med  

 motoren stående vandret når på i niveau med krumtapakslens centerlinie.
 3.2 Motoren må ikke beskadiges som resultat af denne prøve.
4 Motorinversionsprøve (værkstedsprøve) 4.1 Motoren og dens brændstoftank skal monteres på en drejelig ramme  

 indrettet til at lade motoren dreje om en akse, som svarer til fartøjets  

 langskibsakse.
 4.2 En bakke anbringes under motoren til opsamling af enhver form for  

 olie, som måtte lække fra motoren, således at denne kan måles.
 4.3 Følgende fremgangsmåde skal følges:
4.3.1 start motoren og kør med fulde omdrejninger i 5 minutter, 4.3.2 stop motoren og drej den gennem 360 grader i retning med uret, 4.3.3 start motoren igen og kør med fulde omdrejninger i 10 minutter, 4.3.4 stop motoren og drej den gennem 360 grader i retning mod uret, 4.3.5 start motoren igen, kør med fulde omdrejninger i 10 minutter, stop  

 derpå motoren, 4.3.6 lad motoren køle af, 4.3.7 start motoren og kør med fulde omdrejninger i 5 minutter, 4.3.8 drej den arbejdende motor i retning med uret gennem 180 grader,  

 stands op i 180 grader stillingen i 10 sekunder, drej derpå motoren  

 yderligere 180 grader i retning med uret for at fuldføre en hel omdrejning, 4.3.9 lad motoren køre med fulde omdrejninger i 10 minutter, 4.3.10 lad motoren køle af, 4.3.11 gentag proceduren i pkt. 4.3.8 ved at dreje motoren i retning mod  

 uret, 4.3.12 gentag procedurerne i pkt. 4.3.10 og 4.3.11, 4.3.13 drej motoren i retning med uret gennem 180 grader og stands  

 motoren, drej yderligere 180 grader for at fuldføre en omdrejning med uret, 4.3.14 start motoren igen, kør med fulde omdrejninger i 10 minutter, 4.3.15 gentag proceduren i pkt. 4.3.14 ved at dreje motoren i retning mod  

 uret, 4.3.16 start motoren igen, kør med fulde omdrejninger i 10 minutter, stop  

 derpå motoren, 4.3.17 stil motoren på hovedet i mindst 8 minutter, herefter skal den  

 opret kunne startes og køre (*), og 4.3.18 skil motoren ad for undersøgelse i nødvendigt omfang,.
4.4 Under prøverne i pkt. 4.3.1-4.3.18 må motoren ikke blive overophedet,  

 ikke fejlfunktionere og ikke lække mere end 250 mml olie ved hver enkelt  

 inversion.
Når motoren er afmonteret, må den ikke vise tegn på overophedning  

 eller forøget slitage.
5 Opdriftsmaterialeprøve 5.1 Fast opdriftsmateriale skal underkastes prøverne foreskrevet i del 1,  

 afsnit 2.7 i IMO Resolution A.689(17) »Testing og Life-saving  

 Appliances«, med den undtagelse, at dieselolie erstattes af højoktan  

 benzin i pkt. 2.7.6.3.
 5.2 Ud over prøverne i 5.1 skal to prøveemner nedsænkes i hver af følgende  

 væsker i en periode af 14 dage under 100 mm væsketryk:
5.2.1 råolie, 5.2.2 brændselsolie, 5.2.3 dieselolie, 5.2.4 højoktan benzin, og 5.2.5 petroleum.
5.3 Disse prøveemner skal afprøves som leveret, idet prøverne udføres ved  

 normal rumtemperatur ca. 18 grader C.
Yderligere 2 prøveemner, som allerede  

 har været underkastet temperaturcyklusprøverne, skal afprøves overfor renset  

 benzin og derpå gennemgå vandabsorptionsprøven foreskrevet i IMO Resolution  

 A.689(17), del 1, pkt. 2.7.5 - 2.7.8.
6 Stabilitetsprøve 6.1 Det skal demonstreres, at fartøjet har positiv stabilitet i vandet,  

 når det er lastet med vægte svarende til antallet af personer, der kan være  

 om bord jf. siddepladsprøven, og den totale udrustning.
Vægtene skal fordeles  

 i fartøjet som ved siddepladsprøven.
6.2 Fartøjet skal også have positiv stabilitet i sin ovennævnte lastede  

 tilstand, når det er fyldt med vand svarende til den vandfyldning, som  

 indtræffer, når fartøjet gennemhulles et hvilket som helst sted på skroget  

 og/eller fenderlisten, hvis denne indgår i opdriften.
Det forudsættes, at  

 opdriftsmaterialet ikke går tabt eller anden skade opstår.
 6.3 Det kan være nødvendigt at gennemføre adskillige prøver, såfremt  

 huller i forskellige områder vil afstedkomme forskellige brodfyldte  

 konditioner.
7 Stødprøve 7.1 Det fuldt udrustede fartøj med motorinstallation skal lastes med vægte  

 svarende til vægten af antal personer angivet i forskriftens pkt. 4.2.
 7.2 Med fartøjet i en frithængende stilling skal det trækkes sideværts til  

 en position, hvorfra det - når det frigøres - vil svinge og ramme en fast  

 lodret flade med en hastighed på 3,5 m/sek.
 7.3 Fartøjet skal derpå frigøres for at støde mod den faste lodrette  

 flade.
 7.4 Efter prøven må fartøjet ikke vise tegn på beskadigelse, som vil have  

 indflydelse på dets effektive funktion.
8 Faldprøve 8.1 Det fuldt udrustede fartøj med motorinstallation skal lastes med vægte  

 svarende til vægten af antal personer angivet i forskriftens pkt. 4.2.
8.2 Det lastede fartøj hænges op over vandet, således at afstanden fra  

 fartøjets laveste punkt til vandoverfladen er 3 meter.
Fartøjer, der kan  

 sejle over 30 knob, skal ophænges 4 meter over vandoverfladen jf.  

 forskriftens pkt. 5.3.
 8.3 Fartøjet skal derefter frigøres, så det falder frit i vandet.
 8.4 Fartøjet må ikke herved beskadiges, så det ikke kan bruges.
9 Siddepladsprøve 9.1 I det fuldt udrustede fartøj skal placeres det maksimale antal  

 personer iført redningsveste.
En person skal ligge ned på bårepladsen og de  

 øvrige skal være placeret i henhold til forskriftens pkt. 5.7.
 9.2 Fartøjet skal derefter manøvreres og alt ombordværende udrustning skal  

 afprøves for at demonstrere, at det kan betjenes uden vanskelighed eller  

 forstyrrelse for de ombordværende.
10 Fribord og stabilitetsprøve 10.1 Det fuldt udrustede fartøj skal lastes med vægte eller personer  

 svarende til halvdelen af det antal personer, fartøjet er beregnet til, jf.  

 siddepladsprøven.
Personerne eller vægtene skal være korrekt placeret på den  

 samme side af centerlinien.
 10.2 Afstanden målt fra vandlinien til overkanten af dæk, faste fendere  

 eller opdriftslanger, skal på det laveste sted være mindst 1,5% af fartøjets  

 længde, dog mindst 100 mm.
11 Manøvre-, bjærge- og fartsprøve 11.1 Fartøjet skal lastes med vægte svarende til vægten af dets udrustning  

 og det antal personer, det er beregnet til, jf. siddepladsprøven.
 11.2 Motoren skal startes, og fartøjet skal derefter manøvreres i et  

 tidsrum af mindst 4 timer for at demonstrere, at det fungerer  

 tilfredsstillende.
 11.3 Det skal demonstreres, at 2 personer i fartøjet med lethed kan hjælpe  

 en tredje person, der skal foregive at være bevidstløs, op af vandet og ind i  

 fartøjet.
 11.4 Det skal demonstreres, at en person i vandet, iført redningsvest og  

 beskyttelsesdragt, ved egen hjælp kan entre fartøjet.
 11.5 Fartøjet skal,lastet med fuld udrustning samt med besætningen på 3  

 per soner, kunne sejle med en hastighed på minimum 25 knob i et tidsrum, der  

 er tilstrækkeligt til at fastslå brændstofforbruget.
 11.6 Fartøjet skal fuldt udrustet og med 3 personer om bord og med fuld  

 motorydelse have en operationstid på minimum 4 timer.
 11.7 Fartøjet med udrustning og 3 personer skal sejles hårdt i vindstyrke  

 5 til 6 Beaufort i mindst 30 minutter.
 11.8 Fartøjet skal i forbindelse med søprøverne underkastes  

 tilfredsstillende selvlænseprøver stilleliggende.
 11.9 Fartøjet må efter sejladsen og efter en grundig undersøgelse ikke  

 vise tegn på beskadigelse, som kan påvirke dets videre effektive funktion.
12 Opretningsprøve 12.1 Fartøjer, der er bygget som automatisk selvoprettende 12.1.1 Udrustningen skal fastgøres på dens normale plads i fartøjet.
 12.1.2 Ved anvendelse af passende midler til at tørne fartøjet omkring  

 dets langskibs akse til en hvilken som helst krængningsvinkel og derpå udløse  

 det, skal fartøjet tørnes til gradvis stigende krængningsvinkler op til og  

 med 180 grader og skal, når det udløses, altid vende tilbage på ret køl uden  

 hjælp.
12.2 Fartøjer, der er bygget med et manuelt betjent oprettersystem 12.2.1 Med fartøjet fuldt udrustet, men uden personer om bord, skal det  

 godtgøres, at det er muligt at bringe fartøjet på ret køl efter en 180 grader  

 krængning ved hjælp af oprettersystemet.
 12.2.2 Tidsforløbet fra aktivering af oprettersystemet til fartøjet ligger  

 på ret køl må ikke overstige 5 minutter.
12.3 Genstart af motor 12.3.1 Det skal konstateres, at motorerne efter at have ligget i omvendt  

 position i 8 minutter umiddelbart kan genopstartes med fartøjet på ret køl.
