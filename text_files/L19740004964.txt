Ved noteveksling af 25. marts 1974 er der mellem Danmark og Sverige  

 indgået aftale om, at punkterne a) og b) i artikel 37 i Wienerkonventionen af  

 24. april 1963 om konsulære forbindelser, jfr. udenrigsministeriets  

 bekendtgørelse nr. 83 af 11. december 1972, Lovtidende C, ikke skal finde  

 anvendelse i forholdet mellem Danmark og Sverige.
Konventionen foreskriver i de nævnte punkter, at vedkommende  

 konsulat skal underrettes af modtagerstatens myndigheder, såfremt en  

 statsborger fra udsenderstaten afgår ved døden, eller såfremt det skønnes  

 nødvendigt at udnævne en formynder eller værge for en statsborger fra udsenderstaten.
Disse oplysninger udveksles under  

 den gældende ordning mellem danske og svenske myndigheder.
 Udenrigsministeriet, den 9. maj 1974.
 Ove Guldberg.
