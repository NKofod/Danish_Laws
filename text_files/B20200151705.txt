Bekendtgørelse om regulering af erhvervsmæssigt fiskeri af anden fladfisk end rødspætte fra dansk indregistrerede fiskerfartøjer i tysk farvand i Østersøen I medfør af § 10, stk. 1 og 2, § 34, stk. 1, § 36, stk. 1, og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 261 af 21. marts 2019, som ændret ved lov nr. 558 af 7. maj 2019, fastsættes:
Anvendelsesområde § 1. Denne bekendtgørelse finder anvendelse for erhvervsmæssigt fiskeri af anden fladfisk end rødspætte foretaget af dansk indregistrerede fiskerfartøjer i tysk farvand i Østersøen i ICES område 22 og 24. Ved tysk farvand i Østersøen forstås det farvand i Østersøen, der henhører under Tysklands jurisdiktion, fra 3 sømil og indtil 12 sømil fra den til enhver tid gældende basislinje.
Omfattet erhvervsmæssigt fiskeri § 2. Erhvervsmæssigt fiskeri af anden fladfisk (Pleuronectiformes) end rødspætte (Pleuronectes platessa) i tysk farvand i Østersøen, jf. § 1, må kun foregå med fartøjer, der har en tilladelse efter § 4, jf. dog § 3.
Forbud mod fiskeri af pighvar i perioden fra den 1. juni til og med den 31. juli § 3. Fiskeri af pighvar (Psetta maxima) i farvandet ved Mecklenburg Vorpommern, som afgrænset ved bilag 1, er forbudt i perioden fra den 1. juni til og med den 31. juli.
Tilladelse § 4. Der kan ansøges om en tidsbegrænset tilladelse, jf. stk. 2, for dansk indregistrerede fiskerfartøjer, der er registreret i Fiskeristyrelsens fartøjsregister, til at fiske, medbringe og lande anden fladfisk end rødspætte i tysk farvand i Østersøen.
Der kan ansøges om tilladelse for følgende fartøjer:
 1) Fartøjer med en længde overalt på under 12 meter og med en motorkraft på 221 kW eller derunder, jf. dog § 5, stk. 2.
 2) Fartøjer med en længde overalt på 12 meter eller derover og med en motorkraft på 221 kW eller derunder, jf. dog § 5, stk. 3.
 3) Fartøjer med en længde overalt på 12 meter eller derover og med en motorkraft over 221 kW, der ifølge fartøjets elektroniske logbog har afsluttet mindst 1 fangstoperation med bundtrawl, snurrevod, kroge eller garn i tysk farvand i Østersøen i 2019, jf. dog § 27, stk. 1, i bekendtgørelse om regulering af fiskeriet.
 Stk. 2. En tilladelse efter stk. 1 er tidsbegrænset til et år efter udstedelse.
§ 5. Ansøgning om tilladelse, jf. § 2, skal sendes af ansøger til Fiskeristyrelsen.
Fiskeristyrelsens mailadresse er licensadm@fiskeristyrelsen.dk.
Ansøgningen skal være modtaget i Fiskeristyrelsen senest den 11. november 2020.
 Stk. 2. Fiskeristyrelsen kan maksimalt udstede 24 tilladelser til fartøjer omfattet af § 4, stk. 1, nr. 1. Hvis der er flere end 24 berettigede ansøgere, hvis ansøgning er modtaget inden udløb af fristen i stk. 1, afgør Fiskeristyrelsen ved lodtrækning, hvilke fartøjer der skal have tilladelse.
 Stk. 3. Fiskeristyrelsen kan maksimalt udstede 35 tilladelser til fartøjer omfattet af § 4, stk. 1, nr. 2. Hvis der er flere end 35 berettigede ansøgere, hvis ansøgning er modtaget inden udløbet af fristen i stk. 1, tildeles først tilladelser til fartøjer, der ifølge fartøjets elektroniske logbog har afsluttet mindst 1 fiskerioperation med bundtrawl, snurrevod, kroge eller garn i tysk farvand i Østersøen i perioden 2015-2019. For de resterende ansøgere afgør Fiskeristyrelsen derefter ved lodtrækning, hvilke fartøjer der skal have tilladelse.
 Stk. 4. Fiskeristyrelsen kan fastsætte vilkår i tilladelser udstedt efter § 4, stk. 1.
 Stk. 5. En tilladelse til et fartøj omfattet af § 4, stk. 1, nr. 1 og 2, bortfalder, hvis fartøjet efter ansøgningstidspunktet får udskiftet eller ændret motoren til en motor med en motorkraft på over 221 kW.
Strafbestemmelser § 6. Med bøde straffes den, der overtræder eller forsøger at overtræde §§ 2 og 3.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
Ikrafttræden § 7.  Bekendtgørelsen træder i kraft den 28. oktober 2020.
 Stk. 2. Bekendtgørelsen ophæves den 1. januar 2022.
Miljø- og Fødevareministeriet, den 23. oktober 2020 Mogens Jensen / Nis Christensen Bilag 1 Afgrænsning af farvandet ved Mecklenburg Vorpommern fra 3 sømil og indtil 12 sømil fra den tyske basislinje, hvor fiskeri af pighvar (Psetta maxima) er forbudt i perioden fra den 1. juni til og med den 31. juli, jf. § 3 1. Vestlig grænse for område med forbud mod pighvarfiskeri fra 3 sømil og indtil 12 sømil fra den tyske basislinje:
53° 57,50 N   10° 54,30 E 53° 57,91 N   10° 54,30 E 53° 59,63 N   10° 56,83 E 54° 02,60 N   11° 00,60 E 54° 03,53 N   11° 02,75 E 54° 09,06 N   11° 15,50 E 54° 19,85 N   11° 45,00 E 2. Østlig grænse for område med forbud mod pighvarfiskeri fra 3 sømil og indtil 12 sømil fra den tyske basislinje:
