Nr BTL 182 Betænkning over Forslag til lov om reklamering for sundhedsydelser   

 Nr L 182 1996-97, 1. samling Afgivet af Sundhedsudvalget Afgivet: 19970507 Udvalget har behandlet lovforslaget i nogle møder og har herunder stillet spørgsmål til sundhedsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Assurandør-Societetet, Dansk Handel og Service og Synoptik.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
Et flertal inden for mindretallet (Venstres og Det Konservative  

 Folkepartis medlemmer af udvalget) går ind for, at der skal være regler for  

 reklamering.
Det er samtidig vigtigt, at disse regler sikrer en både saglig  

 og fyldestgørende reklamering, og det skal selvfølgelig også gælde inden for  

 sundhedssektoren.
Lovforslaget er imidlertid særdeles restriktivt over for private  

 hospitalers adgang til at reklamere.
Det kan ikke være rigtigt, at der  

 opstilles særligt strenge regler for private hospitalers adgang til at  

 reklamere.
De skal på linje med andre private virksomheder have lov til at  

 reklamere for deres ydelser, og de skal selvfølgelig overholde  

 reklamereglerne på lige fod med alle andre.
De private hospitaler har med deres konkurrence været med til at give de  

 offentlige sygehuse inspiration til større effektivitet, og derfor skal  

 privathospitalerne have mulighed for at reklamere.
Det vil skærpe  

 konkurrencen til glæde for patienter og andre brugere af sygehusydelser.
Venstre og Det Konservative Folkeparti finder endvidere, at det er en  

 urimelig begrænsning i optikernes reklameadgang, at det nu ikke længere er  

 muligt at reklamere med tilbud om synstest.
Denne stramning betragter vi som  

 overformynderi og som helt unødvendig.
Lovforslaget virker på den baggrund  

 meget tilbageskuende.
 På den baggrund kan Venstre og Det Konservative Folkeparti ikke støtte  

 lovforslaget.
Tove Lindbo Larsen (S) nfmd.
Lone Møller (S) Hanne Andersen (S)  

 Holger Graversen (S) Jytte Wittrock (S) Jørn Jespersen (SF) Vibeke Peschardt  

 (RV) Kjeld Rahbæk Møller (SF) Addi Andersen (CD) Jørgen Winther (V) Mariann  

 Fischer Boel (V) Ester Larsen (V) fmd.
Kim Mouritsen (V) Henriette  

 Kjær (KF) Agnete Laustsen (KF) Brian Mikkelsen (KF) Jan Køpke Christensen  

 (FP) Dansk Folkeparti og Enhedslisten havde ikke medlemmer i udvalget.
