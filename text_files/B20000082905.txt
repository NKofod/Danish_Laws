Bekendtgørelse om kaffe- og  

 cikorieekstrakter1) I medfør af § 24, § 26, § 61, stk.1 og § 78, stk. 3 i lov nr. 471  

 af 1. juli 1998 om fødevarer m.m. (fødevareloven),  

 fastsættes:
 § 1. Bekendtgørelsen vedrører kaffe-  

 og cikorieekstrakter, som defineret i bilaget.
 Stk. 2. Bekendtgørelsen finder ikke anvendelse  

 på »café torrefacto soluble«.
 § 2. Varebetegnelserne i bilaget er forbeholdt de  

 i bilaget nævnte produkter og skal benyttes ved salg heraf.  

 Betegnelserne ledsages i givet fald af ordene:
1)	»pasta« eller  

»i pastaform«,  

 eller 2)	»flydende«  

 eller »i flydende form«.
 Stk. 2. Varebetegnelserne kan dog ledsages af  

 benævnelsen »koncentreret« for:
 1)	Produktet defineret i bilagets nr. 1, litra c, på betingelse  

 af, at tørstofindholdet hidrørende fra kaffe udgør mere  

 end 25 vægtprocent.
 2)	Produktet defineret i bilagets nr. 2, litra c på betingelse  

 af, at tørstofindholdet hidrørende fra cikorie udgør  

 mere end 45 vægtprocent.
 § 3. Mærkning af produkter i bilagets nr. 1  

 skal indeholde angivelsen »koffeinfri« på betingelse af, at det vandfrie koffeinindhold  

 ikke overstiger 0,3 vægtprocent af tørstofindholdet  

 hidrørende fra kaffe.
 Stk. 2. De i stk. 1 omhandlede angivelser skal figurere i  

 samme synsfelt som varebetegnelsen.
 § 4. Mærkning af produkter defineret i  

 bilagets nr. 1, litra c og nr. 2, litra c skal indeholde angivelsen »sukret med .«, »konserveret med .«, »tilsat .«, eller »brændt med «  

 efterfulgt af betegnelserne på de anvendte sukkerarter.
 Stk. 2. De i stk. 1 omhandlede angivelser skal figurere i  

 samme synsfelt som varebetegnelsen.
§ 5. Mærkning af produkter defineret i  

 bilagets nr. 1, litra b og c skal angive mindsteindholdet af tørstof  

 hidrørende fra kaffe.
Mærkning af produkter defineret i bilagets  

 nr. 2, litra b og c skal angive mindsteindholdet af tørstof  

 hidrørende fra cikorie.
Tørstofindholdet udtrykkes i  

 vægtprocent af det færdige produkt.
 § 6. Med bøde straffes den, der  

 overtræder §§ 2-5.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 7. Bekendtgørelsen træder i kraft  

 den 13. september 2000. Samtidig ophæves bekendtgørelse nr. 835  

 af 9. december 1986 om kaffe-og cikorieekstrakter.
 Stk. 2. Produkter, der opfylder bestemmelserne i den i  

 stk. 1 nævnte bekendtgørelse, og som er bragt på markedet  

 eller mærket inden den 13. september 2001 kan dog sælges, indtil  

 lageret heraf er opbrugt.
Fødevaredirektoratet, den 1. september  

 2000 Per H.
Kristiansen /Marianne Treumer Andersen Bilag 1 Betegnelser, definitioner og karakteristiske egenskaber 1) Kaffeekstrakt eller opløselig kaffeekstrakt eller pulverkaffe  

 eller instant kaffe Definition og karakteristiske egenskaber:
Ved kaffeekstrakt, opløselig kaffeekstrakt, pulverkaffe eller  

 instant kaffe forstås det koncentrerede produkt, der er fremstillet ved  

 ekstraktion af brændte kaffebønner udelukkende med vand som  

 ekstraktionsmiddel, med udelukkelse af enhver hydrolyseproces, der involverer  

 tilsætning af syre eller base.
Ud over teknisk uundgåelige,  

 uopløselige stoffer og uopløselige olier hidrørende fra  

 kaffen må dette produkt kun indeholde de opløselige og  

 aromatiske bestanddele af kaffen.
 Tørstofindholdet hidrørende fra kaffe skal  

 udgøre:
a)	mindst 95 vægtprocent for kaffeekstrakt b)	mellem 70 og 85 vægtprocent for kaffeekstraktpasta c)	mellem 15 og 55 vægtprocent for flydende kaffeekstrakt Kaffeekstrakt i fast form eller i pastaform må ikke indeholde andre  

 end de fra ekstraktionen hidrørende bestanddele.
 Flydende kaffeekstrakt må indeholde spiselige, brændte eller  

 ubrændte sukkerarter i en mængde, som ikke overstiger 12  

 vægtprocent.
2 ) Cikorieekstrakt eller opløselig cikorie eller instant  

 cikorie Definition og karakteristiske egenskaber:
 Ved cikorieekstrakt, opløselig cikorie eller instant cikorie  

 forstås det koncentrerede produkt, som er fremstillet ved ekstraktion  

 af brændt cikorie udelukkende med vand som ekstraktionsmiddel, med  

 udelukkelse af enhver hydrolyseproces, der involverer tilsætning af  

 syre eller base.
 Ved cikorie forstås rødder af Cichorium intybus L., som ikke  

 anvendes til produktion af julesalat (witloofcikorie), og som er forsvarligt  

 rengjorte med henblik på tørring og brænding, og som  

 benyttes til tilberedning af drikkevarer.
 Tørstofindholdet hidrørende fra cikorie skal udgøre:
a)	mindst 95 vægtprocent for cikorieekstrakt b)	mellem 70 og 85 vægtprocent for cikorieekstraktpasta c)	mellem 25 og 55 vægtprocent for flydende cikorieekstrakt For så vidt angår cikorieekstrakt i fast form eller i  

 pastaform må stoffer, som ikke hidrører fra cikorie, ikke  

 overstige 1 vægtprocent.
 Flydende cikorieekstrakt må indeholde spiselige, brændte eller  

 ubrændte sukkerarter i en mængde, som ikke overstiger 35  

 vægtprocent.
 1)   

  Bekendtgørelsen indeholder bestemmelser, der gennemfører  

 Europa-Parlamentets og Rådets direktiv nr. 1999/4/EF af 22. februar  

 1999 om kaffeekstrakter og cikorieekstrakter (EF-Tidende 1999 L 66 s.  

 26).
