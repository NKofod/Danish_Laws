 Socialministeriet har udsendt ny bekendtgørelse af 8. december 1982 om  

 befordringsgodtgørelse i henhold til lov om offentlig sygesikring.  

 Bekendtgørelsen træder i kraft 1. januar 1983. Der er sket følgende  

 ændringer:
 1. Befordringsgodtgørelse ydes til:
1. Befordring skal ske med det efter forholdene  

 billigste forsvarlige befordringsmiddel.
Ved valget af befordringsmiddel må  

 der lægges vægt på patientens tilstand, og på de foreliggende muligheder for  

 at anvende offentlige befordringsmidler.
Befordring med vognmand, taxa o.l.  

 bør kun godtgøres i særlige tilfælde, hvor de almindelige befordringsmidler  

 ikke kan anvendes på grund af patientens helbredstilstand.
Det sociale udvalg  

 kan om fornødent rådføre sig herom med lægen, men der bør ikke i  

 almindelighed indhentes lægeerklæring om befordringsmidlets art.
 Ved benyttelse af eget befordringsmiddel kan patienten kun få  

 befordringsgodtgørelse, hvis det ikke har været muligt for patienten at  

 benytte offentlige transportmidler, således at den pågældende ellers ville  

 have været henvist til at benytte hyrevogn.
 Godtgørelsen for benyttelse af eget befordringsmiddel beregnes efter  

 laveste sats i finansministeriets til enhver tid gældende cirkulære om  

 godtgørelse for benyttelse af eget befordringsmiddel på tjenesterejser.
3. Befordringsgodtgørelse ydes kun, når udgiften med  

 det billigste forsvarlige befordringsmiddel til og fra behandling m.v.  

 overstiger 60 kr.
Det sociale udvalg vil dog kunne yde  

 befordringsgodtgørelse, også hvor befordringsudgiften er mindre end 60 kr.,  

 for så vidt det drejer sig om patienter, der til stadighed har brug for  

 lægehjælp.
 For folke-, invalide- og enkepensionister eller personer, hvis ægtefælle  

 modtager hustrutillæg er grænsen dog fortsat 25 kr.
 Udover befording efter sygesikringslovens regler kan der ydes hjælp efter  

 § 46 i lov om social bistand, til dækning af befordringsudgifter til  

 økonomisk trængende personer, der ikke er pensionister.
 Til pensionister vil der kunne ydes hjælp efter reglerne om personlige  

 tillæg, jfr. folkepensionslovens § 13, invalidepensionslovens § 14 og  

 enkepensionslovens § 3, stk. 2.
 4. Når der er tale om rejse, der nødvendiggør  

 overnatning uden for hjemmet, ydes der overnatningsgodtgørelse (og time- og  

 dagpenge) efter laveste sats i finansministeriets til enhver tid gældende  

 cirkulære om time- og dagpenge.
5. Ud over selve befordringsgodtgørelsen til patienten  

 ydes der befordringsgodtgørelse til en ledsager i tilfælde, hvor det på grund  

 af patientens alder eller helbredstilstand må anses for påkrævet, at en anden  

 person ledsager patienten.
Til en ledsager, som har krav på  

 befordringsgodtgørelse, ydes der på rejser, der nødvendiggør overnatning uden  

 for hjemmet, overnatningsgodtgørelse samt time- og dagpenge efter laveste  

 sats i finansministeriets til enhver tid gældende cirkulære om time- og  

 dagpenge m.v.
6. Pligten til at yde befordringsgodtgørelse påhviler  

 den kommune, i hvilken patienten opholder sig på det tidspunkt, da  

 befordringen rekvireres.
Hvis en person opholder sig i en anden kommune end  

 den, hvori vedkommende bor, er det således den faktiske opholdskommune - og  

 ikke bopælskommunen - der skal yde befordringsgodtgørelsen.
 Når der ydes befording af en person fra et midlertidigt opholdssted uden  

 for bopælskommunen, skal vedkommende kommune yde tilbagekørsel til det  

 midlertidige opholdssted, men ikke til bopælen, jfr. § 18, stk. 2, 2. pkt. i  

 sygesikringsloven.
 7. Det er en betingelse for ydelse af  

 befordringsgodtgørelse i forbindelse med besøg hos alment praktiserende læge,  

 at den pågældende læge yder lægehjælp til eller foretager undersøgelse af  

 patienten for den offentlige sygesikrings regning i medfør af gældende  

 overenskomst.
I tilfælde, hvor der ikke foreligger godkendt overenskomst om lægehjælp,  

 fordi en eksisterende overenskomst ikke har kunnet fornyes, fastsættes regler  

 om befordringsgodtgørelse i forbindelse med regler om refusion af  

 lægehjælpsudgifter ifølge sygesikringslovens § 12, stk. 3. Patienten skal  

 altså enten være tilmeldt den pågældende læge eller have adgang til lægehjælp  

 hos denne læge efter overenskomstbestemmelse om vederlagsfri lægehjælp til  

 personer, som midlertidigt opholder sig uden for deres bopæl.
Hvis den læge  

 som patienten er tilmeldt, er forhindret i at yde lægehjælp, ydes der  

 befordringsgodtgørelse i forbindelse med patientens besøg hos en anden alment  

 praktiserende læge, hos hvilken patienten ifølge overenskomst er berettiget  

 til behandling eller undersøgelse for den offentlige sygesikrings regning.
8. Der ydes befordringsgodtgørelse i forbindelse med  

 besøg hos speciallæge på betingelse af, at den offentlige sygesikring helt  

 eller delvis afholder udgiften ved speciallægehjælpen, og at der foreligger  

 henvisning fra alment praktiserende læge.
Befordringsgodtgørelse ydes dog kun  

 i forbindelse med besøg hos den speciallæge inden for vedkommende speciale,  

 der har konsultation nærmest ved patientens opholdssted.
Hvis denne  

 speciallæge er forhindret i at yde lægehjælp, ydes der befordringsgodtgørelse  

 til den nærmeste, som ikke er forhindret.
 Søger patienten fjernere boende speciallæge, kan han få  

 befordringsgodtgørelse med det beløb, han havde ret til, hvis han havde søgt  

 den nærmest boende speciallæge.
 9. Har en person mod bedre vidende uberettiget  

 modtaget befordringsgodtgørelse, kan det sociale udvalg efter de almindelige  

 principper i den sociale lovgivning pålægge vedkommende at tilbagebetale det  

 beløb, der er modtaget med urette.
 10. Klage over det sociale udvalgs afgørelser om  

 patienters ret til befordringsgodtgørelse efter sygesikringslovens regler kan  

 indbringes for amtsankenævnet, i København og Fredriksberg kommuner for Den  

 sociale ankestyrelse.
