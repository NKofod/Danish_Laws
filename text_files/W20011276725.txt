 En advokat fik på vegne af en nevø til en afdød kvinde  

 aktindsigt i afdødes journal på en sygehusafdeling til brug for  

 en retssag om omstødelse af afdødes testamente.
Anmodningen om aktindsigt blev modtaget af sygehusledelsen.
Den  

 overlæge, der var i besiddelse af journalen, blev pålagt at give  

 advokaten indsigt i journalen.
Han fik af en kontorchef i  

 sundhedsforvaltningen at vide, at der skulle gives aktindsigt i relevant  

 journalmateriale.
 Der blev af samleveren klaget over, at advokaten havde fået  

 aktindsigt i den afdøde kvindes journal for perioden 1996 til  

 1998.
Klage over aktindsigt i en afdød  

 patients journal Patientklagenævnet fandt, at overlægen ikke havde  

 overtrådt sin tavshedspligt.
Nævnet lagde vægt på, at  

 det er den driftsansvarlige myndigheds ansvar, at oplysninger videregives i  

 overensstemmelse med loven, og at sygehusledelsen havde pålagt  

 overlægen at videregive relevante oplysninger til brug for retssagen.  

 Nævnet lagde endvidere vægt på, at overlægen havde  

 kontaktet en kontorchef i sundhedsforvaltningen om omfanget af  

 aktindsigten.
 Nævnet fandt dog, at det var i strid med lov om patienters  

 retsstilling at videregive oplysninger til nevøens advokat, men at  

 overlægen havde udført en tjenestepligt, fordi han var blevet  

 pålagt det, og det var ikke åbenbart uberettiget.
 Nævnet fandt heller ikke anledning til kritik af omfanget af  

 aktindsigten, fordi overlægen havde kontaktet kontorchefen i  

 sundhedsforvaltningen, som havde forklaret omfanget af det, der skulle  

 udleveres.
