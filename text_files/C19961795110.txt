Cirkulæreskrivelse om meddelelse om  

 studerendes rådighed og arbejdsvægring Kommentar m.v.:
 Et studerende medlems udtalelser ved henvendelse til en  

 arbejdsgiver var ikke tilstrækkeligt grundlag til at statuere manglende  

 rådighed.
 Meddelelse om afgørelsen:
 Et medlem blev formidlet arbejde som  

 køkkenmedhjælper.
 Arbejdsgiveren meddelte Arbejdsformidlingen, at medlemmet  

 ikke var interesseret, idet han havde prøvet opvask før, og at  

 det i øvrigt ville være uhensigtsmæssigt på grund af  

 forestående eksamen.
Medlemmet har til a-kassen forklaret, at han tog  

 telefonisk kontakt til arbejdsgiveren.
På dennes indledende  

 spørgsmål om, hvorvidt han havde lyst til arbejdet, havde  

 medlemmet tøvet, således at arbejdsgiveren havde konkluderet, at  

 det havde han ikke.
Medlemmet havde bekræftet dette, men havde i samme  

 åndedrag oplyst, at det ikke var afgørende, da han var  

 forpligtet til at tage et hvilket som helst arbejde, som han blev anvist af  

 Arbejdsformidlingen.
Medlemmet har videre oplyst, at arbejdsgiverens svar var,  

 at hvis han ikke havde lyst til arbejdet, var arbejdsgiveren ikke  

 interesseret i ham.
Medlemmet havde understreget, at hans manglende interesse  

 i det anviste job ikke ville indvirke på han eventuelle arbejdsindsats,  

 hvis han fik jobbet.
Dette var dog ikke nok, da arbejdsgiveren ville have en  

 medarbejder, der ønskede at beholde jobbet i en længere periode,  

 hvilket arbejdsgiveren ikke havde indtryk af, at medlemmet ønskede.  

 Medlemmet bekræftede dette, og det var arbejdsgiverens begrundelse for  

 ikke at ansætte ham.
Medlemmet har anført, at han hele tiden havde  

 været parat til at tage et hvilket som helst arbejde, der blev ham  

 anvist, og det var han stadig.
Han deltog ikke i undervisning.
Han var  

 selvstuderende i 3 fag, som han ville gå til eksamen i, hvis han fik  

 tid.
Arbejdsgiveren har efterfølgende præciseret,  

 at medlemmet over for ham tilkendegav, at han havde været opvasker  

 før, og at han ikke havde stor lyst til dette arbejde.
Endvidere havde  

 han oplyst, at det ikke passede ham særligt godt lige nu, da han  

 hellere ville bruge tiden på at læse til eksamen.
På  

 baggrund af ovenstående havde arbejdsgiveren skønnet, at  

 medlemmet ikke var særlig interesseret i jobbet.
Medlemmet blev derfor  

 ikke indbudt til samtale.
Direktoratet fandt, at medlemmets handlemåde i  

 forbindelse med det formidlede arbejde måtte sidestilles med et afslag  

 på tilbud om arbejde.
Direktoratet lagde herved vægt på, at  

 det skyldtes medlemmets egne forhold, at han ikke fik arbejdet.
 Ud fra en samlet vurdering af medlemmets udtalelser  

 sammenholdt med, at medlemmet ved ledigmeldelsen var fortsat som  

 selvstuderende på HF-enkeltfag, var det endvidere direktoratets  

 opfattelse, at medlemmet hellere ville være uddannelsessøgende  

 end arbejdssøgende.
 Direktoratet traf herefter afgørelse om, at  

 medlemmet ikke var til rådighed for arbejdsmarkedet, og at han  

 først igen kunne få dagpenge, når der forelå mere  

 end 300 timers arbejde inden for 10 uger, jf. § 1, § 17, stk. 1, § 21, stk. 1  

 og stk. 3, § 25, stk. 2 og § 27, stk. 3 i direktoratets bekendtgørelse  

 nr. 146 af 7. marts 1995 om rådighed og selvforskyldt ledighed.
 Arbejdsmarkedets Ankenævn fandt, at den af medlemmet  

 udviste handlemåde ikke var tilstrækkelig til at statuere  

 manglende rådighed, hvorfor nævnet ændrede direktoratets  

 afgørelse.
Arbejdsmarkedets Ankenævn lagde vægt på  

 det af medlemmet anførte om, at hans manglende interesse i det anviste  

 job ikke ville indvirke på hans eventuelle arbejdsindsats, hvis han fik  

 jobbet, og at han hele tiden havde været parat til at tage et hvilket  

 som helst arbejde, der blev ham anvist af Arbejdsformidlingen.
Nævnet  

 bemærkede herved, at der ikke var væsentlig modstrid mellem  

 medlemmets fremstilling og det, som arbejdsgiveren havde oplyst.
