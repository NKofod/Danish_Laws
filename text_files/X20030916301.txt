Klager har påstået indklagede tilpligtet at  

 betale principalt 666.027,50 kr., subsidiært 638.397,75 kr.
Indklagede har  

 påstået frifindelse.
Vedrørende forsinkelsen finder  

 voldgiftsretten, at indklagede var bekendt med, at en erhvervslejer i  

 ejendommen kunne forventes at være en afgørende hindring for entreprisens  

 færdiggørelse, da denne ikke kunne forventes at ville være flyttet i tide for  

 entreprisens udførelse.
Denne forsinkelse kan på ingen måde tilskrives  

 klageren.
Endvidere finder voldgiftsretten, at i hvert fald den manglende  

 betaling har kunnet danne grundlag for den senere ophævelse af kontrakten, og  

 den findes derfor at være berettiget.
 Klagers påstand tages således til følge med  

 88.750 kr. inkl. moms plus procesrente og yderligere procesrente af 125.000  

 kr.  

 for perioden 5. juni 2001 til 30. maj 2002.
 Voldgiftssag afgjort af  

 Voldgiftsnævnet for Bygge- og Anlægsvirksomhed.
 Vedrører AB 92 §§ 22, stk. 1 og 27, stk. 1.
Ved klageskrift modtaget i Voldgiftsnævnet den 6. marts 2002 har  

 klager indklaget indklagede for en i henhold til  Regler for behandling af  

 sager ved Voldgiftsnævnet for bygge- og anlægsvirksomhed  nedsat voldgiftsret  

 bestående af afdelingsleder, ingeniør Bjarne J.
Rasmussen, direktør Erik S.  

 Petersen  

 og landsdommer Knud A.
Rasmussen, direktør Erik S.
Petersen og landsdommer  

 Knud  

 A.
Knudsen, sidstnævnte som formand.
 Klageren  

  

 har påstået indklagede tilpligtet at betale  

 principalt 666.027,50 kr., subsidiært 638.397,75 kr., alt med nærmere angivne  

 procesrenter.
 Indklagede  

  

 har påstået frifindelse.
 Der har forud for anlæggelse af voldgiftssag været afholdt syn  

 og skøn.
Under den mundtlige forhandling den 19. december 2002 blev sagen  

 optaget til kendelse.
Det blev i den forbindelse tilkendegivet, at der  

 ønskedes  

 en kort kendelse, og parterne erklærede sig enige i, at kendelsen udfærdiges  

 uden fuldstændig sagsfremstilling og uden gengivelse af forklaringer og  

 parternes procedure.
 Voldgiftsrettens  

 bemærkninger:
 Ad betalingskravet  

  

 (fakturaen bilag 6):
Ifølge kontrakten (bilag 1) skulle acontobegæringer betales  

 inden 20 dage.
Indklagedes rådgiver, en arkitekt, var en erfaren bygherre og  

 tillige medindehaver af indklagede.
Acontobegæringen af 20. maj 2001 blev  

 ikke  

 afvist af indklagede, der heller ikke præciserede, hvilke oplysninger man  

 eventuelt ønskede, før man ville honorere betalingskravet.
 Ad spørgsmålet om forsinkelse:
Klageren var ved kontraktens indgåelse og ved opstartmødet  

 (bilag 1 og A) bekendt med, at erhvervslejeren i ejendommen ikke kunne  

 forventes at være flyttet den 1. april 2001, men det forventedes at ske kort  

 tid derefter.
Klageren udførte de nedrivningsarbejder, som man havde mulighed  

 for, uden at lejeren var flyttet.
Som det fremgår af bilag 4 og 5, var  

 indklagede bekendt med, at klageren anså lejerens fortsatte tilstedeværelse  

 som  

 en afgørende hindring for entreprisens færdiggørelse.
Den forsinkelse, der er  

 en følge heraf, kan på ingen måde tilskrives klageren, som desuden ved den  

 sidste sætning i bilag 5 alene kan anses for at have givet tilsagn om at  

 ville  

 acceptere en kortere udsættelse.
Ved klagerens skrivelse af 9. november 2001 (bilag 7) varslede  

 man ophævelse af aftalen under henvisning til både betalingsvægring og  

 forsinkelse.
Skrivelsen blev ikke besvaret af indklagede og fakturaen af 20.  

 maj 2001 heller ikke betalt.
 I hvert fald den manglede betaling har kunnet danne grundlag for  

 den senere ophævelse af kontrakten, der derfor findes berettiget.
Indklagede skal herefter til klageren betale 88.750 kr. incl.  

 moms med procesrente som anført nedenfor.
Beløbet rummer dels betaling for  

 ekstraydelser, 21.000 kr., som anført i påstandsdokumentet, dels et  

 skønsmæssigt fastsat beløb for tabt nettofortjeneste.
 Indklagede skal endvidere betale procesrente af 125.000 kr. i  

 perioden fra den 5. juni 2001 til den 30. maj 2002.
 Thi bestemmes:
 Indklagede skal til klageren betale 88.750 kr. med tillæg af  

 procesrente fra den 6. marts 2002 til betaling sker.
 Indklagede skal endvidere til klageren betale procesrente af  

 125.000 kr. for perioden 5. juni 2001   30. maj 2002.
 Indklagede skal til klageren betale 10.000 kr. i  

 sagsomkostninger, herunder til delvis dækning af skønsomkostninger.
 De omkostninger, der har været forbundet med voldgiftsrettens  

 behandling af sagen, skal betales af klageren med 1/3 og af indklagede med  

 2/3  

 efter opgørelse og påkrav fra Voldgiftsnævnet.
