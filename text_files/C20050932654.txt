Skrivelse  

 om ny udgave af orienteringsskrivelse om lov om ændring af lov om social  

 service (Til samtlige kommuner m.fl.) Socialministeriet har konstateret, at der beklageligvis har  

 været en fejl i orienteringsskrivelsen af 1. juni 2005.
Pligten til efterbetaling indtræder ikke som tidligere skrevet  

 fra lovens ikrafttræden den 19. maj 2005, men først fra dagen efter lovens  

 bekendtgørelse i Lovtidende.
Pligten til efterbetaling indtræder således  

 først  

 den 20. maj 2005.
 Der vedlægges en ny udgave af orienteringsskrivelsen, og  

 Socialministeriet skal bede om, at der ses bort fra orienteringsskrivelsen af  

 1. juni 2005.
Socialministeriet, den 10. juni 2005 P.M.V.e.b.Charlotte Søderlund Bilag 1 Til samtlige kommuner m.fl.
10. juni 2005 Orientering  

 om lov om ændring af lov om social service.
(Revision af reglerne om frit valg  

 af leverandør i hjemmeplejen m.v.) Folketinget har den 12. maj 2005  

 vedtaget L 33  Forslag til lov om ændring af lov om social service  

 (Revision  

 af reglerne om frit valg af leverandør i hjemmeplejen m.v.) Loven trådte i kraft den 19. maj 2005.
 Lov nr. 329 af 18. maj 2005 vedlægges.
 Lovforslaget med bemærkninger kan bl.a. ses på:
 1.  

 	  

 www.social.dk  se  

 under lovstof.
 2.  

 	  

 Folketingets  

 hjemmeside www.ft.dk  se under dokumenter - Lovforslag fordelt på  

 ministerområde  

  Socialministeriet  vedtagne lovforslag.
 Ændringerne vedrører:
1.  

 	  

 En teknisk  

 sammenskrivning af bestemmelserne om modellerne for frit leverandørvalg 2.  

 	  

 Efterbetaling af  

 private leverandører 3.  

 	  

 Præcisering af  

 retten til at vælge en personligt udpeget hjælper 4.  

 	  

 Bortfald af  

 revisionsbestemmelse Formålet med bestemmelserne er stadig at skabe grundlag for det  

 frie leverandørvalg i hjemmeplejen.
Lovændringen indeholder således ikke  

 større  

 indholdsmæssige ændringer i bestemmelserne om frit leverandørvalg.
Lovændringen vedrører en præcisering af kommunalbestyrelsens  

 pligt til at skabe grundlag for borgernes valgfrihed, og at dette kan ske via  

 udbudsmodellen og godkendelsesmodellen.
Desuden præciseres det, at  

 kvalitetskravene til leverandørerne ikke må være konkurrenceforvridende, og  

 at  

 de skal være saglige og velunderbyggede.
Der er ikke tilsigtet nogen  

 indholdsmæssige ændringer med disse dele af forslaget.
Endvidere medfører lovændringen, at de kommunale myndigheder får  

 pligt til at efterbetale leverandørerne, hvis det viser sig, at priserne har  

 været fastsat for lavt.
Formålet med denne bestemmelse er at sikre  

 ligebehandling af leverandørerne, hvis det efterfølgende viser sig, at prisen  

 har været fastsat for lavt.
 Endelig er revisionsbestemmelsen i lovens § 150 ophævet.
 Indholdet af loven:
Ad 1)  

  

 En ny overordnet  

 bestemmelse om modellerne for frit leverandørvalg Med lovændringen præciseres det i § 75 c, stk. 1, at  

 kommunalbestyrelsen har pligt til at skabe grundlag for borgernes valgfrihed.  

 Det præciseres i henholdsvis § 75 c, stk. 2 og § 75 c, stk. 4, at  

 valgfriheden skal skabes ved hjælp af en af de to modeller for det frie  

 leverandørvalg  udbudsmodellen eller godkendelsesmodellen.
Det  

 præciseres  

 endvidere i § 75 c, stk. 7, at kommunalbestyrelsen har mulighed for at  

 gennemføre et udbud indenfor godkendelsesmodellens rammer.
Formålet med denne del af lovændringen er at sætte fokus på de  

 økonomiske og administrative fordele ved anvendelsen af udbudsmodellen, der i  

 modsætning til godkendelsesmodellen kan skabe konkurrence på både kvalitet og  

 pris.
Udbudsmodellen er mere administrativ enkel, da der ikke er samme behov  

 for at fastsætte og regulere de priskrav, der følger af godkendelsesmodellen.
Ad 2)  

  

 Efterbetaling af  

 leverandører I overensstemmelse med anbefalinger fra Konkurrencerådet  

 indføjes i § 75 c, stk. 9 en pligt for de kommunale myndigheder til at  

 efterbetale de private leverandører, hvis det efterfølgende viser sig, at  

 prisen har været sat for lavt, så den ikke svarer til de faktiske  

 omkostninger  

 ved leverandørvirksomheden.
Efterbetaling har således alene betydning for  

 godkendelsesmodellen.
Formålet med denne ændring af lovforslaget er at sikre  

 ligebehandling af leverandører, så de private leverandører afregnes ud fra de  

 faktiske omkostninger ved den kommunale leverandørvirksomhed efter  

 godkendelsesmodellen.
Bestemmelsen omfatter også udbud inden for  

 godkendelsesmodellen.  

 Bestemmelsen om efterbetaling finder anvendelse, hvis det viser sig, at  

 kommunalbestyrelsen har indregnet forventede effektiviseringer i timeprisen,  

 der ikke bliver udmøntet, eller hvis priserne i øvrigt viser sig at være  

 fastsat for lavt.
Pligten til efterbetaling indtræder fra tidspunktet for lovens  

 ikrafttræden.
Det betyder, at de kommuner, der endnu ikke har korrigeret  

 priserne som følge af, at de kommunale og private leverandører er blevet  

 momsmæssigt ligestillet fra 1. januar 2005, skal efterbetale fra den 20. maj  

 2005. Der henvises til Indenrigs- og Sundhedsministeriets brev af 23.  

 december  

 2004.
Socialministeren fastsætter de nærmere regler for de kommunale  

 myndigheders pligt til at efterbetale de private leverandører.
Der vil  

 snarest  

 blive udsendt bekendtgørelse og vejledning herom.
Indtil da henvises til  

 lovforslagets bemærkninger.
Der vil blive iværksat tiltag som opfølgning på  

 adgangen  

 til efterbetaling, så reglerne præciseres for opfølgning og kontrol af, om  

 timepriserne er beregnet korrekt, herunder om de forventede effektiviseringer  

 er gennemført som planlagt.
Dette vil ske i Budget- og Regnskabssystem for  

 kommuner og amtskommuner.
 Ad 3)  

  

 Præcisering af  

 retten til at vælge en personligt udpeget hjælper.
Med lovændringen foretages endelig en præcisering af, at retten  

 til at vælge en personligt udpeget hjælper er et alternativt tilbud til  

 hjemmehjælpsmodtagere, der ikke ønsker at få den personlige og praktiske  

 hjælp  

 leveret af en eller flere af de leverandører, der er godkendt efter  

 fritvalgsreglerne.
Der er således ingen indholdsmæssige ændringer i  

 bestemmelsen om retten til at vælge en personligt udpeget hjælper.
Ad 4)  

  

 Bortfald af  

 revisionsbestemmelse Med lovændringen ophæves revisionsforpligtelsen for fem af de  

 generelle bestemmelser om personlig og praktisk hjælp, §§ 71, 75, 75a,  

 75b  

 og 75 f.
Det kan endvidere nævnes, at Socialministeriet i et  

 udvalgsarbejde i samarbejde med KL og brancheorganisationerne ser på en  

 forenkling i godkendelsesproceduren via en fritvalgsattest.
Det er  

 forventningen, at en sådan attest skal kunne indgå i grundlaget for de  

 kommunale godkendelsesprocedurer.
 Afslutningsvist kan det nævnes, at der i 2005 afsættes midler  

 til en modernisering af fritvalgsdatabasen, så denne gøres mere brugervenlig  

 for kommuner, borgere og andre interessenter.
 Eventuelle henvendelser kan rettes til fuldmægtig  

 Anne  

 Bækgaard, tlf. 33929278.
Socialministeriet den 10. juni 2005 Charlotte  

 Søderlund Bilag 2 Lov om  

 ændring af lov om social service (Revision af reglerne om frit valg af leverandør i  

 hjemmeplejen m.v.) VI MARGRETHE DEN ANDEN, af Guds Nåde Danmarks Dronning, gør  

 vitterligt:  

  

 Folketinget har vedtaget og Vi ved Vort samtykke stadfæstet følgende lov:
§ 1 I lov om social service, jf. lovbekendtgørelse nr. 97  

 af 17. februar 2005, foretages følgende ændringer:
 1.  


  

 §§ 75 c-75 h  

  

 ophæves, og i stedet  

 indsættes:
»§ 75 c.  

  

 Kommunalbestyrelsen  

 har pligt til at skabe grundlag for, at modtagere af hjælp efter § 71  

 kan  

 vælge mellem forskellige leverandører af hjælpen.
Til dette formål skal  

 kommunalbestyrelsen sikre, at kvalificerede private leverandører får adgang  

 til  

 at levere ydelser efter § 71. Kommunalbestyrelsen skal fastsætte og  

 offentliggøre de kvalitetsmæssige krav, der stilles til leverandører af  

 personlig  

 og praktisk hjælp efter § 71, jf. § 74 a, herunder krav til,  

 hvilket  

 beredskab der, jf. § 75 b, stk. 1, kræves af leverandørerne for at  

 sikre,  

 at de afgørelser, der er truffet efter § 71, kan effektueres.  

 Kvalitetskravene  

 skal være saglige, konkrete og velunderbyggede og må ikke være  

 konkurrenceforvridende.
Stk. 2.  



  

 Kommunalbestyrelsen kan vælge at sikre kvalificerede leverandørers adgang til  

 at levere ydelser efter stk. 1 via udbudsmodellen.
Kommunalbestyrelsen skal  

 efter en udbudsforretning efter 1. pkt. indgå kontrakt med mindst to  

 kvalificerede leverandører af de forskellige typer af ydelser efter  

 § 71.  

 Kontrakterne skal indgås med de leverandører, der har afgivet de økonomisk  

 mest  

 fordelagtige tilbud.
Grundlaget for udbudsmaterialet er de efter stk. 1  

 fastsatte kvalitetskrav.
 Stk. 3.  



  

 Hvis det efter et udbud ikke er muligt at indgå kontrakter i overensstemmelse  

 med betingelsen i stk. 2 samt betingelserne fastsat i medfør af § 75 d,  

 stk. 4, finder reglerne om godkendelse af enhver kvalificeret leverandør  

 efter  

 stk. 4-7 anvendelse.
Stk. 4.  



  

 Hvis kommunalbestyrelsen ikke benytter udbudsmodellen, jf. stk. 2, skal  

 kommunalbestyrelsen sikre kvalificerede leverandørers adgang til at levere  

 ydelser efter stk. 1 via godkendelsesmodellen.
Ud over de kvalitetskrav, der  

 skal fastsættes i medfør af stk. 1, skal kommunalbestyrelsen, hvis der skabes  

 valgfrihed via godkendelsesmodellen, fastsætte og offentliggøre de priskrav,  

 der stilles til leverandører af personlig og praktisk hjælp efter § 71,  

 jf. § 74 a.
 Stk. 5.  



  

 Hvis kommunalbestyrelsen har valgt at give kvalificerede leverandører adgang  

 til at levere ydelser efter § 71 via godkendelsesmodellen, har  

 kommunalbestyrelsen pligt til at godkende og indgå kontrakt med enhver  

 leverandør, der opfylder kravene i stk. 1, 3. pkt., og stk. 4, jf. dog  

 § 75  

 d, stk. 4.
 Stk. 6.  



  

 Priskravene efter stk. 4 fastsættes af kommunalbestyrelsen ud fra en  

 kalkulation af de gennemsnitlige, langsigtede omkostninger ved levering af  

 personlig og praktisk hjælp i overensstemmelse med de stillede kvalitetskrav,  

 jf. stk. 1.
Stk. 7.  

  

 Fastsættelse af  

 priskrav efter stk. 6 kan fraviges, når fravigelsen er begrundet i forventede  

 effektiviseringer i den kommunale leverandørvirksomhed eller ændringer i  

 kommunens kvalitetsstandard, jf. § 74 a.
Prisfastsættelsen kan ligeledes  

 fraviges, hvis en kommunalbestyrelse, der har valgt at bruge  

 godkendelsesmodellen, jf. stk. 4, vælger at gennemføre en udbudsforretning  

 med  

 henblik på at finde en privat hovedleverandør til ydelserne efter § 71 i  

 stedet for den kommunale leverandørvirksomhed.
Stk. 8.  


  

 Efter  

 en udbudsforretning efter stk. 7, 2. pkt., fastsættes priskravet til de  

 øvrige  

 leverandører, kommunalbestyrelsen skal indgå kontrakt med efter stk. 5, til  

 kommunens omkostninger ved kontrakten med den private leverandør, der har  

 vundet udbuddet.
Det er en betingelse herfor, at den leverandør, der har  

 vundet  

 udbuddet, accepterer, at den kontrakt, der indgås efter udbuddet, danner  

 grundlaget for kommunalbestyrelsens indgåelse af kontrakt med andre  

 leverandører efter stk. 5. Det er endvidere en betingelse, at kommunens  

 kontrakt med den leverandør, der har vundet udbuddet, er offentlig.
 Stk. 9.  

  

 Kommunalbestyrelsen har pligt til at efterbetale private leverandører i de  

 tilfælde, hvor det efterfølgende viser sig, at de fastsatte priskrav er  

 lavere  

 end de faktiske omkostninger ved levering af personlig og praktisk hjælp, jf.  

 stk. 6 og 7.
 § 75 d.  

  

 En leverandør, der har indgået kontrakt med en eller flere  

 kommunalbestyrelser,  

 jf. § 75 c, stk. 2 og 5, anses som udgangspunkt for generelt  

 kvalificeret  

 til at udføre opgaver efter § 71. Kommunalbestyrelsen kan dog afvise at  

 indgå kontrakt med leverandøren, hvis dennes kvalifikationer ikke opfylder  

 den  

 pågældende kommunalbestyrelses kvalitetskrav, jf. § 75 c, stk. 1.  

 Kommunalbestyrelsen skal skriftligt informere leverandøren om baggrunden for,  

 at der ikke kan indgås kontrakt.
Stk. 2.  


  

 En person, der er berettiget til hjælp eller støtte efter § 71,  

 jf. § 75, stk. 1, skal vælge, hvilken af de leverandører,  

 kommunalbestyrelsen  

 har indgået kontrakt med, der skal udføre hjælpen.
Til brug herfor skal  

 kommunalbestyrelsen i samarbejde med de godkendte leverandører udarbejde  

 informationsmateriale  

 om leverandørerne.
Det udarbejdede informationsmateriale skal i forbindelse  

 med  

 afgørelsen, jf. § 75, stk. 1, udleveres til de personer, der er tilkendt  

 hjælp efter § 71. Informationsmaterialet skal løbende opdateres, hvis  

 der  

 sker ændringer i leverandørkredsen, eksempelvis i forbindelse med indgåelse  

 eller opsigelse af kontrakter med leverandørerne.
Det opdaterede  

 informationsmateriale  

 skal udleveres til alle de modtagere af hjælp efter § 71, der er  

 omfattet  

 af de ændrede valgmuligheder.
 Stk. 3.  

  

 Kommunalbestyrelsen skal indgå skriftlig aftale med den valgte leverandør om  

 udførelsen  

 af den hjælp, der er truffet afgørelse om efter § 75, stk. 1, om  

 leverancesikkerhed efter § 75 b, stk. 1, samt om betaling m.v.
 Stk. 4.  

  

 Socialministeren  

 fastsætter regler for opgørelse og offentliggørelse m.v. af de af  

 kommunalbestyrelsen  

 fastsatte kvalitets- og priskrav efter § 75 c, stk. 1 og 4, regler for  

 gennemførelse af udbud efter udbudsmodellen, jf. § 75 c, stk. 2, regler  

 for efterbetaling af private leverandører, jf. § 75 c, stk. 9, samt  

 regler  

 for, hvornår kommunalbestyrelsen kan undtages fra pligten til at indgå  

 kontrakt, jf. § 75 c, stk. 5.
 § 75 e.  

  

 Bestemmelserne  

 i § 75 c og § 75 d omfatter ikke beboere i plejehjem m.v., jf.  

 § 140,  

 lejere i plejeboligbebyggelser, der er omfattet af lov om almene boliger samt  

 støttede private andelsboliger m.v. eller lov om boliger for ældre og  

 personer  

 med handicap, og lejere i tilsvarende boligenheder.
Stk. 2.  

  

 Kommunalbestyrelsen skal fastsætte og offentliggøre de kvalitetskrav, der  

 stilles til leverandører af kommunale serviceydelser til de i stk. 1 nævnte  

 persongrupper, jf. § 74 a.
Hvis kommunalbestyrelsen har ansvaret for  

 andre  

 dele af driften af de i stk. 1 nævnte boliger, skal kommunalbestyrelsen  

 endvidere fastsætte og offentliggøre de kvalitetskrav, der stilles i  

 forbindelse med varetagelsen af disse opgaver.
 Stk. 3.  

  

 Socialministeren  

 fastsætter regler for opgørelse og offentliggørelse m.v. af de af  

 kommunalbestyrelsen  

 fastsatte kvalitetskrav efter stk. 2.
§ 75 f.  

  

 En person, som er berettiget til hjælp eller støtte efter § 71, kan  

 vælge  

 selv at udpege en person til at udføre opgaverne.
Den udpegede person skal  

 godkendes af kommunalbestyrelsen, som herefter skal indgå kontrakt med den  

 pågældende om omfang og indhold af opgaverne, om leverancesikkerhed, jf.  

 § 75  

 b, stk. 1, og om betaling m.v.
§ 75 g.  

  

 Personer,  

 der modtager hjælp efter § 71, kan vælge en helt eller delvis anden  

 hjælp  

 end den, der er truffet afgørelse om, jf. §§ 75 og 75 a.
En tilkendt  

 ydelse, der fravælges efter 1. pkt., kan ikke efterfølgende kræves leveret  

 efter § 75 b, stk. 1.
§ 75 h.  

  

 En klage over en afgørelse om hjælp efter §§ 71 og 72 kan først  

 indbringes  

 for det sociale nævn, når 1)  

 	  

 klagen har været  

 behandlet af klagerådet, jf. § 34, stk. 1, nr. 1, i lov om retssikkerhed  

 og administration på det sociale område, og 2)  

 	  

 kommunalbestyrelsen  

 har taget stilling til klagerådets indstilling.
 § 75 i.  

  

 Ud  

 over pligten til løbende at følge op på enkeltsager, jf. § 113, har  

 kommunalbestyrelsen pligt til at føre tilsyn med, at de kommunale opgaver  

 efter  

 §§ 71 og 73 a løses i overensstemmelse med de afgørelser, kommunen har  

 truffet efter disse bestemmelser og i henhold til kommunalbestyrelsens  

 vedtagne  

 kvalitetsstandarder, jf. § 74 a.
Stk. 2.  

  

 Som led i  

 tilsynsforpligtelsen efter stk. 1 skal kommunalbestyrelsen hvert år foretage  

 mindst ét anmeldt og ét uanmeldt tilsynsbesøg i plejehjem m.v., jf.  

 § 140,  

 i plejeboligbebyggelser, der er omfattet af lov om almene boliger samt  

 støttede  

 private andelsboliger m.v. eller lov om boliger for ældre og personer med  

 handicap, og i andre tilsvarende boligenheder i kommunen.
Tilsynet omfatter  

 indsatsen over for de beboere og lejere, der modtager kommunale  

 serviceydelser.  

 Tilsynet må ikke varetages af leverandører eller personer, der udfører  

 opgaver  

 på området.
Stk. 3.  

  

 Efter hvert  

 tilsynsbesøg udarbejder kommunalbestyrelsen en tilsynsrapport til brug for  

 opfølgningen  

 på tilsynsbesøget.
Tilsynsrapporterne offentliggøres og sendes til høring i  

 bruger- og pårørenderådet, jf. § 112 a, samt i det kommunale ældreråd,  

 jf.  

 § 30 i lov om retssikkerhed og administration på det sociale område.
Den  

 enkelte bruger eller pårørende skal endvidere have tilbud om løbende at få  

 tilsendt tilsynsrapporterne.
Kommunalbestyrelsen har pligt til på anmodning  

 fra  

 bruger- og pårørenderådet eller det kommunale ældreråd at tilbyde det  

 pågældende råd en mundtlig præsentation og drøftelse af tilsynsrapporterne.
Stk. 4.  

  

 Mindst én gang  

 årligt udarbejder og offentliggør kommunalbestyrelsen en samlet redegørelse  

 om  

 tilsynet efter stk. 2 og 3 samt om det sundhedsfaglige tilsyn efter § 6  

 a  

 i lov om embedslægeinstitutioner m.v.
Redegørelsen skal endvidere indeholde  

 en  

 opgørelse over, hvad der i forbindelse med tilsynet er blevet afdækket om  

 sammenhængen mellem de ydelser, der er truffet afgørelse om, og de faktisk  

 leverede ydelser.
Redegørelsen offentliggøres og sendes til høring i bruger-  

 og  

 pårørenderådet, jf. § 112 a, samt i det kommunale ældreråd.  

 Kommunalbestyrelsen drøfter herefter redegørelsen på et møde med henblik på  

 opfølgning af tilsynet.« 2.  


  

 § 150  

  

 ophæves.
§ 2 Loven træder i kraft dagen efter bekendtgørelsen i  

 Lovtidende.
Givet på  

 Christiansborg Slot, den 18. maj 2005 Under Vor Kongelige Hånd og Segl Margrethe R.
