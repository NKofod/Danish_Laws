Betænkning afgivet af Udvalget for  

 Fødevarer, Landbrug og Fiskeri den 28. marts 2001 Betænkning over Forslag til lov om ændring af  

 fødevareloven m.fl.
(Offentliggørelse af kontrolresultater, oprettelse  

 af råd til administration af kvalitetsmærkningsordningen, udvidet klageadgang for  

 forbrugerorganisationer m.v.) [af  

 fødevareministeren (Ritt Bjerregaard)] 1. Ændringsforslag Der er stillet 4 ændringsforslag til lovforslaget.  

 Fødevareministeren har stillet ændringsforslag nr. 4. Venstres  

 og Socialistisk Folkepartis medlemmer af udvalget har stillet  

 ændringsforslag nr. 2. Det Konservative Folkepartis medlemmer af  

 udvalget har stillet ændringsforslag nr. 3. Enhedslistens medlem af  

 udvalget har stillet ændringsforslag nr. 1.
2. Udvalgsarbejdet Lovforslaget blev fremsat den 13. december 2000 og var til  

 1. behandling den 9. januar 2001. Lovforslaget blev efter 1. behandling  

 henvist til behandling i Udvalget for Fødevarer, Landbrug og  

 Fiskeri.
Møder Udvalget har behandlet lovforslaget i 8 møder.
Høring Et udkast til lovforslaget har inden fremsættelsen  

 været sendt til høring, og fødevareministeren sendte den  

 9. november 2000 dette udkast til udvalget, jf. alm. del   bilag 134. Den 14.  

 december 2000 sendte fødevareministeren de indkomne høringssvar  

 samt en oversigt og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Danske Håndværksslagtere, Horesta, Håndværksrådet og Jørgen Albæk Jensen, Århus.
 Fødevareministeren har over for udvalget  

 kommenteret de skriftlige henvendelser til udvalget.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Danske Bagere og Konditormestre, Danske Slagtermestres Landsforening, FødevareIndustrien og Håndværksrådet.
Spørgsmål Udvalget har stillet 18 spørgsmål til  

 fødevareministeren til skriftlig besvarelse, som denne har  

 besvaret.
 Udvalgets spørgsmål 18 og  

 fødevareministerens svar herpå er optrykt i bilag 2 til  

 betænkningen.
3. Emner, udvalget særligt har behandlet Rådet for Bedre Madkvalitet Fødevareministeren har oplyst, at Rådet for  

 Bedre Madkvalitet, som skal bistå ministeren med udvikling af den  

 frivillige kvalitetsmærkningsordning, vil have et bredt  

 arbejdsområde som idéskabende forum med et virkefelt, der  

 omfatter mærkning m.v., information og debat samt rådgivning i  

 forbindelse med udvikling af produktionsmetoderne.
Rådets virkemidler  

 vil således kunne være:
Ministeren har understreget, at krumtappen i Rådets  

 indsats vil blive etableringen af ekspertgrupper inden for prioriterede  

 produktområder.
Producenterne indsender produkterne, herunder  

 produkter, som i forvejen er omfattet af private mærkningsordninger.  

 Ekspertgrupperne skal fungere som bindeled mellem Rådet og  

 aktørerne i den pågældende branche.
Ekspertgrupperne  

 udarbejder objektive kvalitetskriterier og/eller certificerer  

 kvalitetsinitiativer fra grupper af producenter.
Der kan i denne forbindelse  

 inddrages de erfaringer, som er gjort i andre lande, f.eks. med de franske  

 Label Rouge og AOC.
Det vil være ekspertgrupperne, der etablerer  

 smagepaneler, bedømmer produkterne, indstiller kandidater til priser  

 og afdækker behov for produktudviklingsstøtte og forskning.
De  

 vil ligeledes indgå aktivt i Rådets kommunikationsopgaver.
 Ministeren har tilkendegivet, at ordningen for  

 brugerbetaling i forbindelse med kvalitetsmærke, certificering m.v. vil  

 blive indrettet således, at også meget små virksomheder med  

 særlige produkter og produktionsformer vil have mulighed for at  

 deltage.
 Måltidets Hus og Rådet for Bedre Madkvalitet  

 vil kunne indgå i et samspil bl.a. om information og debatskabelse,  

 således at Måltidets Hus, som er en uddannelsesinstitution,  

 især tager udgangspunkt i måltidskulturen, mens Rådet for  

 Bedre Madkvalitet især sætter fokus på produktionsform og  

 kvalitet for de enkelte produkter og samspillet af produkterne samt  

 information til forbrugerne herom.
 Der tages stilling til Rådets sammensætning  

 med passende tidsintervaller, f.eks. således, at medlemmerne  

 udnævnes for fire år og halvdelen af medlemmerne  

 genudnævnes eller udskiftes hvert andet år.
Offentliggørelse af kontrolresultater Detailplanlægningen af  

 offentliggørelsesordningen vil ske med inddragelse af branche- og  

 forbrugerorganisationer.
Fødevareministeren har oplyst, at det vil  

 være muligt i forbindelse med offentliggørelsen at etablere en  

 direkte dialog mellem den enkelte virksomhed og forbrugerne.
Offentliggørelsen baseres på en skematisk  

 udformet tilsynsrapport med et antal afkrydsningsfelter.
Et eller flere af  

 disse felter skal forbeholdes virksomhedens bemærkninger.
Virksomheden  

 kan således ved afkrydsning tilkendegive, om man vil anmode om et nyt  

 kontrolbesøg hurtigst muligt, intensivere egenkontrollen og styrke  

 analysekapaciteten eller lignende.
Ministeren har oplyst, at fødevareregionerne  

 bør anvende de sanktioner, som er nødvendige for at sikre, at  

 reglerne overholdes.
På den ene side indebærer dette, at  

 sanktionerne ikke skal være mere indgribende end nødvendigt.  

 På den anden side skal sanktionerne være af en sådan  

 karakter, at reglerne overholdes.
 Sanktionerne er proportionale med lovovertrædelsens  

 alvor og strækker sig eksempelvis fra indskærpelser, som bruges  

 ved mindre forseelser, over påbud/forbud og administrative  

 bøder, som bringes i anvendelse ved noget alvorligere  

 overtrædelser, til inddragelse af autorisation eller lukning af  

 virksomhederne ved de helt grove overtrædelser.
 Indskærpelser dækker over vejledninger,  

 påtaler og advarsler, som kan gives mundtligt, men foretrækkes  

 nedskrevet af hensyn til efterfølgende kontrolbesøg.
Hvis der imidlertid er tale om forseelser af bagatelagtig  

 karakter, vil dette typisk ikke blive anført i tilsynsrapporten.
Ved  

 vurderingen af, om der er tale om en vejledning eller påbud/advarsel,  

 indgår blandt andet resultatet af tidligere kontrolbesøg.
 Hvis reaktionen på en overtrædelse ikke har  

 haft tilstrækkelig gennemslagskraft til at sikre, at virksomheden  

 følger reglerne, vil regionen om nødvendigt anvende en  

 skrappere sanktion.
 Det vil altid være resultatet af seneste tilsyn, som  

 vil blive lagt på internettet, ligesom seneste tilsynsrapport bliver  

 offentlig tilgængelig i detailvirksomheder og restauranter.
 I forbindelse med kategoriseringen af de enkelte  

 virksomheder vil der blive lagt vægt på virksomhedens historik,  

 for så vidt angår tidligere sanktioner.
4. Indstillinger og politiske bemærkninger Et mindretal i udvalget (S, KF, DF og RV)  

 indstiller lovforslaget til vedtagelse med de under nr. 3 og 4  

 stillede ændringsforslag.
Mindretallet tilslutter sig det, ministeren har oplyst om  

 Rådet for Bedre Madkvalitet og om offentliggørelse af  

 kontrolresultater, jf.
L 133   bilag 37.
Et andet mindretal i udvalget (V, SF, CD og KRF)  

 indstiller lovforslaget til vedtagelse med de under nr. 2 og 4  

 stillede ændringsforslag.
V, CD og KRF vil herudover stemme for det  

 under nr. 3 stillede ændringsforslag, mens SF vil redegøre for  

 sin stilling til dette ændringsforslag ved 2. behandling.
 Mindretallet havde klart foretrukket, at det under nr. 2  

 stillede ændringsforslag om betingelserne for arbejdet i Rådet  

 for Bedre Madkvalitet kunne vedtages, men tilslutter sig det af ministeren  

 oplyste herom.
Venstres, Socialistisk Folkepartis og Centrum  

 Demokraternes medlemmer af udvalget tilslutter sig endvidere det af  

 ministeren oplyste om offentliggørelse af kontrolresultater, jf.
L 133  

   bilag 37.
 Kristeligt Folkepartis medlem af udvalget ønsker en  

 effektiv fødevarekontrol og offentliggørelse af  

 kontrolresultater, også på kontrolstedet, til vejledning for  

 forbrugerne.
Kristeligt Folkeparti ønsker effektive sanktioner  

 over for virksomhederne og offentliggørelse, når  

 kontrollørerne vurderer, at overtrædelserne er  

 tilstrækkelig grelle.
Truslen om offentliggørelse skal  

 være et incitament til virksomhederne om at øge kvalitet og  

 hygiejne.
Kristeligt Folkeparti ønsker samtidig at sikre  

 fødevarevirksomhedernes retssikkerhed.
Det kunne f.eks. ske ved, at  

 kontrolløren tilkalder en kollega, når vedkommende står i  

 en situation, hvor omgående offentliggørelse bl.a. på  

 kontrolstedet er aktuel, således at to par øjne har lejlighed  

 til at vurdere situationen.
 Kristeligt Folkeparti mener, at de procedurer for  

 offentliggørelse af alle kontrolresultater, som er beskrevet i  

 lovforslagets bemærkninger, i fødevareministerens svar på  

 udvalgets spørgsmål samt i ministerens oplysninger, vil blive  

 alt for bureaukratiske og omkostningsbelastende for både virksomhederne  

 og fødevarekontrollen og uoverskuelige for forbrugerne.
 På trods af ovenstående kritiske  

 bemærkninger vil Kristeligt Folkeparti på grund af de overordnede  

 interesser i loven stemme for den endelige lov.
 Et tredje mindretal i udvalget (EL) indstiller  

 lovforslaget til vedtagelse med de under nr. 1 og nr. 4 stillede  

 ændringsforslag.
Enhedslistens medlem af udvalget finder, at erfaringerne  

 med kvalitetsmærket »den  

 blå lup« er dårlige,  

 det blev i realiteten en sekundamærkning, som blev opreklameret med  

 påstande, der ikke var belæg for i mærkningsreglerne.  

 Enhedslisten ser ingen grund til at lave en mærkningsordning  

 vedrørende dyrevelfærd, som er mindre vidtgående end  

 reglerne vedrørende dyrevelfærd i det røde  

 økologiske mærke.
Heller ikke Enhedslistens indstilling i  

 diskussionerne om udformningen af regelsættet til kvalitetsmærket  

 »den blå lup« om at undlade fodring med GMO-afgrøder, hvilket er  

 et udtalt forbrugerønske, vandt gehør.
Sidst, men ikke mindst,  

 slog »den blå lup« ikke an trods Fødevareministeriets betydelige  

 investeringer i opreklamering, bl.a. med helsidesannoncer i flere dagblade.  

 Derfor har Enhedslisten ingen illusioner om, at en revision af  

 kvalitetsmærket »den  

 blå lup« vil bære  

 frugt, og mener derfor ikke, der er grund til at oprette et råd  

 desangående.
Enhedslisten støtter lovforslaget med det  

 ændringsforslag, Enhedslisten har stillet om at undlade at oprette et  

 råd til administration af kvalitetsmærkeordningen.
 Dog bekymrer Enhedslisten sig for, at en  

 bagatelgrænse, som beskrevet i L 133   bilag 37, vil gøre loven  

 mindre klar, og at den ikke kan administreres uden stor risiko for, at man i  

 realiteten udvikler en praksis for, at offentligheden i første omgang  

 ikke får indblik i kontrolresultater, og at virksomhederne vil presse  

 på for en mere lempelig fortolkning af loven.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemningen i Folketingssalen.
4. Ændringsforslag med bemærkninger Ændringsforslag Til § 1 Af	et mindretal (EL):
 1) Nr. 3 udgår.
[Bestemmelsen om nedsættelse af Rådet for  

 Bedre Madkvalitet udgår] Af	et mindretal (V og SF), tiltrådt af mindretal  

 (CD og KRF):
 2) Det under nr. 3 foreslåede § 31, stk. 2,  

 affattes således:
»Stk. 2. Ministeren kan nedsætte et Råd for Bedre  

 Madkvalitet, som kan bistå ministeren som idéskabende forum med  

 et virkefelt, der omfatter mærkningsordninger, certificering af  

 mærker, uddeling af medaljer, information og debat samt  

 rådgivning i forbindelse med udvikling af produktionsmetoderne.« [Præcisering af arbejdsområdet for Rådet  

 for Bedre Madkvalitet] Af	et mindretal (KF), tiltrådt af et flertal (S, V,  

 DF, CD, RV og KRF):
 3) Efter nr. 4 indsættes som nyt nummer:
 »01. I § 44 indsættes efter stk. 3 som nyt  

 stykke:
»Stk. 4. Ministeren kan fastsætte regler om, at virksomheder  

 med mobile anlæg og lignende, som anvendes til slagtning og  

 slagtemæssig behandling i forbindelse med hjælp til  

 primærproducenters hjemmeslagtninger, jf. § 41, skal registreres hos  

 tilsynsmyndigheden.
Ministeren kan fastsætte nærmere bestemmelser  

 om hygiejnekrav og om kontrollen hermed.«« [Regulering af mobile slagteanlæg] Af	fødevareministeren, tiltrådt af  

udvalget:
Til § 5 4) Paragraffen affattes således:
»§ 5 Loven træder i kraft den 1. juli 2001.« [Indsættelse af ikrafttrædelsesdato] Bemærkninger Til nr. 3 Det findes hensigtsmæssigt, at der indføres  

 en registreringsordning for virksomheder med mobile anlæg og lignende,  

 som anvendes til at yde bistand til primærproducenters slagtning og  

 efterfølgende slagtemæssig behandling af egne dyr til anvendelse  

 i egen husholdning.
Bestemmelsen vil omfatte al enhvervsmæssig  

 assistance til hjemmeslagtninger, hvor der medbringes slagteudstyr.
Det er hensigten ved bekendtgørelse at  

 fastsætte nærmere hygiejniske krav.
Kontrollen heraf  

 gennemføres af fødevareregionerne.
Til nr. 4 Lovens ikrafttrædelsestidspunkt fastsættes til  

 den 1. juli 2001.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)  Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) John Vinther (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Valgt på Færøerne (FÆR) 1 Dansk Folkeparti (DF) 10 Demokratisk Folkeparti (DMF) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 133 Bilagsnr.
Titel 1 Høringssvar 2 Henvendelse af 21/12-2000 fra Horesta 3 Spm. 1 om kommentar til henvendelsen af 21/12-2000 fra Horesta, til  

 fødevareministeren 4 Meddelelse om lukning af spørgsmål den 29/3-2001 5 Spm. 2 om problemstillingen for nødslagtninger i slagtebusser i  

 forhold til BSE-situationen, til fødevareministeren 6 Svar på spm. 1 om kommentar til henvendelsen af 21/12-2000 fra  

 Horesta, fra fødevareministeren 7 Ny spørgsmålsfrist er fastsat til den 21. februar 2001,  

 betænkningsafgivelse er fastsat til den 14. marts 2001 8 Spm. 3 om, hvordan proceduren forud for offentliggørelse rent  

 praktisk kan indrettes, til fødevareministeren 9 Henvendelse af 6/2-2001 fra Håndværksrådet 10 Spm. 4 om kommentar til henvendelsen af 6/2-2001 fra  

 Håndværksrådet, til fødevareministeren 11 Spm. 5, om forslaget indebærer, at offentliggørelse  

 først sker efter det andet kontrolbesøg, når forholdene  

 ikke er bragt i orden, til fødevareministeren 12 Spm. 6 om kommentar til det materiale, udvalget modtog i forbindelse med  

 FødevareIndustriens foretræde den 7/2-2001, til  

 fødevareministeren 13 Henvendelse af 8/2-2001 fra Danske Håndværksslagtere 14 Spm. 7 om kommentar til henvendelsen af 8/2-2001 fra Danske  

 Håndværksslagtere, til fødevareministeren 15 Spm. 8, om offentliggørelsesstrategien kun bringes i anvendelse  

 inden for fødevarelovens område, til fødevareministeren Spm. 9 om sammensætning af råd, til fødevareministeren Spm. 10 om, hvor mange resultater der forventes at blive offentliggjort  

 pr. måned, til fødevareministeren Spm. 11, om der bør være et væsentlighedskriterium for  

 offentliggørelse, til fødevareministeren Spm. 12, om udenlandske forbrugerorganisationer i andre sammenhæng  

 har klagemuligheder til danske myndigheder, til fødevareministeren 16 Svar på spm. 2 om problemstillingen for nødslagtninger i  

 slagtebusser i forhold til BSE-situationen, fra fødevareministeren 17 Ændringsforslag om ikrafttrædelsesdato 18 Svar på spm. 3 om, hvordan proceduren forud for  

 offentliggørelse rent praktisk kan indrettes, fra  

 fødevareministeren 19 Kopi af brev til advokat Jørgen Ulrik Brink i anledning af hans  

 klage på vegne af Danmarks Restauranter og Cafeer vedr. projekt  

 "Københavns Rene Restauranter År 2000" 20 Spm. 13 om erhvervsdrivenes retssikkerhed, til fødevareministeren 21 Svar på spm. 7 om kommentar til henvendelsen af 8/2-2001 fra Danske  

 Håndværksslagtere, fra fødevareministeren 22 Svar på spm. 4 om kommentar til henvendelsen af 6/2-2001 fra  

 Håndværksrådet, fra fødevareministeren 23 Svar på spm. 5, om forslaget indebærer, at  

 offentliggørelse først sker efter det andet  

 kontrolbesøg, når forholdene ikke er bragt i orden, fra  

 fødevareministeren 24 Svar på spm. 8 om offentliggørelsesstrategien kun bringes i  

 anvendelse inden for fødevarelovens område, fra  

 fødevareministeren Svar på spm. 9 om sammensætning af råd, fra  

 fødevareministeren Svar på spm. 10 om, hvor mange resultater der forventes at blive  

 offentliggjort pr. måned, fra fødevareministeren Svar på spm. 11, om der bør være et  

 væsentlighedskriterium for offentliggørelse, fra  

 fødevareministeren Svar på spm. 12, om udenlandske forbrugerorganisationer i andre  

 sammenhænge har klagemuligheder til danske myndigheder, fra  

 fødevareministeren 25 Svar på spm. 6 om kommentar til det materiale, udvalget modtog i  

 forbindelse med FødevareIndustriens foretræde den 7/2-2001, fra  

 fødevareministeren 26 1. udkast til betænkning 27 Svar på spm. 13 om erhvervsdrivenes retssikkerhed, fra  

 fødevareministeren 28 Henvendelse af 9/2-2001 fra Jørgen Albæk Jensen 29 Spm. 14 om kommentar til henvendelsen af 9/3-2001 fra Jørgen  

 Albæk Jensen, til fødevareministeren 30 Henvendelse af 13/3-2001 fra Danske Håndværksslagtere 31 Spm. 15 om kommentar til henvendelsen af 13/3-2001 fra Danske  

 Håndværksslagtere, til fødevareministeren 32 Kopi FLF: svar på spm. 12 om kommentar til henvendelsen af  

 14/10-2000 fra Danske Håndværksslagtere om slagtebusser, fra  

 fødevareministeren Kopi FLF: svar på spm. 17 om kommentar til henvendelsen af  

 23/10-2000 fra JuniBevægelsens Landbrugsudvalg om pressemeddelelse af  

 22/1-1998: "Slagtebusser bør under kødloven", fra  

 fødevareministeren 33 Svar på spm. 14 om kommentar til henvendelsen af 9/3-2001 fra  

 Jørgen Albæk Jensen, fra fødevareministeren 34 Svar på spm. 15 om kommentar til henvendelsen af 13/3-2001 fra  

 Danske Håndværksslagtere, fra fødevareministeren 35 Meddelelse om, at der skal afgives betænkning over lovforslaget  

 onsdag den 28/3-2001 36 Spm. 16 om teknisk bistand til udarbejdelse af ændringsforslag  

 vedrørende slagtebusser, til fødevareministeren 37 Udkast til betænkningsbidrag vedrørende  

 offentliggørelse af kontrolresultater og Rådet for Bedre  

 Madkvalitet - efter anmodning fra Erling Christensen (S) 38 Spm. 17 om kommentar til ændringsforslag vedrørende  

 Rådet for Bedre Madkvaltiet, til fødevareministeren 39 Spm. 18 om offentliggørelse, jf.
L 133 - bilag 37, og  

 indskærpelser vedrørende bagatelagtige forhold, til  

 fødevareministeren 40 Svar på spm. 16 om teknisk bistand til udarbejdelse af  

 ændringsforslag vedrørende slagtebusser, fra  

 fødevareministeren 41 Svar på spm. 17 om kommentar til ændringsforslag  

 vedrørende Rådet for Bedre Madkvalitet, fra  

 fødevareministeren 42 Svar på spm. 18 om offentliggørelse, jf.
L 133 - bilag 37, og  

 indskærpelser vedrørende bagatelagtige forhold, fra  

 fødevareministeren 43 2. udkast til betænkning 44 Kopi af brev af 29/3-2001 fra udvalgets formand til Udvalget for  

 Forretningsordenen vedrørende spørgsmål om identitet Bilag 2 Et af udvalgets spørgsmål til  

 fødevareministeren og dennes svar herpå Spørgsmålet og fødevareministerens  

 svar herpå er optrykt efter ønske fra KF Spørgsmål 18:
Med henvisning til udkast til betænkningsbidrag af  

 20. marts 2001 om offentliggørelse af kontrolresultater, jf.
L 133  

 bilag 37, bedes ministeren bekræfte, at indskærpelser  

 vedrørende bagatelagtige forhold normalt ikke vil blive  

 offentliggjort, medmindre der er tale om gentagelsestilfælde, og vil  

 ministeren i forbindelse hermed gennem mulighed for rotation af  

 kontrollører sikre en ensartet praksis.
 Svar:
Indskærpelser dækker over en vifte af  

 reaktioner, der omfatter vejledninger, påtaler og advarsler.
Hvis der  

 er tale om bagatelagtige forseelser, vil indskærpelser typisk ikke  

 indgå i kontrolrapporten, medmindre der tale om gentagelser.
Der vil  

 blive lagt vægt på, at kontrollørernes reaktioner er  

 proportionale og rimelige ud fra de praktiske forhold.
Der vil endvidere  

 blive lagt vægt på en ensartet kontrol, og det vil i den  

 forbindelse være muligt at iværksætte rotationsordninger  

 mellem de tilsynsførende.
Fødevareministeriet vil tage  

 initiativ til, at en sådan rotation gennemføres i det  

 hensigtsmæssige omfang.
