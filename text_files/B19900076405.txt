I henhold til § 3, stk. 1, i lov nr. 437 af 13. juni 1990 om tilvejebringelse af lære- og praktikpladser og § 28 i lov nr. 210 af 5. april 1989 om erhvervsskoler fastsættes:
 § 1.  Undervisnings- og Forskningsministeren bestemmer  

 på grundlag af den vurdering, der omtales i lov om tilvejebringelse af lære  

 og praktikpladser § 2, stk. 2, jf. § 3, stk. 3, og efter indstilling fra  

 Erhvervsuddannelsesrådet, inden for hvilke uddannelser der skal iværksættes  

 særlig undervisning efter den nævnte lov.
 Stk. 2.  Undervisnings- og Forskningsministeren  

 bestemmer efter indhentet udtalelse fra faglige udvalg og erhvervsskoler og  

 efter indstilling fra Erhvervsuddannelsesrådet, hvilke skoler der skal udbyde  

 den særlige undervisning, jf. lovens § 3, stk. 4.
 § 2.  Elever, der er omfattet af lovens § 2, stk. 1,  

 er berettiget til optagelse til særlig undervisning inden for en uddannelse,  

 der kan gennemføres på grundlag af den basisuddannelse eller 2. skoleperiode,  

 som eleven har gennemført.
 Stk. 2.  Dette gælder dog kun, såfremt eleven opfylder  

 følgende betingelser:
Stk. 3.  Hvis en skole afslår en elevs optagelse under  

 henvisning til, at betingelserne i stk. 2 ikke er opfyldt, kan eleven inden  

 for en frist af 1 uge regnet fra meddelelse af afslaget klage til  

 Undervisnings- og Forskningsministeriet.
Klagen indgives til skolen, som,  

 hvis afslaget fastholdes, videresender klagen til ministeriet med begrundet  

 udtalelse.
Til brug for klagesagens behandling kan ministeriet indhente en  

 udtalelse fra det pågældende faglige udvalg.
 Stk. 4.  Hvis en elevs optagelse afslås på grund af  

 pladsmangel eller for få tilmeldinger, skal skolen drage omsorg for, at  

 eleven tilbydes optagelse på en anden skole, som efter ministerens  

 bestemmelse i henhold til lovens § 3, stk. 4, tilbyder særlig undervisning  

 inden for den pågældende uddannelse.
§ 3.  Undervisnings- og Forskningsministeren  

 fastsætter regler om mål og rammer vedrørende den særlige undervisning inden  

 for de enkelte uddannelser, herunder regler om struktur og bedømmelse.  

 Ministeren fastsætter reglerne i overensstemmelse med de faglige udvalgs  

 bestemmelse, når reglerne lovligt kan fastsættes.
Regler om bedømmelse  

 fastsættes med udgangspunkt i de almindelige bedømmelsesregler for den  

 pågældende uddannelse.
§ 4.  Det skal tilstræbes, at den særlige  

 undervisning, eventuelt i kombination med ordinær undervisning, fører frem  

 til samme reelle erhvervs- og videreuddannelseskompetence som den ordinære  

 erhvervsuddannelse.
Den skal føre frem til udstedelse af uddannelsesbevis  

 m.v. på samme måde og med samme indhold som de ordinære erhvervsuddannelser.  

 Det faglige udvalg kan bestemme, at den særlige undervisning kan indeholde:
 Stk. 2.  Undervisningen kan tilrettelægges som  

 kombinationer af de i stk. 1, nr. 1-5, nævnte muligheder.
 Stk. 3.  Det faglige udvalgs bestemmelse om fremrykket  

 indkaldelse til ordinær skoleundervisning efter stk. 1, nr. 1, kan indeholde  

 regler, hvorefter undervisningen tilrettelægges under særlig hensyntagen til  

 elevernes manglende praktik, og ministeren kan efter forslag fra det faglige  

 udvalg fastsætte bestemmelse om en mindre forlængelse af skoleundervisningens  

 varighed.
 Stk. 4.  Det faglige udvalgs bestemmelse om, at der kan  

 etableres særlig undervisning efter stk. 1, nr. 4, eller særligt etableret  

 undervisning med salg af produkter m.v. efter stk. 1, nr. 5, skal indeholde  

 procedurer for prissætning og anvendelse af salgsprovenu m.v.
§ 5.  Når en elev udstationeres i en virksomhed efter  

 § 4, stk. 1, nr. 3, betaler virksomheden den gældende elevløn til eleven  

 efter de almindelige regler.
Det faglige udvalg kan bestemme, at virksomheder  

 betaler elevløn til elever, der deltager i produktion i forbindelse med  

 undervisningen efter § 4, stk. 1, nr. 4 og 5.
 Stk. 2.  Der kan ikke ydes tilskud til hel eller delvis  

 dækning af virksomhedens udgifter til elevløn efter stk. 1, ud over hvad der  

 følger af anden lovgivning.
 § 6.  Den særlige undervisning efter § 4, stk. 1, nr.  

 3-5, finder sted inden for fagets almindelige arbejdstid.
§ 7.  Skolen og eleven skal under hele forløbet søge  

 at fremskaffe en ordinær uddannelsesaftale.
Eleverne kan ikke fortsætte den  

 særlige undervisning, hvis de ikke fortsat opfylder betingelserne i § 2, stk.  

 2, nr. 1, 2 og 4. Dog skal eleverne normalt ikke afbryde igangværende  

 ordinære skoleophold eller -perioder i uddannelsen for at tiltræde en  

 uddannelsesaftale.
Stk. 2.  Når en elev indgår uddannelsesaftale, fragår  

 hele det tidsrum, hvori eleven har gennemført særlig undervisning efter denne  

 bekendtgørelse, i aftaleperioden.
Efter det faglige udvalgs bestemmelse kan  

 undervisning efter § 4, stk. 1, nr. 2, 4 og 5, medføre yderligere nedsættelse  

 af uddannelsestiden.
Deltagelse i særlig undervisning, jf. § 4, stk. 1,  

 medregnes ikke i prøvetiden, når eleven fortsætter uddannelsen med  

 uddannelsesaftale.
 § 8.  Bekendtgørelsen træder i kraft den 1. december  

 1990.
