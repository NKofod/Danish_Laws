 Denne datasammenskrivning omfatter lov om beskatning ved  

 fusion af aktieselskaber m.v., jf. lovbekendtgørelse nr. 653 af 8. oktober  

 1987, med de ændringer, der følger af lov nr. 843 af 21. december 1988.
Fusion af selskaber § 1.  Ved fusion af aktieselskaber eller af selskaber  

 som nævnt i § 1, stk. 1, nr. 2, i lov om indkomstbeskatning af aktieselskaber  

 m.v. (selskabsskatteloven) har selskaberne adgang til beskatning efter  

 reglerne i dette kapitel.
 Stk. 2.  Benytter selskaberne den i stk. 1 nævnte  

 adgang, skal beskatningen af selskabernes aktionærer eller anpartshavere ske  

 efter reglerne i §§ 9 og 11.
 Stk. 3.  Fusion foreligger, når et selskab overdrager  

 sin formue som helhed til et andet selskab eller sammensmeltes med dette.
 § 2.  Det er en betingelse for beskatning efter  

 reglerne i denne lov, at mindst 90 pct. af værdien af aktierne eller  

 anparterne i det ophørende selskab alene vederlægges med aktier eller  

 anparter i det fortsættende selskab.
 Stk. 2.  Ligningsrådet kan dog tillade, at der sker  

 beskatning efter reglerne i denne lov i tilfælde, hvor aktionærerne eller  

 anpartshaverne i det ophørende selskab vederlægges med andet end aktier eller  

 anparter i det fortsættende selskab i videre omfang end fastsat i stk. 1.
 Stk. 3.  Bestemmelsen i stk. 1 finder ikke anvendelse på  

 den del af aktierne eller anparterne i det ophørende selskab, der besiddes af  

 det fortsættende selskab.
§ 3.  Fusionerer et moderselskab med sit  

 datterselskab, og har det ikke i et tidsrum af 3 år forud for fusionsdatoen  

 besiddet den for gennemførelsen af fusionen fornødne majoritet, er det en  

 betingelse for beskatning efter denne lov, at der er opnået tilladelse hertil  

 fra Ligningsrådet.
Ligningsrådet kan fastsætte særlige vilkår for  

 tilladelsen.
§ 4.  Har et af de i fusionen deltagende selskaber  

 inden for et tidsrum af 3 år forud for fusionsdatoen uden for normal  

 samhandel overtaget aktiver fra sine aktionærer eller anpartshavere eller fra  

 et selskab, der beherskes af en eller flere af aktionærerne eller  

 anpartshaverne i de fusionerende selskaber, såsom fast ejendom, driftsmidler,  

 varelager, goodwill, værdipapirer, rettigheder m.v., er det en betingelse for  

 anvendelsen af denne lovs regler, at der er opnået tilladelse hertil fra  

 Ligningsrådet.
Ligningsrådet kan fastsætte særlige vilkår for tilladelsen.
§ 5.  Datoen for den i forbindelse med fusionen  

 udarbejdede åbningsstatus for det fortsættende selskab anses i skattemæssig  

 henseende for fusionsdato.
Det er en betingelse for anvendelsen af reglerne i  

 denne lov, at fusionsdatoen er sammenfaldende med skæringsdatoen for det  

 fortsættende selskabs regnskabsår.
 § 6.  Det fortsættende selskab er pligtigt at indsende  

 til Statsskattedirektoratet genpart af de dokumenter, der i  

 selskabslovgivningen er foreskrevet udarbejdet i forbindelse med fusionen.
 Stk. 2.  I tilfælde, hvor fusionen sker ved et  

 moderselskabs overtagelse af et datterselskabs aktiver og gæld som helhed,  

 fastsætter ministeren for skatter og afgifter nærmere regler for, hvilke  

 oplysninger der skal meddeles om fusionen.
 Stk. 3.  Ministeren for skatter og afgifter er i øvrigt  

 bemyndiget til efter indstilling fra Ligningsrådet at fastsætte regler om,  

 hvilke yderligere oplysninger der i tilfælde af fusion skal tilvejebringes af  

 det fortsættende selskab til brug for de lignende myndigheder.
Stk. 4.  De i stk. 1-3 nævnte dokumenter og oplysninger  

 indsendes senest 6 måneder efter fusionsdatoen til Statsskattedirektoratet,  

 der fører register over stedfundne fusioner.
Indsendelsen af de nævnte  

 dokumenter og oplysninger er en betingelse for, at lovens regler kan finde  

 anvendelse.
 Stk. 5.  Ved fusion af banker og sparekasser indsendes  

 de i stk. 1-3 nævnte dokumenter og oplysninger til Statsskattedirektoratet  

 senest 1 måned efter datoen for handelsministerens godkendelse af fusion i  

 henhold til § 48 i lov om banker og sparekasser.
 Stk. 6.  Ligningsrådet kan under ganske særlige  

 omstændigheder se bort fra fristerne efter stk. 4 og 5.
§ 7.  Ved opgørelsen af det ophørende selskabs  

 skattepligtige indkomst i tiden fra sidste ordinære skatteansættelse og  

 indtil fusionsdatoen ansættes indkomsten for hele denne periode uden hensyn  

 til dens længde.
Ansættelsen finder sted som en ordinær ansættelse uden  

 hensyn til den med fusionen forbundne opløsning af selskabet.
Stk. 2.  Det påhviler det fortsættende selskab at  

 indgive selvangivelse for den i stk. 1 nævnte periode.
Det fortsættende  

 selskab hæfter for eventuelle skattekrav og for ethvert bødeansvar, der efter  

 skattelovgivningens bestemmelser vil kunne rettes mod det ophørende selskab.
§ 8.  Formuegoder, der er i behold hos det ophørende  

 selskab ved ophøret, behandles ved opgørelsen af det fortsættende selskabs  

 skattepligtige indkomst, som om de var anskaffet af dette på de tidspunkter,  

 hvor de er erhvervet af det ophørende selskab, og for de anskaffelsessummer,  

 hvortil goderne er erhvervet af dette selskab.
Eventuelle skattemæssige  

 afskrivninger samt nedskrivninger på varelagre og bindende kontrakt, som det  

 ophørende selskab har foretaget, anses for foretaget af det fortsættende  

 selskab.
Henlæggelser til investeringsfonds, der er foretaget af det  

 ophørende selskab, og som henstår ubenyttet ved ophøret, betragtes, som om de  

 var foretaget af det fortsættende selskab i de respektive indkomstår.
 Stk. 2.  Det forhold, at et formuegode ved fusionen er  

 overgået fra det ophørende til det fortsættende selskab, jf. stk. 1, 1. pkt.,  

 er uden betydning ved afgørelsen af, om formuegodet må anses for erhvervet i  

 spekulationshensigt eller som led i næring.
 Stk. 3.  Har det ophørende selskab ved opgørelsen af den  

 skattepligtige indkomst medregnet urealiseret fortjeneste og tab på  

 værdipapirer, behandles værdipapirerne ved opgørelsen af det fortsættende  

 selskabs skattepligtige indkomst, som om fortjeneste og tab var medregnet ved  

 indkomstopgørelsen hos det fortsættende selskab.
 Stk. 4.  Opnår det fortsættende selskab gevinst, eller  

 lider tab ved afhændelse eller indfrielse af offentlige obligationer, private  

 pantebreve eller fordringer, som ved fusionen er overtaget fra det ophørende  

 selskab, behandles sådan gevinst eller tab efter samme regler, som skulle  

 have været bragt i anvendelse, såfremt gevinst eller tab var blevet  

 realiseret hos det ophørende selskab.
Stk. 5.  Den skattemæssige behandling af formuegoder,  

 som det fortsættende selskab ikke har erhvervet fra et ophørende selskab,  

 ændres ikke som følge af fusionen, såfremt de formuegoder, der kan påvises at  

 være erhvervet ved denne, såvel i det fortsættende selskabs regnskab som i  

 dets skatteopgørelse fremgår som særskilte poster.
I modsat fald afgør  

 ligningsmyndighederne, hvorvidt de for det ophørende eller de for det  

 fortsættende selskab gældende regler skal bringes i anvendelse på de  

 pågældende aktivgrupper.
Stk. 6.  Foreligger der ved fusionen i et af selskaberne  

 underskud fra tidligere år, kan dette underskud uanset bestemmelsen i  

 ligningslovens § 15 ikke bringes til fradrag ved det fortsættende selskabs  

 indkomstopgørelse.
Dette gælder dog ikke, når et moderselskab fusionerer med  

 et datterselskab, hvormed det har været sambeskattet indtil fusionsdatoen og  

 i de seneste 5 indkomstår forud herfor.
Ved fradrag for tidligere års  

 underskud efter kulbrinteskattelovens kapitel 2 og 3 finder 1. pkt.  

 tilsvarende anvendelse, medens 2. pkt. alene finder anvendelse, når  

 selskaberne har været sambeskattet indtil fusionsdatoen og i de seneste 15  

 indkomstår forud herfor.
Ligningsrådet kan dog tillade, at underskud fra et  

 felt, jf. kulbrinteskattelovens § 18, stk. 1, fra tidligere år i et af  

 selskaberne kan bringes til fradrag ved det fortsættende selskabs  

 indkomstopgørelse for feltet.
 Stk. 7.  Ved opgørelsen af et tab som omhandlet i § 5,  

 stk. 5, i lov om beskatning af fortjeneste ved afståelse af aktier m.v. skal  

 udbytte som omhandlet i selskabsskattelovens § 13, stk. 1, nr. 2, der er  

 modtaget af det ophørende selskab, anses for modtaget af det fortsættende  

 selskab.
§ 9.  Aktier i det ophørende selskab anses for  

 afhændet af aktionæren til tredjemand i det omfang, de vederlægges med andet  

 end aktier i det fortsættende selskab.
Afhændelsen anses for sket til kursen  

 på den i § 5 nævnte fusionsdato.
 Stk. 2.  Fortjeneste eller tab i forbindelse med  

 indløsning som nævnt i stk. 1 af aktier i det ophørende selskab behandles  

 efter reglerne i lov om beskatning af fortjeneste ved afståelse af aktier  

 m.v.
Stk. 3.  Har aktionæren flere aktier i det ophørende  

 selskab end dem, der anses for indløst, og er de erhvervet på forskellige  

 tidspunkter, anses de tidligst erhvervede aktier for indløst.
Samtidigt  

 erhvervede aktier, som ikke er forbundet med ensartede rettigheder, eller  

 hvoraf nogle er anskaffet som led i aktionærens næringsvej, anses for indløst  

 efter forholdet mellem aktiernes kursværdi på den i § 5 nævnte fusionsdato.
 § 10.  Aktier, der annulleres af et fortsættende  

 selskab ved fusionen, lades ude af betragtning ved ansættelsen af selskabets  

 skattepligtige indkomst såvel i henseende til fortjeneste som tab.
 Stk. 2.  Såfremt det fortsættende selskab ved  

 overtagelse af aktiver og passiver fra det eller de ophørende selskaber  

 erhverver egne aktier, lades fortjeneste eller tab ved annullering af disse  

 aktier ude af betragtning ved ansættelsen af selskabets skattepligtige  

 indkomst.
§ 11.  Aktier i det fortsættende selskab, som  

 aktionærerne modtager som vederlag for aktier i det ophørende selskab,  

 behandles ved opgørelsen af den skattepligtige almindelige eller særlige  

 indkomst, som om de var erhvervet på samme tidspunkt og for samme  

 anskaffelsessum som de ombyttede aktier.
Modtagne aktier i det fortsættende  

 selskab anses for anskaffet som led i aktionærens næringsvej, såfremt de  

 ombyttede aktier var anskaffet som led heri.
Stk. 2.  Er ombyttede aktier anskaffet på forskellige  

 tidspunkter, eller er nogle erhvervet som led i aktionærens næringsvej, anses  

 de af den enkelte erhvervelse omfattede aktier for ombyttet med en  

 tilsvarende andel af de modtagne aktier i det fortsættende selskab.
Andelen  

 beregnes efter de ombyttede aktiers kursværdi på den i § 5 nævnte  

 fusionsdato.
Er de modtagne aktier forbundet med forskellige rettigheder,  

 foretages beregningen særskilt for hver art af de modtagne aktier.
 Fusion af kooperative virksomheder m.v.
§ 12.  Bestemmelserne i kapitel 1, bortset fra § 3, §  

 4 og § 6, finder tilsvarende anvendelse Stk. 2.  Det i stk. 1, nr. 2), anførte gælder dog kun,  

 såfremt den fortsættende forening er omfattet af selskabsskattelovens § 1,  

 stk. 1, nr. 3.
 § 13.  Den fortsættende forening er pligtig at  

 indsende til Statsskattedirektoratet de i forbindelse med fusionen  

 udarbejdede dokumenter m.v., herunder udskrift af  

 generalforsamlingsprotokoller udvisende vedtagelsen om fusion, en revideret  

 regnskabsopstilling udvisende samtlige overdragne aktiver og passiver med  

 angivelse af de reguleringer, overdragelsen måtte medføre, samt en opgørelse  

 over eventuelle udbetalinger til andelshaverne i de ophørende foreninger af  

 deres indestående på andelskonto, driftsfondskonto m.v.
 Stk. 2.  Ministeren for skatter og afgifter er i øvrigt  

 bemyndiget til efter indstilling fra Ligningsrådet at fastsætte regler om,  

 hvilke yderligere oplysninger der i forbindelse med fusionen skal  

 tilvejebringes af den fortsættende forening til brug for de lignende  

 myndigheder.
 Stk. 3.  De i stk. 1 og 2 nævnte dokumenter og  

 oplysninger indsendes senest 6 måneder efter fusionsdatoen til  

 Statsskattedirektoratet, der fører register over de stedfundne fusioner.  

 Indsendelsen af de nævnte dokumenter og oplysninger er en betingelse for, at  

 lovens regler kan finde anvendelse.
 Stk. 4.  Ligningsrådet kan under ganske særlige  

 omstændigheder se bort fra fristen efter stk. 3.
 § 14.  Bestemmelserne i § 12, stk. 1, og § 13 finder  

 tilsvarende anvendelse ved fusion af de i selskabsskattelovens § 1, stk. 1,  

 nr. 2 a, omhandlede sparekasser samt de i henhold til samme lovs § 1, stk. 1,  

 nr. 5 og 6, beskattede gensidige forsikringsforeninger.
Stk. 2.  Ligningsrådet kan tillade, at lovens regler  

 bringes i anvendelse ved fusion af investeringsforeninger.
Ligningsrådet kan  

 fastsætte særlige vilkår for tilladelsen.
§ 14a.
Ved sparekassers omdannelse til aktieselskaber, jf. kapitel 12b i  

 lov om banker og sparekasser m.v., finder § 5, § 6, stk. 1, § 6, stk. 3-6. §  

 7, § 8 pg § 10, stk. 2, tilsvarende anvendelse.
 Stk. 2.  Underskud fra tidligere indkomstår kan uanset §  

 8, stk. 6, bringes til fradrag i det fortsættende selskabs indkomstopgørelse  

 efter ligningslovens § 15, hvis sparekassens aktiver og gæld som helhed  

 overdrages til et af sparekassen oprettet aktieselskab, hvori sparekassen  

 ejer hele aktiekapitalen.
Stk. 3.  Aktier i det fortsættende selskab, som den  

 erhvervsdrivende fond modtager i henhold til § 52c i lov om banker og  

 sparekasser m.v., anses for anskaffet på det tidspunkt, hvor fusionen er  

 vedtaget i alle de fusionerende selskaber.
Som anskaffelsessum anvendes  

 værdien af de indskudte aktiver efter fradrag af sparekassens gæld.
 Stk. 4.  Aktier modtaget af garanter ved ombytning af  

 deres garantbeviser til aktier anses for anskaffet ved ombytningen for  

 garantbevisets indløsningsværdi.
Andre bestemmelser § 15.  Ophører et i udlandet hjemmehørende  

 aktieselskab eller anpartsselskab ved fusion med et her hjemmehørende  

 selskab, finder reglerne i kapitel 1 tilsvarende anvendelse.
Stk. 2.  Ophører et her hjemmehørende selskab ved fusion  

 med et udenlandsk selskab, finder §§ 9 og 11 samt § 13 i lov om beskatning af  

 fortjeneste ved afståelse af aktier m.v. tilsvarende anvendelse ved  

 beskatningen af aktionærerne i det ophørende selskab.
Det ophørende selskab  

 beskattes efter reglerne i selskabsskattelovens § 5.
 Stk. 3.  Ved fusion af selskaber eller foreninger, der  

 alle er hjemmehørende i udlandet, kan ministeren for skatter og afgifter  

 eller den, han bemyndiger dertil, træffe bestemmelse om, at aktionærer eller  

 anpartshavere, der er fuldt skattepligtige her i landet, beskattes efter  

 reglerne i §§ 9 og 11 samt § 13 i lov om beskatning af fortjeneste ved  

 afståelse af aktier m.v.
 § 16.  Loven finder anvendelse på fusioner, der finder  

 sted den 1. januar 1976 eller senere.
 § 17.  Loven gælder ikke for Færøerne og Grønland.
---------- Lov nr. 582 af 19. december 1980, hvis § 2 ophæver § 8, stk. 7, og § 12,  

 stk. 3, indeholder i § 4 følgende bestemmelse:
§ 4 Loven har virkning fra og med skatteåret 1981-82.
---------- Lov nr. 296 af 10. juni 1981, hvis § 4 ændrer affattelsen af § 8, stk. 7,  

 § 9, stk. 2, § 10, stk. 2, og § 15, stk. 2 og 3, indeholder i § 8 følgende  

 bestemmelse:
§ 8 Loven træder i kraft ved bekendtgørelsen i Lovtidende.
Den har virkning,  

 hvis aktieafståelsen eller forhold, der behandles efter samme regler som  

 aktieafståelse, finder sted den 1. juli 1981 eller senere.
Bestemmelserne i §  

 1, nr. 4 og 5, finder dog anvendelse, når skaden på den oprindelige ejendom  

 er indtrådt den 1. januar 1981 eller senere.
---------- Lov nr. 144 af 25. marts 1987, hvis § 1 ændrer § 8, stk. 6, indeholder i §  

 2 følgende bestemmelse:
§ 2 Loven finder anvendelse på fusioner, der finder sted efter den 14. januar  

 1987. De hidtil gældende regler finder dog anvendelse ved fusion med et  

 datterselskab, såfremt betingelserne i selskabsskattelovens § 31, stk. 1, 3.  

 og 4. pkt., var opfyldt den 14. januar 1987.
---------- Lov nr. 311 af 25. maj 1987, hvis § 4 ændrer § 12, indeholder i § 5  

 følgende bestemmelse:
§ 5 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  Loven har virkning for udlodning af  

 likvidationsprovenu i andelsselskaber m.v., der endeligt opløses den 5. marts  

 1987 eller senere, og for fusioner af andelsselskaber m.v. og for afståelse  

 af andelsbeviser m.v., der finder sted den 22. maj 1987 eller senere.
---------- Lov nr. 843 af 21. december 1988, hvis § 1 indsætter bestemmelsen i § 14a, indeholder i § 2 følgende bestemmelse:
§ 2 Loven har virkning fra og med indkomståret 1988.
