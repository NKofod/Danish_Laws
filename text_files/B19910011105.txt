§ 1 I bekendtgørelse nr. 12 af 11. januar 1991 om statsgaranti og  

 rentetilskud m.m. ved udlån til yngre jordbrugere foretages følgende  

 ændringer:
 1. § 9, stk. 7 og 8, affattes således:
»Stk. 7.  Opgørelsen af egenkapitalen sker på  

 grundlag af ansøgers aktiver og gæld umiddelbart forud for købet af  

 bedriften.
Gaver, ydet som led i berigtigelsen af handelen, kan ikke  

 medregnes.
Til egenkapitalen kan medregnes nettoprovenu ved salg af fast  

 ejendom eller løsøre forud for ansøgningens indgivelse, opgjort efter  

 reglerne i stk. 4, statspræmie på boligopsparingskonto, der udbetales som  

 følge af erhvervelsen, og hvor udbetalingen sker forud for ansøgningens  

 indgivelse, samt kursgevinster på obligationer, der er udtrukket og udbetalt  

 forud for ansøgningens indgivelse.
Stk. 8.  Hvis ansøgerens ægtefælle er medejer af  

 bedriften, eller hvis ægtefællens egenkapital ved ægtepagt uden vederlag er  

 stillet til ansøgerens rådighed til brug for bedriften, kan ægtefællens  

 egenkapital opgjort som i stk. 3-7 medregnes ved opgørelsen af egenkapitalen.  

 Ægtepagten skal være oprettet forud for købet af bedriften.« 2. I § 9 indsættes som stk. 9 og 10:
 »Stk. 9.  Uanset bestemmelsen i stk. 8, 2. pkt.,  

 kan ved opgørelsen af egenkapitalen medregnes ægtefællens indestående m.v. på  

 etableringskonto og boligopsparingskonto, der først kan frigives efter køb,  

 hvis disse midler er stillet til rådighed for ansøger ved ægtepagt oprettet  

 forud for ansøgningens indgivelse.
Stk. 10.  Uanset bestemmelsen i stk. 8, 2. pkt., kan  

 ægtefællens egenkapital medregnes ved ejendomshandler indgået inden den 5.  

 marts 1991, hvis ægtepagt er oprettet forud for ansøgningens  

 indgivelse.« 3. I § 30 ændres »Kulturministeriet« til:  

 »Undervisnings- og Forskningsministeriet«.
§ 2 Bekendtgørelsen træder i kraft den 5. marts 1991.
