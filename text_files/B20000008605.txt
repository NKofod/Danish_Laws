Bekendtgørelse om indbetaling af  

 ATP-bidrag for udlændinge, der modtager hjælp efter lov om  

 integration af udlændinge i Danmark (integrationsloven) I medfør af § 39 b, stk. 3, i lov nr. 474 af 1. juli 1998  

 om integration af udlændinge i Danmark (integrationslov), som senest  

 ændret ved lov nr. 57 af 25. januar 2000 fastsættes efter  

 indstilling fra Arbejdsmarkedets Tillægspension:
Det samlede ATP-bidrag § 1. Der indbetales bidrag til Arbejdsmarkedets  

 Tillægspension for udlændinge, der er fyldt 16 år, og som  

 modtager hjælp efter §§ 27 eller 29, stk. 2, i  

 integrationsloven, jf. dog § 2.
Stk. 2. Der betales det bidrag, der er fastsat efter  

 § 15, stk. 1, i lov om Arbejdsmarkedets Tillægspension, for  

 hver måned, der udbetales hjælp.
Bidraget udgør 223,65 kr.  

 pr. måned.
Udbetales ydelsen for mindre end en måned, beregnes  

 ATP-bidraget forholdsmæssigt.
Betingelser for indbetaling af ATP-bidrag § 2. Ved udbetaling af hjælp efter  

 §§ 27 eller 29, stk. 2, er det en betingelse for indbetaling af  

 ATP-bidrag, at den pågældende har modtaget hjælp efter  

 § 27 eller § 29, stk. 2, i en sammenhængende periode  

 på 6 måneder.
Der betales ikke bidrag for denne 6 måneders  

 periode.
Stk. 2. Ophører udbetalingen af hjælpen, afbrydes  

 optjeningen af 6-måneders perioden.
Genoptages udbetalingen senere,  

 fortsætter optjeningen af 6-måneders perioden.
Stk. 3. For udlændinge, der modtager hjælp efter  

 §§ 27 eller 29, stk. 2, skal der kun indbetales ATP-bidrag,  

 når den månedlige ydelse, der ligger til grund for beregningen af  

 ATP-bidraget, mindst udgør 9.865 kr., når udlændingen har  

 forsørgelsespligt over for mindreårige børn.
For andre  

 skal beløbet mindst udgøre 7.410 kr.  

 Beløbsgrænserne nedsættes forholdsmæssigt ved  

 udbetaling af ydelser for mindre end en måned.
Beløbene  

 reguleres én gang årligt den 1. januar med  

 satsreguleringsprocenten efter lov om en satsreguleringsprocent, jf.  

 integrationslovens § 48, stk. 1.
Stk. 4. Ved opgørelsen af ydelsen efter stk. 3  

 medregnes beskæftigelsestillæg efter § 29, stk. 2, i  

 integrationsloven.
Der foretages endvidere fradrag i ydelsen efter reglerne i  

 §§ 28, 30 og 31 i integrationsloven.
 Stk. 5. Der indbetales ikke ATP-bidrag, hvis hjælpen er  

 ydet med tilbagebetalingspligt efter § 93 i lov om aktiv socialpolitik,  

 jf. integrationslovens § 41.
ATP-medlemmets del af ATP-bidraget § 3. 1/3 af bidraget efter § 1 betales af den  

 udlænding, der indbetales bidrag for.
Beløbet afrundes til  

 nærmeste hele kronebeløb.
 Stk. 2. Kommunen tilbageholder beløbet, jf.  

 stk. 1, ved udbetaling af ydelsen.
Kommunens del af ATP-bidraget § 4. 2/3 af bidraget efter § 1 betales af  

 kommunen.
Beløbet afrundes til nærmeste hele kronebeløb.  

 Staten refunderer 100 pct. af kommunens udgifter til ATP-bidraget.
Kommunens indbetaling til ATP § 5. Det samlede ATP-bidrag opgøres  

 kvartalsvis af kommunen.
Kommunen indbetaler på det girokort, som  

 Arbejdsmarkedets Tillægspension udsender ved hvert kvartals  

 udløb, under det SE-nummer, der anvendes til udbetaling af ydelsen.  

 Bidragene efter § 1 forfalder til betaling den 1. i måneden efter  

 hvert kvartals udløb.
Kommunen betaler det samlede bidrag til  

 Arbejdsmarkedets Tillægspension senest den 14. i måneden efter  

 hvert kvartals udløb.
For bidrag, der skal indbetales i januar  

 måned, er sidste rettidige indbetalingsdag dog den 20. januar.
Stk. 2. Hvis kommunen ikke indbetaler bidraget rettidigt,  

 ifalder den ansvar for betaling af renter for forsinket indbetaling.
Renten  

 opkræves af Arbejdsmarkedets Tillægspension og udgør 1½  

 pct. af det samlede bidrag for hver påbegyndt måned regnet fra  

 kvartalets udløb.
Kommunens indberetning til ATP § 6. Kommunen indberetter en gang om året  

 under det i § 5, stk. 1, nævnte SE-nummer til  

 Arbejdsmarkedets Tillægspension det samlede ATP-bidrag, der er  

 indbetalt for hver enkelt ydelsesmodtager.
Indberetningen sker på den  

 årlige oplysningsseddel til Told- og Skatteregionen, som videresender  

 oplysningerne til Arbejdsmarkedets Tillægspension.
Tilbagebetaling af ATP-bidrag § 7. Hvis et medlem skal tilbagebetale en ydelse,  

 der er nævnt i denne bekendtgørelse, skal indbetalte ATP-bidrag  

 af denne ydelse overføres fra Arbejdsmarkedets Tillægspension  

 til kommunen.
Ikrafttrædelses- og overgangsbestemmelser § 8. Bekendtgørelsen træder i kraft  

 den 1. marts 2000 og finder anvendelse ved udbetaling af de ydelser, der er  

 nævnt i denne bekendtgørelse, og som vedrører perioden  

 fra og med 1. februar 2000.
 Stk. 2. Tilbageholdelse af beløbet efter § 3,  

 stk. 2, for februar måned 2000 sker ved udbetaling af ydelsen for  

 marts måned 2000.
