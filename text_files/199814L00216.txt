Betænkning afgivet af Erhvervsudvalget den 10.  

 december 1998 Betænkning over Forslag til lov om kontraktbetinget  

 driftsstøtte til skibsbygning Udvalget har behandlet lovforslaget i nogle møder  

 og har herunder stillet spørgsmål til erhvervsministeren, som  

 denne har besvaret skriftligt.
 Herefter indstiller udvalget lovforslaget  

 til vedtagelse uændret.
Et mindretal (Enhedslistens medlem af udvalget) støtter en  

 vedtagelse af lovforslaget, der indfører en lovhjemmel til at yde  

 driftsstøtte.
En sådan har ikke hidtil eksisteret, men på  

 trods heraf er der udbetalt et milliardbeløb i statssubsidier til  

 skibsbygning.
Samtidig vil mindretallet gøre opmærksom på,  

 at denne lov kun delvis retter op på den skandaløse praksis, der  

 har været.
Der er fortsat brug for initiativer til at sikre en  

 betryggende administration, herunder den placering, den private organisation  

 Danmarks Skibskreditfond har i forhold til værftsstøtten.  

 Desuden er der brug for yderligere afklaring af, hvad der skete på  

 dette område fra midten af 80'erne til anden halvdel af 90'erne,  

 herunder i forbindelse med overbelåningssagerne.
