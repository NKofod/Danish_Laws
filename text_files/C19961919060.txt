 Arbejdsskadestyrelsen har besluttet, at manuel medicin, udført af  

 speciallæger inden for reumatologi/fysiurgi og anæstesiologi, kan betales,  

 når de generelle betingelser er opfyldt.
 Det er herunder en betingelse, at behandlingen skal være nødvendig, for at  

 skadelidte kan opnå bedst mulig helbredelse for arbejdsskadens følger.
 Ændringen skyldes, at manuel medicin/manipulation er en overenskomstmæssig  

 tillægsydelse i sygesikringens overenskomst med Foreningen af Speciallæger.  

 Det gælder for overenskomsten inden for både fysiurgi/reumatologi og  

 anæstesiologi.
 Afsnit om betaling af manuel medicin i afsnit 3.4 ændres herefter til:
3.4 HVILKE BEHANDLINGER MV.
KAN IKKE ELLER KUN I VISSE TILFÆLDE BETALES Manuel medicin Denne behandling kan betales, hvis behandlingen udføres af visse  

 speciallæger.
Det gælder speciallæger inden for reumatologi/fysiurgi og  

 anæstesiologi, som har fået anerkendt behandlingen som tilskudsberettiget  

 efter lov om offentlig sygesikring.
 Hvis behandlingen ydes af en af de nævnte speciallæger, der ikke har  

 overenskomst med sygesikringen, kan der alene ydes refusion for den del af  

 udgiften, som skadelidte skulle have betalt, hvis der havde været  

 overenskomst.
