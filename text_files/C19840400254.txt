Til samtlige bygningsmyndigheder I medfør af bygningsreglement 1982, kap. 5.2.2, stk. 1, kan kravene i kap.  

 5.2.1, stk. 2, til dimensionering af bygningskonstruktioner anses for  

 opfyldt, når bygningskonstruktioner dimensioneres og udføres på grundlag af  

 Dansk Ingeniørforenings normer for bygningskonstruktioner, herunder Norm for  

 Betonkonstruktioner, DS 411.
 Betonnormen forudsætter, at beton kontrolleres i forbindelse med leverance  

 og indbygning på byggepladsen (modtagekontrol).
 Ved anvendelse af fabriksbeton kan kontrollen ifølge normen dog efter  

 særlig aftale helt eller delvis baseres på resultater fra fabrikkens løbende  

 kvalitetskontrol, såfremt denne er tilrettelagt og udføres i overensstemmelse  

 med normens principper, og såfremt fabrikken er tilsluttet en anerkendt  

 kontrolordning.
 Byggestyrelsen er blevet gjort bekendt med, at der i en del tilfælde er  

 leveret beton fra fabrikker, der ikke er tilsluttet en anerkendt  

 kontrolordning, uden at den i betonnormen forudsatte modtagekontrol er  

 udført.
 Foranlediget heraf skal man over for bygningsmyndighederne præcisere, at  

 modtagekontrollen kun kan undlades, såfremt der som ovenfor anført  

 gennemføres en kontrol, der er baseret på resultaterne fra den pågældende  

 fabriks løbende kvalitetskontrol.
 Det er herved forudsat, at den løbende kvalitetskontrol er tilrettelagt og  

 udføres i overensstemmelse med betonnormens principper, og at den pågældende  

 fabrik er tilsluttet en anerkendt kontrolordning.
Pdv eb H.
M Henningsen eksp. sekr.
