Betænkning afgivet af Skatteudvalget den  

 3. maj 2002 Betænkning over Forslag til lov om ændring af  

 ejendomsværdiskatteloven og andre skattelove (Loft over ejendomsværdiskatten og  

 ejendomsværdiskat ved flytning) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 11  

 ændringsforslag til lovforslaget.
2. Udvalgsarbejdet Lovforslaget blev fremsat den 8. februar 2002 og var til  

 1. behandling den 26. februar 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 8 møder.
Sammenhæng med andre lovforslag Lovforslaget skal ses i sammenhæng med forslag til  

 lov om ændring af vurderingsloven, skattestyrelsesloven og andre  

 skattelove. (Forenkling og modernisering af vurderingsorganisationen og  

 vurderingsprocessen m.v.) (lovforslag nr.
L 180).
Høring Lovforslaget blev sendt i høring samtidig med  

 fremsættelsen.
Den 2. april 2002 sendte skatteministeren et  

 høringsnotat til udvalget, der gengiver hovedtrækkene i  

 høringssvarene samt skatteministerens kommentarer hertil.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Michael Mose, Randers.
 Skatteministeren har over for udvalget kommenteret den  

 skriftlige henvendelse til udvalget.
Samråd Udvalget har stillet 3 spørgsmål til  

 skatteministeren til mundtlig besvarelse, som denne har besvaret i et  

 åbent samråd den 3. maj 2002. Ministeren forventes inden 2.  

 behandling af lovforslaget at tilsende udvalget det talepapir, der lå  

 til grund for besvarelsen.
Der vil blive udarbejdet skriftligt referat af det  

 åbne samråd.
Referatet forventes omdelt i udvalget inden 3.  

 behandling af lovforslaget.
Spørgsmål Udvalget har stillet 42 spørgsmål til  

 skatteministeren til skriftlig besvarelse, som denne har besvaret med  

 undtagelse af spørgsmål 39-42. Disse spørgsmål  

 forventes besvaret af skatteministeren inden 2. behandling af lovforslaget. 4  

 af udvalgets spørgsmål og skatteministerens besvarelse heraf er  

 optrykt som bilag til betænkningen.
3. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller lovforslaget til forkastelse ved 3. behandling.
Flertallet  

 vil stemme hverken for eller imod de stillede ændringsforslag.
 Socialdemokratiet, Det Radikale Venstre og Kristeligt  

 Folkeparti bemærker følgende:
 Ved 1. behandling af L 100 tilkendegav Socialdemokratiet,  

 Det Radikale Venstre og Kristeligt Folkeparti at ville stemme imod  

 lovforslaget.
 Med de oplysninger, der er kommet frem under  

 udvalgsarbejdet, er Socialdemokratiet, Det Radikale Venstre og Kristeligt  

 Folkeparti yderligere blevet bestyrket i partiernes holdning ved 1.  

 behandlingen.
 Loftet over ejendomsværdibeskatningen har en helt  

 tilfældig virkning for den enkelte borger.
De ejendomme, der har en forkert vurdering, som de  

 eksempler, der har været fremme i dagspressen, vil blive fastlåst  

 med en forkert ejendomsværdiskat, som ikke kan blive rettet  

 efterfølgende.
Hvorimod en tilsvarende naboejendom, der er korrekt  

 vurderet, vil blive fastlåst med en langt højere  

 ejendomsværdiskat.
Skatteministeren har således bekræftet,  

 at alle fejlvurderinger vil blive cementeret med skattestoppet.
 Eksemplet med en ejendom, der er vurderet til 6 mio. kr.  

 og nu solgt til 16 mio. kr., vil få en varig rabat på 300.000 kr.  

 om året, hvorimod tilsvarende ejendomme, der er vurderet op i 2001  

 kommer til at betale denne skat på 300.000 kr.
Tilsvarende opstår der uretfærdigheder og  

 tilfældigheder, når man køber et hus, som er dårligt  

 vedligeholdt, og efterfølgende bruger et stort beløb til at  

 renovere huset.
Selv om der bekostes et millionbeløb   har ministeren  

 oplyst   at det normalt ikke vil medføre en ændret  

 ejendomsværdibeskatning.
Køber man derimod en tilsvarende  

 velrenoveret ejendom, hvor vurderingen allerede er tilpasset den reelle pris,  

 vil renoveringen indebære en højere ejendomsværdiskat.  

 Foretager man en mindre tilbygning eller bygning af en carport, som  

 kræver byggetilladelse, vil det medføre højere  

 ejendomsværdiskat.
Resultatet er således en helt tilfældig  

 skattemæssig behandling af borgerne.
 Af skatteministerens svar til Skatteudvalget fremgår  

 det, at denne vilkårlighed er helt tilsigtet og i overensstemmelse med  

 regeringens skattestop.
Det er ufatteligt, at en regering på den måde  

 kan efterlade tilfældigheder og forskellig behandling af borgerne.  

 Helhedsindtrykket er, at især hvad angår de dyre boliger, som  

 bebos af de mest velstillede, kan der tjenes store beløb på den  

 måde, hvorpå regeringen har udformet sit skattestop.
Det er  

 også klart indtrykket, at det er helt tilsigtet fra regeringen og Dansk  

 Folkeparti, som gennemfører lovforslaget imod alle øvrige  

 partiers stemmer.
 Et mindretal i udvalget (V, DF og KF) indstiller  

 lovforslaget til vedtagelse med de stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller mindretal i udvalget ikke altid vil afspejle et  

 flertal/mindretal ved afstemningen i Folketingssalen.
4. Ændringsforslag med bemærkninger Ændringsforslag Af	skatteministeren, tiltrådt af et mindretal (V,  

 DF og KF):
Til § 1 1) I den under nr. 9 foreslåede ændring af  

§ 7, 2. pkt., ændres »beregningsgrundlaget efter § 4 a« til: »beregningsgrundlaget efter § 4 a for hele ejendommen«.
[Nedslag for tofamilieshuse] 2) Efter nr. 12 indsættes som nyt nummer:
» [Redaktionel ændring] 3) Efter nr. 14 indsættes som nyt nummer:
» [Redaktionel ændring] 4) I det under nr. 16 foreslåede § 9  

 b, stk. 1, sidste pkt., ændres »medmindre erhvervelsen giver ret til indtræden efter §  

 9, stk. 3 « til: »medmindre erhvervelsen giver ret til at  

 overtage nedsættelse efter §§ 9 eller 9 a, jf. § 9, stk. 2, 5. og 6.  

 pkt., samt § 9 a, stk. 3 «.
[Ægtefællers og samejeres overtagelse af  

 nedsættelse i ejendomsværdiskat] 5) I det under nr. 16  

 foreslåede § 9 b, stk. 2, sidste pkt.,  

 ændres »medmindre  

 erhvervelsen giver ret til indtræden efter § 9 a, stk. 3.« til: »medmindre erhvervelsen giver ret til at overtage  

 nedsættelse efter §§ 9 eller 9 a, jf. § 9, stk. 2, 5. og 6. pkt., samt  

 § 9 a, stk. 3. « [Ægtefællers og samejeres overtagelse af  

 nedsættelse i ejendomsværdiskat] 6) I den under nr. 19 foreslåede  

 affattelse af § 11, stk. 1, ændres »jf. dog ligningslovens § 15 O og § 15 P«  til: »jf. dog stk. 2, 2. pkt.« [Ejendomsværdiskat ved udleje af bolig] 7) Efter nr. 19 indsættes som nyt nummer:
» » [Ejendomsværdiskat ved udleje af bolig] Til § 3 8) I det under nr. 3 foreslåede  

§ 15 A, stk. 2, sidste pkt., ændres »I så fald« til: »Hvis der  

 er sket en ombygning, tilbygning eller nybygning af boligen, der ikke er  

 taget hensyn til ved fastsættelsen af lejeværdien i  

 indflytningsåret og som begrunder en huslejestigning, «.
[Redaktionel ændring] 9) Nr. 9 affattes således:
» [Redaktionel ændring som følge af L 48s  

 vedtagelse] 10) Nr. 12 affattes således:
» [Redaktionel ændring som følge af L 48s  

 vedtagelse] 11) Efter nr. 13 indsættes som nye numre:
» » 02. I § 16, stk. 9, indsættes efter 10. pkt., der  

 bliver til 9. pkt., som nyt punktum:
» 03. I § 16, stk. 9, 12. pkt., ændres »Den skattepligtige værdi« til: »Den skattepligtige værdi efter 2.-11. pkt.«« [Loft over ejendomsværdiskatteandel i  

 frynsegodebeskatning af direktører m.v.] Bemærkninger Til nr. 1 Med lovforslagets formulering ville der blive tale om en  

 skærpelse.
Forslaget ville således medføre, at nedslaget i  

 ejendomsværdiskatten for tofamilieshuse, der er anskaffet før  

 den 1. juli 1998, vil blive beregnet på grundlag af den del af  

 ejendomsværdien, der kan henføres til ejerens lejlighed.
Dette  

 har ikke været hensigten.
 Det foreslås derfor i ændringsforslaget, at  

 nedslaget for tofamilieshuse fortsat skal beregnes på grundlag af hele  

 ejendommens værdi, således at en skærpet beskatning af  

 tofamilieshuse undgås. Ændringen svarer til det  

 beregningsprincip, der efter de gældende regler anvendes for  

 tofamilieshuse.
Til nr. 2 Der er tale om en redaktionel rettelse som følge af  

 ændringen under lovforslagets § 1, nr. 13.
Til nr. 3 Der er tale om en redaktionel rettelse som følge af  

 ændringen under lovforslagets § 1, nr. 15.
Til nr. 4 Det i lovforslaget foreslåede § 9 b, stk. 1, sidste  

 pkt., bestemmer, at fradraget efter § 9 b for pensionister falder væk  

»medmindre erhvervelsen giver ret  

 til indtræden efter § 9, stk. 3«.
 § 9, stk. 3, handler imidlertid kun om den situation, at  

 der efter en ægtefælles overtagelse af ejendommen sker nogle  

 kraftige værdistigninger, der herefter   i medfør af stk. 3  

 kan begrænses efter § 9.
Fradraget efter § 9 b er alene en fastfrysning af  

 nedslagene efter §§ 9 eller 9 a fra før 2003 med virkning for  

 fremtidige år.
Henvisningen til § 9, stk. 3, er derfor ikke rigtig.
Det  

 foreslås, at forslaget ændres således, at fradraget efter §  

 9 b overtages, når nedslaget efter §§ 9 og 9 a kan overtages.
Der behøver ikke at foreligge en nedsættelse  

 efter §§ 9 eller 9 a, for at fradraget efter §§ 9 b kan overtages.
Det er  

 tilstrækkeligt, at nedsættelse efter §§ 9 eller 9 a kan  

 overtages, hvis den havde foreligget umiddelbart inden erhvervelsen.
I de  

 tilfælde kan fradraget efter § 9 b også overtages.
 Ændringsforslaget betyder, at nedsættelsen kan  

 overtages mellem ægtefæller   også i en  

 skilsmissesituation, hvor ejendommen udlægges på et  

 skilsmisseskifte.
 Nedsættelsen kan også overtages fra en  

 ægtefælle ved dødsfald   uanset om der er et  

 mellemkommende dødsbo   og falder ikke væk, selv om  

 længstlevende ægtefælle indgår nyt  

 ægteskab.
En ændring af ejerandel mellem to eller flere  

 samejere af en ejendom betragtes efter gældende ret ikke som ejerskifte  

 i denne sammenhæng.
Tilkøb af en andel, såfremt  

 køberen i forvejen ejer en andel, betragtes derfor ikke som en  

 erhvervelse.
Det kan illustreres ved et eksempel: En person bebor en  

 bolig.
Den pågældende ejer halvdelen og betaler markedsleje af  

 den anden halvdel til en anden ejer.
Ejendomsværdiskatten af den  

 pågældendes egen halvdel beregnes således: Først  

 beregnes ejendomsværdiskat af hele ejendommen.
Det sker under  

 anvendelse af bl.a. de foreslåede regler i § 9 b om fradrag.
I henhold  

 til § 13 skal der imidlertid kun betales den halve ejendomsværdiskat.  

 Det betyder, at resultatet for hele ejendommen skal ganges med 50 pct., inden  

 ejendomsværdiskatten er færdigberegnet for den  

 pågældende. Året efter har den pågældende  

 tilkøbt yderligere 25 pct. og betaler kun markedsleje af 25 pct. til  

 den anden ejer.
Der beregnes igen ejendomsværdiskat af hele ejendommen,  

 som om ingen del af den var ejerskiftet, og med fradrag efter § 9 b.
I  

 henhold til § 13 skal der betales 75 pct. af den således beregnede  

 ejendomsværdiskat.
Til nr. 5 Det foreslås, at fradraget efter § 9 b for  

 ikkepensionister overtages i samme tilfælde, som hvor nedslaget efter  

 §§ 9 og 9 a kan overtages.
Der henvises til bemærkningerne til  

 ændringsforslag nr. 4.
Til nr. 6 Der er tale om en redaktionel ændring som  

 følge af ændringsforslag nr. 7.
Til nr. 7 Lovforslagets § 1, nr. 19 indeholder hovedreglen om  

 ejendomsværdiskat.
Den går ud på, at der skal betales  

 ejendomsværdiskat, når ejendommen kan tjene til bolig for den  

 skattepligtige og dennes husstand.
 Ordvalget er det samme som i de centrale dele af  

 statsskattelovens gamle lejeværdiregler.
A.
Efter ændringsforslaget  

 præciseres, hvad det betyder, at en ejendom ikke kan tjene til bolig i  

 de tilfælde, hvor dette skyldes udleje.
Der foreslås derfor en tilføjelse til § 11,  

 stk. 2, der klargør retstilstanden.
Tilføjelsen svarer til  

 gældende ret.
Herefter nedsættes ejendomsværdiskatten ikke i  

 tilfælde, hvor udlejningsindtægterne er helt eller delvis  

 skattefri efter ligningslovens § 15 O eller § 15 P.
I andre tilfælde  

 nedsættes ejendomsværdiskatten svarende til den udlejede del.  

 Heri ligger, at hvis halvdelen af en bolig har været udlejet det halve  

 år, nedsættes årets ejendomsværdiskat til ¼.
§ 15 O (delvis udleje af sommerhus) og § 15 P (udleje af  

 værelser eller udlejning af en helårsbolig en del af året)  

 indeholder regler, hvorefter udlejningsindtægter er helt eller delvist  

 skattefri, fordi de  nedsættes med et beløb.
I § 15 O er  

 beløbet 7000 kr. plus 40 pct. af eventuel overstigende  

 lejeindtægt.
I § 15 P er beløbet 1,33 pct. af  

 ejendomsværdien.
B.
I det følgende præciseres,  

 hvad det betyder, at en ejendom ikke kan tjene til bolig i de tilfælde,  

 hvor dette skyldes, at ejendommen er ubeboelig.
Praksis fra lejeværdireglerne skal lægges til  

 grund ved afgørelse af, hvornår en bolig er ubeboelig.
Det er  

 grunden til, at lovforslaget i 2. pkt. af det foreslåede § 11, stk. 1,  

 i ejendomsværdiskatteloven bruger samme ordvalg som de centrale dele af  

 de gamle regler i statsskatteloven om lejeværdi.
 Forslaget betyder, at der lægges vægt  

 på, at boligen ikke bebos, og at dette skyldes væsentlige forhold  

 ved boligen.
Ved indflytning er det således ikke et krav, at alle  

 installationer m.v. skal være afsluttede, før ejendommen er  

 anvendelig som bolig.
Tværtimod kan en ejendom anses for at være  

 beboelig, selv om en enkelt installation eller tilslutning mangler.  

 Overnatning i ejendommen har ikke selvstændig betydning, men en  

 overnatning i et næsten færdigt hus peger dog i retning af, at  

 ejendommen er taget i brug og dermed anvendelig som bolig.
 Der lægges altså vægt på de samme  

 kriterier, som gælder for, hvornår vurderingsmyndighederne efter  

 gældende ret om årlige vurderinger skal vurdere en ejendom som  

 færdigbygget.
Efter indflytning anses boligen for ubeboelig, hvis f.eks.  

 huset er styrtet sammen på grund af stormvejr eller en vandskade har  

 gjort hele boligen ubeboelig.
Vandskade i enkelte rum er derimod som  

 udgangspunkt ikke nok til at anse boligen for ubeboelig og heller ikke nok  

 til en forholdsmæssig nedsættelse af  

 ejendomsværdiskatten.
Til nr. 8 Ændringen er redaktionel.
Ved ændringen  

 tydeliggøres bestemmelsen.
Til nr. 9 og 10 Ændringsforslagene er redaktionelle.
De er en  

 følge af L 48, der blev vedtaget af Folketinget den 9. april 2002.
Til nr. 11 Loftet over ejendomsværdiskatten har også  

 betydning for frynsegodebeskatningen af direktører m.v., der bor i en  

 villa, der ejes af et firma, som de kontrollerer.
Beskatningsgrundlaget for  

 indkomstbeskatningen af denne personkategori er ejendomsværdien eller  

 anskaffelsessummen opgjort efter ejendomsavancebeskatningsloven.
Den  

 skattepligtige værdi er 6 pct. op til en progressionsgrænse og 8  

 pct. herefter.
Progressionsgrænsen reguleres i dag i overensstemmelse  

 med reguleringen af progressionsgrænsen for ejendomsværdiskatten,  

 dvs. ved anvendelse af et særligt ejerboligværdiindeks.  

 Beskatningsgrundlaget reguleres fortsat årligt i overensstemmelse med  

 udviklingen i ejendomsværdierne.
Ved fastlæggelsen af beskatningen af fri bolig for  

 direktører eller andre medarbejdere, der har stor indflydelse på  

 deres lønfastsættelse, er indgået to elementer.
Det ene  

 element er en beskatning af det lønaccessorie, der er en følge  

 af, at de pågældende personer får en fri bolig stillet til  

 rådighed.
Det andet element er en beskatning svarende til den  

 ejendomsværdiskat, som de pågældende personer sparer ved at  

 få boligen stillet til rådighed.
Med de foreslåede ændringer af ligningslovens  

 § 16, stk. 9, lægges der et loft over den del af beskatningsgrundlaget,  

 der svarer til ejendomsværdiskatteelementet.
Den del af beskatningen,  

 der er beskatning af den fri bolig som en form for lønaccessorie  

 ændres ikke.
Ændringsforslaget anslås at medføre et  

 provenutab i størrelsesordenen 0,5 mio. kr. i 2003 med stigende  

 tendens i de følgende år.
Heraf skønnes ca. halvdelen at  

 vedrøre kommunerne.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 100 Bilagsnr.
Titel 1 Henvendelse af 18/2-02 fra Michael Mose, Randers 2 Spm. 1 om oversendelse af høringsnotat, til skatteministeren 3 Spm. 2 om mindreprovenuet for 2002, hvis ejendomsværdiskatten var  

 udskrevet på grundlag af ejendomsværdien for 2001, til  

 skatteministeren Spm. 3 om budgetteret grundlag for ejendomsværdiskatten for 2002 for  

 kommuner med statsgaranteret udskrivningsgrundlag, til skatteministeren Spm. 4 om budgetteret grundlag for ejendomsværdiskatten for 2002 for  

 selvbudgetterende kommuner, til skatteministeren Spm. 5 om den gennemsnitlige årlige stigning i ejendomsværdier  

 i årene 1996-2001, til skatteministeren Spm. 6, om eventuelt merprovenu på ejendomsværdiskatten fra  

 kommuner, der bruger statsgaranteret udskrivningsgrundlag, tilfalder staten,  

 til skatteministeren Spm. 7 om merprovenuet ved stigning på 5 pct. i  

 ejendomsværdien fra 1. januar 2001 til 1. januar 2002 i kommuner med  

 statsgaranteret udskrivningsgrundlag, til skatteministeren Spm. 8 om merprovenu på ejendomsværdiskatten fra kommuner, der  

 er selvbudgetterende, til skatteministeren Spm. 9 om merprovenuet ved stigning på 5. pct. i  

 ejendomsværdien fra 1. januar 2001 til 1. januar 2002 i kommuner, der  

 er selvbudgetterende, til skatteministeren 4 Spm. 10 om kompensation til kommunerne som følge af fastfrysningen  

 af ejendomsværdiskatten, til skatteministeren 5 Spm. 11 om stigning i gennemsnitlige ejendomspriser og gennemsnitlig  

 husstandsindkomst, til skatteministeren 6 Finansministerens svar på Finansudvalgets spørgsmål 29  

 og 30 om skattestoppet (FIU, § 38   bilag 13) 7 Kopi af svar på § 20-spørgsmål nr.
S 1060 om at  

 indrette den kommunale indkomstskat således, at  

 ejendomsværdiskatten svares i den kommune, hvor ejendommen er  

 beliggende 8 Spm. 12 om beskatningsretten til fast ejendom, når ejeren er  

 hjemmehørende i udlandet, til skatteministeren 9 Notits om de økonomiske konsekvenser af ophævelse af  

 ejendomsværdibeskatningen i forbindelse med fraflytning, fra  

 skatteministeren 10 Svar på spm. 12 om beskatningsretten til fast ejendom, når  

 ejeren er hjemmehørende i udlandet, fra skatteministeren 11 Svar på spm. 2 om mindreprovenuet for 2002, hvis  

 ejendomsværdiskatten var udskrevet på grundlag af  

 ejendomsværdien for 2001, fra skatteministeren Svar på spm. 3 om budgetteret grundlag for  

 ejendomsværdiskatten for 2002 for kommuner med statsgaranteret  

 udskrivningsgrundlag, fra skatteministeren Svar på spm. 4 om budgetteret grundlag for  

 ejendomsværdiskatten for 2002 for selvbudgetterende kommuner, fra  

 skatteministeren Svar på spm. 5 om den gennemsnitlige årlige stigning i  

 ejendomsværdier i årene 1996-2001, fra skatteministeren Svar på spm. 6, om eventuelt merprovenu på  

 ejendomsværdiskatten fra kommuner, der bruger statsgaranteret  

 udskrivningsgrundlag, tilfalder staten, fra skatteministeren Svar på spm. 7 om merprovenuet ved stigning på 5 pct. i  

 ejendomsværdien fra 1. januar 2001 til 1. januar 2002 i kommuner med  

 statsgaranteret udskrivningsgrundlag, fra skatteministeren Svar på spm. 8 om merprovenu på ejendomsværdiskatten fra  

 kommuner, der er selvbudgetterende, fra skatteministeren Svar på spm. 9 om merprovenuet ved stigning på 5 pct. i  

 ejendomsværdien fra 1. januar 2001 til 1. januar 2002 i kommuner, der  

 er selvbudgetterende, fra skatteministeren 12 Spm. 13 om, hvor længe ministeren mener, man skal fastholde 2002-  

 beregningsgrundlaget, til skatteministeren Spm. 14, om fastfrysningen medfører ændringer i  

 gældende procedurer m.v. for de årlige vurderinger, til  

 skatteministeren 13 Svar på spm. 11 om stigning i gennemsnitlige ejendomspriser og  

 gennemsnitlig husstandsindkomst, fra skatteministeren 14 Svar på spm. 10 om kompensation til kommunerne som følge af  

 fastfrysningen af ejendomsværdiskatten, fra skatteministeren 15 Svar på spm. 1 om oversendelse af høringsnotat, fra  

 skatteministeren 16 Svar på spm. 13 om, hvor længe ministeren mener, man skal  

 fastholde 2002-beregningsgrundlaget, fra skatteministeren Svar på spm. 14, om fastfrysningen medfører ændringer i  

 gældende procedurer m.v. for de årlige vurderinger, fra  

 skatteministeren 17 1. udkast til betænkning 18 Kommentar fra skatteministeren til henvendelse af 18/2-02 fra Michael  

 Mose, Randers 19 Spm. 15 om samordning af bestemmelser med L 180, til skatteministeren Spm. 16 om, hvilke ændringer der skal foretages i L 100, hvis L 180  

 vedtages som foreslået, til skatteministeren 20 Svar på spm. 15 om samordning af bestemmelser med L 180, fra  

 skatteministeren Svar på spm. 16 om, hvilke ændringer der skal foretages i L  

 100, hvis L 180 vedtages som foreslået, fra skatteministeren 21 Ændringsforslag til 2. behandling fra skatteministeren 22 2. udkast til betænkning 23 Meddelelse om udskydelse af tidspunkt for betænkningsafgivelse m.v.
24 Spm. 17 om udtømmende liste over kriterier, der kan  

 tilsidesætte den faktiske ejendomsværdiskat og føre til en  

 forhøjelse, til skatteministeren Spm. 18, om for lave vurderinger før fastfrysningen af  

 ejendomsværdiskatten kan føre til højere  

 ejendomsværdiskat, til skatteministeren 25 Spm. 19 om uddybning af ministerens kommentar til henvendelsen af 18/2-02  

 fra Michael Mose, Randers (L 100   bilag 18), til skatteministeren Spm. 20 om uddybning af ministerens kommentar til henvendelsen af 18/2-02  

 fra Michael Mose, Randers (L 100   bilag 18), til skatteministeren Spm. 21 om uddybning af ministerens kommentar til henvendelsen af 18/2-02  

 fra Michael Mose, Randers (L 100   bilag 18), til skatteministeren Spm. 22 om uddybning af ministerens kommentar til henvendelsen af 18/2-02  

 fra Michael Mose, Randers (L 100   bilag 18), til skatteministeren Spm. 23 om uddybning af ministerens kommentar til henvendelsen af 18/2-02  

 fra Michael Mose, Randers (L 100   bilag 18), til skatteministeren Spm. 24 om forståelse af lovforslagets bemærkninger om  

 ændringer i loftet over ejendomsværdiskatten, til  

 skatteministeren 26 3. udkast til betænkning 27 Spm. 25, om L 100 og L 180 giver ejere af lavt vurderede ejendomme en stor  

 varig gevinst, til skatteministeren Spm. 26 om ejendomværdiskat af ejendomme vurderet til  

 væsentlig lavere værdi end handelsprisen, til skatteministeren Spm. 27 om økonomisk fordel til ejere af dyre ejendomme, der er  

 vurderet for lavt, til skatteministeren Spm. 28 om retssikkerhedsmæssige aspekter forbundet med den  

 økonomiske fordel til ejere af dyre ejendomme, der er vurderet for  

 lavt, til skatteministeren 28 Spm. 29 om tilbageregulering af ejendomsvurderingen ved  

 efterfølgende om- og tilbygninger, til skatteministeren Spm. 30 om ministerens kommentar til konkret eksempel om forbedringers  

 betydning for ejendomsværdiskatten, til skatteministeren Spm. 31, om huse, der handles til priser væsentligt over  

 vurderingen, giver nyt grundlag for beregning af ejendomsværdiskatten,  

 til skatteministeren Spm. 32, om vurderingsgrundlaget efter omfattende renovering, til  

 skatteministeren 29 Svar på spm. 19 om uddybning af ministerens kommentar til  

 henvendelsen af 18/2-02 fra Michale Mose, Randers (L 100   bilag 18), fra  

 skatteministeren Svar på spm. 20 om uddybning af ministerens kommentar til  

 henvendelsen af 18/2-02 fra Michael Mose, Randers (L 100   bilag 18), fra  

 skatteministeren Svar på spm. 21 om uddybning af ministerens kommentar til  

 henvendelsen af 18/2-02 fra Michael Mose, Randers (L 100   bilag 18), fra  

 skatteministeren Svar på spm. 22 om uddybning af ministerens kommentar til  

 henvendelsen af 18/2-02 fra Michael Mose, Randers (L 100   bilag 18), fra  

 skatteministeren Svar på spm. 23 om uddybning af ministerens kommentar til  

 henvendelsen af 18/2-02 fra Michael Mose, Randers (L 100   bilag 18), fra  

 skatteministeren Svar på spm. 24 om forståelse af lovforslagets  

 bemærkninger om ændringer i loftet, fra skatteministeren 30 Svar på spm. 29 om tilbageregulering af ejendomsvurderingen ved  

 efterfølgende om- og tilbygninger, fra skatteministeren Svar på spm. 30 om ministerens kommentar til konkret eksempel om  

 forbedringers betydning for ejendomsværdiskatten, fra  

 skatteministeren Svar på spm. 31, om huse, der handles til priser væsentligt  

 over vurderingen, giver nyt grundlag for beregning af  

 ejendomsværdiskatten, fra skatteministeren Svar på spm. 32, om vurderingsgrundlaget efter omfattende  

 renovering, fra skatteministeren 31 Svar på spm. 17 om udtømmende liste over kriterier, der kan  

 tilsidesætte den faktiske ejendomsværdiskat og føre til en  

 forhøjelse, fra skatteministeren Svar på spm. 18, om for lave vurderinger før fastfrysningen  

 af ejendomsværdiskatten kan føre til højere  

 ejendomsværdiskat, fra skatteministeren 32 Svar på spm. 25, om L 100 og L 180 giver ejere af lavt vurderede  

 ejendomme en stor varig gevinst, fra skatteministeren Svar på spm. 26 om ejendomværdiskat af ejendomme vurderet til  

 væsentlig lavere værdi end handelsprisen, fra skatteministeren Svar på spm. 27 om økonomisk fordel til ejere af dyre  

 ejendomme, der er vurderet for lavt, fra skatteministeren Svar på spm. 28 om retssikkerhedsmæssige aspekter forbundet  

 med den økonomiske fordel til ejere af dyre ejendomme, der er vurderet  

 for lavt, fra skatteministeren 33 Spm. 33 om, hvem der skal træffe afgørelse om, hvorvidt der  

 er tale om store ændringer af ejendomme, til skatteministeren 34 Svar på spm. 33 om, hvem der skal træffe afgørelse om,  

 hvorvidt der er tale om store ændring af ejendomme, fra  

 skatteministeren 35 Samrådsspm.
A om de omforandringer, der medfører, at  

 ejendomsværdiskatteloftet bliver gennembrudt, til skatteministeren Samrådsspm.
B om, hvilken klageinstans skatteydere skal klage til,  

 såfremt de er uenige i vurderingsmyndighedens skøn over  

 grundlaget for beregning af ny ejendomsværdiskat, til skatteministeren  

 (Samrådsspørgsmål B er tilbagetaget) Samrådsspm.
C, om kommunale skatteforvaltninger er berettiget til at  

 indgive en klage eller på anden måde officelt få foretaget  

 en omvurdering af en ejendom i forbindelse med omfattende renoveringer, til  

 skatteministeren Samrådsspm.
D om kommunernes klageadgang i forbindelse med  

 vurderinger af statslige ejendomme, til skatteministeren 36 Fastsættelse af tidspunkt og procedureregler m.v. for udvalgets  

 kommende åbne samråd med skatteministeren om L 100  

 (ejendomsværdiskatteloven) og L 180 (vurderingsorganisationen m.v.) 37 Spm. 34 om klagemuligheder, hvor fastfrysningen af  

 ejendomsværdibeskatningen sættes ud af kraft, til  

 skatteministeren 38 Meddelelse om tidspunkt og retningslinjer for udvalgets åbne  

 samråd 3/5-02 39 Meddelelse om tidspunkt for betænkningsafgivelse og frist for  

 spørgsmål m.v.
40 Spm. 35, om ejendomsværdiskatten, der påhviler den enkelte  

 bolig, fremover bliver offentliggjort sammen med ejendomsvurderingen, til  

 skatteministeren 41 Pressemeddelelse om udvalgets åbne samråd med skatteministeren  

 fredag den 3/5-02 42 Svar på spm. 34 om klagemuligheder, hvor fastfrysningen af  

 ejendomsværdibeskatningen sættes ud af kraft, fra  

 skatteministeren 43 Spm. 36 om antallet af ejendomsvurderinger i 2001 over henholdsvis under  

 2.894.000 kr. fordelt på amterne, til skatteministeren Spm. 37 om antallet af ejendomsvurderinger i 2001 over henholdsvis under  

 2.894.000 kr. fordelt på de enkelte kommuner i Københavns og  

 Frederiksberg amt, til skatteministeren Spm. 38 om ejendomsvurderingerne i 2001 fordelt på amter og  

 vurderingernes størrelse, til skatteministeren 44 Svar på spm. 35, om ejendomsværdiskatten, der påhviler  

 den enkelte bolig, fremover bliver offentliggjort sammen med  

 ejendomsvurderingen, fra skatteministeren 45 Svar på spm. 36 om antallet af ejendomsvurderinger i 2001 over  

 henholdsvis under 2.894.000 kr. fordelt på amterne, fra  

 skatteministeren Svar på spm. 37 om antallet af ejendomsvurderinger i 2001 over  

 henholdsvis under 2.894.000 kr. fordelt på de enkelte kommuner i  

 Københavns og Frederiksberg Amter, fra skatteministeren Svar på spm. 38 om ejendomsvurderingerne i 2001 fordelt på  

 amter og vurderingernes størrelse, fra skatteministeren 46 Spm. 39 om omfanget af forbedringer af ejendomme som bl.a. nyt bad og  

 køkken, til skatteministeren Spm. 40 om bekræftigelse af tilsagnet på samrådet 3/5-02  

 om udarbejdelse af vejledning om, i hvilke tilfælde omforandringer vil  

 gennembryde ejendomsværdiskatteloftet, til skatteministeren 47 Spm. 41 om omforandringer, der ikke kræver byggetilladelse, vil  

 gennembryde ejendomsværdiskatteloftet, til skatteministeren 48 Spm. 42 om talepapir fra samrådet den 3/5-02 om  

 samrådsspørgsmål A, C og D, til skatteministeren Bilag 2 4 af udvalgets spørgsmål og skatteministerens  

 besvarelse heraf Spørgsmålene og svarene er optrykt efter  

 ønske af S, SF, RV og KRF.
 Spørgsmål 25:
Kan ministeren bekræfte, at lovforslaget med loftet  

 over ejendomsværdiskatten i kombination med den ny  

 vurderingsorganisation i L 180 sikrer ejere af ejendomme, der er ekstremt  

 lavt vurderede i forhold til handelsprisen en varig gevinst, der vil  

 være meget stor? Svar:
Ved vurderingen af landets faste ejendomme skal  

 ejendomsværdien efter vurderingsloven ansættes til ejendommens  

 handelsværdi.
I praksis udøver vurderingsmyndighederne dog et  

 forsigtigt skøn, dvs. at ejendomsværdien normalt ansættes  

 i underkanten af den handelsværdi, som ejeren vil kunne opnå ved  

 salg af ejendommen.
Så allerede efter de gældende regler vil de  

 fleste ejendomme i spørgerens forstand været vurderet for  

 lavt.
Derudover findes der en særlig gruppe ejendomme, som  

 det i det hele taget er meget svært af ansætte en  

 ejendomsværdi for.
Det drejer sig især om de såkaldte  

 liebhaverejendomme.
Prisen ved salg af disse ejendomme er afhængig af,  

 at der findes en køber, der sætter pris på de  

 særlige karakteristika, der er ved den pågældende ejendom.  

 Afhængig af, om en sådan køber findes, kan handelsprisen  

 derfor variere kraftigt.
 Uanset hvilket vurderingssystem, der anvendes, vil der  

 altid være en meget stor usikkerhed forbunden med ansættelsen af  

 ejendomsværdien for disse ejendomme.
Den nuværende vurderingsorganisation er derfor ikke  

 bedre til at vurdere disse ejendomme, end den fremtidige organisation  

 på området vil være.
De lave ejendomsværdier, som  

 spørgeren hentyder til, er jo netop ansat af den nuværende  

 vurderingsorganisation.
Da regeringen besluttede at lægge et loft over  

 ejendomsværdiskatten, var vi opmærksom på, at der kan  

 være en vis forskel mellem den ansatte ejendomsværdi  og den  

 handelspris, der kan opnås ved salg af ejendommene.
Det var dog ikke  

 afgørende for udformningen af loftet.
Formålet med loftet er jo  

 især at give ejere af fast ejendom en større sikkerhed for, hvad  

 de fremover kan komme til at betale i ejendomsværdiskat.
Det er en  

 sikkerhed, som vi ønsker at give alle ejere, uanset om de bebor  en  

 liebhaverejendom eller en anden ejendom.
 Jeg mener derfor ikke, at det forhold, at en ejer bebor en  

 ejendom, hvor det er sværere for vurderingsmyndighederne at  

 ansætte ejendomsværdien, betyder, at der ikke kan lægges et  

 loft over ejendomsværdiskatten for denne ejendom.
 Spørgsmål 26:
Kan ministeren i forlængelse af ovenstående  

 spørgsmål bekræfte, at en ejendom vurderet til 5 mio. kr.  

 med en handelspris på ca. 15 mio. kr. opnår at skulle betale en  

 væsentlig mindre ejendomsværdiskat, svarende til en fordel  

 på ca. 3 pct. af forskellen mellem vurderingen og handelsprisen? Og  

 tror ministeren, at en ejer af en sådan ejendom vil klage over  

 vurderingen? Svar:
For en ejendom, hvor ejendomsværdien er ansat til
5 mio. kr. ved 2001-vurderingen, beregnes ejendomsværdiskatten med  

 udgangspunkt i denne ejendomsværdi med tillæg af 5 pct., eller  

 hvis 2002-vurderingen er lavere, denne værdi.
Hvis ejendommen er  

 ændret væsentligt som følge af en ombygning m.v., der ikke  

 indgår i grundlaget for vurderingen, vil beregningsgrundlaget dog kunne  

 forhøjes som følge heraf.
 Jeg har ikke særlig grundlag for at bedømme,  

 om en sådan ejer vil klage over vurderingen.
Generelt kan jeg dog oplyse, at fristen for at klage over  

 2001-vurderingen udløb den 1. juli 2001. Det er ikke normalt, at  

 ejeren af en ejerbolig klager for at få ejendomsværdien  

 forhøjet.
Der er dog hvert år et begrænset antal ejere,  

 der klager for at få ejendomsværdien forhøjet.
 Spørgsmål 27:
 Kan ministeren bekræfte, at ejere af sådanne  

 dyre ejendomme, der som følge af loftet over  

 ejendomsværdiskatten er beskyttet mod en højere og mere korrekt  

 ejendomsværdiskat, opnår en kæmpe økonomisk fordel  

 set i forhold til ejere af tilsvarende ejendomme, der er vurderet til den  

 rigtige handelspris.
 Svar:
 Der henvises til mit svar på spørgsmål  

 25.
 Spørgsmål 28:
 Ministeren bedes redegøre for de  

 retssikkerhedsmæssige betænkeligheder forbundet med den beskrevne  

 situation i spørgsmålene ovenfor, hvorefter L 100 i kombination  

 med L 180 medfører en væsentlig økonomisk fordel for  

 ejere af dyre ejendomme, der er vurderet væsentligt under  

 handelsprisen.
 Svar:
Det grundlæggende princip ved loftet over  

 ejendomsværdiskatten er, at der med udgangspunkt i  

 ejendomsværdien pr. 1. januar 2001 plus 5 pct. sættes et loft  

 over ejendomsværdiskatten.
Om der konkret kan konstateres en  

 handelspris, der er højere eller lavere end den ansatte  

 ejendomsværdi, påvirker ikke dette loft.
L 180 ændrer ikke  

 herpå.
 Ved det foreslåede loft sikrer vi os, at den enkelte  

 ejer fremover ved, hvad der er grundlaget for ejendomsværdiskatten.  

 Derved øger vi borgerens retssikkerhed.
 Jeg finder i øvrigt ikke, at der er særlige  

 retssikkerhedsmæssige betænkeligheder forbundet med de i  

 spørgsmål 25 til 27 nævnte situationer.
