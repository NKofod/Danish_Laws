Bekendtgørelse om folkeskolens  

 modersmålsundervisning af børn fra medlemsstater i Den  

 Europæiske Union, fra lande, som er omfattet af aftalen om Det  

 Europæiske Økonomiske Samarbejdsområde, samt fra  

 Færøerne og Grønland I medfør af § 5, stk. 7, og § 30 a i lov om folkeskolen, jf.  

 lovbekendtgørelse nr. 730 af 21. juli 2000, som ændret ved lov  

 nr. 412 af 6. juni 2002, fastsættes:
§ 1. Denne bekendtgørelse finder anvendelse  

 for undervisningspligtige børn, som forsørges af en i Danmark  

 bosiddende person, der er statsborger i en anden medlemsstat i Den  

 Europæiske Union eller i en stat, der er omfattet af aftalen om Det  

 Europæiske Økonomiske Samarbejdsområde.
Herudover finder  

 bekendtgørelsen tilsvarende anvendelse for undervisningspligtige  

 børn, i hvis hjem færøsk eller grønlandsk benyttes  

 som talesprog.
 § 2. Kommunalbestyrelsen skal tilbyde elever, der  

 er omfattet af § 1, undervisning i det pågældende lands  

 officielle sprog, henholdsvis færøsk eller  

 grønlandsk.
 Stk. 2. Modtager eleven efter reglen i stk. 1 tilbud om  

 modersmålsundervisning i flere sprog, vælger forældrene og  

 eleven, hvilket sprog eleven skal modtage undervisning i.
 Stk. 3. Forældrene skal orienteres om de lokale  

 muligheder for modersmålsundervisning.
 Stk. 4. Kommunalbestyrelsen kan fastsætte en frist  

 for tilmeldinger til det følgende skoleår.
§ 3. Tilmeldes mindst 12 elever til  

 modersmålsundervisning i et sprog, og kan der tilknyttes en  

 kvalificeret lærer, jf. § 6, skal kommunalbestyrelsen oprette  

 sådan undervisning.
Undervisningen placeres så vidt muligt  

 på elevens egen skole.
Hvis dette ikke er muligt under hensyn til  

 elevtallet eller af andre grunde, henvises eleverne til en anden skole i  

 kommunen.
Stk. 2. Er elevtallet i kommunen under 12, jf. stk. 1, og  

 træffer kommunalbestyrelsen beslutning om ikke at oprette  

 undervisningen, skal kommunalbestyrelsen henvise eleverne til  

 modersmålsundervisning i en anden kommune inden for amtet, hvis der her  

 er oprettet undervisning i sproget.
I kommuner inden for  

 hovedstadsområdet henvises elever til andre kommuner inden for dette  

 område.
 Stk. 3. Forpligtelsen efter stk. 1 og 2 gælder ikke  

 for elever, der får tilbud om undervisning i det pågældende  

 sprog gennem valgfagsundervisning i henhold til folkeskolelovens § 9, stk.  

 6.
§ 4. Modersmålsundervisningen gives i  

 særskilte timer på 1.-9. klassetrin.
Undervisningen kan efter  

 kommunalbestyrelsens beslutning tillige omfatte børnehaveklassen.
 Stk. 2. Timerne gives så vidt muligt på  

 aldersinddelte hold.
 Stk. 3. Undervisningen omfatter 3-5 ugentlige timer.  

 Timetallet kan dog nedsættes til 2, hvis holdet omfatter højst 3  

 klassetrin, og elevtallet højst er 8. Timetallet kan ligeledes  

 fastsættes til 2, hvis kommunen har oprettet  

 modersmålsundervisning uden at være forpligtet hertil i henhold  

 til § 3, stk. 1.
§ 5. Modersmålsundervisningen gives så  

 vidt muligt i fortsættelse af elevens almindelige skoletid.
I  

 særlige tilfælde kan undervisningen med forældrenes  

 tilslutning henlægges til lørdage.
§ 6. Modersmålsundervisningen varetages af  

 lærere, der har gennemført uddannelsen til lærer i  

 folkeskolen, og som tillige har særlige forudsætninger for at  

 undervise i det pågældende sprog.
Undervisningen kan også  

 varetages af lærere med læreruddannelse fra en medlemsstat i Den  

 Europæiske Union eller fra lande, som er omfattet af aftalen om Det  

 Europæiske Økonomiske Samarbejdsområde, henholdsvis fra  

 Færøerne eller Grønland.
Herudover kan undervisningen  

 varetages af andre, der på anden måde har kvalificeret sig til  

 opgaven.
Lærerne skal beherske dansk i skrift og tale.
 Stk. 2. Lærere, der varetager  

 modersmålsundervisning, skal gennemføre en relevant  

 efteruddannelse, hvis kommunalbestyrelsen tilbyder dem en sådan  

 uddannelse.
 § 7. Kommunalbestyrelsen godkender efter forslag  

 fra skolebestyrelserne skolernes læseplaner for  

 modersmålsundervisningen.
 § 8. Bekendtgørelsen træder i kraft  

 den 1. august 2002.
 Stk. 2. Samtidig ophæves bekendtgørelse nr.  

 536 af 12. juni 2001 om folkeskolens modersmålsundervisning for  

 tosprogede elever.
