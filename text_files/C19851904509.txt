 Formål og opgaver.
§ 1 Kontaktudvalget til det frivillige sociale arbejde har til formål at  

 fremme den enkeltes, grupper af borgeres, private foreninger og  

 organisationers mulighed for at deltage i løsningen af opgaver på det sociale  

 område.
§ 2 Udvalget har inden for dette formål til opgave at Stk. 2.  Forslag, der har til formål at ændre love og  

 andre retsforskrifter, skal fremsættes overfor socialministeren.
Andre  

 forslag og udtalelser kan efter udvalgets skøn fremsættes direkte overfor den  

 pågældende myndighed eller frivillige organisation m.v. eller overfor  

 socialministeren.
Socialministeren orienteres om udvalgets initiativer.
 Sammensætning.
§ 3 Udvalget består af 1 formand og 20 medlemmer.
Formand og medlemmer udpeges  

 af socialministeren for 2 år.
Udtræder nogle af disse af udvalget inden  

 udløbet af 2-årsperioden sker nyudpegning for den tilbageværende del af  

 perioden.
Stk. 2.  Socialministeren udpeger 1 medlem, der  

 repræsenterer socialministeriet samt 4 personligt udpegede medlemmer.  

 Endvidere udpeges 15 medlemmer efter indstilling.
Heraf indstiller  

 Amtsrådsforeningen i Danmark, Kommunernes Landsforening, Sammenslutningen af  

 sociale Udvalg, Københavns og Frederiksberg kommuner i forening,  

 socialstyrelsen, Daginstitutionernes Landsorganisation, de tre foreninger  

 Afholdsselskabernes Landsforbund, Landsforeningen Lænken og KFUM's social  

 arbejde i Danmark i forening samt Omsorgsorganisationernes Samråd hver 1  

 repræsentant, medens Børnesagens Fællesråd og Pensionisternes Fællesråd hver  

 indstiller 2 repræsentanter og De Samvirkende Invalideorganisationer 3.
 Formand.
§ 4 Formanden leder udvalgets drøftelser og afgør alle spørgsmål om  

 drøftelsernes ledelse.
 Stk. 2.  Ved formandens forfald overtager  

 socialministeriets repræsentant i udvalget de beføjelser, der er nævnt i stk.  

 1, indtil en eventuel midlertidig formand er udpeget af socialministeren.
 Møder.
§ 5 Udvalget udøver sin virksomhed i møder.
 Stk. 2.  Udvalget afholder møde mindst 4 gange årligt,  

 og når formanden finder det ønskeligt.
Stk. 3.  Udvalgets møder er ikke offentlige.
Udvalgets  

 sekretariat deltager i møderne.
Udvalget kan tillade andre at deltage.
§ 6 Udvalget er beslutningsdygtigt når formanden (eller i dennes fravær  

 socialministeriets repræsentant) og mindst halvdelen af udvalgets øvrige  

 medlemmer er til stede.
Stk. 2.  Alle beslutninger træffes ved almindelig  

 stemmeflerhed.
I tilfælde af stemmelighed er formandens stemme afgørende.
 Beretning.
§ 7 Hvert 2. år udarbejdes en skriftlig beretning over udvalgets virksomhed.
 Sekretariatet.
§ 8 Socialministeriet varetager sekretariatsfunktionen for udvalget.
 Finansiering.
§ 9 Udgifterne ved udvalgets mødevirksomhed afholdes af statskassen.
Stk. 2.  Udgifterne ved udvalgets virksomhed i øvrigt  

 afholdes af statskassen efter ansøgning til socialministeren.
Udvalget kan  

 dog søge udgifterne til konkrete aktiviteter dækket ad anden vej.
§ 10 Bortset fra formanden vederlægges medlemmerne ikke, men modtager dog -  

 efter de for statens tjenestemænd gældende regler (højeste sats) -  

 godtgørelse for rejse- og opholdsudgifter i forbindelse med deres deltagelse  

 i udvalgets møder.
 Ikrafttrædelsesbestemmelse m.v.
§ 11 Vedtægten har virkning fra den 1. november 1985.
 Stk. 2.  Ved udløbet af 2-års perioden jfr. § 3, stk. 1  

 kan udvalget overfor socialministeren stille forslag om ændring af vedtægten,  

 herunder ændring af udvalgets sammensætning.
