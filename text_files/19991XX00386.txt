Skriftlig fremsættelse (22. marts 2000) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 Arbejdsmarkedets Tillægspension og lov om en arbejdsmarkedsfond.  

 (Udvidelse af kredsen af bidragsbetalende medlemmer).
(Lovforslag nr.
L 227).
 Lovforslaget er en konsekvensændring som  

 følge af, at udlændinge, der modtager hjælp i henhold til  

 lov om integration af udlændinge i Danmark i visse tilfælde,  

 bliver ATP-bidragspligtige.
 I lov om integration af udlændinge er fastlagt de  

 nærmere regler vedrørende beregning og opkrævning af  

 ATP-bidraget, mens der med dette lovforslag fastlægges  

 betalingsforpligtelsen.
 Idet der i øvrigt henvises til lovforslaget med  

 bemærkninger, anbefales forslaget til Folketingets velvillige  

 behandling.
