Meddelelser fra Søfartsstyrelsen A.  

 Arbejdsmiljø i skibe.
Kapitel I A   Arbejdets udførelse, 1.  

 juli 2002 Afsnit A	 Almindelige  

 bestemmelser Regel 1	Anvendelse 1 Bestemmelserne i dette afsnit finder  

 anvendelse på alt arbejde, der udføres om bord i skibe, og som  

 ikke omfattes af arbejdsmiljøloven.
 2	Forpligtelserne påhviler arbejdsgivere (i det  

 følgende benævnt redere), skibsførere, arbejdsledere og  

 øvrige personer, der arbejder om bord.
 3	Dette afsnit indeholder bestemmelser, som er udformet  

 på baggrund af Rådets direktiv nr. 89/391/EØF, EF-Tidende  

 1989 L 183, s. 1, og Rådets direktiv nr. 92/85/EØF, EF-Tidende  

 1992 L 348, s. 1.
Regel 2	Planlægning og  

 tilrettelæggelse af arbejdet 1 Arbejdet skal i alle led planlægges og  

 tilrettelægges således, at det kan udføres sikkerheds- og  

 sundhedsmæssigt fuldt forsvarligt.
Det skal iagttages, at der ikke  

 foreskrives eller forudsættes anvendt konstruktioner, planudformninger,  

 detailløsninger og arbejdsmetoder, der kan være farlige for  

 eller i øvrigt forringe sikkerheden og sundheden ved arbejdets  

 udførelse.
Endvidere skal det sikres, at de samlede påvirkninger  

 i arbejdsmiljøet på kort eller lang sigt ikke forringer  

 arbejdstagernes sikkerhed eller sundhed.
 2	Planlægningen og tilrettelæggelsen af  

 arbejdet skal desuden ske under hensyntagen til de forebyggelsesprincipper,  

 der er angivet i bilag 1. Den herunder foretagne vurdering skal i den  

 udstrækning, den har særlig betydning for sikkerhed og sundhed  

 under arbejdet, foreligge i skriftlig form.
 3	Søfartsstyrelsen fastsætter  

 retningslinier for det nærmere indhold af den vurdering, der skal  

 foretages efter stk. 2 under hensyn til skibenes type og tonnage.
 4	På grundlag af den efter stk. 2 foretagne  

 vurdering og jf. de angivne forebyggelsesprincipper i bilag 1 træffes  

 de nødvendige foranstaltninger inden arbejdet påbegyndes.
 5	Pligterne efter stk. 1 - 2 gælder tillige ved  

 planlægning af nye eller ændringer af eksisterende  

 arbejdspladser, arbejdsprocesser og -metoder, indførelse af ny  

 teknologi, anskaffelse af tekniske hjælpemidler, personlige  

 værnemidler samt stoffer og materialer.
 6	Skibsføreren skal sørge for, at alle,  

 der arbejder om bord, samarbejder om at skabe sikre og sunde arbejdsforhold  

 for alle uanset ansættelsesforhold.
 7	Sikkerhedsorganisationen skal have mulighed for at  

 deltage i planlægningen af arbejdet, jf. stk. 1-5, samt i kontrollen  

 med arbejdsmiljøet, jf. regel 6.
 8	I de skibe, hvor der ikke skal oprettes en  

 sikkerhedsorganisation, jf. bestemmelserne i kapitel XI afsnit A om  

 sikkerhedsarbejde i handelsskibe og større fiskeskibe og afsnit B om  

 sikkerhedsarbejde i mindre fiskeskibe, skal arbejdstagerne have mulighed for  

 at deltage i den i stk. 7 nævnte planlægning af arbejdet og  

 kontrol med arbejdsmiljøet.
Regel 3	Arbejdets  

 udførelse - Almindelige krav 1	Arbejdet skal i alle led udføres sikkerheds-  

 og sundhedsmæssigt fuldt forsvarligt ud fra både en enkeltvis og  

 samlet vurdering af de forhold i arbejdsmiljøet, som på kort  

 eller langt sigt kan have indvirkning på den fysiske eller psykiske  

 sundhed.
2	Ved arbejde, som virker fysisk eller psykisk  

 skadeligt eller belastende på kort eller langt sigt, skal der  

 gennemføres særlige arbejdsmiljømæssige  

 foranstaltninger.
Sådanne foranstaltninger kan være særlige  

 velfærdsforanstaltninger og andre arbejdsmiljømæssige  

 foranstaltninger, som er nødvendige for at forebygge sygdom,  

 nedslidning, ulykker m.v.
3	Hvor arbejdet i særlig grad kan bringe  

 sikkerhed eller sundhed i fare, og hvor denne fare ikke kan  

 imødegås på anden måde, kan pauser og  

 begrænset arbejdstid anvendes som forebyggende foranstaltning.
Samme  

 foranstaltninger anvendes, hvor der bruges særligt arbejdstøj og  

 personlige værnemidler.
 4	Ved arbejdets udførelse skal der tages hensyn  

 til arbejdstagerens alder, indsigt, arbejdsevne og øvrige  

 forudsætninger.
 5	Særligt følsomme risikogrupper, herunder  

 gravide og ammende arbejdstagere, skal beskyttes mod farer, som for dem er  

 særligt alvorlige.
 6	Når skibsføreren er underrettet om eller  

 på anden måde bliver bekendt med, at en arbejdstager er gravid  

 eller ammer, skal skibsføreren sørge for, at der i vurderingen  

 af sikkerhed og sundhed under arbejdet, jf. regel 2, stk. 2, indgår en  

 vurdering af, om arbejdstageren er udsat for påvirkninger, der kan  

 indebære en fare for graviditeten eller amningen, jf. navnlig de i  

 bilag 2 nævnte arbejdsmiljøpåvirkninger.
 7	Hvis det herefter vurderes, at der er en risiko for,  

 at en gravid eller ammende er udsat for de i stk. 6 nævnte  

 påvirkninger, skal det ud fra en vurdering af arten, omfanget og  

 varigheden af den enkelte påvirkning fastlægges, om denne risiko  

 vil få negativ indvirkning på graviditeten eller amningen, og til  

 imødegåelse heraf træffes i givet fald foranstaltninger  

 efter stk. 8 og 9.
8	Foranstaltningerne skal om muligt bestå i  

 tekniske foranstaltninger eller indretning af arbejdsstedet.
Hvis det ikke er  

 muligt og rimeligt på denne måde at opnå  

 tilstrækkelig beskyttelse af arbejdstageren, skal risikoen  

 imødegås ved foranstaltninger i forbindelse med arbejdets  

 planlægning og tilrettelæggelse, herunder om nødvendigt  

 ændring af arbejdstiden og begrænsning af natarbejde.
 9	Hvis det ikke er muligt at opfylde stk. 8, kan  

 foranstaltningerne bestå i overførsel til andre arbejdsopgaver,  

 der ikke indebærer fare for den gravide eller ammendes sikkerhed og  

 sundhed.
10	Ved udførelsen af arbejdet skal det  

 tilstræbes, .1	at ensidigt belastende arbejde, som medfører  

 fare for fysisk eller psykisk helbredsforringelse på kort eller lang  

 sigt, undgås eller begrænses, .2	at arbejdstempoet er således, at det ikke  

 medfører fare for fysisk eller psykisk helbredsforringelse på  

 kort eller lang sigt, og .3	at isoleret arbejde, som kan medføre fare for  

 psykisk helbredsforringelse, undgås eller begrænses.
11	Ved udførelsen af arbejdet skal det sikres, .1	at udformning af arbejdspladser, inventar, tekniske  

 hjælpemidler samt valg af arbejdsmetoder så vidt muligt passer  

 til de personer, der skal benytte disse, og .2	at egnede og effektive hjælpemidler,  

 såsom løfteanordninger og transportmidler m.v., er  

 tilgængelige i det omfang, det er nødvendigt for, at arbejdet  

 kan udføres sikkerheds- og sundhedsmæssigt fuldt  

 forsvarligt.
Regel 4	Arbejdets  

 udførelse - Særlige krav 1	På skibe, hvor der beskæftiges personer,  

 hvis arbejdskraft er udlejet til skibet eller på anden måde  

 stillet til rådighed for skibet af en fremmed virksomhed, har rederen  

 og i hans sted skibsføreren pligt til at sørge for, at arbejdet  

 planlægges, tilrettelægges og udføres  

 sikkerhedsmæssigt og sundhedsmæssigt fuldt forsvarligt.
 2	Inden sådan beskæftigelse  

 påbegyndes, skal rederen og i hans sted skibsføreren over for  

 den fremmede virksomhed oplyse følgende:
.1	det krævede faglige niveau, herunder om  

 særlige kvalifikationer er nødvendige, .2	eventuelle krav om helbredsattester, og .3	arbejdets særlige art, herunder eventuelle  

 faremomenter.
3 Hvis en arbejdstager arbejder alene ved en  

 arbejdsproces, og dette kan medføre en særlig fare for den  

 pågældende, skal arbejdet tilrettelægges således, at  

 denne fare imødegås.
Kan faren ikke imødegås,  

 må arbejdstageren ikke arbejde alene.
 4	Det skal sikres, at kun arbejdstagere, der har  

 fået passende instruktion, har adgang til områder, hvor der er en  

 særlig fare.
 5 Hvis den legemlige eller åndelige  

 tilstand hos en arbejdstager ved visse arbejder kan betyde øget fare  

 for denne eller dennes omgivelser, må arbejdstageren ikke  

 beskæftiges ved sådanne arbejder.
 6	Hvis det vurderes, at foranstaltningerne efter regel  

 3, stk. 7 ikke er tilstrækkelige til at imødegå risiko for  

 den gravide eller ammendes sikkerhed eller sundhed, må  

 beskæftigelse ved det pågældende arbejde ikke finde sted.  

 Skibsføreren skal i disse tilfælde fritage hende for tjeneste om  

 bord og sørge for hendes fratræden.
7	Ved udførelsen af arbejdet skal det sikres, .1	at der er truffet effektive foranstaltninger til at  

 forebygge ulykkesrisici, herunder særlige risici forårsaget af  

 skibets bevægelser, .2	at fare for eksplosion, brand, forgiftning og  

 kvælning m.v. er effektivt forebygget, .3	at der træffes effektive foranstaltninger for  

 at forhindre udslip, lækage samt udvikling af støv, røg,  

 damp, lugt, gas m.v., hvor dette kan medføre fare for sikkerhed eller  

 sundhed, .4	at der træffes effektive foranstaltninger for  

 at beskytte de arbejdstagere, hvor arbejdsprocessen eller de forhold,  

 hvorunder arbejdet foregår, kan medføre risiko for  

 sygdomssmitte, .5	at klima- og belysningsforholdene er sikkerheds- og  

 sundhedsmæssigt fuldt forsvarlige under hensyntagen til det arbejde,  

 der skal udføres.
Der skal herunder træffes foranstaltninger til  

 at beskytte arbejdstagerne mod stærk hede eller kulde.
8 Unødig støjbelastning skal  

 undgås.
Støjniveauet under arbejdet skal derfor holdes så  

 lavt, som det er rimeligt under hensyntagen til den tekniske udvikling.  

 Fastsatte grænseværdier skal overholdes.
9 Unødig påvirkning fra  

 stråling skal undgås.
Påvirkningen fra stråling under  

 arbejdet skal derfor holdes så lav, som det er rimeligt under  

 hensyntagen til den tekniske udvikling.
Fastsatte strålingsnormer skal  

 overholdes.
10	Unødig påvirkning fra stoffer og  

 materialer skal undgås.
Påvirkningen fra stoffer og materialer  

 under arbejdet skal derfor nedbringes så meget, som det er rimeligt  

 under hensyntagen til den tekniske udvikling.
Fastsatte  

 grænseværdier skal overholdes.
Arbejdstilsynets til enhver tid  

 fastsatte grænseværdier for stoffer og materialer skal  

 følges.
11	Unødige fysiske belastninger samt  

 uhensigtsmæssige arbejdsstillinger eller bevægelser skal  

 undgås.
Belastningen under arbejdet skal derfor være så  

 lille, som det er rimeligt under hensyntagen til den tekniske udvikling.  

 Fastsatte grænser skal overholdes.
Regel 5	Oplæring og  

 instruktion 1	Det skal sikres, at hver enkelt arbejdstager, uanset  

 ansættelsesforholdets karakter og varighed, får en  

 tilstrækkelig og hensigtsmæssig oplæring og instruktion i  

 at udføre arbejdet på en farefri måde.
Der skal gives  

 oplysninger om kendte ulykkes- og sygdomsfarer, der eventuelt er forbundet  

 med deres arbejde, herunder om arbejdsmedicinske undersøgelser,  

 arbejdstageren har adgang til.
 2	Oplæring og instruktion skal navnlig ske i  

 forbindelse med:
 .1	Tiltrædelse.
 .2	Ændring af arbejdsopgaver.
 .3	Indførelse eller ændring af  

 arbejdsudstyr.
 .4	Indførelse af ny teknologi.
 3	Den i stk. 1 nævnte oplæring og  

 instruktion skal tilpasses udviklingen, herunder forekomsten af nye  

 faremomenter, og skal om nødvendigt gentages regelmæssigt.
 4	Rederen afholder eventuelle udgifter til den i stk.  

 1-3 nævnte oplæring og instruktion, som skal foregå i  

 arbejdstiden.
 5 Det skal sikres, at arbejdstagere fra en  

 fremmed virksomhed, der udfører arbejde om bord, får passende  

 instruktion om de sikkerheds- og sundhedsmæssige forhold, der har  

 betydning for deres arbejde.
Regel 6	Kontrol med  

 arbejdsmiljøet 1	For at sikre, at arbejdsmiljøet til stadighed  

 er sikkerheds- og sundhedsmæssigt fuldt forsvarligt, skal rederen og i  

 hans sted skibsføreren sørge for, .1	at vurderingen, jf. regel 2, stk. 2, og regel 3,  

 stk. 7, forefindes om bord på skibet og revideres, når det har  

 særlig betydning for sikkerhed og sundhed under arbejdet, .2	at sagkyndig bistand indhentes, når dette er  

 nødvendigt for at konstatere, om arbejdsforholdene er sikkerheds- og  

 sundhedsmæssigt fuldt forsvarlige, og .3	at føre en liste over og udarbejde rapporter  

 om arbejdsulykker, jf. bestemmelserne i kapitel X, afsnit A, om anmeldelse af  

 arbejdsulykker m.v. til Søfartsstyrelsen.
2	Der skal føres effektiv kontrol med, at de  

 sundhedsskadelige påvirkninger, der er nævnt i regel 4, stk.  

 8-11, imødegås.
Hvor der kan opstå sundhedsfare på  

 grund af gasser, dampe og støv hidrørende fra stoffer og  

 materialer eller på grund af støj og stråling, skal  

 rederen og i hans sted skibsføreren sørge for, at det  

 kontrolleres, at forholdene er i orden, herunder at der foretages de  

 nødvendige målinger for at gennemføre kontrollen.  

 Måleresultater skal findes om bord.
BILAG 1 Generelle forebyggelsesprincipper 1	Forhindring af risici.
 2	Evaluering af risici, som ikke kan forhindres.
 3	Bekæmpelse af risici ved kilden.
 4	Tilpasning af arbejdet til mennesket, navnlig for  

 så vidt angår udformningen af arbejdspladsen samt valg af  

 arbejdsudstyr og arbejds- og produktionsmetoder, i særdeleshed med  

 henblik på at begrænse monotont arbejde og arbejde i en bestemt  

 rytme og at mindske virkningerne af sådant arbejde på helbredet.
 5	Hensyntagen til den tekniske udvikling.
 6	Udskiftning af det, der er farligt med noget, der er  

 ufarligt eller mindre farligt.
 7	Planlægning af forebyggelsen for at gøre  

 den til en sammenhængende helhed, inden for hvilken forebyggelsen  

 omfatter teknik, tilrettelæggelse af arbejdet, arbejdsforhold, sociale  

 relationer og påvirkning fra faktorer i arbejdsmiljøet.
 8	Vedtagelse af foranstaltninger til kollektiv  

 beskyttelse frem for foranstaltninger til individuel beskyttelse.
 9	Hensigtsmæssig instruktion af  

 arbejdstagerne.
BILAG 2 Arbejdsmiljøpåvirkninger I Arbejdsmiljøpåvirkninger, der kan  

 udgøre en risiko for gravide og ammende jf. regel 3, stk. 6 og 7.
Fysiske 1	Følgende fysiske  

 arbejdsmiljøpåvirkninger, hvis disse anses for at kunne  

 medføre læsioner på fostret og/eller kan medføre,  

 at moderkagen river sig løs navnlig:
 .1	Stød, vibrationer eller skibets  

 bevægelser.
 .2	Manuel håndtering af tunge byrder, der kan  

 indebære risici, navnlig for ryg og lænd.
 .3	Støj.
 .4	Ioniserende stråling.
 .5	Ikke-ioniserende stråling.
 .6	Ekstrem kulde og varme.
 .7	Bevægelser og stillinger (herunder  

 stående og gående arbejde), psykisk og fysisk træthed og  

 andre fysiske og psykiske belastninger i forbindelse med arbejdstagernes  

 arbejdsopgaver.
Biologiske 1	Biologiske agenser fra risikogruppe 2, 3 og 4, jf.  

 Søfartsstyrelsens tekniske forskrift om beskyttelse af arbejdstagere  

 mod biologiske agenser, når disse agenser eller de terapeutiske  

 foranstaltninger, der er nødvendige i forbindelse hermed, er farlige  

 for den gravides og fostrets sundhed.
 2	Det kan f.eks. dreje sig om laboratoriearbejde om  

 bord i de miljøskibe, der foretager analysearbejde i forbindelse med  

 målinger på vandmiljø og ydre miljø, eller arbejde  

 med kloakaffald om bord m.v.
Kemiske 1	Følgende kemiske agenser, hvis det er erkendt,  

 at de er farlige for den gravide og fostrets sundhed:
.1	Stoffer og materialer, der efter de af  

 Miljøministeriet fastsatte regler om klassificering og mærkning,  

 skal klassificeres og mærkes med .1	R40, risiko for varig skade på helbred, .2	R45, kan fremkalde kræft, .3	R46, kan forårsage arvelige genetiske skader, .4	R61, kan skade barnet under graviditeten, .5	R63, risiko for skade på barnet under  

 graviditeten, og .6	R64, kan skade børn i ammeperioden.
 .2	Stoffer og materialer, der er omfattet af  

 bestemmelserne om foranstaltninger til forebyggelse af kræftrisikoen  

 ved arbejde med stoffer og materialer i skibe.
 .3	Stoffer og materialer, der er omfattet af  

 Arbejdstilsynets gældende bekendtgørelse om materialer med  

 indhold af flygtige stoffer, herunder organiske opløsningsmidler.
 .4	Bekæmpelsesmidler.
 .5	Narkosegasser.
 .6	Kviksølv og kviksølvforbindelser.
 .7	Carbonmonoxid.
 .8	Kemiske agenser, som beviseligt medfører  

 optagelse gennem huden.
II A 1	Arbejdsmiljøpåvirkninger, der kan  

 udgøre en særlig risiko for gravide:
 .1	Arbejde under højt overtryk, f.eks. i  

 trykkamre og ved dykning.
 .2	Bly og blyforbindelser, hvis der er risiko for, at  

 disse agenser optages i den menneskelige organisme.
II B 1	Arbejdsmiljøpåvirkninger, der kan  

 udgøre en særlig risiko for ammende:
 .1	Bly og blyforbindelser.
