 VI MARGRETHE DEN ANDEN, af Guds Nåde Danmarks Dronning,  

 gør vitterligt: I henhold til § 2 i lov af 25. juni 1870 om udgivelsen af en  

 Lovtidende og en Ministerialtidende som ændret ved lov nr. 467 af 14.  

 december 1923 og lov nr. 279 af 18. juni 1951 fastsættes:
 § 1.  Følgende bekendtgørelser, regulativer m.v., der  

 udfærdiges af industriministeren og de under industriministeriet henhørende  

 institutioner m.v., indføres ikke i Lovtidende:
 1. Bekendtørelser om afgifter for varemærker og  

 fællesmærker, jfr. § 46 i varemærkeloven, jfr. lovbekendtgørelse nr. 141 af  

 18. marts 1986, og § 7, stk. 2, i fællesmærkelov nr. 212 af 11. juni 1959.
 2. Bekendtgørelser om mønsterafgifter, jfr. § 48, stk.  

 3, i lov nr. 218 af 27. maj 1970 om mønstre.
 3. Bekendtgørelser om patentafgifter, jfr. § 68 i  

 patentloven, jfr. lovbekendtgørelse nr. 110 af 11. marts 1986.
 4. Bekendtgørelser om takster for anmeldelser m.v. til  

 handelsregistrene, jfr. § 36 i lov nr. 23 af 1. marts 1889 om  

 handelsregistre, firma og prokura, jfr. lovbekendtgørelse nr. 435 af 24. juni  

 1986.
 5. Bekendtgørelser om aktieselskabs-registerets  

 takster, jfr. § 154, stk. 3, i aktieselskabsloven, jfr. lovbekendtgørelse nr.  

 483 af 15. november 1985, og § 124, stk. 2, i anpartsselskabsloven, jfr.  

 lovbekendtgørelse nr. 484 af 15. november 1985, samt § 58, jfr. § 60, stk. 2,  

 i lov nr. 286 af 6. juni 1984 om erhvervsdrivende fonde.
 6. Bekendtgørelser om forsikringsregisterets takster  

 m.v. jfr. § 243, stk. 2, i lov om forsikringsvirksomhed, jfr.  

 lovbekendtgørelse nr. 127 af 23. marts 1984.
 7. Bekendtgørelser om bankers og sparekassers  

 regnskabsaflæggelse, jfr. §§ 30 og 37 i lov om banker og sparekasser m.v.,  

 jfr. lovbekendtgørelse nr. 374 af 15. august 1985.
 8. Bekendtgørelser om børsmæglerselskabers  

 regnskabsaflæggelse, jfr. § 36 i lov nr. 316 af 4. juni 1986 om Københavns  

 Fondsbørs, jfr. kap. 7 i lovbekendtgørelse nr. 374 af 15. august 1985 om  

 banker og sparekasser.
 9. Bekendtgørelser om visse kreditinstitutters  

 regnskabsaflæggelse jfr. § 20 og § 27 i industriministeriets bekendtgørelse  

 nr. 817 af 13. november 1986 (lov om visse kreditinstitutter §§ 5 og 6, jfr.  

 lovbekendtgørelse nr. 375 af 15. august 1985 som ændret ved lov nr. 317 af 4.  

 juni 1986).
 10. Bekendtgørelser om investeringsforeningers  

 regnskabsaflæggelse, jfr. § 34, stk. 3, i lov nr. 229 af 26. maj 1982 om  

 investeringsforeninger.
 11. Bekendtgørelser om udførsel af visse varer, jfr. §  

 6 og § 15 i valutaloven, jfr. lovbekendtgørelse nr. 83 af 21. februar 1986.
 12. Bekendtgørelser om skibes forsyning med lægemidler  

 m.m., jfr. § 2, stk. 5, jfr. stk. 2, i lov nr. 98 af 12. marts 1980 om skibes  

 sikkerhed m.v., for så vidt angår det foreskrevne indhold af medicinkister.
 13. Bekendtgørelser om de nærmere forskrifter angående  

 bestemmelse og beregning af et skibs tonnage, jfr. § 12, stk. 1, i lov nr.  

 364 af 22. december 1954 om måling af skibe som ændret senest ved lov nr. 203  

 af 18. maj 1977.
 14. Bekendtgørelser om isafgift af de varemængder, der  

 ud- og indskibes i visse danske havne, jfr. § 6 i lov nr. 109 af 8. april  

 1957 om statens istjeneste.
 15. Tekniske forskrifter udfærdiget af direktøren for  

 statens skibstilsyn, jfr. industriministeriets bekendtgørelse nr. 362 af 5.  

 august 1980, jfr. § 11, stk. 2, i lov nr. 98 af 12. marts 1980 om skibes  

 sikkerhed m.v.
 16. Bekendtgørelser om fastsættelse af gebyrer for  

 foretagelse af måleteknisk kontrol, jfr. § 10, stk. 3, i lov nr. 173 af 28.  

 april 1982 om mål og vægt (metrologi).
 17. De af Statens Tekniske Prøvenævn fastsatte almene  

 bestemmelser for at opnå og bevare autorisation m.v. samt de af Statens  

 Tekniske Prøvenævn fastsatte gebyrstørrelser m.v., jfr. §§ 4, stk. 2, 13, 15,  

 stk. 1, 22, stk. 1, og 25, stk. 2, i bekendtgørelse nr. 621 af 24. november  

 1982 om autorisation af laboratorier til at udføre autoriseret teknisk  

 prøvning, jfr. §§ 5, stk. 9, og 11 i lov om Statens Tekniske Prøvenævn, jfr.  

 lovbekendtgørelse nr. 40 af 4. februar 1986.
 § 2.  Industriministeren fastsætter nærmere regler om  

 kundgørelse og ikrafttræden af de nævnte bekendtgørelser m.v.
 § 3.  Anordning nr. 242 af 12. maj 1986, om at visse  

 forskrifter indenfor industriministerens område ikke indføres i Lovtidende,  

 ophæves.
CHRISTIANSBORG SLOT, DEN 15. DECEMBER  

 1986 Under Vor Kongelige Hånd og Segl MARGRETHE R.
