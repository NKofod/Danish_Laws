Sanktionspåstande i sager om overtrædelse  

 af udlændingelovens § 59 Indholdsfortegnelse I denne meddelelse fastsættes vejledende retningslinjer for bødepåstande mv.  

 i sager om overtrædelse af udlændingelovens § 59 efter den seneste ændring af  

 bestemmelsen ved lov nr. 324 af 18. maj 2005. Det gældende regelsæt fremgår  

 af lovbekendtgørelse nr. 826 af 24. august 2005.
Der er i de senere år gennemført en række ændringer af udlændingelovens § 59,  

 bl.a. med henblik på at skærpe straffene.
De vejledende retningslinier for  

 bødepåstande er løbende blevet ændret.
Der henvises til RM 4/2003 og RM  

 3/2004, som erstattes af denne meddelelse.
Der har således været betydelig interesse for sanktionsfastsættelsen i disse  

 sager, og indsatsen mod ulovlig beskæftigelse af udlændinge er på denne  

 baggrund et fokusområde for anklagemyndigheden.
Med henblik på at sikre en  

 hurtig opdatering af de vejledende retningslinier, vil der løbende blive  

 foretaget revision af denne meddelelse i det omfang, ny lovgivning eller  

 domspraksis giver anledning hertil.
Meddelelsen indeholder en samlet oversigt over bødetaksterne ved overtrædelse  

 af bestemmelser i § 59, og således også bødetakster for overtrædelser på  

 områder, hvor der ikke er sket skærpelser.
Disse bødetakster  der er en  

 videreførelse af taksterne i Rigsadvokatens vejledning fra 1991 om  

 bødetakster i bødesager (bødekataloget)  reguleres dog i denne  

 meddelelse på baggrund af den økonomiske udvikling, som har fundet sted siden  

 1991.
 Forhøjelsen er som udgangspunkt sket med 32 pct.,  

 der svarer til satsreguleringsprocenten (uden tilpasningsprocenten) i  

 perioden  

 1992-2005, jf. lov nr. 373 af 28. maj 2003 om en satsreguleringsprocent.  

 Forhøjelsen er dog samtidig foretaget således, at bødepåstanden fastsættes  

 til  

 beløb, der er delelige med 100 kr.
 Retningslinjerne gælder både for bødestørrelsen i  

 sager, der afgøres med bødeforelæg, og for de påstande, der nedlægges i  

 sager,  

 som indbringes for domstolene.
 Meddelelsen vedrører ikke spørgsmålet om udvisning  

 af de pågældende udlændinge, ligesom den ikke omfatter eventuelle andre  

 overtrædelser, der måtte blive begået i forbindelse med overtrædelse af  

 udlændingelovens § 59, herunder f.eks. overtrædelse af skattelovgivningen.
 Ved lov nr. 324 af 18. maj 2005 blev den hidtil gældende bestemmelse i  

 udlændingelovens § 59, stk. 1, nr. 3, om udlændinges ulovlige ophold og  

 arbejde her i landet opdelt i to bestemmelser.
 Udlændingelovens § 59, stk. 1, som vedrører ulovlig indrejse, udrejse og  

 ophold, har herefter følgende ordlyd:
 »Med bøde eller fængsel indtil 6 måneder straffes den udlænding, som:
Indrejser eller udrejser uden om paskontrollen her i landet eller i et andet  

 nordisk land eller uden for grænseovergangsstedets åbningstid.
Bestemmelsen i  

 1. pkt. gælder ikke ved indrejse fra eller udrejse til et Schengen-land,  

 medmindre der undtagelsesvis sker kontrol ved en sådan grænse i medfør af  

 Schengen-konventionens artikel 2, stk. 2, jf. § 38, stk. 2.
 Indrejser her i landet i strid med et indrejseforbud eller et tilhold meddelt  

 i henhold til tidligere udlændingelove.
 Opholder sig her i landet uden fornøden tilladelse.
Ved bevidst urigtige oplysninger eller svigagtige fortielser skaffer sig  

 adgang til landet gennem paskontrollen eller skaffer sig visum, pas eller  

 anden rejselegitimation eller tilladelse til ophold eller arbejde her i  

 landet.« Udlændinges ulovlige arbejde her i landet blev ved lovændringen udskilt til  

 et nyt stk. 2. Samtidig blev strafferammen fordoblet fra 6 måneders fængsel  

 til fængsel indtil 1 år.
Endvidere blev der som stk. 3 indføjet en ny  

 bestemmelse om skærpende omstændigheder.
 Bestemmelserne er sålydende:
 »Stk. 2. Med bøde eller fængsel indtil 1 år straffes den udlænding, der  

 arbejder her i landet uden fornøden tilladelse.
Stk. 3. Ved straffens  

 udmåling efter stk. 2 skal det betragtes som en skærpende omstændighed, at  

 udlændingen ikke har ret til at opholde sig her i landet.« Det fremgår af bestemmelsernes  

 forarbejder, at hensigten med lovændringen er at skærpe det hidtidige  

 bødeniveau for udlændinges ulovlige arbejde her i landet.
 Det forudsættes således i  

 lovforslagets bemærkninger, at bødeniveauet forhøjes til 1.000 kr. for den  

 første måned udlændingen arbejder ulovligt her i landet og derefter stigende  

 med 500 kr. pr. måned.  

 I sager, hvor  

 udlændingen ikke har ret til at opholde sig her i landet, og hvor der  

 samtidig  

 er tale om grove overtrædelse af enten længerevarende karakter (som  

 udgangspunkt over 1 år), tilbagevendende karakter eller organiseret karakter  

 forudsættes det, at udlændingen idømmes frihedsstraf.
Med hensyn til gentagelse anføres  

 det, at de almindelige regler om gentagelsesvirkning i straffelovens kapitel  

 10  

 finder anvendelse.
Der kan herved henvises til bemærkningerne til L 78,  

 Folketingsåret 2004-2005, 2. samling (kan findes på www.Folketinget.dk).
 På den anførte baggrund anvendes som udgangspunkt følgende  

 bødetakster/sanktionspåstande i sager om udlændinges ulovlige indrejse,  

 ophold og arbejde:
 § 59, stk. 1, nr. 1:
 Indrejse eller udrejse uden om paskontrollen her i landet eller i et andet  

 nordisk land eller uden for grænseovergangsstedets åbningstid: bøde på  

  

 800 kr.
 § 59, stk. 1, nr. 2:
 Indrejse her i landet i strid med et indrejseforbud eller et tilhold meddelt  

 i henhold til tidligere udlændingelove: Indenretlig advarsel eller bøde på  

  

 1.400 kr.  

  

 ved 1. gangs overtrædelse og derefter  

 frihedsstraf.
 § 59, stk. 1,  

 nr. 3:
 Ophold uden fornøden tilladelse: bøde på  

  

 600 kr.  

  

 stigende med  

  

 200 kr.  

  

 for hver måned ud over den første.
 § 59, stk. 1,  

 nr. 4:
 Ved bevidst urigtige oplysninger eller svigagtige  

 fortielser at skaffe sig adgang til landet gennem paskontrollen eller skaffe  

 sig visum, pas eller anden rejselegitimation eller tilladelse til ophold  

 eller  

 arbejde her i landet: samme straf som ved ulovlig indrejse eller ophold efter  

 nr. 1-3, medmindre højere straf er forskyldt efter anden lovgivning (f.eks.  

 straffelovens § 163 eller § 171).
 § 59, stk. 2:
 Arbejde uden fornøden tilladelse: bøde på  

  

 1.000  

 kr.  

  

 stigende med  

  

 500 kr.  

  

 for hver måned ud over den første.
 Ved overtrædelse af § 59, stk. 2, jf. stk. 3, det  

 vil sige i sager, hvor udlændingen ikke har ret til at opholde sig her i  

 landet, nedlægges der påstand om en skærpet bøde.
 I sager, hvor udlændingen ikke har ret til at  

 opholde sig her i landet, og hvor der samtidig er tale om grove overtrædelser  

 af enten længerevarende, tilbagevendende eller organiseret karakter, jf. de  

 ovenfor nævnte forarbejder, nedlægges der påstand om fængselsstraf.
 Som ovenfor nævnt er der i de senere år gennemført flere ændringer af  

 udlændingelovens § 59 med det formål at skærpe straffen i sager om ulovlig  

 beskæftigelse af udlændinge.
Ved  

  

 lov nr. 425 af 31. maj 2000  

  

 blev strafmaksimum i udlændingelovens § 59, stk. 2 (nu stk. 4), ændret fra 6  

 måneder til 1 år.
Endvidere blev der som stk. 3 (nu stk. 5) indføjet en ny  

 bestemmelse i § 59 om skærpende omstændigheder.
Det fremgår af forarbejderne  

 til loven, at der tilsigtedes en væsentlig skærpelse af det hidtidige  

 bødeniveau i sager om ulovlig beskæftigelse af udenlandsk arbejdskraft.
Der  

 kan herved i det hele henvises til Folketingstidende 1999-2000, tillæg A,  

 side 7376-7400.
 Ved  

  

 lov nr. 428 af 9. juni 2004  

  

 blev strafmaksimum i udlændingelovens § 59, stk. 2 fordoblet til 2 år.  

 Bestemmelsen, der ved lov nr. 324 af 18. maj 2005 blev til stk. 4, er  

 affattet således:
»Stk. 4. Med bøde eller fængsel indtil 2 år straffes den, som beskæftiger en  

 udlænding uden fornøden arbejdstilladelse eller i strid med de for en  

 arbejdstilladelse fastsatte betingelser.« Bestemmelsen i udlændingelovens § 59, stk. 3, der ved lov nr. 324 af 18. maj  

 2005 blev til stk. 5, blev ligeledes ændret.
Bestemmelsen er sålydende:
»Stk. 5. Ved straffens udmåling efter stk. 2  

(  

  skal det betragtes som en skærpende omstændighed, at overtrædelsen er  

 begået forsætligt eller ved grov uagtsomhed, at der ved overtrædelsen er  

 opnået eller tilsigtet en økonomisk fordel for den pågældende selv eller  

 andre, eller at udlændingen ikke har ret til at opholde sig her i landet.« Formålet med lovændringen var at opnå en yderligere skærpelse af straffene,  

 jf. herved ændringsforslag til L 217 af 31. marts 2004 om ændring af  

 udlændingeloven (skærpelse af strafniveauet for ulovlig beskæftigelse af  

 udlændinge) (Folketingstidende 2003-2004, tillæg B, sp. 2281  

 ff.).
 I lovforslagets bemærkninger anføres det, at  

 bødeniveauet i sager om overtrædelse af § 59, stk. 2 (nu stk. 4), som efter  

 de  

 vejledende retningslinjer i RM 4/2003 hidtil havde været 3.000 kr. pr.  

 beskæftiget  

 udlænding pr. påbegyndt måned, fremover som udgangspunkt bør være 10.000 kr.  

 pr. beskæftiget udlænding pr. påbegyndt måned.
Tilsvarende fremgår det, at bødeniveauet i sager om  

 overtrædelse af § 59, stk. 3 (nu stk. 5), som efter de hidtil gældende  

 retningslinjer havde været på 10.000 kr., fremover som udgangspunkt bør være  

 20.000 kr. pr. beskæftiget udlænding pr. påbegyndt måned.
Straffen skal  

 ifølge  

 forarbejderne udmåles efter § 59, stk. 3 (nu stk. 5), hvis blot en af de i  

 bestemmelsen nævnte betingelser for en skærpet bedømmelse er opfyldt.
I  

 sager,  

 hvor der foreligger flere skærpende omstændigheder, skal dette efter  

 lovbemærkningerne betragtes som en særlig skærpende omstændighed og medføre,  

 at  

 den vejledende bødetakst fraviges i skærpende retning.
 Endelig er der som nævnt ved  

  

 lov nr. 324 af 18.  

 maj 2005  

  

 foretaget en redaktionel ændring af bestemmelserne i § 59, stk. 2  

 og stk. 3, der som følge af de øvrige ændringer i bestemmelsen er blevet til  

 stk. 4 og stk. 5.
I den forbindelse bemærkes, at henvisningen i § 59,  

 stk. 5, til stk. 2, beror på en fejl, idet Integrationsministeriet ikke har  

 konsekvensrettet bestemmelsen, da § 59, stk. 2, blev til § 59, stk. 4.  

 Integrationsministeriet har oplyst, at fejlen vil blive rettet ved en  

 kommende  

 ændring af udlændingeloven.
Da det af sammenhængen klart fremgår, at  

 henvisningen  

 i stk. 5 skal forstås som anført, må det efter min opfattelse antages, at  

 bestemmelsen  

  

 uanset sin ordlyd  

  

 finder anvendelse i sager efter stk. 4,  

 mens den omvendt naturligvis ikke finder anvendelse i sager efter den nye  

 stk.  

 2.
Det fremgår i øvrigt af forarbejderne til de nævnte  

 lovændringer, at de angivne bødestørrelser ikke er til hinder for, at  

 domstolene i konkrete tilfælde i overensstemmelse med almindelige  

 strafudmålingsprincipper fraviger dette udgangspunkt i skærpende eller  

 formildende retning.
F.eks. vil der kunne være grund til en større bøde under  

 hensyn til størrelsen af den opnåede eller tilsigtede økonomiske fordel.  

 Domstolene vil også have mulighed for at tillægge formildende omstændigheder  

 vægt og idømme en bøde, der er mindre end den vejledende bødestørrelse.
Det  

 anføres videre, at domstolene i sager, hvor der er begået en flerhed af  

 lovovertrædelser, efter en samlet afvejning vil kunne fastsætte en  

 skønsmæssig  

 bøde uden absolut kumulation af den angivne bødestørrelse for hver enkelt  

 lovovertrædelse.
 Fængselsstraf forudsættes anvendt i særlige  

 situationer, hvor der foreligger grove eller gentagne overtrædelser, herunder  

 i  

 tilfælde, hvor en højere grad af tilregnelse hos arbejdsgiveren kan påvises,  

 og  

 hvor der er tale om en mere langvarig, organiseret eller på anden måde  

 konsekvent udnyttelse af udenlandsk arbejdskraft.
 På den ovenfor anførte baggrund anvendes som udgangspunkt følgende  

 bødetakster/sanktionspåstande i sager om ulovlig beskæftigelse af udlændinge:
 Overtrædelse af udlændingelovens  

  

 § 59, stk. 4  

  

 : en bøde på  

  

 10.000 kr.  

  

 pr. beskæftiget udlænding pr. påbegyndt måned.
 Overtrædelse af udlændingelovens  

  

 § 59, stk. 4, jf. stk. 5  

  

 (dvs. i tilfælde hvor èn af de i stk. 5 nævnte betingelser for en skærpet  

 bedømmelse er opfyldt): en bøde på  

  

 2  

 0.000 kr.  

  

 pr. beskæftiget udlænding pr. påbegyndt måned.
 I sager, hvor der er opnået eller tilsigtet en  

 økonomisk fordel, vil der dog skulle anvendes en forhøjet bøde, medmindre der  

 sker konfiskation, eller der rent faktisk ikke er opnået en økonomisk fordel  

 af  

 nogen betydning, jf. nedenfor om udlændingelovens § 59, stk. 6.
 Foreligger der flere skærpende omstændigheder efter  

 § 59, stk. 5, nedlægges der påstand om en skærpet bøde, jf. dog nedenfor om §  

 59, stk. 6.
Ved flere beskæftigede og ved beskæftigelse af en  

 eller flere udlændinge i længere tid foretages der som udgangspunkt en  

 sammenlægning af de nævnte bødestørrelser uden reduktion (absolut  

 kumulation).  

 Det er dog i forarbejderne anført, at domstolene i sager, hvor der er begået  

 en  

 flerhed af lovovertrædelser, efter en samlet afvejning vil kunne fastsætte en  

 skønsmæssig bøde uden absolut kumulation af den nævnte bødestørrelse for hver  

 enkelt overtrædelse, jf.
Folketingstidende 1999-2000, tillæg A, side 7401.
 I gentagelsestilfælde og i særligt grove tilfælde,  

 hvor der foreligger en mere langvarig, systematisk eller på anden måde  

 konsekvent udnyttelse af udenlandsk arbejdskraft, jf. de ovenfor nævnte  

 forarbejder, nedlægges der påstand om  

  

 fængselsstraf  

  

 og eventuelt  

  

 tillægsbøde.
Ved den ovenfor omtalte ændring af udlændingeloven ved lov nr. 425 af 31. maj  

 2000, blev der som stk. 4 indføjet en ny bestemmelse i udlændingelovens § 59  

 om konfiskation eller forhøjet bøde.
Bestemmelsen, der ved lov nr. 324 af 18.  

 maj 2005 blev til stk. 6, er sålydende:
»Stk. 6. Er der ved en overtrædelse af stk. 2  

(  

  opnået en økonomisk fordel, kan denne konfiskeres efter reglerne i  

 straffelovens 9. kapitel.
Kan der ikke ske konfiskation, skal der ved  

 udmåling af bøde, herunder tillægsbøde, tages særligt hensyn til størrelsen  

 af en opnået eller tilsigtet økonomisk fordel.« Også her skulle henvisningen til stk. 2 være rettet som konsekvens af, at  

 stk. 2 er blevet til stk. 4. Integrationsministeriet har oplyst, at fejlen  

 vil blive rettet ved en kommende ændring af udlændingeloven.
Da det af  

 sammenhængen klart fremgår, at henvisningen skal forstås som anført, må det  

 efter min opfattelse antages, at bestemmelsen  

  

 uanset sin ordlyd  

  

 finder anvendelse i sager efter stk. 4, mens den omvendt ikke finder  

 anvendelse i sager efter det nye stk. 2.
 I lovbemærkningerne til lov nr. 425 af 31. maj 2000 (Folketingstidende  

 1999-2000, tillæg A, side 7401) er det bl.a. anført, at der i  

 overensstemmelse med reglerne i straffelovens kapitel 9 kan ske konfiskation  

 af en økonomisk fordel, det være i form af et udbytte eller i form af en  

 besparelse, der måtte være opnået ved en overtrædelse af § 59, stk. 2 (nu §  

 59, stk. 4). Bestemmelsen begrænser ikke muligheden for ved siden af  

 konfiskation at udmåle bøden, herunder en tillægsbøde, under hensyn til en  

 opnået eller tilsigtet økonomisk fordel.
For så vidt angår bestemmelsens 2. pkt. er det i lovbemærkningerne bl.a.  

 anført, at hvis der ikke kan ske konfiskation, f.eks. på grund af  

 bevismæssige vanskeligheder med at dokumentere størrelsen af den økonomiske  

 fordel, skal der tages særligt hensyn dertil ved udmåling af bøden.
Bøden  

 skal være af en sådan størrelse, at den klart overstiger størrelsen af  

 arbejdsgiverens økonomiske fordel ved ulovlig beskæftigelse af udlændinge.
 Fra retspraksis kan nævnes følgende afgørelser, der kan belyse spørgsmålet om  

 anvendelse af konfiskation, henholdsvis en forhøjet bøde, i sager om ulovlig  

 beskæftigelse af udenlandsk arbejdskraft:
I  

  

 UfR 1977.1041 Ø  

  

 havde anklagemyndigheden nedlagt påstand om konfiskation af ulovligt udbytte  

 indvundet ved underbetaling  

 af 4 udlændinge.
Beløbet var opgjort til 20.902 kr. og var beregnet som  

 differencen  

 mellem den faktiske løn mv. og den overenskomstmæssige minimumsaflønning i  

 medfør af den da gældende overenskomst på området.
Under henvisning til, at  

 beskæftigelse af udenlandske arbejdere i virksomheden kun ville være blevet  

 tilladt  

 af myndighederne på vilkår af overenskomstmæssig aflønning, blev  

 anklagemyndighedens påstand om konfiskation taget til følge i medfør af  

 straffelovens § 75, stk. 1.
Østre Landsret har i  

  

 UfR 2003.1908 Ø  

  

 taget  

 stilling til spørgsmålet om anvendelse af konfiskation eller en forhøjet bøde  

 efter ændringen ved lov nr. 425 af 31. maj 2000. I sagen var der rejst  

 tiltale  

 mod T 1 og T 2 for overtrædelse af udlændingelovens § 59, stk. 2, jf. stk. 3  

 (nu § 59, stk. 4, jf. stk. 5), ved i en periode på ca. 6 måneder i 2001 at  

 have  

 beskæftiget to litauiske statsborgere uden fornøden arbejdstilladelse med  

 bygnings- og nedbrydningsarbejde på de tiltaltes ejendom.
Ud over påstand om  

 bødestraf nedlagde anklagemyndigheden påstand om konfiskation af et ulovligt  

 udbytte på 640.000 kr.
Beløbet var opgjort på grundlag af en faktisk udbetalt  

 timeløn på 60 kr. og det timetal, som de to litauiske statsborgere havde  

 oplyst  

 under en indenretlig afhøring (i alt ca. 2.200 timer). Den økonomiske fordel  

 blev herefter beregnet til underbetalingen svarende til forskellen mellem den  

 faktisk udbetalte løn og det beløb, der skulle have været udbetalt, hvis man  

 lagde en timeløn på 343 kr. til grund (svarende til en gennemsnitlig  

 mestertimeløn incl. moms).
 Byretten fandt de tiltalte skyldige i overtrædelse  

 af udlændingelovens § 59, stk. 2, jf. stk. 3 (nu § 59, stk. 4, jf. stk. 5).
 For så vidt angår  

  

 strafudmålingen  

 anførte  

 byretten, at udgangspunktet for en lovovertrædelse som den foreliggende er en  

 bøde på 120.000 kr. (2 udlændinge i 6 måneder).
 Straffen for de tiltalte blev  under hensyn til  

 deres respektive ejerandele og dermed deres økonomiske interesse i  

 lovovertrædelsen  fastsat til en bøde på henholdsvis 100.000 kr. for T  

 1s  

 vedkommende og 20.000 kr. for T 2s vedkommende.
Med hensyn til  

  

 konfiskationspåstanden  

 fandt  

 byretten det ikke godtgjort, hvilket arbejde de to litauiske statsborgere  

 havde  

 udført på ejendommen, og hvilken værdi dette arbejde havde.
Byretten fandt  

 det  

 under disse omstændigheder ikke godtgjort, hvor stor en økonomisk fordel de  

 tiltalte havde opnået ved lovovertrædelsen.
Konfiskationspåstanden blev  

 derfor  

 ikke taget til følge.
 Dommen blev anket til landsretten af både de  

 tiltalte og af anklagemyndigheden.
Anklagemyndighedens påstand var skærpelse af  

 bødestraffen og konfiskation af den økonomiske fordel.
Som følge af for sen  

 forkyndelse for T 2 måtte påstanden vedrørende denne tiltalte imidlertid  

 begrænses til en påstand om stadfæstelse af byrettens dom.
 Landsretten fandt ligesom byretten de tiltalte  

 skyldige i overtrædelse af udlændingelovens § 59, stk. 2, jf. stk. 3 (nu §  

 59,  

 stk. 4, jf. stk. 5).
Landsretten lagde til grund, at de to litauiske  

 statsborgere havde udført arbejde på de tiltaltes ejendom i mindst 500 timer  

 tilsammen, og at de tiltalte derved havde  

  

 tilsigtet  

  

 at opnå en økonomisk fordel på mindst 140.000 kr.
Landsretten tiltrådte  

 samtidig af de af byretten anførte grunde, at der ikke var tilstrækkeligt  

 bevismæssigt grundlag for at fastslå størrelsen af det udbytte, som de  

 tiltalte  

 rent faktisk havde  

  

 opnået  

  

 ved  

 overtrædelsen.
Landsretten fandt derfor ligesom byretten ikke grundlag for  

 konfiskation.
Med en udtrykkelig henvisning til forarbejderne til  

 udlændingelovens § 59, stk. 3 og 4 (nu stk. 5 og 6), hvorefter der ved  

 udmåling  

 af bøde i tilfælde, hvor der ikke kan ske konfiskation, skal tages særligt  

 hensyn til en opnået eller tilsigtet opnået økonomisk fordel, stemte et  

 flertal  

 på to dommere for at forhøje bøden for T 1 til 200.000 kr.
Et mindretal på en  

 dommer stemte for at forhøje bøden til 150.000 kr.
Der var enighed om, at der  

 ikke var grundlag for at nedsætte bøden på 20.000 kr. for så vidt angår T 2.
 Det samlede resultat blev således en bøde på 200.000  

 kr. til T 1 og en bøde på 20.000 kr. til T 2. Den samlede bøde på 220.000 kr.  

 oversteg herved klart den tilsigtede økonomiske fordel, der blev fastlagt til  

 (mindst) 140.000 kr.
Der kan endvidere henvises til  

  

 UfR 2003.777 Ø.  

 I sagen var der rejst tiltale mod henholdsvis en bygherre og en entreprenør  

 for  

 overtrædelse af udlændingelovens § 59, stk. 2, jf. stk. 3 (nu § 59, stk. 4,  

 jf.  

 stk. 5), ved i ca. 2 måneder at have beskæftiget op til 4 litauiske  

 statsborgere med håndværksarbejde på en ejendom.
Byretten fandt det alene  

 bevist, at der havde været beskæftiget to litauiske statsborgere i en periode  

 på ca. 2 måneder.
Byretten idømte de to tiltalte hver en bøde på 60.000 kr.  

 og  

 anførte, at der ved bødens størrelse var taget hensyn til, at den skete  

 berigelse  

 ikke havde kunnet fastslås præcist, således at påstanden om konfiskation var  

 frafaldet.
Landsretten lagde bevismæssigt til grund, at der i en begrænset  

 periode havde været beskæftiget to udlændinge uden arbejdstilladelse på  

 ejendommen.
Landsretten fastsatte straffen for hver af de tiltalte til en  

 bøde  

 på 30.000 kr.
Endelig kan nævnes  

  

 UfR 2003.1639 Ø.
I denne  

 sag blev tiltalte fundet skyldig i overtrædelse af udlændingelovens § 59,  

 stk.  

 2, jf. stk. 3 (nu § 59, stk. 4, jf. stk. 5), ved at have ladet 3 polske  

 statsborgere udføre brolæggerarbejde på tiltaltes ejendom i ca. 36 timer,  

 hvorved de sammen med tiltalte lagde ca. 100 kv.m. brosten.
Der var ikke  

 tilstrækkeligt bevismæssigt grundlag for konfiskation af tiltaltes økonomiske  

 fordel.
Tiltalte idømtes en bøde, der i medfør af udlændingelovens § 59, stk.  

 4  

 (nu § 59, stk. 6), under hensyn til, at tiltalte havde opnået en økonomisk  

 fordel  

 ved at benytte de 3 udlændinge til brolæggerarbejdet, blev fastsat til 15.000  

 kr.
Dommen indeholder ikke nogen nærmere begrundelse for, at man ved  

 bødeudmålingen har fraveget det almindelige udgangspunkt ved overtrædelse af  

 udlændingelovens § 59, stk. 2, jf. stk. 3 (nu § 59, stk. 4, jf. stk. 5), på  

 10.000 kr. pr. beskæftiget udlænding pr. påbegyndt måned.
Som det fremgår af forarbejderne, har bestemmelsen i udlændingelovens § 59,  

 stk. 6, navnlig til formål at sikre, at ulovlig beskæftigelse af udenlandsk  

 arbejdskraft ikke kan betale sig.
Det skal således sikres, at der sker en  

 neutralisering eller inddragelse af en tilsigtet eller opnået økonomisk  

 fordel ved overtrædelsen enten i form af konfiskation eller i form af en  

 forhøjet bøde.
 På den anførte baggrund kan der opstilles følgende retningslinjer for  

 anvendelse af konfiskation, henholdsvis en forhøjet bøde, i sager om ulovlig  

 beskæftigelse af udenlandsk arbejdskraft.
Hvis tiltalte alene har tilsigtet, men ikke (beviseligt) opnået en økonomisk  

 fordel ved overtrædelsen, sker der ikke konfiskation.
I stedet anvendes en  

 bøde, der fastsættes under hensyn til den tilsigtede økonomiske fordel.
Der er en glidende overgang mellem tilfælde, hvor der ikke kan føres bevis  

 for en økonomisk fordel, og tilfælde, hvor der er opnået en økonomisk fordel,  

 men hvor det ikke er muligt mere præcist at opgøre størrelsen eller værdien  

 heraf.
I det følgende behandles disse situationer under ét.
Den tilsigtede økonomiske fordel kan i almindelighed opgøres til  

 underbetalingen.
I den ovenfor omtalte Østre Landsrets dom i UfR 2003.1908  

 blev denne opgjort som forskellen mellem den faktisk udbetalte løn og det  

 beløb, der skulle have været udbetalt, hvis man lægger en gennemsnitlig  

 mestertimeløn incl. moms til grund.
 Hovedregel:
Bøden  

 bør i almindelighed klart overstige den tilsigtede økonomiske fordel.
Der kan  

 henvises til den nævnte landsretsdom, hvor bøden til den ene tiltalte blev  

 fastsat  

 til det dobbelte af normalbøden, således at den klart oversteg den tilsigtede  

 økonomiske fordel.
 Undtagelse:
Hovedreglen  

 kan fraviges, hvis det må lægges til grund, at der rent faktisk ikke er  

 opnået  

 nogen økonomisk fordel eller kun er opnået en ubetydelig fordel, der ikke  

 lader  

 sig opgøre mere præcist.
I så fald anvendes den sædvanlige bødetakst for  

 overtrædelse  

 af § 59, stk. 4, jf. stk. 5, på  

  

 20.000  

 kr.  

  

 pr. beskæftiget udlænding pr. måned, idet denne bødestørrelse i sig  

 selv må antages at være udtryk for den skærpelse, som en sådan tilsigtet, men  

 beviseligt ikke opnået økonomisk fordel kan begrunde.
I tilfælde, hvor en  

 eller  

 flere af de øvrige betingelse i § 59, stk. 5, for en skærpet bedømmelse  

 ligeledes er til stede, nedlægges der påstand om en yderligere skærpet bøde.
 Kan det godtgøres, at tiltalte har opnået en økonomisk fordel ved  

 overtrædelsen, skal denne fordel inddrages gennem konfiskation eller ved  

 fastsættelse af en forhøjet bøde.
 Efter den almindelige praksis for anvendelse af konfiskation nedlægges  

 påstand herom ved siden af påstand om almindelig straf, når der kan opgøres  

 en relativ præcis fortjeneste/besparelse, mens der nedlægges påstand om  

 (forhøjet) bøde, når fortjenesten/besparelsen alene kan opgøres ud fra et  

 løsere skøn.
 Sker der konfiskation af udbyttet, anvendes ved fastsættelsen af straffen de  

 bødetakster, der er angivet ovenfor under pkt. 3.1.2.
 Sker der ikke konfiskation af udbyttet, f.eks. fordi det ikke er muligt mere  

 præcist at opgøre størrelsen/værdien af den økonomiske fordel, der er opnået  

 ved overtrædelsen, gælder det, der er anført ovenfor under pkt. 3.2.2.
Det forekommer, at der er grundlag for at rejse tiltale mod flere personer  

 samtidig eller mod både fysiske og juridiske personer i anledning af en  

 overtrædelse af reglerne om udenlandsk arbejdskraft.
Nogle af de sager, der  

 er omtalt ovenfor, angik tilfælde, hvor der var rejst tiltale mod flere  

 personer (UfR 2003.777 Ø og UfR 2003.1908 Ø).
 Det må bero på en konkret vurdering, om det forhold, at der er flere  

 tiltalte, bør tillægges betydning for den bødepåstand, der nedlægges i  

 forhold til den enkelte tiltalte.
I det omfang der er opnået eller tilsigtet en økonomisk fordel, og der ikke  

 sker konfiskation, kan der efter omstændighederne blive spørgsmål om i  

 relation til bødeberegningen at fordele den økonomiske fordel på de enkelte  

 tiltalte.
I modsat fald vil den samlede reaktion kunne blive væsentligt  

 strengere end, hvis fordelen blev inddraget ved konfiskation.
I sådanne  

 tilfælde kan der tages udgangspunkt i, at bøden til den enkelte tiltalte må  

 fastsættes i forhold til den del af den tilsigtede eller opnåede økonomiske  

 fordel, der kan henføres til denne tiltalte.
Som nævnt ovenfor under pkt. 3.1.2. nedlægges der i gentagelsestilfælde og i  

 særlig grove tilfælde, hvor der foreligger en mere langvarig, systematisk  

 eller på anden måde konsekvent udnyttelse af illegal udenlandsk arbejdskraft,  

 påstand om frihedsstraf og eventuelt tillægsbøde.
Påstand om tillægsbøde ved  

 siden af frihedsstraf nedlægges i de tilfælde, hvor tiltalte har opnået eller  

 tilsigtet at opnå en økonomisk fordel ved overtrædelsen, medmindre der sker  

 konfiskation af hele den økonomiske fordel.
 Oplysninger fra den pågældende udlænding har væsentlig bevismæssig betydning  

 for straffesagen mod arbejdsgiveren/hvervgiveren (f.eks. en bygherre). Det er  

 derfor vigtigt, at disse oplysninger sikres.
Der må i den forbindelse sikres dokumentation for udlændingens nationalitet,  

 således at det ligger klart, at der er tale om en udlænding, for hvem der  

 gælder et krav om arbejdstilladelse.
Der må endvidere sikres dokumentation  

 for, om den pågældende har ret til at opholde sig her i landet, jf.  

 udlændingelovens § 59, stk. 2 og 3.
 Da den pågældende udlænding som hovedregel skal udvises umiddelbart efter  

 afhøring og afgørelse af egen sag for overtrædelse af udlændingelovens § 59,  

 stk. 2, må det endvidere overvejes, hvordan den pågældendes forklaring om  

 f.eks. arbejdets art og omfang, ansættelsesforholdets varighed og  

 aflønningens størrelse sikres bedst muligt til brug for straffesagen mod  

 arbejdsgiveren/hvervgiveren.
Skal udlændingens forklaring anvendes som bevis i sagen mod arbejdsgiveren,  

 er det ikke i alle tilfælde tilstrækkeligt, at den pågældende udlænding er  

 blevet afhørt udenretligt til politirapport.
Heller ikke en indenretlig  

 forklaring vil uden videre være tilstrækkelig.
 På baggrund af Den europæiske Menneskerettighedsdomstols praksis, hvorefter  

 det som hovedregel kræves, at tiltaltes forsvarer har haft lejlighed til at  

 udspørge et vidne, for at en politirapport eller en indenretlig afhøring kan  

 anvendes som  

  

 hovedbevis  

 i en straffesag, må det antages, at en udlændings oplysninger om f.eks.  

 ansættelsesforholdets varighed og aflønningens størrelse ikke uden videre vil  

 kunne lægges til grund i sagen mod arbejdsgiveren, hvis denne bestrider  

 rigtigheden, og der ikke i sagen i øvrigt findes andre oplysninger, der  

 sandsynliggør rigtigheden af udlændingens oplysninger.
Hvis udlændingens forklaring agtes brugt som hovedbevis i sagen mod  

 arbejdsgiveren, bør den pågældende derfor afhøres indenretligt med tilsigelse  

 af den sigtede arbejdsgiver.
Denne fremgangsmåde er dog ikke nødvendig, hvis  

 arbejdsgiveren til politirapport har bekræftet udlændingens oplysninger.
Er  

 udlændingen udsendt af landet uden en sådan indenretlig afhøring, bør den  

 pågældendes  

 forklaring søges tilladt dokumenteret efter retsplejelovens § 877, stk. 3,  

 såfremt  

 oplysningerne heri ikke vil være hovedbevis i sagen.
Som andre mulige beviser  

 i  

 sagen kan nævnes vidneforklaringer fra fagforeningsmedarbejdere, naboer og  

 det  

 tilkaldte politi om deres iagttagelser, oplysninger fra kommunen eller andre  

 offentlige myndigheder mv.
Som ovenfor nævnt blev der ved lov nr. 427 af 9. juni 2004 gennemført en  

 ændring af udlændingelovens § 59 med det formål at skærpe straffen i de sager  

 om forsætlig bistand til ulovligt ophold her i landet.
Ved loven blev § 59,  

 stk. 5, ændret, ligesom der som stk. 6 blev indføjet en ny bestemmelse om  

 særlig skærpende omstændigheder.
Bestemmelsen i § 59, stk. 5, der ved lov nr. 324 af 18. maj 2005 blev til §  

 59, stk. 7, blev ved samme lov på ny ændret med det formål at gøre forsætlig  

 bistand til ulovligt arbejde her i landet strafbart.
Endvidere blev der som  

 et nyt stk. 9 indsat en bestemmelse om særlig skærpende omstændigheder.
 Udlændingelovens § 59, stk. 7-9, har nu følgende ordlyd:
»Stk. 7. Med bøde eller fængsel indtil 2 år straffes den, der forsætligt bistår en udlænding med ulovligt at indrejse i eller rejse gennem  

 landet, forsætlig bistår en udlænding med ulovligt at opholde sig her i landet, forsætligt bistår en udlænding med at indrejse her i landet med henblik på  

 herfra at indrejse  

 ulovligt i et andet land, forsætligt bistår en  

 udlænding med at indrejse ulovligt i eller rejse ulovligt gennem et andet  

 land, for vindings skyld bistår en  

 udlænding med at opholde sig ulovligt i et andet land eller ved at  

 stille husrum eller transportmidler til  

 rådighed for en udlænding forsætligt bistår den pågældende med at arbejde her  

 i  

 landet uden fornøden tilladelse.
 Stk. 8. Ved straffens udmåling efter stk. 5, nr. 2  

( , skal det betragtes som en  

 særlig skærpende omstændighed, at bistanden er ydet for vindings skyld eller  

 i  

 gentagelsestilfælde, eller at der ved samme dom dømmes for flere forhold af  

 forsætlig bistand til ulovligt ophold her i landet.
Stk.  

 9. Ved straffens udmåling efter stk. 7, nr. 6, skal det betragtes som en  

 særlig  

 skærpende omstændighed, at bistanden er ydet for vindings skyld eller i  

 gentagelsestilfælde, eller at der ved samme dom dømmes for flere forhold af  

 forsætlig bistand til udlændinges ulovlige arbejde her i landet.« Det  

 bemærkes, at henvisningen i § 59, stk. 8, til stk. 5, nr. 2, beror på en  

 fejl,  

 idet Integrationsministeriet ikke har konsekvensrettet bestemmelsen, da § 59,  

 stk. 5, blev til stk. 7. Integrationsministeriet har oplyst, at fejlen vil  

 blive rettet ved  

 en kommende ændring af  

 udlændingeloven.
Da det af sammenhængen klart fremgår, at henvisningen i stk.  

 8  

 skal forstås som anført  stk. 5 indeholder ikke et nr. 2  må det  

 efter min  

 opfattelse antages, at bestemmelsen  

  

 uanset sin ordlyd  

  

 finder anvendelse  

 i sager efter stk. 7, mens den omvendt naturligvis ikke finder anvendelse i  

 sager efter den nye stk. 5.
Det  

 fremgår af forslaget til lov nr. 427 af 9. juni 2004, at baggrunden for  

 lovændringen var et ønske om, at strafniveauet for bistand til udlændinges  

 ulovlige ophold her i landet skulle skærpes væsentligt, jf. herved  

 Folketingstidende 2003-2004, tillæg A, side 6196 ff.
Således anføres det, at  

 det daværende bødeniveau for bistand til ulovligt ophold generelt bør  

 fordobles  

 og at bistand til ulovligt ophold i tilfælde af særligt skærpende  

 omstændigheder  dvs. hvis bistanden er ydet for vindings skyld eller i  

 gentagelsestilfælde, eller hvis der ved samme dom dømmes for flere forhold  

 vedrørende  

 bistand til ulovligt ophold, jf. § 59, stk. 6 (nu § 59, stk. 7)  som  

 udgangspunkt bør straffes med fængsel.
 I  

 betænkning over lovforslaget afgivet af udvalget for Udlændinge- og  

 Integrationspolitik den 11. maj 2004 er det tilkendegivet, at bødeniveauet  

 for  

 overtrædelse af § 59, stk. 5, nr. 2 (nu § 59, stk. 7, nr. 2), bør være 2.000  

 kr. stigende med 500 kr. for hver måned ud over den første måned.
 Det  

 fremgår videre af lovbemærkningerne, at bestemmelsen i § 59, stk. 5, nr. 1  

 (nu  

 § 59, stk. 7, nr. 1), om bistand til ulovlig indrejse og rejse gennem landet  

 forudsættes anvendt i overensstemmelse med gældende praksis.
Ved  

 lov nr. 324 af 18. maj 2005 er der i § 59, stk. 7, nr. 6, indføjet en  

 bestemmelse om forsætlig bistand til ulovligt arbejde her i landet.
Om  

 baggrunden for, at det er fundet nødvendigt særskilt at kriminalisere  

 forsætlig  

 bistand til ulovligt arbejde henvises der i forarbejderne til en dom fra  

 Vestre  

 Landsret af 13. januar 2003, hvor landsretten fastslog, at en udlænding, som  

 er  

 fritaget for krav om visum eller opholder sig her i landet i medfør af et  

 visum, ikke kan anses for at opholde sig ulovligt her i landet, blot fordi  

 den  

 pågældende under opholdet arbejder uden fornøden tilladelse.
Som konsekvens  

 heraf vil der i disse situationer ikke kunne straffes for forsætlig bistand  

 til  

 ulovligt ophold efter udlændingelovens § 59, stk. 5, nr. 2 (nu § 59, stk. 7,  

 nr. 2), selv om den pågældende derved bistår udlændingen med at arbejde her i  

 landet uden fornøden tilladelse og er bekendt hermed.
Det  

 anføres videre, at personer, der ved at stille husrum til rådighed for en  

 udlænding  

 forsætligt bistår denne med at arbejde ulovligt her i landet, bør kunne  

 straffes på samme måde som personer, der beskæftiger en udlænding uden  

 fornøden  

 tilladelse.
Det samme gælder den, der under samme omstændigheder stiller  

 transportmidler til rådighed for en udlænding.
Husrum omfatter ifølge  

 forarbejderne ethvert sted anvendt til beboelse, herunder også eksempelvis  

 skure, telte og campingvogne.
 Der  

 er ikke i bemærkningerne til lovforslaget nærmere tilkendegivelser om  

 bødeniveauet.  

 Integrationsministeriet har imidlertid under Folketingets behandling af  

 lovforslaget  

 i et høringsnotat tilkendegivet, at bødeniveauet for forsætlig bistand til  

 ulovligt  

 arbejde efter ministeriets opfattelse bør være det samme som ved forsætlig  

 bistand  

 til ulovligt ophold.
 Det  

 er på samme måde som ved forsætlig bistand til ulovligt ophold forudsat i  

 forarbejderne, at bistand til ulovligt arbejde i tilfælde af særlig skærpende  

 omstændigheder  det vil sige hvis bistanden er ydet for vindings skyld  

 eller i  

 gentagelsestilfælde, eller hvis der ved samme dom dømmes for flere forhold  

 vedrørende forsætlig bistand til ulovligt arbejde, jf. § 59, stk. 9   

 som  

 udgangspunkt bør straffes med fængsel.
 På den baggrund anvendes følgende bødetakster/sanktionspåstande i sager om  

 overtrædelse af udlændingelovens  

  

 § 59, stk. 7-9:
 Bistand til ulovligt ophold: bøde på  

  

 2.000 kr.  

  

 stigende med  

  

 500 kr.  

  

 for hver måned ud over den første måned, maksimalt  

  

 5.000 kr.
 Bistand til ulovligt arbejde: bøde på  

  

 2.000 kr.  

  

 stigende med  

  

 500 kr.  

  

 for hver måned ud over den første måned, maksimalt  

  

 5.000 kr.
 Er bistanden ydet for vindings skyld eller i gentagelsestilfælde, eller hvis  

 der ved samme dom dømmes for flere tilfælde af bistand til ulovligt ophold,  

 nedlægges der påstand om  

  

 fængselsstraf.
 Bistand til ulovlig indrejse og transit:  

  

 fængselsstraf.
 De ved lov nr. 428 af 9. juni 2004 gennemførte ændringer af udlændingelovens  

 § 59, stk. 2 og 3, (nu § 59, stk. 4 og 5) trådte i kraft den 10. juni 2004.
 De ved lov nr. 427 af 9. juni 2004 gennemførte ændringer af udlændingelovens  

 § 59, stk. 5 og 6, (nu § 59, stk. 7 og 8) trådte i kraft den 1. juli 2004.
 Lovændringerne finder i overensstemmelse med almindelige strafferetlige  

 principper, jf. straffelovens § 3, alene anvendelse på lovovertrædelser, der  

 er begået efter ikrafttrædelsen.
 For lovovertrædelser, der er begået før  

 ikrafttrædelsen af lovændringerne gælder tidligere gældende retningslinjer i  

 RM  

 4/2003 fortsat.
 De ved lov  

 nr. 324 af 18. maj 2005 gennemførte ændringer trådte i kraft den 1. juli  

 2005.
 Lovændringerne finder i overensstemmelse med  

 almindelige strafferetlige principper, jf. straffelovens § 3, alene  

 anvendelse  

 på lovovertrædelser, der er begået efter ikrafttrædelsen.
 For lovovertrædelser, der er begået før  

 ikrafttrædelsen af lovændringerne  men efter ikrafttrædelsen af L 427  

 af 9.  

 juni 2004  gælder de hidtidige retningslinjer i RM 3/2004 fortsat.
 Rigsadvokatens meddelelse nr. 3/2004 ophæves.
Henning Fode Rigsadvokaten, den 23. september  

 2005 Henning Fode (  

 Henvisningen til stk. 2 beror på en fejl.
Se herom straks nedenfor.
(  

 Henvisningen til stk. 2 beror på en fejl.
Se herom straks nedenfor.
(  

 Henvisningen til stk. 5 beror på en fejl.
Se herom straks nedenfor.
