Nr LSF 151 Forslag til Lov om ændring af lov om tjenestemandspension Fremsat af finansministeren (Henning Dyremose) den 17. januar 1990 Vedtaget ved tredjebehandling den 22. maj 1990 Lov nr. 383 af 13/06/1990 § 1 I lov om tjenestemandspension, jf. lovbekendtgørelse nr. 311 af 14. juni  

 1988, foretages følgende ændringer:
 1. I § 1 indsættes som stk. 3:
»Stk. 3. De bestemmelser i denne lov, der omhandler tjenestemænds  

 efterlevende ægtefæller, omfatter også registrerede partnere.« 2. § 4, stk. 1, affattes således:
»En tjenestemands pensionsalder er det antal år, i hvilket han efter  

 sit fyldte 25. år har været statstjenestemand eller tjenestemand i  

 folkeskolen, folkekirken, Folketinget, under Københavns kommunale skolevæsen,  

 Færøernes landsstyre før 1. januar 1988 eller Grønlands landsråd eller  

 hjemmestyre før 1. januar 1980 eller har oppebåret lønning i medfør af § 32 i  

 lov om tjenestemænd i staten, folkeskolen og folkekirken.« 3. I § 4, stk. 6, 2. pkt., ændres »opsat pension,  

 fratrædelsesgodtgørelse eller overførselsbeløb til« til: »opsat  

 pension eller fratrædelsesgodtgørelse til«.
 4. § 5, stk. 1, affattes således:
»En tjenestemands pensionsgivende lønindtægt er lønnen på det opnåede  

 skalatrin forøget med eventuelt personligt pensionsgivende tillæg i henhold  

 til tjenestemandslovens § 55. Ved pensionering pr. 1. april 1990 og senere  

 indgår et eventuelt generelt tillæg i pensionsberegningen.
Finansministeren  

 fastsætter efter indhentet udtalelse fra Lønningsrådet, med hvilken vægt det  

 generelle tillæg indgår i pensionsberegningen.« 5. I § 5 indsættes som stk. 4:
»Stk. 4. Finansministeren kan efter indhentet udtalelse fra  

 Lønningsrådet bestemme, at der i særlige tilfælde kan ydes en tjenestemand,  

 der afskediges på grund af alder eller af anden ham utilregnelig årsag, en  

 særlig tidsbegrænset ydelse som supplement til pensionen.« 6. I § 11 indsættes efter stk. 1 som nyt stykke:
»Stk. 2. Finansministeren kan i særlige tilfælde efter  

 indhentet udtalelse fra Lønningsrådet bestemme, at ægtefællen efter en  

 tjenestemand er berettiget til ægtefællepension, uanset at ægteskabet er  

 indgået efter tjenestemandens fyldte 60. år eller efter pensioneringen, hvis  

 ægtefællerne tidligere har været gift med hinanden.« Stk. 2 bliver herefter stk. 3.
 7. I § 19 indsættes som stk. 2:
»Stk. 2. Finansministeren kan efter indhentet udtalelse fra  

 Lønningsrådet bestemme, at EF-statsborgere, der ansættes i staten,  

 folkeskolen eller folkekirken på tilsvarende vilkår som tjenestemænd i  

 henhold til § 58 c i lov om tjenestemænd i staten, folkeskolen og  

 folkekirken, i pensionsmæssig henseende behandles efter reglerne i denne  

 lov.« 8. I § 25, stk. 2, udgår »eller til overførselsbeløbet  

 efter § 26«.
 9. I § 26, stk. 1, udgår »eller et af finansministeren  

 efter indhentet udtalelse fra Lønningsrådet nærmere fastsat  

 overførselsbeløb«.
 10. I § 26 indsættes efter stk. 1 som nyt stykke:
»Stk. 2. For tjenestemænd, der i perioden fra 1. januar 1973  

 til 31. marts 1986 er blevet ansat som tjenestemænd under De Europæiske  

 Fællesskaber, og til hvem der ikke allerede er påbegyndt udbetaling af en  

 pension i henhold til denne lov, kan finansministeren i særlige tilfælde  

 tiltræde, at de pågældende i stedet for opsat pension vælger fra statskassen  

 til De Europæiske Fællesskaber at få overført et beløb beregnet efter  

 reglerne i stk. 1.« Stk. 2 bliver herefter stk. 3.
 11. I § 26, stk. 2, der bliver stk. 3, udgår »eller  

 overførselsbeløbet efter stk. 1«.
 12. § 28, stk. 2, ophæves.
 Stk. 3 og 4 bliver herefter stk. 2 og 3.
 13. § 29, stk. 3, ophæves.
 14. § 30, stk. 2, ophæves.
 Stk. 3 bliver herefter stk. 2.
§ 2 Loven træder i kraft dagen efter bekendtgørelsen i Lovtidende og har  

 virkning fra 1. april 1990 bortset fra § 1, nr. 1, der har virkning fra 1.  

 oktober 1989.
Oprindeligt fremsat forslag § 1 I lov om tjenestemandspension, jf. lovbekendtgørelse nr. 311 af 14. juni  

 1988, foretages følgende ændringer:
 1. I § 1 indsættes som stk. 3:
»Stk. 3. De bestemmelser i denne lov, der omhandler tjenestemænds  

 efterlevende ægtefæller, omfatter også registrerede partnere.« 2. § 4, stk. 1, affattes således:
»§ 4. En tjenestemands pensionsalder er det antal år, i hvilket han  

 efter sit fyldte 25. år har været statstjenestemand eller tjenestemand i  

 folkeskolen, folkekirken, Folketinget, under Københavns kommunale skolevæsen,  

 Færøernes Landsstyre før 1. januar 1988 eller Grønlands Landsråd eller  

 Hjemmestyre før 1. januar 1980 eller har oppebåret lønning i medfør af § 32 i  

 lov om tjenestemænd i staten, folkeskolen og folkekirken.« 3. I § 4, stk. 6, 2. pkt., ændres: »opsat pension,  

 fratrædelsesgodtgørelse eller overførselsbeløb til« til: »opsat  

 pension eller fratrædelsesgodtgørelse til«.
 4. § 5, stk. 1, affattes således:
»§ 5. En tjenestemands pensionsgivende lønindtægt er lønnen på det  

 opnåede skalatrin, forøget med eventuelt personligt pensionsgivende tillæg i  

 henhold til tjenestemandslovens § 55. Ved pensionering pr. 1. april 1990 og  

 senere indgår et eventuelt generelt tillæg i pensionsberegningen.  

 Finansministeren fastsætter efter indhentet udtalelse fra Lønningsrådet, med  

 hvilken vægt det generelle tillæg indgår i pensionsberegningen.« 5. I § 5 indsættes som stk. 4:
»Stk. 4. Finansministeren kan efter indhentet udtalelse fra  

 Lønningsrådet bestemme, at der i særlige tilfælde kan ydes en tjenestemand,  

 der afskediges på grund af alder eller af anden ham utilregnelig årsag, en  

 særlig tidsbegrænset ydelse som supplement til pensionen.« 6. I § 11 indsættes efter stk. 1 som nyt stykke:
»Stk. 2. Finansministeren kan i særlige tilfælde efter indhentet  

 udtalelse fra Lønningsrådet bestemme, at ægtefællen efter en tjenestemand er  

 berettiget til ægtefællepension, uanset at ægteskabet er indgået efter  

 tjenestemandens fyldte 60. år eller efter pensioneringen, hvis ægtefællerne  

 tidligere har været gift med hinanden.« Stk. 2 bliver herefter stk. 3.
 7. I § 19 indsættes som stk. 2:
»Stk. 2. Finansministeren kan efter indhentet udtalelse fra  

 Lønningsrådet bestemme, at EF-statsborgere, der ansættes i staten,  

 folkeskolen eller folkekirken på tilsvarende vilkår som tjenestemænd i  

 henhold til § 58 c i lov om tjenestemænd i staten, folkeskolen og folkekirken  

 i pensionsmæssig henseende behandles efter reglerne i denne lov.« 8. I § 25, stk. 2, udgår: »eller til overførselsbeløbet efter  

 § 26«.
 9. I § 26, stk. 1, udgår: »eller et af finansministeren efter  

 indhentet udtalelse fra Lønningsrådet nærmere fastsat overførselsbeløb«.
 10. I § 26 indsættes efter stk. 1 som nyt stykke:
»Stk. 2. For tjenestemænd, der i perioden fra 1. januar 1973 til 31.  

 marts 1986 er blevet ansat som tjenestemænd under De Europæiske Fællesskaber,  

 og til hvem der ikke allerede er påbegyndt udbetaling af en pension i henhold  

 til denne lov, kan finansministeren i særlige tilfælde tiltræde, at de  

 pågældende i stedet for opsat pension vælger fra statskassen til De  

 Europæiske Fællesskaber at få overført et beløb beregnet efter reglerne i  

 stk. 1.« Stk. 2 bliver herefter stk. 3.
 11. I § 26, stk. 2, der bliver stk. 3, udgår:  

 »eller overførselsbeløbet efter stk. 1«.
 12. § 28, stk. 2, ophæves.
 Stk. 3 og 4 bliver herefter stk. 2 og 3.
 13. § 29, stk. 3, ophæves.
 14. § 30, stk. 2, ophæves.
 Stk. 3 bliver herefter stk. 2.
§ 2 Loven træder i kraft dagen efter bekendtgørelsen i Lovtidende og har  

 virkning fra 1. april 1990 bortset fra § 1, nr. 1, der har virkning fra 1.  

 oktober 1989'.
Bemærkninger til lovforslaget + + jhs stat lovf - side Almindelige bemærkninger Der har vist sig behov for at tilpasse tjenestemandspensionsloven på  

 følgende punkter:
- Følger af anden lovgivning - Resultatet af aftaleforhandlingerne - Administrative forenklinger - Ansættelse af EF-statsborgere - Overgang til ansættelse som EF-tjenestemænd.
Følger af anden lovgivning Som følge af vedtagelsen af loven om registreret partnerskab foreslås det  

 i § 1, nr. 1, at der indsættes en bestemmelse om registrerede partneres  

 forhold.
 Forslaget i § 1, nr. 2, tilsigter at tilpasse lovens § 4, så  

 forudgående tjenestemandsansættelse under Færøernes Landsstyre efter 1.  

 januar 1988 og under Grønlands Hjemmestyre siden 1. januar 1980 medregnes i  

 pensionsalderen efter tjenestemandspensionslovens § 4, stk. 2, som f.eks.  

 også gælder for medregning af kommunal tjenestemandsansættelse.
Resultatet af aftaleforhandlingerne Udviklingen i forholdet mellem løn og pension for højere lønnede  

 tjenestemænd samt en række betragtninger omkring lederes pensionsvilkår som  

 et element i en samlet lederpolitik for staten har ført til, at  

 Finansministeriet ved aftaleforhandlingerne i foråret 1989 gav sin  

 tilslutning til et forslag fra tjenestemændenes centralorganisationer om, at  

 der søges gennemført visse pensionsforbedringer for tjenestemænd, der  

 pensioneres fra lønramme 35-40.
Forslaget i § 1, nr. 4, tilsigter at muliggøre sådanne  

 forbedringer.
I tilslutning hertil fremsættes forslaget i § 1, nr. 5,  

 der giver hjemmel til at udbetale en særlig aftrædelsesydelse med det  

 personalepolitiske sigte at muliggøre en mere fleksibel overgang til pension  

 for enkelte eller grupper af tjenestemænd.
Administrative forenklinger For at undgå forelæggelse for Finansudvalget af personsager, der i øvrigt  

 afgøres efter faste retningslinier, er det i § 1, nr. 6, foreslået, at  

 sager om bevilling af pension i særlige tilfælde til efterlevende ægtefæller  

 afgøres administrativt af Finansministeriet efter udtalelse fra  

 Lønningsrådet.
Ansættelse af EF-statsborgere I det samtidig fremsatte forslag til ændring af tjenestemandsloven er det  

 foreslået, at finansministeren får mulighed for at bestemme, at personer, der  

 ansættes i staten, folkeskolen og folkekirken i henhold til EF-reglerne om  

 arbejdskraftens frie bevægelighed, ansættes på tilsvarende vilkår som  

 tjenestemænd.
 Forslaget i § 1, nr. 7, skal sikre de pågældende EF-statsborgere  

 ret til pension efter tjenestemandspensionslovens regler, og supplerer den  

 foreslåede bestemmelse i tjenestemandslovens § 58 c.
Overgang til ansættelse som EF-tjenestemænd Forslagene i § 1, nr. 3, 9 og 10, tilsigter at tilpasse reglerne om  

 overførsel af en fratrædelsesgodtgørelse til EF ved overgang til  

 tjenestemandsansættelse under EF til EF-tjenestemandvedtægtens regler,  

 hvorefter det er den aktuarmæssige værdi af den danske  

 tjenestemandspensionsret, der skal overføres til EF.
 Forslagene har, bortset fra den forenkling der følger af § 1, nr. 6, ikke  

 nævneværdige administrative konsekvenser.
 Forslagene om en særlig tidsbegrænset ydelse som supplement til pensionen  

 og om en ændret beregning af pensioner til tjenestemænd i lønramme 35-40  

 medfører merudgifter efterhånden som de pågældende tjenestemænd pensioneres.  

 Det er aftalt, at merudgifter finansieres af organisationernes puljemidler.
Lovforslaget har været forhandlet med de kommunale lønorganer.
Endvidere  

 har lovforslaget i medfør af tjenestemandslovens § 48 været forhandlet med  

 Centralorganisationernes Fællesudvalg.
Bemærkninger til lovforslagets enkelte bestemmelser Til § 1 Til nr. 1 Loven om registreret partnerskab indebærer, at en registreret partner fra  

 1. oktober 1989 har samme ret til ægtefællepension og efterindtægt efter  

 tjenestemandspensionsloven, som en ægtefælle.
Forslaget fremsættes for at  

 tilpasse tjenestemandspensionsloven til denne retsstilling.
Til nr. 2 Hensigten med det fremsatte forslag er at tilpasse § 4 til de forhold, der  

 gælder for tjenestemænd ved Færøernes Landsstyre og Grønlands Hjemmestyre,  

 der ikke længere er omfattet af tjenestemandspensionsregler, fastsat af den  

 danske stat.
 Pensionsalder optjent inden henholdsvis 1. januar 1980 ved Grønlands  

 Landsråd eller Hjemmestyre og 1. januar 1988 ved Færøernes Landsstyre  

 medregnes i pensionsalderen efter tjenestemandspensionslovens § 4, stk. 1.  

 Pensionsalder optjent efter de nævnte datoer forudsættes medregnet efter  

 tjenestemandspensionslovens § 4, stk. 2, som også er lovhjemmel for  

 medregning af f.eks. tidligere kommunal tjenestemandsansættelse.
Til nr. 3 Forslaget er en redaktionel følge af forslaget i nr. 9.
Til nr. 4 Udviklingen i forholdet mellem løn og pension for højere lønnede  

 tjenestemænd samt en række betragtninger omkring lederes pensionsvilkår som  

 et element i en samlet lederpolitik for staten har ført til, at  

 Finansministeriet ved aftaleforhandlingerne i foråret 1989 gav sin  

 tilslutning til et forslag fra tjenestemændenes centralorganisationer om, at  

 der søges gennemført visse pensionsforbedringer for tjenestemænd, der  

 pensioneres fra lønramme 35-40 (skalatrin 48-53).
 Tilsvarende er det på det kommunale område aftalt, at et afsat beløb skal  

 anvendes til løn- og pensionsforbedringer for tjenestemænd i lønramme 35-40.
Pensionerne til de nævnte lønrammer er begrænset ved, at en relativ stor  

 del af de faste løndele, herunder generelle tillæg, jf. lønjusteringsaftalens  

 § 8, ikke indgår i pensionsberegningen.
For lønramme 40 gælder endvidere, at  

 den sidste del af grundlønnen ikke indgår i beregningen.
For tjenestemænd, der pensioneres 1. april 1990 og senere, er det  

 hensigten, at pensionen beregnes af hele grundlønnen i lønramme 40, og at de  

 generelle tillæg til lønnen i de nævnte lønrammer indgår i  

 pensionsberegningen.
Forbedringerne finansieres af organisationernes puljer  

 fra aftaleforhandlingerne.
Forslaget indebærer, at begrænsningen i § 5, stk. 1, for pensioner i  

 lønramme 40 ophæves.
Samtidig foreslås det, at der i § 5, stk. 1, indsættes  

 en bestemmelse om, at det generelle tillæg er pensionsgivende ved  

 pensioneringer pr. 1. april 1990 og senere.
Hvilken vægt det generelle tillæg  

 skal have ved pensionsberegningen fastsættes af finansministeren efter  

 indhentet udtalelse fra Lønningsrådet.
Der tænkes fastlagt en faktor for hver  

 lønramme, der teknisk forhøjer den numeriske værdi af det generelle tillæg  

 til brug for pensionsberegningen.
Merudgifterne finansieres som nævnt af  

 organisationernes puljer.
 Endelig er det foreslået præciseret, at udtrykket »eventuelt  

 personligt pensionsgivende tillæg« omfatter tillæg ydet i henhold til  

 tjenestemandslovens § 55.
Forslagene betyder i lønramme 35, at den maksimale pension, der nu udgør  

 ca. 61,4 pct. af den samlede løn, stiger til ca. 62,3 pct. af lønnen.
I  

 lønramme 40 stiger den maksimale pension tilsvarende fra de nuværende ca.  

 38,4 pct. af den samlede løn, inkl. topcheftillæg, til ca. 44,3 pct. af  

 lønnen.
Til nr. 5 Den offentlige sektor befinder sig i en løbende omstillingsproces, der  

 stiller stadig større krav til især lederne i staten.
 Der vil derfor være et voksende behov for at kunne give bl.a. ældre chefer  

 muligheder for at vælge en mere fleksibel fratræden fra chefposterne.
 I den forbindelse kan staten som arbejdsgiver i en række situationer have  

 interesse i at kunne tilbyde en tjenestemand en særlig tidsbegrænset ydelse  

 som supplement til pensionen ved en pensionering inden den sædvanlige  

 afgangsalder.
 Hensigten med forslaget er således at skabe hjemmel for, at der i konkrete  

 tilfælde kan tilbydes fleksible aftrædelsesordninger.
Den nærmere udformning af sådanne aftrædelsesordninger vil ske efter  

 udtalelse fra Lønningsrådet.
Ordningerne forudsættes fastsat for  

 enkeltpersoner eller for grupper af tjenestemænd i form af engangsbeløb eller  

 tidsbegrænsede ydelser.
Til nr. 6 Ægtefællepension er bl.a. betinget af, at ægteskabet ikke er indgået efter  

 tjenestemandens 60. år eller efter hans pensionering.
 I enkeltstående tilfælde har Finansministeriet tidligere søgt  

 bevillingsmæssig hjemmel på aktstykke for en ret til ægtefællepension, uanset  

 at ægteskabet er indgået efter det fyldte 60. år eller efter pensioneringen.  

 Det er i situationer, hvor tjenestemanden efter en korterevarende skilsmisse,  

 typisk 3-4 år, gifter sig med sin fraskilte ægtefælle igen, og hvor  

 partnernes tidligere ægteskab har været meget langvarigt, dvs. omkring 25 år.  

 Der er tale om meget få tilfælde.
 Ved at skabe hjemmel i tjenestemandspensionsloven for finansministeren til  

 at bevilge en ægtefællepension i sådanne tilfælde, opnås en administrativ  

 forenkling, og det undgås at fremlægge ægtefællens helt personlige  

 oplysninger i et aktstykke.
 Det foreslås derfor, at der i § 11, som et nyt stk. 2 indsættes en  

 bestemmelse, hvorefter finansministeren kan bevilge ægtefællepension inden  

 for de hidtidige retningslinier.
Til nr. 7 Forslaget tilsigter at tilpasse tjenestemandspensionsloven til EF-reglerne  

 om arbejdskraftens frie bevægelighed.
 Der henvises til bemærkningerne til den bestemmelse i tjenestemandslovens  

 § 58 c, der er foreslået i det samtidig fremsatte forslag til ændring af  

 tjenestemandsloven.
Til nr. 8-11 Finansministeriet har i medfør af lovens § 25 ved bekendtgørelse af 14.  

 april 1989 fastsat regler for beregning af fratrædelsesgodtgørelser i stedet  

 for en opsat pension for tjenestemænd, der den 1. april 1986 eller senere  

 fratræder for at overgå til andet arbejde, herunder tjenestemandsansættelse  

 ved EF.
Tjenestemandsvedtægten for EF, der har retsvirkning i Danmark,  

 forudsætter, at det er den aktuarmæssige modværdi af pensionsrettighederne,  

 der overføres til EF.
Med reglerne i nævnte bekendtgørelse er der fastlagt  

 sådanne aktuarmæssige beregningsprincipper for tjenestemandspensionen.  

 Danmark vil være forpligtet til at anvende disse beregningsprincipper, også  

 for tjenestemænd, der er fratrådt deres danske stilling og overgået til  

 tjenestemandsansættelse ved EF inden 1. april 1986.
 Det foreslås derfor, at de aktuarmæssige principper, som ifølge  

 bekendtgørelsen gælder for beregning af fratrædelsesgodtgørelse også anvendes  

 for tjenestemænd, der er blevet tjenestemandsansat ved EF i perioden 1.  

 januar 1973 - 31. marts 1986, hvis de pågældende vælger beløbsoverførsel og  

 ikke allerede får udbetalt pension efter tjenestemandspensionsloven.
 Med fastlæggelse af beregningsprincipperne på et aktuarmæssigt grundlag,  

 er der ikke længere anledning til at opretholde bestemmelsen i lovens § 26,  

 stk. 1, om overførsel af et særlig fastsat overførselsbeløb i stedet for den  

 nævnte fratrædelsesgodtgørelse.
Til nr. 12, 13 og 14 De bestemmelser, der foreslås ophævet, vedrører beregningen af visse typer  

 samordningsfradrag i perioden 1. januar 1987 - 31. december 1988.  

 Bestemmelserne er derfor nu uden betydning.
Til § 2 Det foreslås, at loven træder i kraft dagen efter bekendtgørelsen i  

 Lovtidende, og har virkning fra 1. april 1990, dog har § 1, pkt. 1, om  

 registreret partnerskab virkning fra 1. oktober 1989.
 Det følger af lovforslagets § 1, nr. 10, at tjenestemænd, der er overgået  

 til ansættelse som tjenestemænd under EF i perioden 1. januar 1973 - 31.  

 marts 1986 omfattes af reglerne om beregning af fratrædelsesgodtgørelse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om tjenestemandspension, jf. lovbekendtgørelse nr. 311 af 14. juni  

 1988, foretages følgende ændringer:
 1. I § 1 indsættes som stk. 3:
»Stk. 3. De bestemmelser i denne lov, der omhandler tjenestemænds  

 efterlevende ægtefæller, omfatter også registrerede partnere.« § 1. Denne lov omfatter tjenestemænd, der er ansat efter loven om  

 tjenestemænd i staten, folkeskolen og folkekirken, samt sådanne tjenestemænds  

 efterlevende ægtefæller og børn.
Stk. 2. - - - 2. § 4, stk. 1, affattes således:
»§ 4. En tjenestemands pensionsalder er det antal år, i hvilket han  

 efter sit fyldte 25. år har været statstjenestemand eller tjenestemand i  

 folkeskolen, folkekirken, Folketinget, under Københavns kommunale skolevæsen,  

 Færøernes Landsstyre før 1. januar 1988 eller Grønlands Landsråd eller  

 Hjemmestyre før 1. januar 1980 eller har oppebåret lønning i medfør af § 32 i  

 lov om tjenestemænd i staten, folkeskolen og folkekirken.« § 4. En tjenestemands pensionsalder er det antal år, i hvilket han efter  

 sit fyldte 25. år har været statstjenestemand eller tjenestemand i  

 folkeskolen, folkekirken, Folketinget, under Københavns Kommunale Skolevæsen,  

 Færøernes Landsstyre eller Grønlands Landsråd eller har oppebåret lønning i  

 medfør af § 32 i lov om tjenestemænd i staten, folkeskolen og folkekirken.
 3. I § 4, stk. 6, 2. pkt., ændres: »opsat pension,  

 fratrædelsesgodtgørelse eller overførselsbeløb til« til: »opsat  

 pension eller fratrædelsesgodtgørelse til«.
§ 4. - - - Stk. 6. Såfremt en tjenestemand er ansat på grund af ganske særlige  

 kvalifikationer, kan finansministeren efter indhentet udtalelse fra  

 Lønningsrådet bestemme, at pensionsalderen forhøjes med indtil 10 år.
Ved  

 afsked på grund af alder og ved opgørelse af krav på opsat pension,  

 fratrædelsesgodtgørelse eller overførselsbeløb til De Europæiske Fællesskaber  

 efter §§ 24-26 medregnes som forhøjet pensionsalder højst et tidsrum svarende  

 til ansættelsestiden.
 4. § 5, stk. 1, affattes således:
»§ 5. En tjenestemands pensionsgivende lønindtægt er lønnen på det  

 opnåede skalatrin, forøget med eventuelt personligt pensionsgivende tillæg i  

 henhold til tjenestemandslovens § 55. Ved pensionering pr. 1. april 1990 og  

 senere indgår et eventuelt generelt tillæg i pensionsberegningen.  

 Finansministeren fastsætter efter indhentet udtalelse fra Lønningsrådet, med  

 hvilken vægt det generelle tillæg indgår i pensionsberegningen.« § 5. En tjenestemands pensionsgivende lønningsindtægt er lønnen på det  

 opnåede løntrin forøget med eventuelt personligt pensionsgivende tillæg.  

 Lønningsindtægt, der overstiger 91.000 kr., kommer dog ikke i betragtning ved  

 pensionsberegning.
 5. I § 5 indsættes som stk. 4:
»Stk. 4. Finansministeren kan efter indhentet udtalelse fra  

 Lønningsrådet bestemme, at der i særlige tilfælde kan ydes en tjenestemand,  

 der afskediges på grund af alder eller af anden ham utilregnelig årsag, en  

 særlig tidsbegrænset ydelse som supplement til pensionen.« 6. I § 11 indsættes efter stk. 1 som nyt stykke:
»Stk. 2. Finansministeren kan i særlige tilfælde efter indhentet  

 udtalelse fra Lønningsrådet bestemme, at ægtefællen efter en tjenestemand er  

 berettiget til ægtefællepension, uanset at ægteskabet er indgået efter  

 tjenestemandens fyldte 60. år eller efter pensioneringen, hvis ægtefællerne  

 tidligere har været gift med hinanden.« Stk. 2 bliver herefter stk. 3.
 § 11. Ægtefællen efter en tjenestemand, der afgår ved døden efter at have  

 opnået en pensionsalder på mindst 3 år, eller som ved sin død var  

 pensioneret, er berettiget til ægtefællepension, medmindre ægteskabet blev  

 indgået på dødslejet eller efter, at den afdøde ægtefælle var fyldt 60 år  

 eller afskediget med ret til egenpension efter kapitel 2.
Stk. 2. - - - 7. I § 19 indsættes som stk. 2:
»Stk. 2. Finansministeren kan efter indhentet udtalelse fra  

 Lønningsrådet bestemme, at personer, der ansættes i staten, folkeskolen eller  

 folkekirken på tilsvarende vilkår som tjenestemænd i henhold til § 58 c i lov  

 om tjenestemænd i staten, folkeskolen og folkekirken i pensionsmæssig  

 henseende behandles efter reglerne i denne lov.« § 19. Finansministeren kan efter indhentet udtalelse fra Lønningsrådet  

 bestemme, at statsborgere i de øvrige nordiske lande, som har ansættelse  

 inden for det i § 1, stk. 1, angivne område på tilsvarende vilkår som  

 tjenestemænd, i pensionsmæssig henseende behandles efter reglerne i denne  

 lov.
Stk. 2. - - - 8. I § 25, stk. 2, udgår: »eller til overførselsbeløbet efter  

 § 26«.
§ 25. - - - Stk. 2. En tjenestemand, som fratræder sin stilling uden at være  

 berettiget til pension efter § 2, kan for ansættelsestid forud for den 1.  

 juli 1969 vælge at få udbetalt pensionsbidrag efter bestemmelserne i § 50,  

 stk. 3, i lønnings- og pensionsloven af 1958 i stedet for at bevare ret til  

 opsat pension eller eventuel fratrædelsesgodtgørelse eller til  

 overførselsbeløbet efter § 26.
 9. I § 26, stk. 1, udgår: »eller et af finansministeren efter  

 indhentet udtalelse fra Lønningsrådet nærmere fastsat overførselsbeløb«.
 § 26. Ved tjenestemandsansættelse under De Europæiske Fællesskaber kan den  

 pågældende i stedet for opsat pension vælge fra statskassen til De Europæiske  

 Fællesskaber at få overført fratrædelsesgodtgørelse efter § 25 eller et af  

 finansministeren efter indhentet udtalelse fra Lønningsrådet nærmere fastsat  

 overførselsbeløb.
 10. I § 26 indsættes efter stk. 1 som nyt stykke:
»Stk. 2. For tjenestemænd, der i perioden fra 1. januar 1973 til 31.  

 marts 1986 er blevet ansat som tjenestemænd under De Europæiske Fællesskaber,  

 og til hvem der ikke allerede er påbegyndt udbetaling af en pension i henhold  

 til denne lov, kan finansministeren i særlige tilfælde tiltræde, at de  

 pågældende i stedet for opsat pension vælger fra statskassen til De  

 Europæiske Fællesskaber at få overført beløb beregnet efter reglerne i stk.  

 1.« Stk. 2 bliver herefter stk. 3.
 § 26. Ved tjenestemandsansættelse under De Europæiske Fællesskaber kan den  

 pågældende i stedet for opsat pension vælge fra statskassen til De Europæiske  

 Fællesskaber at få overført fratrædelsesgodtgørelse efter § 25 eller et af  

 finansministeren efter indhentet udtalelse fra Lønningsrådet nærmere fastsat  

 overførselsbeløb.
Stk. 2. - - - 11. I § 26, stk. 2, der bliver stk. 3, udgår:  

 »eller overførselsbeløbet efter stk. 1«.
§ 26. - - - Stk. 2. Fratrædelsesgodtgørelsen eller overførselsbeløbet efter stk. 1  

 skal ved genansættelse i tjenestemandsstilling tilbageføres efter regler, der  

 fastsættes af finansministeren efter forelæggelse for Lønningsrådet.
 12. § 28, stk. 2, ophæves.
 Stk. 3 og 4 bliver herefter stk. 2 og 3.
§ 28. - - - Stk. 2. Indtil 1. januar 1989 foretages samordningsfradrag for den  

 folkepension, som tjenestemandspensionistens ægtefælle får udbetalt, jf. §  

 29, stk. 3.
 13. § 29, stk. 3, ophæves.
§ 29. - - - Stk. 3. Samordningsfradrag for ægtefællens folkepension udgør for hvert  

 års pensionsalder, som er lagt til grund ved tjenestemandspensionens  

 beregning, 11/2 pct. af det udbetalte grundbeløb.
Fradragsprocenten nedsættes  

 fra 1. januar 1988 til 1 pct. og fra 1. januar 1989 bortfalder fradrag for  

 ægtefællens folkepension.
 14. § 30, stk. 2, ophæves.
 Stk. 3 bliver herefter stk. 2.
§ 30. - - - Stk. 2. For en person, der får udbetalt førtidspension i henhold til lov  

 om social pension, fastsættes samordningsfradrag som anført i stk. 1. Dette  

 fradrag bortfalder fra 1. januar 1989.
§ 2 Loven træder i kraft dagen efter bekendtgørelsen i Lovtidende og har  

 virkning fra 1. april 1990 bortset fra § 1, nr. 1, der har virkning fra 1.  

 oktober 1989.
