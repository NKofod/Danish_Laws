Betænkning afgivet af Miljø- og  

 Planlægningsudvalget den 3. april 2002 Betænkning over Forslag til lov om ændring af lov om  

 beskyttelse af havmiljøet [af miljøministeren (Hans Christian Schmidt)] 1. Ændringsforslag Socialdemokratiet har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 24. januar 2002 og var til  

 1. behandling den 6. februar 2002. Lovforslaget blev efter 1. behandling  

 henvist til behandling i Miljø- og Planlægningsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og den daværende miljø- og  

 energiminister sendte den 21. september 2001 dette udkast til udvalget, jf.  

 (2000-01) alm. del bilag 1664. Den 25. januar 2002 sendte  

 miljøministeren de indkomne høringssvar samt et notat herom til  

 udvalget.
Spørgsmål Udvalget har stillet 19 spørgsmål til  

 miljøministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse uændret.
 Et mindretal i udvalget (S, SF, RV og EL)  

 indstiller lovforslaget til vedtagelse med det stillede  

 ændringsforslag.
 SF finder det stærkt kritisabelt, at regeringen  

 nedprioriterer det internationale havmiljøsamarbejde, således at  

 Danmark ikke længere vil have de samme muligheder som tidligere for at  

 tage initiativ til nye tiltag, jf. ministerens besvarelse af  

 spørgsmål 2. Tilsvarende har ministeren i besvarelsen af  

 spørgsmål 7 tilkendegivet, at Danmark vil nedprioritere  

 afrapportering af data vedrørende den danske del af  

 Østersøen og Nordsøen til henholdsvis HELCOM og  

 OSPAR.
 Gennem de seneste 30 år   siden de første  

 havmiljøkonventioner blev vedtaget i forbindelse med det første  

 verdenstopmøde om miljø i Stockholm i 1972 - har Danmark sammen  

 med de øvrige nordiske lande spillet en afgørende rolle i  

 bestræbelserne for at sikre et renere havmiljø. Skiftende  

 regeringer og et markant flertal i Folketinget har således gennem et  

 ihærdigt samarbejde med udviklingslande og ligesindede europæiske  

 lande sikret globale forbud mod dumpning af radioaktivt affald og deponering  

 af radioaktivt affald under havbunden, mod dumpning af industriaffald i  

 verdenshavene og mod afbrænding af kemisk affald overalt på  

 havet.
Det er naturligt, at Danmark (Færøerne og  

 Grønland) og de nordiske lande tidligt begyndte en aktiv indsats imod  

 havforurening.
Dels fordi især de vestnordiske lande er stærkt  

 afhængige af havets levende ressourcer, og dels fordi  

 havstrømmene fører forureningen fra det industrialiserede  

 Vesteuropa og Nordamerika til Nordsøen, Nordatlanten og Arktis.
Netop  

 i disse år er der fokus på den stigende forurening af arktiske  

 pattedyr med tungmetaller og svært nedbrydelige organiske  

 forureningsstoffer i Arktis.
Der er endvidere stigende bekymring for, at  

 konsum af havpattedyr fra Nordatlanten og Arktis kan påvirke sundheden  

 negativt på grund af forureningen, som i øvrigt i sig selv truer  

 de arktiske pattedyrs overlevelse på grund af mistanke om nedsat  

 forplantningsevne hos de højeste led i fødekæden.
De seneste mange års foregangsindsats i de  

 internationale havmiljøforhandlinger er foreløbig slut med  

 regeringens nedskæringer.
SF er opmærksom på, at regeringen  

 satser på en aktiv rolle fra Europa-Kommissionens side på  

 havmiljøområdet.
Det er udmærket, hvis det kan lykkes at  

 få Europa-Kommissionen til at spille en mere aktiv rolle, men det sker  

 ikke af sig selv.
Det kræver en aktiv indsats fra medlemslandene   det  

 viser alle erfaringer fra de seneste mange år.
EU-lande med store  

 industrikomplekser og forureningsproblemer fra produkter og produktion  

 trækker traditionelt i den anden retning sammen med de regionale og  

 internationale interesseorganisationer, og de nedprioriterer ikke indsatsen,  

 hverken i Bruxelles eller i havmiljøkonventionerne.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	et mindretal (S), tiltrådt af et mindretal (SF,  

 RV og EL):
Til § 1 1) I den under nr. 1 foreslåede affattelse af §  

 24, stk. 1, indsættes efter 3. pkt. som sidste punktum:
» [Affald fra bromerede flammehæmmere] Bemærkninger Til nr. 1 På skibe forekommer bromerede flammehæmmere  

 især i elektronisk affald og eventuelt i vægbeklædning.  

 Ændringsforslaget medfører, at skibsreparationsvirksomheder og  

 skibsophugningsvirksomheder i regler, der udstedes af ministeren efter § 24,  

 skal kunne pålægges at etablere ordninger til modtagelse af  

 affald fra bromerede flammehæmmere.
Søren Gade Jensen (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Freddie H.
Madsen (DF)  

  Jørn Dohrmann (DF) Helle Sjelle (KF)  

  Lars Barfoed (KF)  Ole M.
Nielsen (KRF)  

 nfmd.  Inger Bierbaum (S)  Nicolai Wammen (S)  

  Pernille Blach Hansen (S)  Svend Auken (S)  

 Torben Hansen (S)  Jørn Jespersen (SF)  

  Christian Brix Møller (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 58 Bilagsnr.
