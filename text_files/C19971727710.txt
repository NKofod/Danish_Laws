 Cirkulæreskrivelse  

 vedrørende ny lov om kunstig befrugtning og nye krav for adgang til  

 behandling.
1.  

 Indledning Folketinget vedtog i maj 1997 lov nr. 460 af 10. juni 1997 om  

 kunstig befrugtning i forbindelse med lægelig behandling, diagnostik og  

 forskning m.v.
Med loven er der skabt retligt bindende rammer for behandling  

 med kunstig befrugtning, der udføres af en læge eller under en læges ansvar.  

 Endvidere er der fastsat rammer for forskning og forsøg på området.
Loven  

 træder i kraft den 1. oktober 1997.
 Ι forlængelse af loven har sundhedsministeren udsendt  

 bekendtgørelse af 17. september 1997 om kunstig befrugtning, der fastsætter  

 de  

 nærmere regler om donation og opbevaring af menneskelige æg og sæd.
 Sundhedsstyrelsen udsender en ny sundhedsfaglig vejledning om  

 kunstig befrugtning, bl.a. om præimplantationsdiagnostίk og  

 indberetningspligt, samt en bekendtgørelse om lægers indberetning af  

 IVF-behandlinger.
 Sundhedsministeriets bekendtgørelse fastsætter ί øvrigt  

 også de nærmere regler vedrørende sundhedsministerens godkendelse af nye  

 behandlings- og diagnosticeringsmetoder inden for kunstig befrugtning.
 Bekendtgørelsen og vejledningen træder i kraft samtidig med  

 loven den 1. oktober 1997.
 2. Vedr.  

 krav foradgang til behandling med kunstig befrugtning:
2.1. Lovbestemmelser Med den nye lov om kunstig befrugtning reguleres lægernes  

 mulighed for at tilbyde behandling med kunstig befrugtning ud fra nye  

 kriterier.
 Ι lovens § 3 fastsættes således, at kunstig befrugtning kun  

 må tilbydes kvinder, som er gift, eller som lever sammen med en mand ί  

 et  

 ægteskabslignende forhold.
 Ι lovens § 6 fastsættes endvidere, at kunstig befrugtning  

 ikke må finde sted i de tilfælde, hvor den kvinde, der skal føde barnet, er  

 ældre end 45 år.
 Ifølge lovens straffebestemmelse, § 29, kan den læge, der  

 overtræder §§ 3 og 6 i loven, straffes med bøde eller hæfte.
 Derudover fastsættes det i lovens § 24, at lægen før  

 behandlingen skal sikre, at der gives information om de civilretlige  

 virkninger  

 af, at et par modtager donerede kønsceller i forbindelse med kunstig  

 befrugtning.
 Da det findes nødvendigt, at der gives en nærmere fortolkning af  

 disse spørgsmål, bl.a. på baggrund af Folketingets behandling af lovforslaget  

 og de fremsatte ændringsforslag, skal ί det følgende nærmere redegøres  

 herfor.
2.2. Krav om parforhold  

 mellem mand og kvinde Det er ikke tilladt læger at behandle kvinder med kunstig  

 befrugtning (det vil sige etablering af graviditet på anden måde end ved  

 samleje mellem en mand og en kvinde) medmindre kvinden er gift eller lever  

 sammen med en mand i et ægteskabslignende forhold, jf. § 3 i loven om kunstig  

 befrugtning.
Det er i denne forbindelse lægens pligt at indhente de nedenfor  

 anførte erklæringer fra det par, der ønsker behandling med kunstig  

 befrugtning.  

 Dermed sikres formålet med § 3 i loven om kunstig befrugtning opfyldt.
Ifølge  

 bemærkningerne til bestemmelsen er formålet at tilgodese barnets tarv ved at  

 sikre, at barnet får både en mor og en far.
 -  

 	  

 Ved behandling af par,  

 der er gift, skal lægen, inden behandlingen indledes, indhente en kopi af  

 parrets vielsesattest.
-  

 	  

 Ved behandling af par,  

 der er ugifte samlevende (lever i et ægteskabslignende forhold) skal lægen,  

 inden behandlingen indledes, i forbindelse med parrets samtykke til  

 behandlingen,  

 tillige indhente en erklæring fra parret om, at de lever sammen i et  

 ægteskabslignende forhold.
Det må som hovedregel lægges til grund at parret  

 faktisk er samboende, og at samlivet skal have bestået i en periode.
 -  

 	  

 Ved kunstig  

 befrugtning af en gift kvinde med donorsæd, vil ægtemanden efter børnelovens  

 §  

 2 som udgangspunkt blive anset som barnets far.
 -  

 	  

 Ved kunstig  

 befrugtning af en ugift kvinde med donorsæd, skal den mand, som kvinden  

 samlever  

 med, før behandlingen indledes, i forbindelse med samtykket til behandlingen  

 skriftligt erklære, at han vil anerkende faderskabet til det barn, der måtte  

 blive resultatet af behandlingen.
 Bestemmelsen med krav om parforhold, der er ny i forhold til tidligere  

 lovgivning, træder i kraft den 1. oktober 1997 samtidig med loven i øvrigt.  

 Der  

 er ingen overgangsbestemmelser knyttet til reglen.
2.3. Vejledning om  

 moderskab og faderskab til par, der ønsker foretaget kunstig befrugtning Ifølge § 24 i loven om kunstig befrugtning skal den behandlende  

 læge før behandlingen sikre, at der gives information om de civilretlige  

 virkninger af, at et par modtager donerede kønsceller i forbindelse med  

 kunstig  

 befrugtning.
 Det er i bemærkningerne til bestemmelsen forudsat, at der  

 udarbejdes en standardvejledning ril støtte for en information om de  

 civilretlige virkninger.
 Der henvises i denne forbindelse til det bilag vedrørende  

 vejledning om moderskab οg faderskab til par, der ønsker faretaget  

 kunstig  

 befrugtning, som er vedføjet cirkulæreskrivelsen.
 Bilaget, der er udarbejdet i samarbejde med Justitsministeriet,  

 forudsættes anvendt til direkte vejledning af parrene om de civilretlige  

 virkninger.
 2. 4. Aldersgrænse.
 Det er ikke tilladt læger at behandle kvinder, der er ældre end  

 45 år, med kunstig befrugtning.
 Det betyder, at behandling med kunstig befrugtning ikke må  

 indledes eller fortsættes. når kvinden er fyldt 46 år.
 Denne bestemmelse er trådt i kraft dagen efter lovens  

 bekendtgørelse i Lovtidende, det vil sige den 1 l. juni 1997.
 Der er dog til bestemmelsen knyttet en overgangsordning,  

 hvorefter kvinden, der på tidspunktet for bestemmelsens ikrafttrædelse (den  

 11  

 juni 1997) er fyldt 46 år, kan fortsætte en allerede påbegyndt behandling med  

 kunstig befrugtning.
Sundhedsministeriet, den 22. september  

 1997 Birte Weiss /Steen Loiborg Bilag Vejledning om moderskab og faderskab til par,  

 der ønsker foretaget kunstig befrugtning.
 1. Fastlæggelse af  

 moderskab.
 Den kvinde, der føder barnet, anses som barnets mor, også  

 selv om moderen har faet doneret ægget fra en anden kvinde som led i  

 behandlingen.
 2. Fastlæggelse af  

 faderskab.
Anvendelse af egen  

 sæd Ved kunstig befrugtning, hvor der anvendes sædceller fra  

 ægtemanden eller fra den mand, som kvinden samlever med, vil de retlige  

 virkninger i forbindelse med faderskab være som ved naturlig befrugtning.
Det  

 vil sige, a)  

 	  

 hvis parret er gift,  

 anses ægtemanden som far, jf. børnelovens § 2. stk. 1 og § 3. og b)  

 	  

 hvis parret er ugift,  

 skal manden, før behandlingen indledes, i forbindelse med samtykket til  

 behandlingen tillige skriftligt erklære, at han vil anerkende faderskabet til  

 barnet.
 Ovenstående gælder uanset om det æg, der anvendes til  

 befrugtningen, er kvindens eget æg eller et æg, der er blevet doneret til  

 parret fra en anden kvinde.
Anvendelse af  

 donorsæd Ved kunstig befrugtning af en gift kvinde med donorsæd,  

 vil ægtemanden som udgangspunkt blive anset som faderen, jf. lov om børns  

 retsstilling § 2 og § 3.
 Ved kunstig befrugtning af en ugift kvinde med donorsæd,  

 skal manden, før behandlingen indledes, i forbindelse med samtykket til  

 behandlingen skriftligt erklære, at han vil anerkende faderskabet til barnet.
 Anerkendelse af faderskabet overfor statsamtet kan ske  

 uanset, at barnet er blevet til ved hjælp af donorsæd.
3. Retsvirkninger  

 af faderskab og moderskab Barnets forældre hår pligt til at forsørge barnet til det  

 er 18 år.
Barnet har ret til at bære forældrenes navn, og det vil have  

 arveret  

 efter forældrene.
 4. Anonymitet.
 Donation af æg og sæd til behandling for barnløshed sker  

 anonymt.
 Dette betyder, at donors identitet ikke må oplyses for det  

 modtagende par eller barnet, ligesom donor ikke må få oplysninger om det  

 modtagende pars eller barnets identitet.
