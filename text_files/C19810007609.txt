 Ved ministeriet for skatter og afgifters bekendtgørelse nr. 200 af 29.  

 april 1981 er der fastsat ændrede regler om indeholdelse af A-skat ved  

 udbetaling af strejke- og lockoutgodtgørelser til lønmodtagere.
 1. Indeholdelsen skal som udgangspunkt foretages uden  

 anvendelse af skattekort eller bikort efter de regler, der er anført i  

 SD-cirkulære 1981-9.
2. Efter ovennævnte bekendtgørelse kan den  

 indeholdelsespligtige dog foretage indeholdelsen af A-skat på grundlag af  

 skattekortets oplysninger.
Dette forudsætter, enten at den  

 indeholdelsespligtige anvender denne fremgangsmåde for alle udbetalinger af  

 den omhandlede art, eller at der fremsættes begæring herom fra  

 indkomstmodtageren.
Den indeholdelsespligtige er kun forpligtet til at  

 efterkomme indkomstmodtagerens begæring, såfremt indkomstmodtageren har været  

 omfattet af strjke eller lockout i en sammenhængende periode på mindst 4  

 uger, og det ugentlige fradrag efter skattekortet udgør mindst 500 kr., eller  

 hvis bruttotrækprocenten er på 23 eller derunder.
3. Skattekortoplysningerne kan anvendes ved A-skattens  

 beregning, selv om skattekortet ikke afleveres til den indeholdelsespligtige.
De relevante  

 skattekortoplysninger skal på grundlag af indkomstmodtagerens foreviste  

 hovedkort noteres i den indeholdelsespligtiges regnskabsmateriale vedrørende  

 A-indkomst og A-skat.
Hvis hovedkortet ikke er i indkomstmodtagerens  

 besiddelse, må indkomstmodtageren fremskaffe oplysningerne ved henvendelse  

 til bopælskommune.
 Statsskattedirektoratet, den 21. maj  

 1981.
