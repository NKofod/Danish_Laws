Bekendtgørelse om noteveksling med Chile om ændret anvendelse af overenskomsten af 20. september 2002 mellem Danmark og Chile til undgåelse af dobbeltbeskatning og forhindring af skatteunddragelse for så vidt angår indkomst- og formueskatter Punkt 3 i protokollen til dobbeltbeskatningsoverenskomsten af 20. september 2002 mellem Danmark og Chile lyder således:
»Hvis Chile  i en aftale eller overenskomst indgået mellem Chile og en tredje stat, der er medlem af Organisationen for Økonomisk Samarbejde og Udvikling  går med til at fritage renter eller royalties (enten generelt eller for særlige typer af renter og royalties), der hidrører fra Chile, fra beskatning, eller at nedsætte satsen for skat, som fastsat i stykke 2 i henholdsvis artikel 11 og 12, skal sådan fritagelse eller nedsættelse automatisk finde anvendelse under samme betingelser, som hvis det havde været fastsat i denne overenskomst.« En dobbeltbeskatningsoverenskomst mellem Chile og Japan trådte i kraft den 28. december 2016 med virkning fra 1. januar 2017. De kompetente myndigheder i Danmark og Chile er ved brevveksling af 14. september og 5. oktober 2017 blevet enige om, at stykke 2 i henholdsvis artikel 11 og 12 i dobbeltbeskatningsoverenskomsten af 20. september 2002 mellem Danmark og Chile i medfør af ovennævnte protokolbestemmelse herefter affattes som følger:
 Ændringerne har virkning for renter og royalties, der betales, godskrives en konto, stilles til rådighed eller bogføres som en udgift den 1. januar 2017 og senere.
 Denne bekendtgørelse træder i stedet for bekendtgørelse nr. 16 af 27. juni 2005 om noteveksling med Chile om ændret anvendelse af overenskomsten af 20. september 2002 mellem Danmark og Chile til undgåelse af dobbeltbeskatning og forhindring af skatteunddragelse for så vidt angår indkomst- og formueskatter.
