 I medfør af § 27 i lov nr. 167 af 12. maj 1965 om kvalitetskontrol med  

 fisk og fiskevarer fastsættes herved følgende bestemmelser:
 § 1.  Denne bekendtgørelse vedrører alle ved ferske  

 vande eller på søterritoriet beliggende dambrug, hvor der med salg for øje  

 udklækkes æg af ørred eller opdrættes ørred og yngel heraf.
 § 2.  Det påhviler enhver ejer og bruger af de i § 1  

 nævnte dambrug inden den 1. oktober 1966 at indgive anmeldelse til  

 fiskeriministeriet i overensstemmelse med reglerne i § 3.
 Stk. 2.  Nye virksomheder skal inden produktionens  

 påbegyndelse indgive tilsvarende anmeldelse til fiskeriministeriet.
 § 3.  Anmeldelse skal indeholde oplysninger om:
a.
Dambrugets navn og beliggenhed (matrikelbetegnelse og postadresse).
b.
Navn og adresse på dambrugets ejer/e eller bruger/e og eventuelle  

 bestyrer.
c.
Antallet af damme samt dammenes samlede vandareal (skitse over  

 dambruget vedlægges).
d.
Vandtilførslen til dambruget (boring, væld eller vanløb). Såfremt  

 vandtilførslen kommer fra et vandløb, opgives tillige dettes navn.
e.
Hvorvidt dambruget råder over eget pakhus.
 Stk. 2.  Såfremt der sker væsentlige ændringer i de  

 foran oplyste forhold, skal meddelelse herom straks indsendes til  

 fiskeriministeriet.
 § 4.  Overtrædelse af denne bekendtgørelse straffes  

 med bøde eller hæfte, jfr. lovens § 28.
 § 5.  Denne bekendtgørelse træder i kraft dagen efter  

 bekendtgørelsen i Lovtidende.
 FISKERIMINISTERIET, DEN 22. JULI 1966.
J.
Risgaard Knudsen.
/J.
Hertoft.
