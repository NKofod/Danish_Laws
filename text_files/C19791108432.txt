 Manden var født den 24. august 1940.
 Hustruen var født den 8. august 1942.
 Ansøgerne havde tidligere været gift med hinanden i tiden fra juni 1963  

 til juli 1974. De havde senest indgået ægteskab med hinanden den 28. december  

 1976. De ønskede nu godkendelse til en pige fra Bangladesh i alderen 0-2 år.
 Familien var barnløs.
 Den 24. april 1978 afslog samrådet at iværksætte forundersøgelse under  

 henvisning til, at samlivet i det ny ægteskab først ville have bestået i 5 år  

 den 28. december 1981.
 Ansøgerne henviste til, at de havde levet sammen i en lang årrække, og at  

 de ville være for gamle til at adoptere et barn i den ønskede alder, hvis  

 forundersøgelse først kunne iværksættes i 1981.
 Under de foreliggende omstændigheder fandt adoptionsnævnet det rigtigst  

 allerede nu at tilbyde ansøgerne en forundersøgelse (17. januar 1979).  

 Adoptionsnævnet bad samtidig socialcentret om under forundersøgelsen navnlig  

 at søge belyst årsagen til skilsmissen og parternes forhold til hinanden i  

 den mellemkommende skilsmisseperiode, ligesom det burde belyses, hvorfor  

 parterne ikke tidligere havde søgt at adoptere.
 P.N.V.
Hornslet Til samtlige adoptionssamråd og socialcentre.
