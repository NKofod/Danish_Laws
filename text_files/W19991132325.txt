Kvinden fik tilbudt fjernelse af galdeblæren ved en  

 kikkertoperation, hvilket hun accepterede.
Under operationen, der blev  

 foretaget knap tre måneder senere, blev det nødvendigt at  

 ændre denne fra kikkertoperation til åben operation.
Under  

 frigørelsen af galdeblæren fra det aragtige væv kom der et  

 hul på tolvfingertarmen, som blev syet.
Operationen blev afsluttet med  

 indlæggelse af et dræn, som blev fjernet tre dage efter  

 operationen.
Fem dage efter operationen blev der påvist galdetilblandet  

 væske i bughulen, og der blev derfor indlagt dræn både i  

 den store galdegang og gennem bugvæggen i højre flanke.
Efter ambulant kontrol knap en måned efter operationen blev kvinden  

 på ny indlagt.
Der fandtes en meget stor væskeansamling i  

 bughulen over leveren, og der blev indlagt et kateter og udtømt 1300  

 ml betændt galde.
På grund af tegn på galdeophobning i  

 leveren og senere stigende levertal blev kvinden overflyttet til et  

 større sygehus.
Ved fornyet operation på mistanke om fortsat  

 galdesiven blev der fundet kræftvæv i bughulen.
Fornyet  

 mikroskopisk vurdering af den tidligere fjernede galdeblære viste, at  

 der var kræft i denne.
 Der blev blandt andet klaget over, at lægerne først  

 konstaterede, at kvinden havde kræft efter et undersøgelses- og  

 behandlingsforløb på mere end 10 uger.
Sen diagnosticering af kræft i  

 galdeblæren Patientklagenævnet fandt ikke grundlag for at  

 kritisere lægerne på den organkirurgiske afdeling, selvom de ikke  

 konstaterede, at kvinden havde kræft.
Nævnet lagde blandt andet  

 vægt på, at det af den mikroskopiske beskrivelse af den fjernede  

 galdeblære fremgik, at der var kronisk betændelse i denne,  

 svære bindevævsforandringer og udtalte henfaldsforandringer.
Der  

 var således intet i beskrivelsen, der tydede på en ondartet  

 lidelse.
Patientklagenævnet fandt, at overlægen fra  

 patologisk afdeling havde udvist manglende omhu og samvittighedsfuldhed ved  

 vurderingen af de mikroskopiske prøver fra galdeblærefjernelsen,  

 idet han ikke foretog en korrekt diagnosticering.
Nævnet lagde  

 vægt på, at tilstedeværelsen af kræft (adenokarcinom)  

 i de foreliggende snit ikke kunne betvivles.
Der var infiltration af  

 højt differentieret kræft i galdeblærevæggen.
