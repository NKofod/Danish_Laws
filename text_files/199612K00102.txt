Nr LSF 102 Forslag til Lov om ændring af lov om ferie (Renteafkast og uhævet  

 feriegodtgørelse) Fremsat af arbejdsministeren (Jytte Andersen) den 4. december 1996 Vedtaget ved tredjebehandling den 19. december 1996 Lov nr. 1199 af 27/12/1996 § 1 I lov om ferie, jf. lovbekendtgørelse nr. 713 af 30. august 1995,  

 foretages følgende ændringer:
 1. § 19, stk. 2, affattes således:
»Stk. 2. Af renteafkastet af FerieKonto i 1997 tilfalder 100  

 mio. kr. statskassen og resten Arbejdsmarkedets Feriefond.
Arbejdsministeren  

 kan fastsætte nærmere regler om overførsel af renteafkastet.« 2. § 21, stk. 3, ophæves.
 3. § 22 affattes således:
 »§ 22. Feriegodtgørelse, løn under ferie eller ferietillæg,  

 der er forældet efter § 21, og feriegodtgørelse, der ikke er hævet af  

 lønmodtageren inden udløbet af det ferieår, inden for hvilket ferien skulle  

 have været holdt, tilfalder statskassen og Arbejdsmarkedets Feriefond.
 Stk. 2. Arbejdsministeren fastsætter inden 1. maj 1997 og derefter  

 hvert tredje år inden 1. maj, hvor stor en del af de i stk. 1 nævnte beløb  

 der tilfalder henholdsvis statskassen og Arbejdsmarkedets Feriefond.
 Stk. 3. Direktøren for Arbejdstilsynet kan for områder, for hvilke  

 der efter § 3 er godkendt regulativ eller overenskomst, tillade, at den andel  

 af den uhævede feriegodtgørelse, jf. stk.1, der ikke tilfalder statskassen,  

 anvendes til andet ferieformål.
 Stk. 4. Direktøren kan endvidere under særlige omstændigheder  

 tillade, at beløb, der er omfattet af stk. 1, udbetales til lønmodtageren  

 efter ferieårets udløb.
Stk. 5. Arbejdsministeren fastsætter regler om indbetaling af  

 statskassens andel af de i stk. 1 nævnte beløb og om udbetaling af  

 statskassens andel af udbetalinger efter stk. 4.« § 2 Loven træder i kraft den 1. januar 1997. § 1, nr. 2 og 3, har dog først  

 virkning for feriegodtgørelse, løn under ferie og ferietillæg, der forældes  

 efter 1. maj 1997, eller som skulle have været hævet inden udløbet af  

 ferieåret 1996-97.
Oprindeligt fremsat forslag § 1 I lov om ferie, jf. lovbekendtgørelse nr. 713 af 30. august 1995,  

 foretages følgende ændringer:
 1. § 19, stk. 2, affattes således:
»Stk. 2. Af renteafkastet af FerieKonto i 1997 tilfalder 100  

 mill. kr. statskassen og resten Arbejdsmarkedets Feriefond.
Arbejdsministeren  

 kan fastsætte nærmere regler om overførsel af renteafkastet.« 2. § 21, stk. 3, ophæves.
 3. § 22 affattes således:
 »§ 22. Feriegodtgørelse, løn under ferie eller ferietillæg,  

 der er forældet efter § 21, og feriegodtgørelse, der ikke er hævet af  

 lønmodtageren inden udløbet af det ferieår, inden for hvilket ferien skulle  

 have været holdt, tilfalder statskassen og Arbejdsmarkedets Feriefond.
 Stk. 2. Arbejdsministeren fastsætter inden 1. maj 1997 og derefter  

 hvert tredje år inden 1. maj, hvor stor en del af de i stk. 1 nævnte beløb,  

 der tilfalder henholdsvis statskassen og Arbejdsmarkedets Feriefond.
 Stk. 3. Direktøren for Arbejdstilsynet kan for områder, for hvilke  

 der efter § 3 er godkendt regulativ eller overenskomst, tillade, at den andel  

 af den uhævede feriegodtgørelse, jf. stk.1, der ikke tilfalder statskassen,  

 anvendes til andet ferieformål.
 Stk 4.Direktøren kan endvidere under særlige omstændigheder tillade, at  

 beløb, der er omfattet af stk. 1, udbetales til lønmodtageren efter  

 ferieårets udløb.
Stk. 5. Arbejdsministeren fastsætter regler om indbetaling af  

 statskassens andel af de i stk. 1 nævnte beløb og om udbetaling af  

 statskassens andel af udbetalinger efter stk. 4.« § 2 Stk. 1. Loven træder i kraft 1. januar 1997. § 1, nr. 2 og 3, har  

 dog først virkning for feriegodtgørelse, løn under ferie og ferietillæg, der  

 forældes efter 1. maj 1997, eller som skulle have været hævet inden udløbet  

 af ferieåret 1996/1997.
Bemærkninger til lovforslaget Almindelige bemærkninger Lov nr. 273 af 4. juni 1970 om ferie (Folketingstidende 1969-70, sp. 565,  

 676, 6471 og 6760; tillæg C sp. 661) er senest bekendtgjort ved  

 Arbejdsministeriets lovbekendtgørelse nr. 713 af 30. august 1995.
Som et resultat af forhandlingerne om finansloven for 1997 er det  

 besluttet, at en del af renterne af FerieKontosystemet i 1997 anvendes til  

 delvis dækning af den række af forbedringer for lønmodtagerne, som ligeledes  

 er et resultat af disse forhandlinger.
Beslutningen foreslås udmøntet ved at  

 regulere tilgangen af midler til Feriefonden, således at den i 1997 ikke  

 oppebærer hele renteafkastet af de indbetalte feriegodtgørelsesbeløb, idet  

 100 mill. kr. af renterne forlods indbetales til statskassen.
Som et led i finanslovforliget for 1996 blev det endvidere besluttet at  

 iværksætte overvejelser om inddragelse af den del af den uhævede  

 feriegodtgørelse, som vedrører personer, der har oppebåret  

 arbejdsløshedsdagpenge, kontanthjælp og orlovsydelse i det pågældende  

 ferieår.
I løbet af 1996 er der foretaget undersøgelser, der viser, at ca. 60  

 % af den uhævede feriegodtgørelse kan henføres til personer, der i stedet for  

 at holde deres optjente ferie, har oppebåret de nævnte ydelser.
Det foreslås  

 herefter, at staten for fremtiden kompenseres herfor, ved at denne andel af  

 den uhævede feriegodtgørelse for fremtiden tilfalder statskassen og ikke  

 Arbejdsmarkedets Feriefond eller de private feriefonde.
Eftersom den nævnte  

 andel kan forventes at ændre sig i takt med udviklingen fx i arbejdsløsheden,  

 foreslås det, at arbejdsministeren får bemyndigelse til med passende  

 mellemrum at fastsætte den procentdel af den uhævede feriegodtgørelse, som  

 skal tilfalde statskassen.
Fastsættelse vil skulle ske på grundlag af  

 ajourførte undersøgelser svarende til dem, der denne gang har ført frem til  

 tallet 60 %.
Økonomiske og administrative konsekvenser Statens andel af renteafkastet af FerieKonto i 1997 udgør som nævnt 100  

 mill. kr.
Feriefondens andel af den uhævede feriegodtgørelse kan for 1996  

 anslås til ca. 65 mill. kr.
Under forudsætning af, at der indbetales et  

 tilsvarende beløb i 1997, vil statens andel på 60 % heraf udgøre ca. 38 mill.  

 kr.
Den del af den uhævede feriegodtgørelse, der indbetales til de private  

 feriefonde, udgjorde i 1993, som er det seneste år, for hvilket man har  

 fyldestgørende regnskabsoplysninger, knap 100 mill. kr.
Beløbet har dog været  

 jævnt stigende de seneste år og kan derfor med forsigtighed anslås til 110  

 mill. kr i 1997. Statens andel på 60 % heraf udgør herefter 66 mill. kr.  

 Samlet er der tale om en forbedring af statens finanser i 1997 på 204 mill.  

 kr.
I den sammenhæng kan det oplyses, at renteafkastet fra FerieKonto i 1997  

 skønnes at komme til at udgøre 110 mill. kr.
Feriefondens andel heraf vil  

 udgøre 10 mill. kr.
Hertil kommer den resterende del af den uhævede  

 feriegodtgørelse på 27 mill. kr., samt øvrige renteindtægter på anslået 35  

 mill. kr., ialt 72 mill. kr.
Dette beløb svarer stort set til fondens  

 forventede årlige administrationsudgifter inklusive udgiften til udbetaling  

 af uhævet feriegodtgørelse efter ferieårets udløb til personer, der får  

 særlig tilladelse hertil af direktøren for Arbejdstilsynet.
Feriefonden har hidtil kun haft begrænsede muligheder for at kontrollere,  

 at de arbejdsgivere, der ikke var tilknyttet FerieKonto, og som heller ikke  

 var tilknyttet en privat feriefond, indbetalte den uhævede feriegodtgørelse  

 til fonden.
For statens vedkommende kan en sådan begrænset kontrol ikke anses  

 for tilstrækkelig, og der foreslås derfor fastsat nye regler om indbetaling  

 og kontrol med, at alle arbejdsgivere indbetaler den uhævede  

 feriegodtgørelse, således at staten får det fulde provenu af ordningen.
På  

 nuværende tidspunkt er det ikke muligt at sige noget nærmere om, hvilke  

 merudgifter, der er forbundet hermed, men der er grund til at tro, at en del  

 af udgifterne vil blive kompenseret ved det merprovenu, som kontrollen vil  

 indbringe.
Kontrollen vil så vidt muligt blive opbygget på eksisterende  

 oplysninger og registre, således at ulemperne for arbejdsgiverne kan  

 begrænses mest muligt.
Miljømæssige konsekvenser Forslaget har ingen miljømæssige konsekvenser.
Erhvervsmæssige konsekvenser I de senere år har Arbejdsmarkedets Feriefond været blandt de største  

 bidragydere til opbygningen af en moderne oplevelsesorienteret ferie- og  

 turistindustri, fx »Ribe byferie« og »Ribe Vikinger«,  

 »Destination Djursland«, Middelaldercentret på Falster og  

 »Natur Bornholm«.
Fonden har for tiden en række kvalificerede  

 projekter under behandling.
Som følge af lovforslaget vil fondens  

 aktivitetsniveau i 1997 blive væsentligt reduceret.
Forholdet til EU-retten Forslaget har ingen EU-retlige aspekter.
Bemærkninger til forslagets enkelte bestemmelser Til § 1 Til nr. 1 Det bemærkes, at udtrykket renteafkastet skal forstås således, at det  

 omfatter beløb, der er påløbet efter den 31. december 1996.
Bemyndigelsen i § 1, nr. 1, tænkes anvendt til at udstede en  

 bekendtgørelse, der fastlægger i hvilken takt de 100 mill. kr. skal  

 overføres.
Arbejdsmarkedets Feriefond vil blive inddraget i forbindelse med  

 fastlæggelsen heraf.
Til nr. 2 og 3 Efter de gældende regler tilfalder feriegodtgørelse, løn under ferie og  

 ferietillæg, som er forældet efter ferielovens § 21, og uhævet  

 feriegodtgørelse, hvilket vil sige den feriegodtgørelse, som lønmodtageren  

 ikke har hævet inden udløbet af det ferieår, inden for hvilket ferien skulle  

 have været holdt, Arbejdsmarkedets Feriefond.
 Direktøren for Arbejdstilsynet kan dog tilllade, at uhævet  

 feriegodtgørelse inden for områder, hvor der er et godkendt ferieregulativ  

 eller en godkendt ferieoverenskomst, kan anvendes til andet ferieformål.  

 Denne bestemmelse har ført til oprettelse af knap 250 såkaldte »private  

 feriefonde«, fortrinsvis kommunale fonde.
Endvidere kan direktøren under særlige omstændigheder tillade, at indtjent  

 feriegodtgørelse udbetales til lønmodtageren efter ferieårets udløb.  

 Bestemmelsen anvendes typisk til at tillade udbetaling af feriegodtgørelse  

 til personer, som efterfølgende kan dokumentere, at de har holdt deres ferie,  

 men som af en eller anden særlig grund ikke har fået hævet den dertil  

 svarende feriegodtgørelse.
Endvidere er bestemmelsen indenfor de senere år i  

 ganske enkelte tilfælde blevet anvendt i tilfælde, fx hvor en person på grund  

 af alvorlig sygdom har været fysisk eller psykisk ude af stand til at afkræve  

 arbejdsgiveren skyldig feriegodtgørelse, med det resultat at  

 feriegodtgørelsen både er blevet forældet og uhævet.
 Den ændrede formulering af § 22 indebærer, at den gældende bestemmelse i  

 ferielovens § 21, stk. 3, bliver overflødig.
I forslaget til den nye § 22, stk. 1, bestemmes, at staten for  

 fremtiden skal have en andel af de beløb, der som ovenfor beskrevet hidtil er  

 tilfaldet Arbejdsmarkedets Feriefond.
Det foreslås i den forbindelse, at  

 staten skal have en andel både af den forældede og den uhævede  

 feriegodtgørelse.
Begrundelsen herfor er, at det fra et statsfinansielt  

 synspunkt er uden betydning, om en person, der har oppebåret dagpenge mv., af  

 den grund har undladt at afkræve arbejdsgiveren skyldig feriegodtgørelse, som  

 derefter er blevet forældet, eller om den pågældende af den grund har undladt  

 at hæve den feriegodtgørelse, der er blevet indbetalt for ham eller hende.
I forslaget til den nye § 22, stk. 2, bemyndiges arbejdsministeren  

 til hvert tredje år at fastsætte, hvordan de omhandlede beløb skal fordeles  

 mellem statskassen og Arbejdsmarkedets Feriefond.
Fastsættelsen af  

 fordelingsnøglen sker efter undersøgelser af, hvor meget af den uhævede og  

 forældede feriegodtgørelse, der kan henføres til personer, der i stedet for  

 at holde deres ferie, har opbåret arbejdsløshedsdagpenge, kontanthjælp eller  

 orlovsydelse.
En undersøgelse gennemført i 1996 fører til en fordelingsnøgle  

 for den kommende 3 års periode på 60 % til statskassen og 40 % til  

 Arbejdsmarkedets Feriefond.
I undersøgelsen er der taget højde for, at uhævet  

 feriegodtgørelse for en person, der kun har oppebåret dagpenge mv. i en  

 ganske kort periode, kun delvist indgår i beregningen af de 60 % .
Forslaget til den nye § 22, stk. 3, indebærer, at den adgang, som  

 direktøren for Arbejdstilsynet har til at tillade, at uhævet feriegodtgørelse  

 anvendes til andet feriemål, fremover er begrænset til den del af den uhævede  

 feriegodtgørelse, der ikke tilfalder statskassen.
Heller ikke de private  

 feriefonde vil altså for fremtiden kunne oppebære mere end  

 »restdelen« af den uhævede feriegodtgørelse.
Forslaget til den nye § 22, stk. 4, tydeliggør den ovenfor  

 beskrevne praksis om udbetaling under særlige omstændigheder af såvel  

 forældede som uhævede feriepenge efter ferieårets udløb.
Efter sagens natur  

 kan udbetaling af uhævet/forældet feriegodtgørelse fra feriefonden eller de  

 private feriefonde kun ske, hvis arbejdsgiveren rent faktisk har indbetalt  

 feriepengene.
Denne praksis vil blive opretholdt.
Forslaget til den nye § 22, stk. 5, bemyndiger arbejdsministeren  

 til at fastsætte bestemmelser om, hvordan indbetalingen af den andel af de  

 forældede og uhævede feriepenge, der skal indbetales til statskassen, skal  

 finde sted, jf. de almindelige bemærkninger.
Endvidere vil der blive fastsat  

 bestemmelser om, at også statskassen skal udrede sin del af de beløb, som  

 direktøren for Arbejdstilsynet i medfør af stk. 4 tillader udbetalt efter  

 ferieårets udløb.
Begrundelsen herfor er, at disse beløb som nævnt typisk vil  

 blive udbetalt, fordi lønmodtageren efterfølgende kan dokumentere, at ferien  

 faktisk er holdt.
Derfor er der ikke længere tale om, at beløbet delvist bør  

 anvendes som kompensation for udbetalte dagpenge mv., heller ikke selvom den  

 samme lønmodtager tillige har oppebåret dagpenge i løbet af året.
Den  

 pågældende har ikke oppebåret dagpenge i stedet for at holde ferie, men har  

 på forskellige tidspunkter både oppebåret dagpenge og afholdt ferie. Årligt  

 tillades der alene fra Arbejdsmarkedets Feriefond udbetaling af ca. 6 mill.  

 kr. efter denne bestemmelse.
Statens andel heraf vil med en 60 %-sats andrage  

 3.6 mill. kr.
Til § 2 Loven træder i kraft den 1. januar 1997, og fra dette tidspunkt og et år  

 frem er staten berettiget til en del af renteindtægterne af FerieKonto.  

 Bestemmelsen i § 1, nr. 1, vil have udtømt sin virkning den 31. december  

 1997.
Uhævet feriegodtgørelse vil næste gang forfalde ved udløbet af ferieåret  

 1996-97, den 2. maj 1997. Det samme vil i alt væsentligt gælde den forældede  

 feriegodtgørelse.
Derfor får denne del af loven først virkning fra dette  

 tidspunkt.
Skriftlig fremsættelse Arbejdsministeren (Jytte Andersen):
 Jeg tillader mig hermed at fremsætte for Folketinget:
 Forslag til lov om ændring af lov om ferie. (Renteafkast og uhævet  

 feriegodtgørelse).
(Lovforslag nr.
L 102).
 Forslaget er udarbejdet dels som en udmøntning af forliget om finansloven  

 for 1996, hvor regeringen forpligtede sig til at sikre, at modtagere af  

 dagpenge/orlovsydelse, der havde optjent ferie med feriegodtgørelse fra et  

 tidligere ansættelsesforhold, afholdt denne ferie, og dels som opfølgning af  

 forhandlingerne om finansloven for 1997, hvorefter der til finansiering af  

 nye initiativer skal overføres 100 mill. kr. af renteindtægterne af  

 FerieKonto i 1997 til statskassen.
Forslaget indeholder dels en bestemmelse om, at der af renteafkastet af  

 FerieKonto tilfalder statskassen 100 mill. kr., og dels bestemmelser om, at  

 feriegodtgørelse, der ikke er hævet af lønmodtagere inden udløbet af det  

 ferieår, inden for hvilket ferien skulle have været afholdt, tilfalder dels  

 statskassen og dels Arbejdsmarkedets Feriefond eller de såkaldte private  

 feriefonde.
Fordelingsnøglen for, hvor stor en andel af den uhævede  

 feriegodtgørelse, der skal tilfalde henholdsvis staten og Arbejdsmarkedets  

 Feriefond, vil hvert tredje år inden den 1. maj blive fastsat af  

 arbejdsministeren.
En undersøgelse foretaget i 1996 og afsluttet umiddelbart  

 før dette lovforslags fremsættelse har vist, at omkring 60 % af den uhævede  

 feriegodtgørelse stammer fra personer, der i det pågældende ferieår har  

 modtaget arbejdsløshedsdagpenge, kontanthjælp og/eller orlovsydelse.
 Under hensyntagen til, at renteafkast af FerieKonto skal tilfalde  

 statskassen i 1997, bør lovforslaget træde i kraft den 1. januar 1997.
 Idet jeg i øvrigt henviser lovforslaget og de ledsagende bemærkninger,  

 skal jeg anbefale lovforslaget til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov om ferie, jf. lovbekendtgørelse nr. 713 af 30. august 1995,  

 foretages følgende ændringer:
 1. § 19, stk. 2, affattes således:
»Stk. 2. Af renteafkastet af FerieKonto i 1997 tilfalder 100  

 mill. kr. statskassen og resten Arbejdsmarkedets Feriefond.
Arbejdsministeren  

 kan fastsætte nærmere regler om overførsel af renteafkastet.« § 19. - - - Stk. 2. Arbejdsministeren bestemmer inden den 31. januar 1993 og  

 inden den 31. december 1993, hvor stor en del af renteafkastet af FerieKonto  

 i hvert af årene 1993 og 1994, der skal tilfalde Arbejdsmarkedets Feriefond,  

 og hvor stor en del, der skal anvendes til uddannelsesformål til  

 lønmodtagere.
Der kan for 1993 og 1994 tilsammen anvendes op til 200 mio. kr.  

 til uddannelsesformål.
Arbejdsministeren kan fastsætte nærmere regler om  

 overførsel af renteafkastet.
 2. § 21, stk. 3, ophæves.
§ 21. - - - Stk. 3. Er kravet forældet, tilfalder beløbet Arbejdsmarkedets  

 Feriefond.
 3. § 22 affattes således:
 »§ 22. Feriegodtgørelse, løn under ferie eller ferietillæg,  

 der er forældet efter § 21 og feriegodtgørelse, der ikke er hævet af  

 lønmodtageren inden udløbet af det ferieår, inden for hvilken ferien skulle  

 have været holdt, tilfalder statskassen og Arbejdsmarkedets Feriefond.
 Stk. 2. Arbejdsministeren fastsætter inden 1. maj 1997 og derefter  

 hvert tredje år inden 1. maj, hvor stor en del af de i stk. 1 nævnte beløb,  

 der tilfalder henholdsvis statskassen og Arbejdsmarkedets Feriefond.
 Stk. 3. Direktøren for Arbejdstilsynet kan for områder, for hvilke  

 der efter § 3 er godkendt regulativ eller overenskomst, tillade, at  

 Arbejdsmarkedets Feriefonds andel af den uhævende feriegodtgørelse, jf. stk.  

 1, anvendes til andet ferieformål.
 Stk. 4. Direktøren kan endvidere under særlige omstændigheder  

 tillade, at beløbet, der er omfattet af stk. 1, udbetales til lønmodtageren  

 efter ferieårets udløb.
Stk. 5. Arbejdsministeren fastsætter regler for indbetaling af  

 statskassens andel af de i stk. 1 nævnte beløb og om udbetaling af  

 statskassens andel af udbetalinger efter stk. 4.« § 22. Feriegodtgørelse, der ikke er hævet af lønmodtageren inden  

 udløbet af det ferieår, inden for hvilken ferien skulle have været afholdt,  

 tilfalder Arbejdsmarkedets Feriefond.
Direktøren for arbejdstilsynet kan dog  

 for områder, for hvilke der efter § 3 er godkendt regulativ eller  

 overenskomst, tillade, at beløbene anvendes til andet formål.
 Stk. 2. Direktøren kan endvidere tillade, at indtjent  

 feriegodtgørelse udbetales til lønmodtageren efter ferieårets udløb.
