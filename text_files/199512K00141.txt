Nr LSF 141 Forslag til Lov om ændring af lov om levnedsmidler m.m. (Uddannelse i  

 levnedsmiddelhygiejne m.m.) Fremsat af sundhedsministeren (Yvonne Herløv Andersen) den 9. januar 1996 Vedtaget ved tredjebehandling den 2. maj 1996 Lov nr. 407 af 22/05/1996 § 1 I lov nr. 310 af 6. juni 1973 om levnedsmidler m.m., som ændret senest ved  

 lov nr. 351 af 9. juni 1993, foretages følgende ændringer:
 1. I § 5 indsættes efter »udbud til salg,»:  

 »formidling af salg,».
 2. Efter § 19 indsættes:
» § 19 a.
Sundhedsministeren kan fastsætte regler eller træffe  

 beslutning om, at uddannelse i levnedsmiddelhygiejne er obligatorisk for  

 visse personer, som er beskæftiget i virksomheder autoriseret efter § 31  

 eller godkendt eller registreret efter § 34.
 Stk. 2. Uddannelsen etableres efter reglerne i lov om  

 arbejdsmarkedsuddannelser.
Stk. 3. Uddannelsen afsluttes med et certifikat.« 3. § 28, stk. 3, affattes således:
»Stk. 3. Det er forbudt i reklamer m.v. eller på emballagen  

 at anføre 1) at et levnedsmiddel ved hjælp af tilsætningsstoffer har opnået en øget  

 eller særlig næringsværdi, 2) at et levnedsmiddel er anbefalet af læger, eller at indtagelse af det  

 pågældende levnedsmiddel kan forebygge, lindre eller have gavnlig virkning på  

 sygdomme eller sygdomssymptomer, og 3) billeder af sundhedspersonel og lignende.« 4. I § 28 indsættes efter stk. 3 som stk. 4:
»Stk. 4. Sundhedsministeren kan fastsætte regler om reklame  

 for levnedsmidler til opfyldelse af forpligtelser i henhold til  

 EU-retten.« 5. I § 31 indsættes efter stk. 4 som nyt stykke:
»Stk. 5. Efter aftale med sundhedsministeren kan landbrugs-  

 og fiskeriministeren bemyndige Levnedsmiddelstyrelsen til at autorisere,  

 godkende og kontrollere virksomheder i henhold til produktlovgivningen under  

 Landbrugs- og Fiskeriministeriet.
Landbrugs- og fiskeriministeren fastsætter  

 nærmere regler herom, herunder om, at afgørelser truffet af  

 Levnedsmiddelstyrelsen kan indbringes for sundhedsministeren.« Stk. 5 bliver herefter stk. 6.
 6. I § 31, stk. 5, der bliver stk. 6, ændres »stk.  

 1-4« til: »stk. 1-5«.
 7. I § 37, stk. 3, ændres »ejerskifte« to steder  

 til: »ejer- eller brugerskifte«.
 8. § 48 a, stk. 1, 2. pkt., affattes således:
»Ministeren kan fastsætte regler om opkrævning af gebyr for  

 udstedelse af eksportcertifikater samt for sagsbehandling i forbindelse med  

 administration af visse anmeldelses- og godkendelsesordninger udfærdiget med  

 hjemmel i lovens §§ 14, 16, 36, § 38, stk. 2, og § 39, stk. 1.« 9. § 48 a, stk. 2, 1. pkt., affattes således:
»Ministeren kan fastsætte regler om, at virksomheder omfattet af §§  

 31, 34 og 37 og af de særlige produktlove om levnedsmidler under landbrugs-  

 og fiskeriministerens forretningsområde og af bestemmelser udstedt i medfør  

 af § 22 skal betale et årligt gebyr til hel eller delvis dækning af  

 myndighedernes omkostninger i forbindelse med tilsyn og kontrol efter  

 loven.« 10. I § 48 a indsættes som stk. 7:
»Stk. 7. Sundhedsministeren kan fastsætte regler om, at virksomheder,  

 der ønsker en metode godkendt til anvendelse i henhold til § 55, stk. 2, skal  

 betale et gebyr til hel eller delvis dækning af Levnedsmiddelstyrelsens  

 omkostninger i forbindelse med godkendelsen.« 11. I § 49 indsættes som stk. 3:
»Stk. 3. Ministeren kan fastsætte regler eller træffe bestemmelse om,  

 at undersøgelser og analyser, som styrelsen foretager inden for lovens  

 område, skal udføres i overensstemmelse med principper for god  

 laboratoriepraksis eller som akkrediteret prøvning.
Der kan herunder stilles  

 krav om, at styrelsens laboratorier underkastes kontrol og inspektion af  

 relevante godkendelses- og akkrediteringsmyndigheder.« § 2 Stk. 1. Loven træder i kraft den 1. januar 1997.
 Stk. 2. Obligatorisk uddannelse i henhold til § 19 a som indsat  

 ved § 1, nr. 2, gælder kun for personer ansat efter denne ikrafttrædelsesdato  

 og for indehavere af virksomheder, der etableres efter denne  

 ikrafttrædelsesdato.
Oprindeligt fremsat forslag § 1 I lov nr. 310 af 6. juni 1973 om levnedsmidler m.m., som ændret senest ved  

 lov nr. 351 af 9. juni 1993, foretages følgende ændringer:
 1. I § 5 indsættes efter »udbud til salg,»:  

 »formidling af salg,».
 2. Efter § 19 indsættes:
» § 19 a.
Sundhedsministeren kan fastsætte regler eller træffe  

 beslutning om, at uddannelse i levnedsmiddelhygiejne er obligatorisk for  

 visse personer, som er beskæftiget i virksomheder autoriseret efter § 31  

 eller godkendt eller registreret efter § 34.
 Stk. 2. Uddannelsen etableres efter reglerne i lov nr. 430 af 30.  

 juni 1993 om arbejdsmarkedsuddannelser.
 Stk. 3. Uddannelsen afsluttes med et certifikat.«.
 3. § 28, stk. 3, affattes således:
 » Stk. 3. Det er forbudt i reklamer m.v. eller på emballagen  

 at anføre:
1) at et levnedsmiddel ved hjælp af tilsætningsstoffer har opnået en øget  

 eller særlig næringsværdi, 2) at et levnedsmiddel er anbefalet af læger, eller at indtagelse af det  

 pågældende levnedsmiddel kan forebygge, lindre eller have gavnlig virkning på  

 sygdomme eller sygdomssymptomer, og 3) billeder af sundhedspersonel og lignende.«.
 4. Efter stk. 3 indsættes som stk. 4:
 »Stk. 4. Sundhedsministeren kan fastsætte regler om reklame  

 for levnedsmidler til opfyldelse af forpligtelser i henhold til  

 EU-retten.«.
 5. I § 31 indsættes efter stk. 4 som nyt stykke:
»Efter aftale med sundhedsministeren kan landbrugs- og  

 fiskeriministeren bemyndige Levnedsmiddelstyrelsen til at autorisere,  

 godkende og kontrollere virksomheder i henhold til produktlovgivningen under  

 Landbrugs- og Fiskeriministeriet.
Landbrugs- og fiskeriministeren fastsætter  

 nærmere regler herom, herunder om, at afgørelser truffet af  

 Levnedsmiddelstyrelsen kan indbringes for sundhedsministeren.«.
 Stk. 5 bliver herefter stk. 6.
 6. I § 31, stk. 5, der bliver stk. 6, ændres  

 »stk. 1-4« til: »stk. 1-5«.
 7. I § 37, stk. 3, ændres »ejerskifte« to gange  

 til: »ejer- eller brugerskifte«.
 8. § 48 a, stk. 1, 2. pkt. affattes således:
 »Ministeren kan fastsætte regler om opkrævning af gebyr for  

 udstedelse af eksportcertifikater samt for sagsbehandling i forbindelse med  

 administration af visse anmeldelses- og godkendelsesordninger udfærdiget med  

 hjemmel i lovens §§ 14, 16, 36, § 38, stk. 2, og § 39, stk. 1.«.
 9. § 48 a, stk. 2, 1. pkt. affattes således:
 »Stk. 2. Ministeren kan fastsætte regler om, at virksomheder omfattet  

 af §§ 31, 34 og 37 og af de særlige produktlove om levnedsmidler under  

 landbrugs- og fiskeriministerens forretningsområde og af bestemmelser udstedt  

 i medfør af § 22 skal betale et årligt gebyr til hel eller delvis dækning af  

 myndighedernes omkostninger i forbindelse med tilsyn og kontrol efter  

 loven.«.
 10. I § 48 a indsættes efter stk. 6 som stk. 7:
 »Stk. 7. Sundhedsministeren kan fastsætte regler om, at  

 virksomheder, der ønsker en metode godkendt til anvendelse i henhold til §  

 55, stk. 2, skal betale et gebyr til hel eller delvis dækning af  

 Levnedsmiddelstyrelsens omkostninger i forbindelse med godkendelsen.«.
 11. I § 49 indsættes efter stk. 2 som stk. 3:
» Stk. 3. Ministeren kan fastsætte regler eller træffe  

 bestemmelse om, at undersøgelser og analyser, som styrelsen foretager inden  

 for lovens område, skal udføres i overensstemmelse med principper for god  

 laboratoriepraksis eller som akkrediteret prøvning.
Der kan herunder stilles  

 krav om, at styrelsens laboratorier underkastes kontrol og inspektion af  

 relevante godkendelses- og akkrediteringsmyndigheder.«.
§ 2 Loven træder i kraft den 1. januar 1997.
 Stk. 2. Obligatorisk uddannelse i henhold til § 1, nr. 2, gælder  

 kun for personer ansat efter denne ikrafttrædelsesdato.
Bemærkninger til lovforslaget Almindelige bemærkninger Loven er tidligere ændret ved lov nr. 108 af 29. marts 1978, lov nr. 250  

 af 23. maj 1984, lov nr. 192 af 29. marts 1989, lov nr. 220 af 10. april  

 1991, lov nr. 1085 af 23. december 1992 og lov nr. 351 af 9. juni 1993.
 Lovforslaget indeholder forslag om ændring af levnedsmiddelloven på  

 følgende områder:
 - Sundhedsministeren bemyndiges til at fastsætte regler om en obligatorisk  

 uddannelse i levnedsmiddelhygiejne.
 - Levnedsmiddelstyrelsen bemyndiges til at varetage autorisation,  

 godkendelse og kontrol efter produktlovene om levnedsmidler på landbrugs- og  

 fiskeriministerens område.
 - Justeringer på gebyrområdet.
 - Præciseringer i lovteksten.
Konsekvenser af økonomisk, herunder erhvervsøkonomisk, administrativ og miljømæssig art Forslaget om en uddannelse i levnedsmiddelhygiejne tænkes finansieret og  

 etableret efter reglerne i lov nr. 430 af 30. juni 1993 om  

 arbejdsmarkedsuddannelser under Arbejdsministeriet.
Som følge af voksen- og efteruddannelsesindsatsens styrkelse vil  

 AMU-ordningen blive foreslået ændret, og der forventes at blive frit optag på  

 uddannelserne fra 1. januar 1997. Målgruppen for uddannelserne vil være  

 ufaglærte, personer med erhvervsuddannelse og personer, der kan sidestilles  

 hermed.
Målgruppen omfatter såvel beskæftigede som ledige og arbejdsledere,  

 ansatte og selvstændige.
Alderskravet vil blive 20 år, men med mulighed for  

 dispensation.
Der ventes ikke væsentlige merudgifter for stat eller kommuner i denne  

 forbindelse fra 1997, hvor udgifterne vil blive lovbundne.
Som led i  

 forberedelsen af hygiejneuddannelsen, som iværksættes fra 1. januar 1997 kan  

 der dog blive tale om en mindre udgift i 1996 til udvikling af uddannelser,  

 som ikke pt. er beregnet inden for arbejdsmarkedsuddannelserne.
Med denne  

 finansiering vil de berørte virksomheder heller ikke blive væsentligt  

 økonomisk belastet af undervisningskravet.
Der er brugerbetaling for  

 udstedelse af certifikater.
 Personer, der deltager i en arbejdsmarkedsuddannelse, har ret til  

 økonomisk godtgørelse for tab af indtægt eller arbejdsmulighed.
Den økonomiske godtgørelse udbetales af en arbejdsløshedskasse, hvis  

 kursusdeltageren er forsikret i en sådan, eller af arbejdsformidlingen, hvis  

 deltageren ikke er arbejdsløshedsforsikret.
Den økonomiske godtgørelse svarer  

 pr. undervisningsuge til højeste ugentlige dagpengebeløb, jf. § 47 i lov om  

 arbejdsløshedsforsikring m.v.
 Virksomheder, hvis medarbejdere deltager i en arbejdsmarkedsuddannelse,  

 kan selv afgøre, om de ansatte skal oppebære fuld løn i kursusperioden, eller  

 om medarbejderne udelukkende skal modtage den økonomiske godtgørelse.
 I tilfælde, hvor deltageren vederlægges med en økonomisk godtgørelse i  

 forbindelse med kursusdeltagelse, vil godtgørelsen ydet for tab af indtægter  

 eller arbejdsmuligheder være indkomstskattepligtig.
 Der vil blive fastsat nærmere regler om deltagerbetaling for  

 kortuddannede, således at disse som hovedregel ikke kommer til at betale for  

 deltagelse.
 Forslaget om obligatorisk hygiejneuddannelse forventes at bidrage til et  

 fald i antallet af levnedsmiddelbårne sygdomme.
Forslaget om at give Levnedsmiddelstyrelsen bemyndigelse til at autorisere  

 virksomheder efter de særlige produktlove om levnedsmidler på Landbrugs- og  

 Fiskeriministeriets område er en del af en gensidig ordning, hvorefter de to  

 ministerier på levnedsmiddelområdet i visse tilfælde kan autorisere efter  

 »fremmed lovgivning«.
Ordningen er et led i en forenkling og  

 smidiggørelse af det samlede autorisations- og godkendelsessystem på  

 levnedsmiddelområdet.
Forslaget vil ikke få væsentlige administrative  

 konsekvenser for de statslige og kommunale myndigheder og medfører ikke  

 merudgifter.
Forslaget må forventes at give de berørte erhverv en  

 administrativ lettelse og heraf følgende fald i omkostningerne.
 Justeringerne af gebyrordningen betyder, at uligheder i forhold til  

 Landbrugs- og Fiskeriministeriets produktlove fjernes.
Udgifterne til kontrollen med tilsætningsstoffer m.v. på de berørte  

 »produktlovsvirksomheder« er vanskelig at fastslå, men vil  

 antagelig ligge mellem 0,5 - 1,0 mill kr., hvoraf 35% skal betales af  

 kommunerne og 65% af erhvervet.
De erhvervsøkonomiske konsekvenser er således  

 en merudgift på 65% af ovennævnte beløb, mens kommunerne, som allerede  

 forestår tilsætningsstofkontrollen, får en merindtægt på 65%.
Gebyrer ved godkendelse af desinfektionsmidler kan forventes at beløbe sig  

 til 20.000 kr. pr. år og gebyr for godkendelse af metoder efter § 55, stk. 2,  

 til 50.000 kr. pr. år.
Gebyret dækkes 100% af erhvervet og vil give  

 Levnedsmiddelstyrelsen en årlig merindtægt på 70.000 kr.
Forholdet til EU-retten EU-retten indeholder et krav om, at virksomheder inden for  

 levnedsmiddelindustrien skal sikre, at personer, som håndterer levnedsmidler,  

 overvåges og instrueres/uddannes i levnedsmiddelhygiejne i rimeligt forhold  

 til det arbejde, de udfører, jf. bilaget til direktiv 93/43/EØF om  

 levnedsmiddelhygiejne, punkt X.
Indførelse af obligatorisk uddannelse for  

 ufaglærte nyansatte kan ses som et bidrag til opfyldelse af ovennævnte  

 forpligtelse.
Forslaget om at fjerne den hidtidige mulighed for dispensation fra visse  

 reklameforbud bringer loven i overensstemmelse med EU's mærkningsregler for  

 levnedsmidler, jf. direktiv 79/112/EØF med senere ændringer.
Samtidig giver  

 den nye adgang til at fastsætte regler om levnedsmiddelreklame hjemmel til at  

 gennemføre eventuelle kommende EU-direktiver.
 De øvrige bestemmelser indeholder ikke EU-retlige aspekter.
Høring Lovforslaget har været sendt til høring hos den høringsberettigede kreds  

 efter levnedsmiddellovens § 11.
Bemærkninger til lovforslagets enkelte bestemmelser Til § 1 Nr. 1 Formålet med ændringen er at præcisere, at virksomheder, der ikke sælger  

 levnedsmidler, men alene formidler et salg (agenturer), skal registreres i  

 medfør af levnedsmiddellovens § 34. Det fastslås herved, at disse  

 virksomheder er omfattet af de almindelige kontrol- og gebyrregler og har  

 pligt til at sikre sig, at de levnedsmidler, som virksomheden formidler  

 salget af, opfylder gældende regler.
 Nr. 2.
 Formålet med bestemmelsen er at give sundhedsministeren hjemmel til at  

 stille krav om en obligatorisk uddannelse i levnedsmiddelhygiejne for visse  

 personer, som er beskæftiget i virksomheder autoriseret efter § 31 eller  

 godkendt eller registreret efter § 34.
Uddannelsen tænkes etableret i henhold til lov nr. 430 af 30. juni 1993 om  

 arbejdsmarkedsuddannelser og udviklet og godkendt af de relevante  

 efteruddannelsesudvalg og erhvervsområdeudvalg.
For så vidt angår redegørelse  

 for de økonomiske konsekvenser af forslaget henvises til afsnittet  

 »Konsekvenser af økonomisk, herunder erhvervsøkonomisk, administrativ og  

 miljømæssig art«.
I de seneste år er der konstateret en markant stigning i forekomsten af  

 sygdomsfremkaldende bakterier i maden og et fald i danskernes viden om  

 hygiejne.
En tilstrækkelig viden om hygiejne hos de personer, der arbejder  

 med produktion af madvarer, er af væsentlig betydning for at sikre, at  

 levnedsmidler har en hygiejnisk tilfredsstillende kvalitet.
Desuden vil et  

 øget kendskab til sammenhængen mellem levnedsmidlers hygiejniske kvalitet og  

 udvikling af levnedsmiddelbårne sygdomme kunne bidrage væsentligt til  

 forebyggelse af disse sygdomme.
Det er tanken at stille krav om obligatorisk undervisning i  

 levnedsmiddelhygiejne af personer, der beskæftiger sig med tilvirkning af  

 madvarer på virksomheder, der er autoriserede eller godkendte efter  

 levnedsmiddellovens bestemmelser.
Kravet omfatter således ikke virksomheder,  

 der er autoriseret eller godkendt i henhold til Landbrugs- og  

 Fiskeriministeriets produktlovgivning.
 Kravet om obligatorisk undervisning skal gælde nyansatte personer, som er  

 fyldt 20 år med et ansættelsesforhold på over 3 måneder, der ikke har en  

 faglig uddannelse inden for levnedsmiddelområdet, og som beskæftiger sig med  

 tilvirkning af madvarer i autoriserede virksomheder, f.eks. salat-, bageri-  

 og frugt- og grøntvirksomheder, samt i godkendte  

 detailforhandlingsvirksomheder, f.eks. restaurationer, grillbarer, kantiner,  

 slagtere, bagere og andre, der tilvirker levnedsmidler.
 Det er ligeledes hensigten, at ovennævnte krav skal gælde for nyansatte  

 personer mellem 18-20 år, idet det forventes, at denne aldersgruppe kan få  

 dispensation for AMU-ordningens alderskrav på 20 år.
 Kravet skal også gælde for ufaglærte selvstændige i ovennævnte  

 virksomhedstyper, såfremt disse i forbindelse med det forestående forslag til  

 ændring af AMU-ordningen bliver berettiget til økonomisk godtgørelse i  

 undervisningsperioden.
 Kravet skal i første omgang ikke gælde selvstændige og ansatte i  

 virksomheder, som f.eks. købmandsforretninger, supermarkeder,  

 grøntforretninger, kiosker, hvis disse forretninger ikke tilvirker  

 levnedsmidler.
Den obligatoriske hygiejneundervisning skal således omfatte personer, der  

 beskæftiger sig med forarbejdning og tilberedning af madvarer i en sådan  

 grad, at det erfaringsmæssigt kan forårsage sundhedsmæssige problemer.  

 D.v.s., at personer, som beskæftiger sig med den egentlige madlavningsproces,  

 er omfattet af ordningen.
Derimod er personer, der beskæftiger sig med  

 tilvirkning af levnedsmidler i begrænset omfang, som f.eks. udskæring af  

 brød, ost m.m., betjening af softicemaskiner og opvarmning af næsten  

 serveringsklare produkter, ikke omfattet af ordningen.
Ordningen omfatter  

 heller ikke personer, der udelukkende er beskæftiget med servering, opvask,  

 rengøring, kassefunktion, opstilling af varer o.l.
Der vil ikke blive stillet krav om, at selvstændige og personale på  

 virksomheder, der på tilsvarende niveau og for tilsvarende personale selv  

 gennemfører hygiejneundervisning, skal gennemføre den obligatoriske  

 hygiejneuddannelse.
Derved undgås unødvendige uddannelsesaktiviteter.
 Uddannelsen vil i øvrigt være åben for de personer, som efter lov om  

 arbejdsmarkedsuddannelser har adgang til uddannelser etableret i henhold til  

 loven.
Der er i dag ca. 95.000 personer, der er beskæftiget i  

 fremstillingsvirksomheder, detailhandel, restaurations- og hotelvirksomhed,  

 kantinevirksomhed og offentlig forplejning under levnedsmiddellovens rammer.  

 Heraf er omkring 57.000 ikke faglærte ansatte, selvstændige og medhjælpende  

 ægtefæller (fordelt som 41.500 ikke faglærte ansatte, 13.500 selvstændige,  

 2.000 medhjælpende ægtefæller). Det anslås, at omkring 30.000-35.000 af disse  

 personer vil falde ind under de kriterier, som er skitseret ovenfor.
Det  

 anslås, at der er en udskiftning i personalet på ca. 10%, hvilket betyder, at  

 der hvert år er omkring 3.500 nyansatte personer, for hvem der vil blive  

 stillet krav om gennemførelse af uddannelse i levnedsmiddelhygiejne.
 Det er hensigten at fastsætte bestemmelser om straf, jf.  

 levnedsmiddellovens § 63, stk. 3, hvis uddannelse i levnedsmiddelhygiejne  

 ikke gennemføres.
 Nr. 3.
Ændringsforslaget skal ses i lyset af Rådets direktiv nr. 79/112/EØF om  

 mærkning af og præsentationsmåder for levnedsmidler samt om reklame for  

 sådanne, hvorefter et levnedsmiddel ikke må tillægges egenskaber til  

 forebyggelse, behandling og helbredelse af menneskelige sygdomme eller give  

 indtryk af sådanne egenskaber.
Direktivet åbner ikke mulighed for at tillade  

 sådanne anprisninger, og den hidtidige bestemmelse har også været  

 administreret i overensstemmelse hermed.
Justitsministeriet har påpeget, at foreneligheden af bestemmelsen i  

 levnedsmiddellovens § 28, stk. 3, med grundlovens § 77 kan give anledning til  

 tvivl.
Dette skyldes, at grundlovens § 77 anses for at være til hinder for  

 ordninger, hvorefter offentliggørelse af visse ytringer, herunder reklamer,  

 som sådan er formelt forbudt og derfor kun lovlig, for så vidt forbudet  

 gennembrydes af en tilladelse.
Denne tvivl fjernes ved, at den hidtidige  

 tilladelses- og dispensationsadgang afskaffes.
 Afskaffelsen af tilsvarende bestemmelser er ligeledes sket ved en af de  

 seneste ændringer af lægemiddelloven, hvor der på samme måde var hjemmel til,  

 at Sundhedsstyrelsen, når særlige grunde talte derfor, kunne tillade visse  

 former for reklamering.
 Bortset fra denne ændring er § 28, stk. 3, uændret.
Nr. 4 I lovforslaget er medtaget et nyt stk. 4. Indsættelsen af bestemmelsen  

 betyder, at der nu i loven er hjemmel til at implementere et eventuelt  

 kommende EU-anprisningsdirektiv.
Nr. 5 Som et led i forenklingen og smidiggørelsen af det samlede autorisations-  

 og godkendelsessystem på levnedsmiddelområdet får Levnedsmiddelstyrelsen  

 delegeret kompetence til at autorisere, godkende og udøve kontrol med  

 virksomheder i henhold til bestemmelserne i de særlige produktlove om  

 levnedsmidler på Landbrugs- og Fiskeriministeriets område (lov nr. 290 af 29.  

 april 1992 om æg og ægprodukter, lov nr. 342 af 14. maj 1992 om mælk,  

 mælkeprodukter, margarine m.v., lov nr. 343 af 14. maj 1992 om kød og lov om  

 kvalitetskontrol med fisk og fiskevarer, jf. lovbekendtgørelse nr. 649 af 4.  

 august 1993).
Herved sikres, at levnedsmiddelforarbejdende virksomheder, hvis produktion  

 i det væsentlige er omfattet af levnedsmiddelloven, kan autoriseres eller  

 godkendes samt kontrolleres af Levnedsmiddelstyrelsen efter reglerne i  

 Landbrugs- og Fiskeriministeriets produktlove.
Dette gælder, såfremt  

 virksomheden i tilknytning til eller som led i denne aktivitet inddrager  

 produktion af levnedsmidler, hvortil der kræves autorisation eller  

 godkendelse efter Landbrugs- og Fiskeriministeriets produktlove, og hvis  

 virksomhedens produktionsanlæg udgør en geografisk afgrænset  

 produktionsenhed.
For så vidt angår andre virksomheder, hvis aktiviteter er omfattet af  

 levnedsmiddelloven og af Landbrugs- og Fiskeriministeriets produktlove, kan  

 Levnedsmiddelstyrelsen på virksomhedens anmodning meddele autorisation eller  

 godkendelse og udøve kontrol med virksomhedens indretning og drift både efter  

 denne lov og efter de aktuelle produktlove, hvis virksomhedens  

 produktionsapparat udgør en geografisk afgrænset produktionsenhed.
Forinden  

 Levnedsmiddelstyrelsen i disse tilfælde meddeler autorisation eller  

 godkendelse efter produktlovgivningen, indhentes en udtalelse fra  

 Veterinærdirektoratet.
Det er forudsat, at virksomhedens anmodning  

 imødekommes, medmindre væsentlige hensyn i det konkrete tilfælde taler  

 herimod.
I de tilfælde, hvor autorisation eller godkendelse er meddelt af  

 Levnedsmiddelstyrelsen, varetager denne opgaverne i medfør af produktlovene i  

 relation til autorisation eller godkendelse og kontrol med indretning og  

 drift og klagesagsbehandling i forbindelse hermed, samt opkrævning af  

 gebyrer.
 Tilsvarende retningslinier vil blive anvendt for autorisation eller  

 godkendelse af engrosvirksomheder samt tilsynet hermed.
 Afgørelser truffet i henhold til § 31, stk. 5, kan påklages til  

 sundhedsministeren efter levnedsmiddellovens almindelige klageregler.
 For at sikre en ensartet praksis vil Landbrugs- og Fiskeriministeriet  

 skulle høres, forinden der træffes afgørelser i klagesager af principiel  

 karakter.
 Denne ordning vil overflødiggøre, at virksomheder skal autoriseres eller  

 godkendes af flere levnedsmiddelmyndigheder og vil dermed give de berørte  

 virksomheder en administrativ lettelse og heraf følgende fald i  

 omkostningerne.
 Det er ikke hensigten, at traditionelle produktlovsvirksomheder, som  

 f.eks. slagterier, mejerier, margarinefabrikker og ægproduktvirksomheder skal  

 berøres af den nye ordning.
 Ordningen omfatter desuden ikke virksomheder, der producerer efter  

 kødloven, og som er autoriseret til eksport til lande uden for Den Europæiske  

 Union.
 Levnedsmiddelstyrelsen kan helt eller delvist videredelegere sin  

 kompetence til levnedsmiddelkontrolenhederne.
Af hensyn til den retlige klarhed vil de nærmere regler for delegationen,  

 jf. ovennævnte bemærkninger, herunder bestemmelser om rekurs, blive fastsat  

 ved bekendtgørelse.
Det forudsættes, at bekendtgørelsen træder i kraft  

 samtidig med denne lov.
Nr. 6 Konsekvensrettelse.
Nr. 7 Hensigten med ændringen af bestemmelsen er at udvide hjemlen i § 37, stk.  

 3, til også at kunne finde anvendelse på brugerskifte i en virksomhed.
Der  

 tænkes her på tilfælde, hvor der ikke er sket et egentligt salg af en  

 virksomhed, men alene en bortforpagtning eller lignende.
De lokale  

 levnedsmiddelmyndigheder har stort behov for at vide, hvem der driver  

 virksomheden, og hvem evt. henvendelser, afgørelser m.v. skal rettes til.
Der  

 gøres opmærksom på, at hvis der i forbindelse med et ejer- eller brugerskifte  

 sker væsentlige ændringer i virksomhedens indretning, produktion eller  

 vareudvalg, skal der allerede af den grund rettes henvendelse til  

 levnedsmiddelkontrolenheden, idet der i disse tilfælde skal ske en fornyet  

 godkendelse af virksomheden.
Nr. 8 Ved ændringen af bestemmelsen udvides hjemlen i § 48 a, stk. 1, 2. pkt.  

 til også at kunne finde anvendelse på opkrævning af gebyrer i forbindelse med  

 bl.a. godkendelse af desinfektionsmidler til brug i  

 detailforhandlingsvirksomheder.
Formålet med ændringen er at tilpasse  

 Sundhedsministeriets gebyrordning til Landbrugs- og Fiskeriministeriets  

 gebyrordning, så eksisterende uligheder i behandlingen af virksomhederne på  

 dette område fjernes.
Nr. 9 Bestemmelser om brug af, tilsyn og kontrol med tilsætningsstoffer m.m. i  

 levnedsmidler er fastsat i medfør af levnedsmiddelloven.
Kontrolkompetencen  

 er tillagt kommunalbestyrelsen (levnedsmiddelkontrolenheden).
Dette gælder også for levnedsmidler, som fremstilles på virksomheder, som  

 er autoriseret eller godkendt efter Landbrugs- og Fiskeriministeriets  

 produktlove.
Af praktiske grunde er det aftalt, at de produktlovsmyndigheder,  

 der almindeligvis fører tilsyn på produktlovsvirksomheder, skal varetage  

 kontrollen med, hvilke tilsætningsstoffer der anvendes, og om de anvendes i  

 de rette mængder.
Såfremt produktlovsmyndigheden finder, at disse regler ikke overholdes,  

 skal der rettes henvendelse til levnedsmiddelkontrolenheden med henblik på at  

 aftale, hvilke foranstaltninger der skal iværksættes.
Det er således  

 kommunalbestyrelsen (levnedsmiddelkontrolenheden), der træffer afgørelser i  

 sager vedrørende tilsætningsstoffer, herunder afgiver de nødvendige påbud  

 eller forbud, foretager laboratorieanalyser m.v.
 Sundhedsministeriets nuværende hjemmel til at fastsætte regler for  

 virksomhedernes betaling af et gebyr omfatter imidlertid kun virksomheder,  

 som er autoriseret, godkendt eller registreret efter levnedsmiddelloven.
 Formålet med ændringen er at give sundhedsministeren hjemmel til at  

 opkræve et gebyr for levnedsmiddelkontrolenhedernes sagsbehandling, analyser  

 m.v. for kontrollen med tilsætningsstoffer m.m. på levnedsmiddelvirksomheder,  

 som ikke er autoriseret, godkendt eller registreret efter levnedsmiddelloven.  

 Den praktiske kontrol udøves fortsat i overensstemmelse med principperne i  

 samvirkecirkulæret af februar 1983.
 Herved sker der en ligestilling af virksomheder autoriseret efter  

 levnedsmiddelloven og efter Landbrugs- og Fiskeriministeriets produktlove.
Nr. 10 Der er i de senere år opstået et behov for at anvende hurtigmetoder (det  

 vil sige metoder til at analysere levnedsmidler for bakterieforekomst) til  

 brug for den offentlige levnedsmiddelkontrol.
En del virksomheder har  

 allerede udviklet sådanne metoder og ønsker derfor metoden foreskrevet til  

 brug for den offentlige levnedsmiddelkontrol i henhold til § 55, stk. 2.  

 Levnedsmiddelstyrelsen kan allerede nu vurdere, hvorvidt disse hurtigmetoder  

 er anvendelige til formålet og dermed kan optages i reglerne for  

 mikrobiologiske undersøgelser af levnedsmidler (Levnedsmiddelstyrelsens  

 cirkulære nr. 159 af 22. august 1994). Formålet med den nye bestemmelse er at  

 skabe hjemmel til at opkræve et gebyr til dækning af omkostningerne ved  

 godkendelsen.
Derved bringes reglerne i overensstemmelse med Landbrugs- og  

 Fiskeriministeriets gebyrregler på området, og en ulige behandling af  

 virksomhederne på de to områder undgås.
Nr. 11 I medfør af lov nr. 394 af 13. juni 1990 om erhvervsfremme, jf.  

 lovbekendtgørelse nr. 84 af 22. februar 1993 er der alene hjemmel til, at der  

 kan fastsættes regler om akkreditering af virksomheder, laboratorier og andre  

 organisationer til teknisk prøvning, inspektion og certificering.
Meddelelse  

 af godkendelse for overholdelse af principper for god hygiejnepraksis, senest  

 specificeret i bilag 2 til OECD-rådets beslutning af 12. maj 1981 om gensidig  

 godkendelse af data med henblik på vurdering af kemiske produkter  

 (GLP-principperne) kræver derfor særlig lovhjemmel.
Det er en nødvendig forudsætning for, at Levnedsmiddelstyrelsens  

 undersøgelser og analyser fortsat kan have international accept, at styrelsen  

 kan dokumentere, at man lever op til moderne kvalitetskrav.
I denne henseende  

 er det nødvendigt, at styrelsen har mulighed for at være underlagt  

 godkendelsessystemer, som f.eks. godkendelsen for overholdelse af  

 GLP-principperne.
Den foreslåede bestemmelse skaber lovgrundlaget for, at styrelsens  

 laboratorier kan meddeles en sådan godkendelse.
Godkendelse foretages af  

 DANAK, som er den sædvanlige akkrediterings- og godkendelsesmyndighed.
Efter 2. behandling den 23. april 1996 § 1 I lov nr. 310 af 6. juni 1973 om levnedsmidler m.m., som ændret senest ved  

 lov nr. 351 af 9. juni 1993, foretages følgende ændringer:
 1. I § 5 indsættes efter »udbud til salg,»:  

 »formidling af salg,».
 2. Efter § 19 indsættes:
» § 19 a.
Sundhedsministeren kan fastsætte regler eller træffe  

 beslutning om, at uddannelse i levnedsmiddelhygiejne er obligatorisk for  

 visse personer, som er beskæftiget i virksomheder autoriseret efter § 31  

 eller godkendt eller registreret efter § 34.
 Stk. 2. Uddannelsen etableres efter reglerne i lov om  

 arbejdsmarkedsuddannelser.
Stk. 3. Uddannelsen afsluttes med et certifikat.« 3. § 28, stk. 3, affattes således:
»Stk. 3. Det er forbudt i reklamer m.v. eller på emballagen  

 at anføre 1) at et levnedsmiddel ved hjælp af tilsætningsstoffer har opnået en øget  

 eller særlig næringsværdi, 2) at et levnedsmiddel er anbefalet af læger, eller at indtagelse af det  

 pågældende levnedsmiddel kan forebygge, lindre eller have gavnlig virkning på  

 sygdomme eller sygdomssymptomer, og 3) billeder af sundhedspersonel og lignende.« 4. I § 28 indsættes efter stk. 3 som stk. 4:
»Stk. 4. Sundhedsministeren kan fastsætte regler om reklame  

 for levnedsmidler til opfyldelse af forpligtelser i henhold til  

 EU-retten.« 5. I § 31 indsættes efter stk. 4 som nyt stykke:
»Stk. 5. Efter aftale med sundhedsministeren kan landbrugs-  

 og fiskeriministeren bemyndige Levnedsmiddelstyrelsen til at autorisere,  

 godkende og kontrollere virksomheder i henhold til produktlovgivningen under  

 Landbrugs- og Fiskeriministeriet.
Landbrugs- og fiskeriministeren fastsætter  

 nærmere regler herom, herunder om, at afgørelser truffet af  

 Levnedsmiddelstyrelsen kan indbringes for sundhedsministeren.« Stk. 5 bliver herefter stk. 6.
 6. I § 31, stk. 5, der bliver stk. 6, ændres »stk.  

 1-4« til: »stk. 1-5«.
 7. I § 37, stk. 3, ændres »ejerskifte« to steder  

 til: »ejer- eller brugerskifte«.
 8. § 48 a, stk. 1, 2. pkt., affattes således:
»Ministeren kan fastsætte regler om opkrævning af gebyr for  

 udstedelse af eksportcertifikater samt for sagsbehandling i forbindelse med  

 administration af visse anmeldelses- og godkendelsesordninger udfærdiget med  

 hjemmel i lovens §§ 14, 16, 36, § 38, stk. 2, og § 39, stk. 1.« 9. § 48 a, stk. 2, 1. pkt., affattes således:
»Ministeren kan fastsætte regler om, at virksomheder omfattet af §§  

 31, 34 og 37 og af de særlige produktlove om levnedsmidler under landbrugs-  

 og fiskeriministerens forretningsområde og af bestemmelser udstedt i medfør  

 af § 22 skal betale et årligt gebyr til hel eller delvis dækning af  

 myndighedernes omkostninger i forbindelse med tilsyn og kontrol efter  

 loven.« 10. I § 48 a indsættes som stk. 7:
»Stk. 7. Sundhedsministeren kan fastsætte regler om, at virksomheder,  

 der ønsker en metode godkendt til anvendelse i henhold til § 55, stk. 2, skal  

 betale et gebyr til hel eller delvis dækning af Levnedsmiddelstyrelsens  

 omkostninger i forbindelse med godkendelsen.« 11. I § 49 indsættes som stk. 3:
»Stk. 3. Ministeren kan fastsætte regler eller træffe bestemmelse om,  

 at undersøgelser og analyser, som styrelsen foretager inden for lovens  

 område, skal udføres i overensstemmelse med principper for god  

 laboratoriepraksis eller som akkrediteret prøvning.
Der kan herunder stilles  

 krav om, at styrelsens laboratorier underkastes kontrol og inspektion af  

 relevante godkendelses- og akkrediteringsmyndigheder.« § 2 Stk. 1. Loven træder i kraft den 1. januar 1997.
 Stk. 2. Obligatorisk uddannelse i henhold til § 19 a som indsat  

 ved § 1, nr. 2, gælder kun for personer ansat efter denne ikrafttrædelsesdato  

 og for indehavere af virksomheder, der etableres efter denne  

 ikrafttrædelsesdato.
