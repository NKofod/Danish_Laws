Bekendtgørelse om barselsudligning for selvstændigt erhvervsdrivende I medfør af § 4, stk. 2, § 6, stk. 3, § 7 og § 9 i lov nr. 596 af 12. juni 2013 om barselsudligning for selvstændigt erhvervsdrivende og § 2, stk. 4, i lov nr. 115 af 9. februar 2016 om barselsudligning for selvstændigt erhvervsdrivende, fastsættes:
Kapitel 1 Kompensation § 1. Til selvstændigt erhvervsdrivendes arbejdsfortjeneste, der ligger til grund for beregningen af kompensation, jf. lovens § 4, regnes den indtægt, der efter regler udstedt i medfør af barselslovens § 32, stk. 2, anses for indtægt.
§ 2. Kompensation udbetales til selvstændigt erhvervsdrivende, der efter barselsloven modtager barselsdagpenge som selvstændigt erhvervsdrivende ved helt eller delvist fravær i virksomheden på grund af graviditet, fødsel og adoption, når den arbejdsfortjeneste, som ligger til grund for beregningen af dagpenge efter barselsloven, overstiger højeste barselsdagpengesats.
Kompensation udbetales for orlovsperioder omfattet af §§ 3-5.
Stk. 2. Kompensationen udgør forskellen mellem den selvstændigt erhvervsdrivendes arbejdsfortjeneste og det maksimale beløb, der udbetales pr. uge i barselsdagpenge ved helt eller delvist fravær.
Arbejdsfortjenesten pr. time for den selvstændigt erhvervsdrivende kan dog ikke overstige et af beskæftigelsesministeren fastsat kroneloft på 170,29 kr.
 Stk. 3. Arbejdsmarkedets Tillægspension beregner kompensationen på grundlag af oplysninger, som Arbejdsmarkedets Tillægspension indhenter fra Udbetaling Danmark.
Stk. 4. Arbejdsmarkedets Tillægspension omregner den selvstændigt erhvervsdrivendes arbejdsfortjeneste i det seneste regnskabsår til en ugefortjeneste ved at dividere arbejdsfortjenesten med 52 uger.
Ugefortjenesten anvendes ved beregning af kompensationens størrelse.
Det ugentlige timetal for selvstændigt erhvervsdrivende ved helt fravær er 37 timer pr. uge og ved delvist fravær 18,5 timer pr. uge.
 Stk. 5. Hvis den selvstændigt erhvervsdrivende på samme tid er berettiget til barselsdagpenge efter reglerne for selvstændigt erhvervsdrivende og for lønmodtagere, nedsættes det timetal, der kan udbetales kompensation for forholdsmæssigt.
Perioder med ret til kompensation før fødsel eller adoption § 3. En selvstændigt erhvervsdrivende har ret til kompensation efter § 2, i den periode, hvor den selvstændigt erhvervsdrivende som mor eller adoptant har modtaget barselsdagpenge efter reglerne om barselsorlov i barselslovens § 6, stk. 1, § 8, stk. 1, og § 8, stk. 4.
Perioder med ret til kompensation efter fødsel eller adoption, der er forbeholdt den ene af forældrene § 4. En selvstændigt erhvervsdrivende har ret til kompensation efter § 2 i den 2 ugers periode, hvor den selvstændigt erhvervsdrivende som mor, far, medmor eller adoptivforældre har modtaget barselsdagpenge efter reglerne om barselsorlov i barselslovens § 7, stk. 1, 1. pkt., § 7, stk. 3, § 8, stk. 6.
 Stk. 2. Kompensation efter stk. 1 kan for selvstændigt erhvervsdrivende omfattet af barselslovens § 7, stk. 1, 1. pkt. og § 8, stk. 6, kun udbetales for en sammenhængende periode.
 Stk. 3. Kompensation efter stk. 1 kan for selvstændigt erhvervsdrivende omfattet af barselslovens § 7, stk. 3, og § 8, stk. 6, udbetales over flere delperioder i forbindelse med delvis genoptagelse af arbejdet efter barselslovens §§ 22 og 23.
 Stk. 4. Kompensation, der efter stk. 3 udbetales for en del af en uge, nedsættes forholdsmæssigt svarende til nedsættelsen af de udbetalte barselsdagpenge i denne uge.
Perioder med ret til kompensation efter fødsel eller adoption, som kan deles af forældrene § 5. En selvstændigt erhvervsdrivende har ret til kompensation efter § 2, hvis den selvstændigt erhvervsdrivende pr. fødsel eller adoption, udover de i §§ 3 og 4 nævnte perioder, i en samlet periode på 25 uger har modtaget barselsdagpenge, jf. dog stk. 6.
 Stk. 2. Kompensation efter stk. 1 kan udbetales over flere delperioder, herunder kan kompensation udbetales for kortere perioder end én uge i forbindelse med delvis genoptagelse af arbejdet efter barselslovens §§ 22 og 23.
 Stk. 3. Kompensationen, der efter stk. 2, udbetales for en del af en uge nedsættes forholdsmæssigt svarende til nedsættelsen af de udbetalte barselsdagpenge i denne uge.
 Stk. 4. Retten til at få udbetalt kompensationer ophører på det tidspunkt inden for en måned, hvor der samlet er ydet refusion for forældrene i 25 uger, jf. stk. 1.
 Stk. 5. Såfremt begge forældre får udbetalt barselsdagpenge som selvstændigt erhvervsdrivende i den sidste ugedag, hvor der er ret til kompensation efter stk. 1, deles kompensationen for denne uge forholdsmæssigt mellem de selvstændigt erhvervsdrivende.
 Stk. 6. Til perioden efter stk. 1 medregnes alle perioder udover de i § 5 nævnte perioder, hvor der efter barselslovens § 37, stk. 1, 1. punktum, er ydet barselsdagpenge til selvstændigt erhvervsdrivende og efter barselslovens § 39 er ydet barselsdagpengerefusion til en arbejdsgiver for løn, der er udbetalt under orlov efter barnets fødsel eller efter det adopterede barns modtagelse.
Udbetaling § 6. Arbejdsgivernes Tillægspension udbetaler månedens beregnede kompensation bagud via Nemkonto.
 Stk. 2. Arbejdsmarkedets Tillægspension kan fastsætte tolerancegrænser (mindstegrænser) for udbetaling og tilbagebetaling af kompensation og morarenter.
 Stk. 3. Arbejdsmarkedets Tillægspension kan modregne kompensation i forfaldne bidrag og morarenter, og i tidligere for meget udbetalt kompensation.
Kapitel 2 Administration og klage § 7. Klager over afgørelser truffet af Arbejdsmarkedets Tillægspension kan inden 4 uger fra den dag, hvor afgørelsen er meddelt klageren, indbringes for Ankenævnet for ATP m.m.
 § 8. Udbetaling Danmark skal senest ved udgangen af hver uge videregive oplysninger om udbetaling af barselsdagpenge til selvstændigt erhvervsdrivende til Arbejdsmarkedets Tillægspension, herunder oplysninger om f.eks.:
 1) Ydelsesberettigedes cpr-nummer.
 2) Barnets cpr-nummer.
 3) Anden forælders cpr-nummer.
 4) Barns fødselsdato/barns modtagelsesdato ved adoption.
 5) Den selvstændigt erhvervsdrivendes CVR-nr.
 6) Første fraværsdato.
 7) Fraværsårsag/orlovstype.
 8) Arbejdsfortjenesten, der er lagt til grund for tilkendelsen.
 9) Berettiget til sats.
 10) Berettiget til antal timer pr. uge.
 11) Udbetalinger til den selvstændigt erhvervsdrivende.
 12) Beregningsuge/udbetalingsuge.
 13) Udbetalt beløb.
 14) Markering af om det er en ny, ændret eller annulleret udbetaling.
 15) Udbetaling af dagpenge for samme barn ved den selvstændigt erhvervsdrivendes og/eller ægtefællens beskæftigelse som lønmodtager.
 § 9. Efter anmodning fra Arbejdsmarkedets Tillægspension skal den selvstændigt erhvervsdrivende videregive nærmere oplysninger til brug for beregning, udbetaling og kontrol af kompensation.
 § 10. Offentlige registre skal efter anmodning fra Arbejdsmarkedets Tillægspension udlevere oplysninger, der er nødvendige for administrationen af barselsudligningsordningen.
 § 11. Oplysninger indhentet i CPR-registret kan videregives til ATP, såfremt oplysningerne er nødvendige for administrationen af barselsudligningsordningen.
 § 12. Sidste leverance af data sker senest 31. december 2016. Herefter vil leverancer af data kunne ske efter anmodning.
§ 13. Sidste genberegning af allerede beregnet orlov sker i umiddelbar forlængelse af stop for data fra Udbetaling Danmarks barselsdagpengesystem, KMD Opus Barsel.
Herefter genberegnes allerede beregnet orlov ikke.
Kapitel 3 Tilsyn og kontrol § 14. For hvert regnskabsår udarbejder Arbejdsmarkedets Tillægspension et årsregnskab bestående af balance, resultatopgørelse og noter.
Der udarbejdes endvidere årsberetning.
Disse dele udgør en helhed.
Regnskabet følger kalenderåret.
 Stk. 2. Det reviderede og godkendte årsregnskab sendes senest 6 måneder efter regnskabsårets udløb til Beskæftigelsesministeriet.
 Stk. 3. Årsregnskabet opstilles på en overskuelig måde i overensstemmelse med loven og forskrifter i henhold til loven.
 Stk. 4. Årsregnskabet er offentligt tilgængeligt.
Kapitel 4 Ikrafttrædelsesregler § 15. Bekendtgørelsen træder i kraft den 1. juli 2016.
 2. Bekendtgørelse nr. 1131 af 28. september 2015 om barselsudligning for selvstændigt erhvervsdrivende ophæves.
Stk. 3. Arbejdsgivernes Tillægspension udbetaler kompensation til selvstændigt erhvervsdrivende, som påbegynder første orlov som selvstændigt erhvervsdrivende efter den 30. september 2015, men inden den 1. april 2016 i forbindelse med et barns fødsel eller adoption.
Afbrydes en igangværende orlov ved genoptagelse af arbejde med mere end halvdelen af den ugentlige arbejdstid, ved afholdelse af ferie eller lignende, bortfalder retten til yderligere kompensation for en eventuel resterende orlov.
Afbrydes en igangværende orlov på grund af sygdom og genoptages orloven samtidig med raskmelding, genoptages retten til kompensation.
