(Meddelelser B) Almindelige bestemmelser Afsnit A.
Anvendelsesområde, definitioner etc.
 Regel 1 Anvendelsesområde.
 Medmindre andet udtrykkeligt er bestemt, finder disse bestemmelser alene  

 anvendelse på skibe, der går i international fart.
 I hvert enkelt kapitel er nærmere angivet, hvilke klasser af skibe der er  

 omfattet af det pågældende kapitel, samt i hvilket omfang bestemmelserne  

 finder anvendelse.
Regel 2 Definitioner Ved anvendelsen af disse forskrifter gælder, medmindre andet udtrykkeligt  

 er bestemt, følgende definitioner:
»Forskrifter« betyder de i bilaget til denne konvention  

 indeholdte forskrifter.
D.v.s. de i denne bog indeholdte regler.
»Administration« betyder regeringen i den stat, hvis flag skibet  

 er berettiget til at føre.
For danske skibe betyder administrationen  

 Søfartsstyrelsen, medmindre andet er bestemt.
»Godkendt« betyder godkendt af administrationen.
Udstyrsdele  

 m.v., der af Søfartsstyrelsen er godkendt f.eks. i overensstemmelse med  

 reglerne i disse forskrifter vil som hovedregel være opført i den af  

 Søfartsstyrelsen udgivne godkendelsesbog.
De nærmere regler for opnåelse af  

 typegodkendelse herunder såvel tekniske krav som krav til mærkning,  

 afprøvningsprocedure m.v. fastsættes af Søfartsstyrelsen for hver enkelt  

 udstyrstype.
Generelle regler herom offentliggøres i Meddelelser fra  

 Søfartsstyrelsen.
Anmodning om typegodkendelse indsendes til  

 Søfartsstyrelsen.
»International rejse« betyder en rejse fra et land, der er  

 omfattet af denne konvention, til en havn uden for det pågældende land, eller  

 omvendt.
Rejser fra Danmark til og fra Færøerne og til og fra Grønland  

 samt rejser mellem Færøerne og Grønland eller mellem to udenlandske havne  

 anses for internationale rejser.
 En passager er enhver person, bortset fra:
 Et passagerskib er et skib, der befordrer mere end 12 passagerer.
 Et lastskib er ethvert skib, som ikke er et passagerskib eller fiskeskib.
 Et tankskib er et lastskib, der er bygget eller indrettet til transport i  

 bulk af flydende last af brandfarlig art.
 Et fiskeskib er et skib, der anvendes til fangst af fisk, hvaler, sæler,  

 hvalrosser eller andre fødemidler fra havet og/eller er forsynet med  

 fiskericertifikat i.h.t. lov om skibsregistrering.
 Et nukleart skib er et skib, der er udstyret med et atomkraftanlæg.
»Nyt skib« betyder et skib, hvis køl er lagt eller som befinder  

 sig på et tilsvarende byggestadium på tidspunktet for konventionens  

 ikrafttræden (26. maj 1980) eller senere.
På et tilsvarende byggestadium  

 betyder det stadium, hvor (a) konstruktion, som kan identificeres med et  

 bestemt skib, er begyndt, og (b) en samling for nævnte skib er begyndt og  

 udgør ikke under 50 tons eller, hvis det er mindre, 1% af den samlede  

 byggevægt.
 »Eksisterende skib« betyder et skib, som ikke er et nyt skib.
 En sømil er 1852 meter eller 6080 fod.
 Et skibs alder betyder det tidsrum, der er forløbet, regnet fra byggeåret  

 som angivet i skibets registreringspapirer.
 »Organisationen« betyder Den internationale  

 Søfartsorganisation (IMO).
 Parter betyder lande, der har tiltrådt SOLAS 74 med tilhørende  

 protokol af 1978.
 Klassifikationsselskab betyder et af Søfartsstyrelsen anerkendt  

 klassifikationsselskab.
 Regel 3 Undtagelser.
 Medmindre andet udtrykkeligt er bestemt, finder disse forskrifter ikke  

 anvendelse på:
Bortset fra hvad der udtrykkeligt er bestemt i kapitel V, finder intet i  

 disse forskrifter anvendelse på skibe, der alene besejler de store  

 nordamerikanske indsøer og St.
Lawrence-floden så langt øst på som en lige  

 linie trukket fra Cap des Rosiers til West Point, Anticosti og - på nordsiden  

 af Anticosti - den 63. meridian.
Denne undtagelse gælder ikke danske  

 skibe.
 Regel 4 Dispensationer.
 Et skib, som ikke normalt går i international fart, men som under ganske  

 særlige omstændigheder er nødt til at foretage en enkelt international rejse,  

 kan af administrationen fritages for at opfylde kravene i disse forskrifter,  

 forudsat at det opfylder de sikkerhedskrav, som efter administrationens skøn  

 er tilstrækkelige til den rejse, som skibet skal foretage.
Administrationen kan undtage et skib, der er udstyret med helt nye  

 indretninger, fra bestemmelserne i kapitlerne II-1, II-2, III og IV, når  

 anvendelsen af disse bestemmelser kan være en alvorlig hindring for  

 forskningsarbejde med hensyn til udviklingen af disse indretninger og deres  

 installation i skibe, der går i international fart.
Ethvert sådant skib skal  

 dog opfylde de sikkerhedskrav, som efter administrationens skøn er  

 tilstrækkelig for den fart, skibet er bestemt for og kan garantere skibets  

 almindelige sikkerhed, og som endvidere kan accepteres af regeringen i de  

 stater, som skibet skal besøge.
En administration, som meddeler en sådan  

 dispensation, skal sende Organisationen nærmere oplysninger om denne samt  

 begrundelsen for den, og Organisationen skal videresende disse oplysninger  

 til de kontraherende regeringer til underretning.
Regel 5 Ækvivalens Dersom disse forskrifter kræver, at et bestemt tilbehør, materiale,  

 anordning eller apparat, eller type heraf, skal anbringes eller forefindes i  

 et skib, eller at der skal træffes en bestemt foranstaltning, eller der  

 stilles bestemte krav til bygning og konstruktion, kan administrationen  

 tillade, at der anbringes eller forefindes et andet tilbehør, materiale,  

 anordning eller apparat, eller type heraf, eller at der træffes en anden  

 foranstaltning i skibet, eller at skibet er bygget eller konstrueret på  

 anden måde, hvis den ved afprøvning heraf eller på anden måde finder det  

 godtgjort, at et sådant tilbehør, materiale, anordning eller apparat, eller  

 type heraf, eller foranstaltning eller bygning og konstruktion, er  

 mindst lige så effektiv som det, der kræves efter forskrifterne.
 Enhver administration, der således som erstatning tillader et andet  

 tilbehør, materiale, anordning eller apparat, eller type heraf, eller  

 foranstaltning, skal sende Organisationen nærmere oplysninger herom, ledsaget  

 af en rapport om enhver foretaget afprøvning, og Organisationen skal  

 videresende disse oplysninger til de øvrige kontraherende regeringer til  

 underretning for disses tjenestemænd.
 Søfartsstyrelsen accepterer afprøvninger, der udføres af anerkendte  

 prøveinstitutter, herunder af prøveinstitutter i andre EF-medlemsstater, og  

 som giver passende og tilfredsstillende garantier af en teknisk, fagmæssig og  

 uafhængig art.
Afsnit B.
Syn og certifikater Regel 6 Inspektion og syn.
Inspektion og syn af skibe skal, for så vidt angår håndhævelsen af  

 bestemmelserne i disse forskrifter samt meddelelse af dispensationer heraf,  

 foretages af administrationens tjenestemænd.
Dog kan administrationen  

 overdrage inspektion og syn til dertil udpegede tilsynsførende eller  

 anerkendte organisationer.
Administrationen skal træffe foranstaltninger til, at der foretages  

 uanmeldte syn ind imellem de foreskrevne periodiske syn i certifikatets  

 gyldighedsperiode.
Sådanne syn skal sikre, at skibet og dets udrustning  

 stadig i enhver henseende er tilfredsstillende for den fart, skibet er  

 bestemt for.
Disse syn kan foretages af administrationens eget  

 tilsynspersonale eller af dertil udpegede tilsynsførende eller af anerkendte  

 organisationer eller af andre parter efter administrationens anmodning.
Hvor  

 administrationen i henhold til dette kapitels regel 8 og 10 indfører  

 obligatoriske årlige syn, skal de omhandlede uanmeldte syn ikke være  

 obligatoriske.
 En administration, der udpeger tilsynsførende eller anerkendte  

 organisationer til at foretage inspektioner og syn som anført i litra (a) og  

 (b), skal som minimum bemyndige enhver udpeget tilsynsførende eller anerkendt  

 organisation til:
 Administrationen skal underrette Organisationen om de særlige opgaver og  

 vilkår i bemyndigelsen til særlige tilsynsførende eller anerkendte  

 organisationer.
Når en udpeget tilsynsførende eller anerkendt organisation fastslår, at  

 skibet eller dets udrustning ikke i alt væsentligt svarer til oplysningerne i  

 certifikatet, eller at skibet er i en sådan stand, at det ikke er egnet til  

 at gå til søs uden fare for skibet eller de ombordværende personer, skal den  

 pågældende tilsynsførende eller organisation øjeblikkeligt drage omsorg for,  

 at der tages skridt til en udbedring af forholdene, og skal underrette  

 administrationen.
Hvis der ikke tages sådanne skridt til en udbedring af  

 forholdene, bør det pågældende certifikat inddrages og administrationen  

 underrettes; befinder skibet sig i en havn tilhørende en anden part, skal  

 vedkommende myndigheder i den pågældende stat ligeledes underrettes  

 øjeblikkeligt.
Når en tjenestemand i administrationen, en udpeget  

 tilsynsførende eller en anerkendt organisation har underrettet vedkommende  

 myndigheder i havnestaten, skal denne stats regering yde den pågældende  

 tjenestemand, tilsynsførende eller organisation al fornøden bistand til  

 udførelse af deres pligter i henhold til denne bestemmelse.
Regeringen i den  

 pågældende havnestat skal i givet fald sørge for, at skibet ikke afsejler,  

 før det kan gå til søs eller forlade havnen for at sejle til et  

 reparationsværft uden fare for skibet eller de ombordværende personer.
 Administrationen skal i alle tilfælde fuldtud garantere, at inspektionen  

 og synet er udført effektivt og omhyggeligt, og skal sørge for, at der  

 træffes de fornødne foranstaltninger til opfyldelse af denne pligt.
Regel 7 Syn af passagerskibe Et passagerskib skal underkastes følgende syn:
 De ovennævnte syn skal udføres på følgende måde:
Regel 8 Syn af redningsmidler og anden udrustning i lastskibe Redningsmidlerne, bortset fra radiotelegrafisk udstyr i motorredningsbåde  

 eller transportabelt radioudstyr for redningsbåde og redningsflåder,  

 ekkoloddet, gyrokompasset og brandslukningsmidlerne og inert-gasanlægget i  

 lastskibe, der er omfattet af kapitlerne II-1, II-2, III og V, er undergivet  

 førstegangs- og efterfølgende syn, som fastsat for passagerskibe i dette  

 kapitels regel 7, dog således at det i litra (a) nr. (ii) i den nævnte  

 bestemmelse angivne tidsrum af 12 måneder skal være 24 måneder.
Synene skal  

 omfatte brandkontrolplanerne i nye skibe og de lodslejdere, mekaniske  

 lodshejs, lanterner, signalfigurer samt midler til afgivelse af lydsignaler  

 og nødsignaler, som skal føres af nye og eksisterende skibe, med henblik på  

 at sikre, at de fuldtud opfylder kravene i denne konvention og i de gældende  

 internationale søvejsregler, hvor disse kommer til anvendelse.
 Der skal foretages mellemliggende syn af tankskibe, der er mindst 10 år  

 gamle, inden for 3 måneder før eller efter årsdagen for  

 udrustningssikkerhedscertifikatet i lastskibe for at sikre, at det i litra  

 (a) nævnte udstyr er vedligeholdt i henhold til dette kapitels regel 11, og  

 at det fungerer som det skal.
 Disse mellemliggende syn skal påtegnes udrustningssikkerhedscertifikatet i  

 lastskibe, der er udstedt i henhold til regel 12 litra (a), nr. (iii) i dette  

 kapitel.
Regel 9 Syn af radio- og radaranlæg i lastskibe Radio- og radaranlæg i lastskibe, som er omfattet af kapitlerne IV og V,  

 samt radiotelegrafisk udstyr i motorredningsbåde eller transportabelt  

 radioudstyr for redningsbåde og redningsflåder, der føres i medfør af  

 bestemmelserne i kapitel III, er undergivet førstegangs- og efterfølgende syn  

 som fastsat for passagerskibe i dette kapitels regel 7.
Regel 10 Syn af skrog, maskineri og udrustning i lastskibe Et lastskibs skrog, maskineri og udrustning (bortset fra forhold, for  

 hvilke der er udstedt sikkerhedscertifikat for henholdsvis udrustning,  

 radiotelegrafi eller radiotelefoni i lastskibe) skal synes, når skibet er  

 færdigbygget, og derefter på den måde og med sådanne mellemrum, som  

 administrationen måtte anse for nødvendigt for at sikre, at de i enhver  

 henseende er i tilfredsstillende stand, og med følgende mellemrum:
Det første og det periodiske syn skal udføres således, at man sikrer sig,  

 at konstruktion, materiale og dimensioner af skrog, kedler og andre  

 trykbeholdere med tilbehør, hoved- og hjælpemaskineri, herunder  

 styremaskineri og dermed forbundne kontrolsystemer, elektriske anlæg og anden  

 udrustning i enhver henseende er tilfredsstillende for den fart, skibet er  

 bestemt for.
Hvor det drejer sig om tankskibe, skal disse syn ligeledes  

 omfatte besigtigelse af skibets udvendige bund, pumperum, last- og  

 bunkerrørsystemer, aftræksrør, trykvakuumrør og flammeskærme.
Det mellemliggende syn af tankskibe, der er mindst 10 år gamle, skal  

 omfatte besigtigelse af styremaskinudstyr og dermed forbundne  

 ledningssystemer, pumperum, last- og bunkerrørsystemer på dæk og i pumperum,  

 aftræksrør, trykvakuumrør og flammeskærme, elektriske anlæg i farlige zoner  

 og skibets udvendige bund.
Foruden den visuelle besigtigelse af det  

 elektriske anlæg skal det elektriske udstyrs isolationsmodstand i farlige  

 zoner afprøves.
Hvis der ved eftersynet skulle opstå tvivl om rørsystemets  

 tilstand, skal der i fornødent omfang træffes ekstra foranstaltninger som  

 f.eks. trykprøver og bestemmelse af materialetykkelse.
Disse mellemliggende  

 syn skal påtegnes konstruktionssikkerhedscertifika tet i lastskibe, der er  

 udstedt i henhold til regel 12 litra (a), nr. (ii) i dette kapitel.
 Der skal foretages et hovedsyn og et delvist syn, alt efter  

 omstændighederne, når dette er nødvendigt efter en undersøgelse i henhold til  

 dette kapitels regel 11, eller når der er foretaget større reparationer eller  

 fornyelser.
 Synet skal udføres således, at man sikrer sig, at de nødvendige  

 reparationer eller fornyelser er udført effektivt, at de anvendte materialer  

 og den håndværksmæssige udførelse af sådanne reparationer eller fornyelser er  

 tilfredsstillende i enhver henseende, og at skibet er egnet til at gå til søs  

 uden fare for skibet eller de ombordværende personer.
Regel 11 Opretholdelse af tilstanden efter syn For at sikre, at skibet i enhver henseende fortsat vil være egnet til at  

 gå til søs uden fare for skibet eller de ombordværende personer, skal skibet  

 og dets udrustning vedligeholdes, således at det opfylder bestemmelserne i  

 konventionen og denne protokol.
 Efter afslutningen af et syn af skibet i henhold til regel 6, 7, 8, 9  

 eller 10 i dette kapitel må der ikke uden administrationens tilladelse  

 foretages nogen ændring i konstruktion, maskineri, udrustning eller andre  

 forhold, der er omfattet af synet.
Når skibet rammes af et ulykkestilfælde eller der opdages en defekt, og  

 ulykkestilfældet eller defekten berører skibets sikkerhed eller dets  

 redningsmidlers eller andet udstyrs effektivitet eller komplette tilstand,  

 skal skibets fører eller ejer snarest muligt foretage indberetning til  

 administrationen, den pågældende tilsynsførende eller den anerkendte  

 organisation, der har ansvaret for udstedelsen af det pågældende certifikat;  

 denne skal herefter sørge for, at der iværksættes undersøgelser for at  

 konstatere, om det er nødvendigt at afholde et syn som krævet i regel 6, 7,  

 8, 9 eller 10 i dette kapitel.
Hvis skibet befinder sig i en anden parts  

 havn, skal føreren eller ejeren ligeledes straks indberette forholdet til  

 vedkommende myndigheder i havnestaten, og den pågældende tilsynsførende eller  

 anerkendte organisation skal forvisse sig om, at en sådan indberetning er  

 sket.
Regel 12 Udstedelse af certifikater Uanset nogen anden bestemmelse i denne konvention bevarer ethvert  

 certifikat udstedt i henhold til og i overensstemmelse med bestemmelserne i  

 den internationale konvention af 1960 om sikkerhed for menneskeliv på søen,  

 og som er gældende på tidspunktet for denne konventions ikrafttræden for den  

 administration, som har udstedt det, sin gyldighed, indtil det udløber i  

 henhold til bestemmelserne i kapitel I, regel 14, i den nævnte konvention.
 En kontraherende regering kan ikke udstede certifikater i overensstemmelse  

 med bestemmelserne i den internationale konvention af 1960, 1948 eller 1929  

 om sikkerhed for menneskeliv på søen efter det tidspunkt, da den pågældende  

 regerings tilslutning til denne konvention får virkning.
Regel 13 Udstedelse af certifikat ved en anden regering En kontraherende regering kan, efter administrationens anmodning lade et  

 skib syne og skal, hvis den finder det godtgjort, at kravene i disse  

 forskrifter er opfyldt, udstede certifikater til skibet i overensstemmelse  

 med disse forskrifter.
Ethvert således udstedt certifikat skal indeholde en  

 erklæring om, at det er udstedt efter anmodning af regeringen i det land,  

 hvor skibet er indregistreret eller skal indregistreres, og det skal have  

 samme gyldighed og anerkendes på samme måde som et certifikat udstedt i  

 henhold til dette kapitels regel 12.
Regel 14 Certifikaternes gyldighedsperiode Certifikater, bortset fra sikkerhedscertifikater for henholdsvis  

 konstruktion og udrustning i lastskibe samt undtagelsescertifikater, skal  

 udstedes for et tidsrum af højst 12 måneder.  

 Konstruktionssikkerhedscertifikater skal udstedes for en periode af højst 5  

 år.
Udrustningssikkerhedscertifikater for lastskibe skal udstedes for et  

 tidsrum af højst 24 måneder.
Undtagelsescertifikat er ikke gyldige ud over  

 gyldighedsperioden for de certifikater som de vedrører.
 Gyldighedsperioden på 5 år for konstruktionssikkerhedscertifikatet i  

 lastskibe kan ikke forlænges.
 Hvis et syn finder sted inden for 2 måneder før afslutningen af den  

 periode, for hvilket et sikkerhedscertifikat for radiotelegrafi eller for  

 radiotelefoni i lastskibe udstedt for lastskibe på 300 registertons brutto og  

 derover, men under 500 registertons brutto, oprindeligt var udstedt, kan  

 dette certifikat inddrages, og der kan udstedes et nyt certifikat med udløb  

 12 måneder efter afslutningen af den nævnte periode.
 Dersom et skib på tidspunktet for udløbet af dets certifikat, bortset fra  

 det i litra (b) nævnte, ikke befinder sig i en havn i det land, hvor det er  

 indregistreret eller skal synes, kan administrationen forlænge certifikatets  

 gyldighed, men en sådan forlængelse meddeles kun for at gøre det muligt for  

 skibet at fuldføre sin rejse til det land, hvor det er indregistreret eller  

 skal synes, og da kun hvor dette forekommer ret og rimeligt.
 Gyldigheden af et certifikat kan ikke forlænges i henhold til litra (d)  

 for et længere tidsrum en 5 måneder, og et certifikat, hvis gyldighed har  

 fået en sådan forlængelse, er ikke ved ankomsten til det land, hvor det er  

 indregistreret, eller den havn, hvor det skal synes, berettiget til i kraft  

 af denne forlængelse at forlade den pågældende havn eller det pågældende land  

 uden at have opnået et nyt certifikat.
 Et certifikat, bortset fra det i litra (b) nævnte, hvis gyldighed ikke er  

 blevet forlænget i henhold til de foregående bestemmelser, kan af  

 administrationen få gyldigheden forlænget for et tidsrum af indtil 1 måned  

 fra den i certifikatet anførte udløbsdato.
 Et certifikat mister sin gyldighed:
Regel 15 Certifikaternes form Alle certifikater skal udfærdiges på det eller de officielle sprog i det  

 land, der har udstedt dem.
Certifikaternes form skal svare til de i tillægget til disse forskrifter  

 indeholdte modeller.
Opstillingen af den trykte del af certifikatformularerne  

 skal gengives nøjagtigt i de udstedte certifikater eller i bekræftede  

 genparter heraf, og de oplysninger, der anføres i de udstedte certifikater  

 eller i bekræftede genparter heraf, skal skrives med latinske bogstaver og  

 arabiske tal.
Regel 16 Opslag af certifikater Alle certifikater eller bekræftende genparter heraf, der udstedes i  

 henhold til disse forskrifter, skal slås op på et iøjnefaldende og  

 tilgængeligt sted i skibet.
Regel 17 Anerkendelse af certifikater Certifikater, der udstedes på foranstaltning af en kontraherende regering,  

 skal anerkendes af de øvrige kontraherende regeringer i alle forhold  

 vedrørende denne konvention.
De skal af de øvrige kontraherende regeringer  

 anses for at have samme gyldighed som de certifikater, de selv har udstedt.
Regel 18 Tillæg til certifikater Har et skib på en enkelt rejse færre personer om bord end det samlede  

 antal, der er anført i sikkerhedscertifikatet for passagerskibe, og som følge  

 heraf i overensstemmelse med bestemmelserne i disse forskrifter har ret til  

 at have et mindre antal redningsbåde og andre redningsmidler om bord end  

 anført i certifikatet, kan regeringen eller den person eller organisation,  

 der er nævnt i dette kapitels regel 12 eller regel 13, udstede et tillæg til  

 certifikatet.
 Det skal anføres i dette tillæg, at der under de foreliggende  

 omstændigheder ikke er sket nogen overtrædelse af bestemmelserne i disse  

 forskrifter.
Det skal vedlægges certifikatet og skal træde i stedet for det, for så  

 vidt angår redningsmidlerne.
Det gælder kun for den bestemte rejse, det er  

 udstedt for.
Regel 19 Kontrol Ethvert skib, der befinder sig i en anden medlemsstats havn, er undergivet  

 kontrol ved offentlige tjenestemænd behørigt bemyndiget af den pågældende  

 regering, for så vidt denne kontrol tager sigte på at konstatere gyldigheden  

 af de certifikater, der er udstedt i henhold til regel 12 eller regel 13 i  

 dette kapitel.
 Disse certifikater skal, hvis de er gyldige, anerkendes, medmindre der er  

 åbenbar grund til at antage, at skibet eller dets udrustning er i en sådan  

 stand, som ikke i alt væsentligt svarer til oplysningerne i noget af  

 certifikaterne, eller at skibet eller dets udrustning ikke opfylder  

 bestemmelserne i dette kapitels regel 11, litra (a) og (b).
 Under de omstændigheder, der er nævnt i litra (b), eller hvis et  

 certifikat er udløbet eller ikke længere er gyldigt, skal den tjenestemand,  

 der udøver kontrollen, tage skridt til at sikre, at skibet ikke afsejler, før  

 det kan gå til søs eller forlade havnen for at sejle til et reparationsværft  

 uden fare for skibet eller de ombordværende personer.
 I tilfælde af at denne kontrol giver anledning til indgreb af nogen art,  

 skal den tjenestemand, der udøver kontrollen, straks skriftligt informere  

 konsulen eller, hvis en sådan ikke findes, den nærmeste diplomatiske  

 repræsentation for den stat, hvis flag skibet har ret til at føre, om de  

 omstændigheder, der har ført til, at et indgreb blev anset for nødvendigt.  

 Endvidere skal den pågældende tilsynsførende eller anerkendte organisation,  

 der er ansvarlig for udstedelsen af certifikaterne, informeres, og sagen skal  

 indberettes til Organisationen.
 Vedkommende myndighed i havnestaten skal give myndighederne i den næste  

 anløbshavn, foruden de i litra (d) nævnte parter, alle relevante oplysninger  

 om skibet, hvis den er ude af stand til at træffe foranstaltninger som nævnt  

 i litra (c) og (d), eller hvis skibet har fået tilladelse til at sejle videre  

 til næste anløbshavn.
Under udøvelsen af kontrol i henhold til denne regel skal man i videst  

 muligt omfang søge at undgå, at et skib bliver unødvendigt tilbageholdt.
Hvis  

 dette sker, har skibet krav på erstatning for eventuelt tab eller skade.
Regel 20 Privilegier Der kan ikke gøres krav på privilegier i henhold til denne konvention for  

 et skib, der ikke er i besiddelse af de foreskrevne gyldige certifikater.
Afsnit C.
Søulykker Regel 21 Søulykker Enhver administration forpligter sig til at foretage en undersøgelse af  

 enhver søulykke, som rammer et af dens skibe, der er omfattet af  

 bestemmelserne i denne konvention, når den skønner, at en sådan undersøgelse  

 kan bidrage til at fastslå, hvilke ændringer der måtte være ønskeligt at  

 foretage i disse forskrifter.
Enhver kontraherende regering forpligter sig til at give Organisationen  

 relevante oplysninger om resultaterne af disse undersøgelser.
Ingen rapporter  

 eller henstillinger fra organisationen, der er udarbejdet på grundlag af  

 disse oplysninger, må oplyse de pågældende skibes identitet eller  

 nationalitet eller på nogen måde, udtrykkeligt eller stiltiende, placere  

 ansvaret på et skib eller en person.
Afsnit D.
Forskelligt Regel 22 Tilsynsbog Ethvert skib, der er omfattet af disse regler, skal være forsynet med  

 en tilsynsbog.
Tilsynsbogen, der udgives af Søfartsstyrelsen, skal føres i  

 overensstemmelse med den i bogen optrykte vejledning.
Forinden en tilsynsbog  

 tages i brug, skal den autoriseres af Søfartsstyrelsen eller af en dansk  

 udenrigsrepræsentation.
En udskrevet tilsynsbog skal opbevares om bord,  

 indtil det af Søfartsstyrelsen i den nye tilsynsbog er attesteret, at alle  

 nødvendige oplysninger er overført fra den udskrevne til den nye bog.
Regel 23 Almindelig sikkerhed Der skal være truffet så betryggende forholdsregler til sikring mod  

 ulykkestilfælde ved skibets sædvanlige drift, at mennesker ved arbejde eller  

 ophold om bord eller ved færdsel til og fra borde så vidt muligt ikke er  

 udsat for at komme til skade uden ved mangel på tilbørlig forsigtighed.
