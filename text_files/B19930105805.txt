 I medfør af § 25, stk. 2, i lov nr. 343 af 14. maj 1992 om kød (kødloven)  

 fastsættes:
 § 1.  De kommunale levnedsmiddelkontrolenheder  

 varetager kontrollen med overholdelsen af de i lov nr. 343 af 14. maj 1992 om  

 kød (kødloven) samt de i medfør heraf fastsatte regler for virksomheder, som  

 af veterinærdirektøren er godkendt til salg til hjemmemarkedet i henhold til  

 § 5, stk. 1, i kødloven.
 Stk. 2.  De kommunale levnedsmiddelkontrolenheder  

 varetager kontrollen med overholdelsen af de i kødloven samt de i medfør  

 heraf fastsatte regler for virksomheder, som af veterinærdirektøren er  

 autoriseret i henhold til § 5, stk. 1, i kødloven til opskæring m.v.,  

 tilvirkning og udførsel, jf. § 1, stk. 1, nr. 3-6, i kødloven, og hvor  

 autorisationen er begrænset til alene at vedrøre udførsel til lande, som er  

 medlemmer af Det Europæiske Fællesskab.
 Stk. 3.  De kommunale levnedsmiddelkontrolenheder  

 varetager kontrollen med overholdelsen af de i kødloven samt de i medfør  

 heraf fastsatte regler for virksomheder, som er registreret i henhold til §  

 8, stk. 1, i kødloven, i det omfang, de kommunale levnedsmiddelkontrolenheder  

 i henhold til levnedsmiddellovgivningen i øvrigt udøver tilsyn med den  

 pågældende virksomhed, og indførslen sker fra lande, som er medlemmer af Det  

 Europæiske Fællesskab.
 Stk. 4.  Veterinærdirektøren kan fastsætte regler og  

 krav for samt træffe afgørelser om de kommunale levnedsmiddelkontrolenheders  

 virksomhed i henhold til stk. 1, 2 og 3, herunder om enhedernes deltagelse i  

 administrationen af Det Europæiske Fællesskabs forordninger om  

 markedsordninger for landbrugsvarer m.v.
 Stk. 5.  To eller flere kommunale  

 levnedsmiddelkontrolenheder kan efter veterinærdirektørens godkendelse træffe  

 aftale om samvirke ved varetagelsen af tilsyn i henhold til stk. 1, 2 og 3.
 § 2.  Landbrugsministeren kan i særlige tilfælde, hvis  

 det skønnes fagligt påkrævet, bestemme, at Veterinærdirektoratet varetager  

 kontrollen med en eller flere af de i § 1, stk. 1, 2 og 3, nævnte  

 virksomheder.
 Stk. 2.  Uanset bestemmelserne i § 1, stk. 1, 2 og 3,  

 kan veterinærdirektøren undtagelsesvis - f.eks. hvor der knytter sig en  

 principiel interesse til afgørelsen, eller sagen iøvrigt er af særlig  

 vidtrækkende betydning - overtage behandlingen af en bestemt sag.
 § 3.  Veterinærdirektøren kan fastsætte regler for  

 samt træffe afgørelser om betaling for de kommunale  

 levnedsmiddelkontrolenheders udgifter ved kontrollen i henhold til § 1, stk.  

 1, 2 og 3.
 Stk. 2.  Veterinærdirektøren kan fastsætte, i hvilket  

 omfang anmeldelse til registrering i henhold til § 8, stk. 1, i kødloven skal  

 ske til de kommunale levnedsmiddelkontrolenheder.
§ 4.  De kommunale levnedsmiddelkontrolenheders  

 afgørelser i forbindelse med den i § 1, stk. 1, 2 og 3, nævnte kontrol kan  

 indbringes for veterinærdirektøren.
Veterinærdirektøren kan endvidere ændre  

 de nævnte afgørelser, uden at der foreligger klage.
 Stk. 2.  I de tilfælde, hvor Veterinærdirektoratet i  

 henhold til bestemmelse truffet i medfør af § 2, stk. 1, varetager  

 kontrollen, kan Veterinærdirektoratets afgørelser indbringes for  

 landbrugsministeren.
 Stk. 3.  Veterinærdirektørens afgørelser efter § 2, stk.  

 2, om at overtage behandlingen af en bestemt sag kan indbringes for  

 landbrugsministeren.
 Stk. 4.  Veterinærdirektørens afgørelser efter stk. 1,  

 1. pkt., kan ikke indbringes for landbrugsministeren.
 § 5.  Bekendtgørelsen træder i kraft den 1. januar  

 1994.
