 Opmærksomheden skal henledes på, at den i § 21 i bekendtgørelse nr. 67 af  

 28. februar 1977 om opholdsrum i skibe samt den i skibstilsynets meddelelser  

 D, C, D og E omhandlede »hejsebåre« skal kunne benyttes til at tage  

 en tilskadekommen op fra lastrum, maskinrum, tanke, aptering m.m., hvorfor  

 båren for at kunne godtages skal være således konstrueret og indrettet, at  

 den med den tilskadekomne kan hejses op i såvel vandret som lodret stilling.  

 Det skal endvidere være muligt med båren at transportere en tilskadekommen  

 person ad snævre gange og passager samt op ad lejdere, faldereb, luger,  

 skylighter o.lign.
Båretyper Hejsebåren kan bl.a. laves af pvc- eller sejldug og bygges som en pose,  

 der kan åbnes på forsiden.
I fodenden er der en plade, som patientens fødder  

 kan hvile på, i bunden er der indsyet et par stærke asketræsstivere, og til  

 hovedet er der en lille fastsyet pude og en hætte af sejldug.
Patienten kan  

 fastspændes i båren, idet der er et par kraftige gjorde af sejldug, som kan  

 føres ned under skridtet og fæstnes med karabinhager i ringe i bårens bund.  

 Bårens sidestykker surres på forsiden, og båren kan bæres i hanke i siden  

 eller i hoved- og fodstykke.
Der kan endvidere surres en tamp i hanefoden i  

 fod- og hovedstykket, som båren kan løftes i, når den skal hejses i et spil.
Denne båretype er velegnet om bord i skibe, da man kan komme frem ad  

 snævre gange, og båren kan løftes i lodret stilling op ad lejdere, uden at  

 patienten falder af.
Det samme gælder, når båren skal hejses over rælingen  

 til et fartøj.
Under hejsningen må der være en styreline fastgjort i  

 hver-ende af båren, der således kan styres fri af skibssiden og hindre, at  

 båren snurrer rundt under affiringen.
 Om bord i en del skibe benyttes bårer af forskellige typer til at hejse  

 patienter op og ned, blandt disse skal nævnes Neill-Robertsson båre og  

 Borfors-båren, der begge er anvendelige.
