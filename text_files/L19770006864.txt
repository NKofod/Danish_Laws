 Ved kgl. resolution af 22. september 1976 har Danmark tiltrådt en i Geneve  

 den 20. marts 1958 udfærdiget overenskomst om indførelse af ensartede vilkår  

 for godkendelse og gensidig anerkendelse af udstyr og dele til  

 motorkøretøjer.
 Overenskomsten har følgende ordlyd:
For så vidt angår denne overenskomst, - skal udtrykket »udstyr og dele til motorkøretøjer« omfatte alt  

 udstyr til beskyttelse af chauffører eller passagerer og alt udstyr eller  

 alle dele, hvis tilstedeværelse på køretøjet har betydning for  

 færdselssikkerheden, når køretøjet er i bevægelse, - skal udtrykket »godkendelse af udstyr eller dele til  

 motorkøretøjer« for så vidt angår det specifikke behov, som skal  

 imødekommes for en type køretøj, der er udstyret med det pågældende udstyr  

 eller de pågældende dele, omfatte godkendelse af en sådan type køretøj  

 udstyret med dette udstyr eller disse dele.
 2. Hvis de kompetente myndigheder hos mindst to af de  

 kontraherende parter bliver enige om ensartede vilkår for godkendelse af  

 udstyr og dele til motorkøretøjer, skal de udarbejde et udkast til et  

 regulativ for dette udstyr og disse dele, som angiver:
3. Kontraherende parter, der er blevet enige om et  

 udkast til et regulativ, skal fremsendes det til De forenede Nationers  

 generalsekretær med angivelse af den dato, på hvilken de foreslår dets  

 ikrafttræden som et til nærværende overenskomst knyttet regulativ.
Denne dato  

 skal være mindst fem måneder senere end datoen for fremsendelsen af deres  

 udkast.
 4. Generalsekretæren skal gøre de andre kontraherende  

 parter bekendt med det omhandlede udkast og den foreslåede dato for dets  

 ikrafttræden.
5. Udkastet træder på denne dato i kraft som et til  

 nærværende overenskomst knyttet regulativ for alle de kontraherende parter,  

 der inden tre måneder fra datoen for generalsekretærens meddelelse har  

 underrettet denne om, at de har godkendt det.
Generalsekretæren skal  

 underrette alle de kontraherende parter om regulativets ikrafttræden og skal  

 sende dem en liste over de kontraherende parter, der har godkendt det.
6. Ethvert land kan, når det deponerer sit  

 ratifikations- eller tiltrædelsesinstrument, erklære, at det ikke er bundet  

 af visse regulativer, der på det pågældende tidspunkt er knyttet til  

 nærværende overenskomst, eller at det ikke er bundet af nogen som helst af  

 dem. hvis den i denne artikels stk. 2, 3, 4 og 5 fastlagte fremgangsmåde på  

 det pågældende tidspunkt er i gang for et udkast til et regulativ, skal  

 generalsekretæren sende den nye kontraherende part et sådant udkast til  

 regulativ, og udkastet skal kun træde i kraft som et regulativ for den nye  

 kontraherende part på de i denne artikels stk. 5 nærmere angivne betingelser,  

 idet tidsfristen regnes fra den dato, da udkastet er blevet tilsendt den  

 pågældende part.
Generalsekretæren skal underrette alle de kontraherende  

 parter om datoen for en sådan ikrafttræden.
Han skal også underrette dem om  

 alle erklæringer vedrørende ikke-anvendelse af visse regulativer, som en  

 kontraherende part måtte afgive i overensstemmelse med vilkårene i dette  

 stykke.
7. Enhver kontraherende part, der anvender et  

 regulativ, kan med et års varsel på et hvilket som helst tidspunkt meddele  

 generalsekretæren, at dens myndigheder har til hensigt at ophøre med at  

 anvende det.
Generalsekretæren skal gøre de andre kontraherende parter  

 bekendt med en sådan meddelelse.
8. Enhver kontraherende part, der ikke anvender et  

 regulativ, kan på et hvilket som helst tidspunkt meddele generalsekretæren,  

 at den har til hensigt herefter at anvende det, og regulativet vil så træde i  

 kraft for den pågældende part den tresindstyvende dag efter denne meddelelse.  

 Hvis denne kontraherende part gør sin beslutning om at anvende regulativet  

 betinget af en ændring af dette, skal den tilsende generalsekretæren sit  

 ændringsforslag- som skal behandles i overensstemmelse med den i nærværende  

 overenskomsts artikel 12 fastlagte fremgangsmåde, som om det var en ændring,  

 foreslået af en kontraherende part, der allerede anvendte regulativet.
Men  

 uanset nærværende overenskomsts artikel 12 træder ændringen, hvis den  

 godkendes, i kraft på den dato, da det pågældende regulativ selv træder i  

 kraft for den kontraherende part, som foreslog ændringer.
Generalsekretæren  

 skal underrette alle de kontraherende parter om enhver ikrafttræden af et  

 regulativ for en ny kontraherende part, der er iværksat i overensstemmelse  

 med vilkårene i dette stykke.
 9. De kontraherende parter, for hvilke et regulativ er  

 i kraft, benævnes herefter »de kontraherende parter, der anvender et  

 regulativ«.
Artikel 2 Enhver kontraherende part, der anvender et regulativ, skal bevilge de i  

 det pågældende regulativ beskrevne godkendelsesmærkninger for de typer udstyr  

 og dele til motorkøretøjer, der omfattes af regulativet, forudsat at den er i  

 stand til at påvise produktets overensstemmelse med den godkendte type, at de  

 forelagte prøver opfylder de i regulativet nærmere angivne prøver og krav, og  

 i fabrikanten, hvis han ikke selv er bosiddende i det land, hvor han søger  

 godkendelse, har en behørigt akkrediteret repræsentant der.
Enhver  

 kontraherende part, der anvender et regulativ, skal nægte at bevilge de  

 godkendelsesmærkninger, der omfattes af regulativet, hvis ovennævnte  

 betingelser ikke efterkommes.
Artikel 3 Udstyr og dele til motorkøretøjer, som bærer godkendelsesmærker, der i  

 overensstemmelse med nærværende overenskomsts artikel 2 er udstedt af en  

 kontraherende part, og som enten er fremstillet på et territorium tilhørende  

 en kontraherende part, der anvender det pågældende regulativ, eller i et  

 sådant andet land, som er udpeget af den kontraherende part, der på behørig  

 måde har godkendt de pågældende typer udstyr eller dele, anses for at være i  

 overensstemmelse med lovgivningen hos alle de kontraherende parter, der  

 anvender det nævnte regulativ.
Artikel 4 Dersom de kompetente myndigheder hos en kontraherende part, der anvender  

 et regulativ, konstaterer, at visse fabrikater af udstyr eller dele til  

 motorkøretøjer, der bærer godkendelsesmærker, som er udstedt i henhold til  

 det nævnte regulativ af en af de kontraherende parter, ikke er i  

 overensstemmelse med de godkendte typer, skal de underrette de kompetente  

 myndigheder hos den kontraherende part, som har udstedt godkendelsen.
Den  

 pågældende kontraherende part skal tage de nødvendige skridt til at bringe  

 disse fabrikater i overensstemmelse med de godkendte typer og skal underrette  

 de andre kontraherende parter, der anvenderregulativet, om de skridt som den  

 har taget, hvilke om fornødent kan omfatte tilbagekaldelse af godkendelsen.  

 hvor der måtte foreligge en fare for færdselssikkerheden, kan den  

 kontraherende part, som konstaterer dette, forbyde salget og brugen af sådant  

 udstyr og sådanne dele inden for sit territorium.
Artikel 5 1. De kompetente myndigheder hos hver kontraherende  

 part, der anvender et regulativ, skal sende de kompetente myndigheder hos  

 andre kontraherende parter, der anvender det samme regulativ, en i  

 overensstemmelse med det pågældende regulativs bestemmelser udfærdiget  

 formular for hver type udstyr og dele til motorkøretøjer, som de godkender i  

 henhold til regulativet.
En lignende formular skal også sendes for hver type,  

 der forkastes.
 2. De kompetente myndigheder hos hver kontraherende  

 part, der anvender et regulativ, skal tilsende de kompetente myndigheder hos  

 andre kontraherende parter, der anvender det samme regulativ, alle  

 oplysninger om tilbagekaldelsen af en tidligere givet godkendelse.
Artikel 6 1. Lande, der er medlemmer af Den økonomiske  

 Kommission for Europa, og lande, der i henhold til stk. 8 i Kommissionens  

 kommissorium er optaget i Kommissionen i rådgivende egenskab, kan blive  

 kontraherende parter i nærværende overenskomst:
 2. De lande, som i henhold til stk. 11 i Kommissionens  

 kommissorium måtte deltage i visse dele af Den økonomiske Kommission for  

 Europa's virksomhed, kan blive kontraherende parter i nærværende overenskomst  

 ved at tiltræde den efter dens ikrafttræden.
 3. Overenskomsten skal stå åben for undertegnelse til  

 og med den 30. juni 1958. Derefter skal den være åben for tiltrædelse.
 4. Ratifikation eller tiltrædelse sker ved deponering  

 af et instrument hos De forenede Nationers generalsekretær.
Artikel 7 1. Nærværende overenskomst træder i kraft den  

 tresindstyvende dag efter, at to af de i overenskomstens artikel 6, stk. 1,  

 omhandlede lande har underskrevet den uden forbehold af ratifikation eller  

 har deponeret deres ratifikations- eller tiltrædelsesinstrumenter.
 2. For ethvert land, der ratificerer eller tiltræder  

 den efter, at to lande har underskrevet den uden forbehold af ratifikation  

 eller har deponeret deres ratifikations- eller tiltrædelsesinstrumenter,  

 træder nærværende overenskomst i kraft den tresindstyvende dag efter, at  

 dette land har deponeret sit ratifikations- eller tiltrædelsesinstrument.
Artikel 8 1. Enhver kontraherende part kan opsige nærværende  

 overenskomst ved at underrette De forenede Nationers generalsekretær derom.
 2. En opsigelse træder i kraft tolv måneder efter den  

 dato, da generalsekretæren har modtaget en sådan meddelelse.
Artikel 9 1. Ethvert land kan på det tidspunkt, da det  

 underskriver nærværende overenskomst uden forbehold af ratifikation eller  

 deponerer sit ratifikations- eller tiltrædelsesinstrument eller på et hvilket  

 som helst tidspunkt derefter, erklære ved en meddelelse stilet til De  

 forenede Nationers generalsekretær, at nærværende overenskomst skal omfatte  

 alle eller nogle af de territorier, for hvis internationale forbindelser det  

 er ansvarligt.
Overenskomsten omfatter det eller de i meddelelsen nævnte  

 territorium eller territorier fra og med den tresindstyvende dag efter, at  

 generalsekretæren har modtaget meddelelsen, eller, hvis overenskomsten endnu  

 ikke er trådt i kraft den pågældende dato, fra og med dens ikrafttræden.
 2. Ethvert land, som har afgivet en erklæring i  

 henhold til denne artikels stk. 1, hvorved nærværende overenskomst udvides  

 til at omfatte noget territorium, for hvis internationale forbindelser det er  

 ansvarligt, kan opsige overenskomsten i overensstemmelse med bestemmelserne i  

 artikel 8 særskilt for det pågældende territorium.
Artikel 10 1. Enhver tvist mellem to eller flere kontraherende  

 parter vedrørende fortolkningen eller anvendelsen af nærværende overenskomst  

 skal så vidt muligt bilægges ved forhandling mellem parterne.
 2. Enhver tvist, der ikke bilægges ved forhandling,  

 skal, hvis nogen af de kontraherende parter, der berøres af tvisten,  

 fremsætter anmodning derom, henvises til voldgift og skal i overensstemmelse  

 hermed henvises til en eller flere voldgiftsmænd, der vælges efter aftale  

 mellem parterne i tvisten. hvis parterne i en tvist ikke kan blive enige om  

 valget af en eller flere voldgiftsmænd inden tre måneder fra datoen for  

 anmodningen om voldgift, kan enhver af disse parter anmode De forenede  

 Nationers generalsekretær om at udpege en enkelt voldgiftsmand, til hvem  

 tvisten skal henvises til afgørelse.
 3. Den afgørelse, der træffes af den voldgiftsmand  

 eller de voldgiftsmænd, som er udpeget i henhold til denne artikels stk. e,  

 er bindende for de kontraherende parter, der berøres af tvisten.
Artikel 11 1. Hver kontraherende part kan på det tidspunkt, da  

 nærværende overenskomst underskrives, ratificeres eller tiltrædes, erklære,  

 at den ikke anser sig for at være bundet af overenskomstens artikel 10. Andre  

 kontraherende parter skal ikke være bundet af artikel 10 i forholdet til  

 nogen kontraherende part, som har afgivet et sådant forbehold.
 2. Enhver kontraherende part, der har afgivet et  

 forbehold som angivet i denne artikels stk. 1, kan når som helst tilbagekalde  

 et sådant forbehold ved at underrette De forenede Nationers generalsekretær.
 3. Intet andet forbehold over for nærværende  

 overenskomst eller over for de dertil knyttede regulativer skal være tilladt;  

 men enhver kontraherende part kan i overensstemmelse med vilkårene i artikel  

 1 erklære, at den ikke har til hensigt at anvende visse af regulativerne  

 eller ikke har til hensigt at anvende nogen af dem.
Artikel 12 De regulativer, der skal knyttes til nærværende overenskomst, kan ændres i  

 overensstemmelse med følgende fremgangsmåde:
1. Enhver kontraherende part, der anvender et  

 regulativ, kan foreslå en eller flere ændringer dertil.
Teksten til ethvert  

 ændringsforslag til et regulativ skal fremsendes til De forenede Nationers  

 generalsekretær, som skal videregive det til de andre kontraherende parter.  

 Ændringen anses for at være godkendt, medmindre en kontraherende part, der  

 anvender dette regulativ har fremsat indsigelse inden for et tidsrum af tre  

 måneder efter den pågældende meddelelse, i hvilket tilfælde ændringen anses  

 for at være forkastet.
Hvis ændringen anses for at være godkendt, træder den  

 i kraft ved udløbet af et yderligere tidsrum på to måneder.
 2. Dersom et land bliver kontraherende part imellem  

 tidspunktet for generalsekretærens udsendelse af ændringsforslaget og dets  

 ikrafttræden, træder det pågældende regulativ ikke i kraft for denne  

 kontraherende part før to måneder efter, at den formalt har godkendt  

 ændringen, eller to måneder efter udløbet af et tidsrum på tre måneder efter,  

 at ændringsforslaget er blevet fremsendt af generalsekretæren til denne part.
Artikel 13 Selve overenskomstens tekst kan ændres i overensstemmelse med følgende  

 fremgangsmåde:
1. Enhver kontraherende part kan foreslå en eller  

 flere ændringer til nærværende overenskomst.
Teksten til eventuelle  

 ændringsforslag til overenskomsten skal fremsendes til De forenede Nationers  

 generalsekretær, som skal videregive den til alle de kontraherende parter og  

 underrette alle andre i artikel 6, stk. 1, omhandlede lande derom.
 2. Ethvert ændringsforslag, der er blevet rundsendt i  

 overensstemmelse med denne artikels stk. 1, anses for at være godkendt,  

 dersom ingen kontraherende part fremsætter indsigelse inden for et tidsrum af  

 seks måneder fradatoen for generalsekretærens rundsendelse af  

 ændringsforslaget.
3. Generalsekretæren skal hurtigst muligt underrette  

 alle kontraherende parter, hvis der er blevet fremsat indsigelse mod  

 ændringsforslaget.
Hvis der er blevet fremsat indsigelse mod  

 ændringsforslaget, anses ændringen for ikke at være blevet godkendt, og den  

 vil ikke få nogen som helst virkning.
Hvis der ikke er blevet fremsat nogen  

 sådan indsigelse, træder ændringen i kraft for alle de kontraherende parter  

 tre måneder efter udløbet af det i denne artikels stk. 2 omhandlede tidsrum  

 på seks måneder.
Artikel 14 Foruden de i nærværende overenskomsts artikler 1, 12 og 13 omhandlede  

 meddelelser skal De forenede Nationers generalsekretær give de i artikel 6,  

 stk. 1, omhandlede lande og de lande, der er blevet kontraherende parter i  

 overensstemmelse med artikel 6, stk. 2, underretning om:
Artikel 15 Efter den 30. juni 1958 skal originaleksemplaret af nærværende  

 overenskomst deponeres hos De forenede Nationers generalsekretær, som skal  

 fremsende bekræftede kopier til hvert af de i overenskomstens artikel 6, stk.  

 1 og 2, nævnte lande.
 Til bekræftelse heraf har undertegnede, som dertil er behørigt  

 bemyndigede, underskrevet nærværende overenskomst.
 Udfærdiget i Geneve den tyvende marts nitten hundrede og  

 otteoghalvtreds i et enkelt eksemplar på engelsk og fransk, idet hver tekst  

 har samme gyldighed.
 Overenskomsten trådte i medfør af artikel 7, stk. 1, i kraft den 20. juni  

 1959 for Frankrig og Sverige.
Danmarks tiltrædelsesinstrument deponeredes hos De forenede Nationers  

 generalsekretær den 21. oktober 1976, og overenskomsten trådte i henhold til  

 artikel 7, stk. 2, i kraft for Danmarks vedkommende den 20. december 1976,  

 idet den dog ikke har virkning for Færøerne.
For følgende lande trådte  

 overenskomsten i kraft på de vedføjede datoer:
 Udenrigsministeriet, den 15. august  

 1977.
K.B.
Andersen.
