Betænkning afgivet af Miljø- og Fødevareudvalget den 21. april 2021 Betænkning over Forslag til lov om ændring af fiskeriloven (Ændrede vilkår for registrering som erhvervsfisker og erhvervsfiskerselskab, forenkling af bierhvervsfiskerreglerne, indberetningspligt for fritidsfiskere, krav om digital kommunikation, kontrolpunkter til søs m.v.) [af ministeren for fødevarer, landbrug og fiskeri (Rasmus Prehn)]:
1. Ændringsforslag Ministeren for fødevarer, landbrug og fiskeri har stillet 3 ændringsforslag til lovforslaget.
2. Indstillinger Udvalget indstiller lovforslaget til vedtagelse med de stillede ændringsforslag.
 Alternativet, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Dansk Folkeparti Dansk Folkepartis medlemmer af udvalget lægger afgørende vægt på ministerens svar på spørgsmål nr. 1 til lovforslaget, hvoraf det fremgår, at ministeren vil benytte bemyndigelsen til at udvide de eksisterende regler om spøgelsesnet til også at omfatte rekreativt fiskeri: »Ja.
Formålet med bemyndigelsen er at fastsætte regler om, at fritidsfiskere skal bjærge tabte fiskeredskaber som f.eks. garn og ruser.
Hvis ikke de tabte redskaber kan bjærges, skal fiskeren inden for 24 timer rapportere tabet til Fiskeristyrelsen.
En fisker, der undlader dette, vil kunne pålægges de udgifter, som myndighederne afholder i forbindelse med bjærgningen af de tabte fiskeredskaber.
Reglerne for fritidsfiskere vil således blive udformet svarende til gældende regler for erhvervsfiskere.« 4. Ændringsforslag med bemærkninger Ændringsforslag Til § 1 Af ministeren for fødevarer, landbrug og fiskeri, tiltrådt af udvalget:
 1) Efter nr. 1 indsættes som nyt nummer:
»01. I § 11, stk. 1, nr. 2, udgår »efter regler fastsat i medfør af § 17, stk. 2 eller 3,«.« [Konsekvensrettelse som følge af ændringsforslag nr. 3] 2) I nr. 8 ændres »og i nr. 2 indsættes efter »§ 21, stk. 1«: », eller«« til: »og i nr. 2 ændres »§ 21, stk. 1.« til: »§ 21, stk. 1, eller««.
[Lovteknisk konsekvensrettelse] 3) I den under nr. 10 foreslåede affattelse af § 17 ændres i stk. 1, nr. 1, »fem år fra ansøgningstidspunktet« til: »5 år forud for ansøgningstidspunktet«, og i stk. 2 ændres »Bierhvervsfiskeres fiskeri« til: »Bierhvervsfiskere«.
[Rettelse af sproglig uklarhed] Bemærkninger Til nr. 1 Det foreslås, at der foretages en konsekvensrettelse i den gældende fiskerilovs § 11, stk. 1, nr. 2, da denne bestemmelse henviser til registrering af bierhvervsfiskere efter regler fastsat i medfør af § 17, stk. 2 og 3. Med det fremsatte forslag til forenkling af reglerne for bierhvervsfiskere udgår de gældende bemyndigelser for ministeren i § 17, stk. 2 og 3, til fastsættelse af regler for bierhvervsfiskere, hvorfor § 11, stk. 1, nr. 2, ikke bør henvise til regler fastsat i medfør heraf. § 11, stk. 1, nr. 2, henviser herefter alene til bierhvervsfiskere registrer efter § 17, stk. 1, og § 21, stk. 1.
Til nr. 2 Det foreslås, at der foretages en korrekturrettelse af forslagets § 1, nr. 8, med henblik på at slette det afsluttende punktum i den gældende lovs § 16 stk. 1, nr. 2, i forbindelse med at der i forslaget tilføjes et nyt nr. 3 i § 16, stk. 1.
Til nr. 3 Det foreslås, at der foretages redaktionel rettelse i forslagets § 1, nr. 10, således at formuleringen »fem år fra ansøgningstidspunktet« ændres til »5 år forud for ansøgningstidspunktet«.
Hermed skabes sproglig klarhed ved at bringe bestemmelsens formulering i overensstemmelse med formuleringen i det foreslåede § 1, nr. 10 (det foreslåede § 17, stk. 1). Desuden foreslås redaktionel rettelse fra »Bierhvervsfiskeres fiskeri skal« til »Bierhvervsfiskere skal«, idet bierhvervsfiskere er bestemmelsens rette subjekt.
5. Udvalgsarbejdet Lovforslaget blev fremsat den 25. februar 2021 og var til 1. behandling den 11. marts 2021. Lovforslaget blev efter 1. behandling henvist til behandling i Miljø- og Fødevareudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og ministeren for fødevarer, fiskeri og ligestilling sendte den 24. juni 2020 dette udkast til udvalget, jf.
MOF alm. del  bilag 587 (folketingsåret 2019-20). Den 25. februar 2021 sendte ministeren for fødevarer, landbrug og fiskeri høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 10 spørgsmål til ministeren for fødevarer, landbrug og fiskeri til skriftlig besvarelse, som ministeren har besvaret.
Anders Kronborg (S) Karin Gaardsted (S) Bjarne Laustsen (S) Camilla Fabricius (S) Kasper Roug (S) nfmd.
Malte Larsen (S) Mette Gjerskov (S) Troels Ravn (S) Zenia Stampe (RV) Kathrine Olldag (RV) Carl Valentin (SF) Rasmus Nordqvist (SF) Signe Munk (SF) Søren Egge Rasmussen (EL) Rasmus Vestergaard Madsen (EL) Susanne Zimmer (UFG) Erling Bonnesen (V) Kristian Pihl Lorentzen (V) Thomas Danielsen (V) Torsten Schack Pedersen (V) Anni Matthiesen (V) Jacob Jensen (V) René Christensen (DF) fmd.
Pia Kjærsgaard (DF) Lise Bech (DF) Mona Juul (KF) Per Larsen (KF) Peter Seier Christensen (NB) Henrik Dahl (LA) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
