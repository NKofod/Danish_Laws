 Den 11. oktober 1982 undertegnedes i København en overenskomst mellem  

 Danmark, Finland, Island, Norge og Sverige om ændring af den nordiske  

 konvention af 7. november 1933 om konkurs, jfr. justitsministeriets  

 bekendtgørelse nr. 249 af 1. september 1934, Lovtidende A, samt  

 udenrigsministeriets bekendtgørelse nr. 38 af 7. juni 1978, Lovtidende C.
 Ændringsoverenskomsten har følgende ordlyd:
Overenskomst mellem Danmark, Finland, Island, Norge og Sverige om ændring  

 af den nordiske konvention af 7. november 1933 om konkurs Regeringerne i Danmark, Finland, Island, Norge og Sverige har aftalt, at  

 artiklerne 4, 7, 8, 11, 13 og 15 skal have følgende ordlyd:
Artikel 4 Spørgsmål om, hvorvidt tinglysning eller indførelse i grundbog er en  

 betingelse for, at retshandler, som skyldneren før konkursen har indgået om  

 fast ejendom med tilbehør, skal have gyldighed overfor konkursboet, og  

 spørgsmål om afkræftelse af sådanne retshandler afgøres efter loven i den  

 stat, hvor ejendommen er beliggende.
Det samme gælder spørgsmål om, hvorvidt  

 tinglysning af konkursen er nødvendig for at hindre, at retshandler, som  

 skyldneren under konkursen foretager vedrørende sådan ejendom, skal få  

 virkning for boet.
De tilsvarende spørgsmål vedrørende registreret skib, skib  

 under bygning eller luftfartøj eller part i sådanne afgøres efter loven i den  

 stat, hvor skibet, skibsbygningen eller luftfartøjet er registreret.
 Er efter loven i en af staterne tinglysning, registrering eller anden  

 kundgørelse betingelse for, at overdragelse eller underpantsætning af andet  

 løsøre end det i første stykke omhandlede skal have gyldighed overfor  

 konkursboet, skal loven i denne stat anvendes på spørgsmål om en sådan  

 retshandels ugyldighed eller afkræftelse, såfremt genstanden findes der ved  

 konkursens indtræden.
 Spørgsmål om konkursens indvirkning på en ret, som er erhvervet ved udlæg  

 eller udpantning, afgøres efter loven i den stat, hvor forretningen er  

 foretaget.
Artikel 7 Spørgsmål om, hvorvidt en fordring har fortrinsret til dækning af bestemte  

 genstande, der ved konkursens indtræden findes i en anden af staterne, og  

 spørgsmål om rækkefølgen mellem særlige fortrinsrettigheder, panterettigheder  

 og andre sikkerhedsrettigheder i sådanne genstande afgøres efter loven i den  

 stat, hvor genstandene findes ved konkursens indtræden.
De her nævnte særlige  

 rettigheder går forud for almindelige fortrinsrettigheder.
For så vidt angår spørgsmålet om fortrinsrettigheder i skibe eller skibe  

 under bygning gælder uanset de i første stykke indeholdte bestemmelser i  

 Danmark, Finland, Norge og Sverige lovvalgsreglerne i de respektive landes  

 sølove.
Det samme gælder om anden virkning i forhold til tredjemand.
Spørgsmål, om fortrinsret tilkommer skatter og andre offentlige afgifter,  

 som er pålagt i en anden af staterne end den, hvor konkursen er erklæret,  

 afgøres efter loven i den stat, hvor de er pålagt.
Er fortrinsretten særlig,  

 bestemmes rækkefølgen efter første stykke; er den almindelig, fyldestgøres  

 fordringen af formuen i den stat, hvor skatten eller afgiften er pålagt, med  

 fradrag af en del af summen af konkursboets samlede massefordringer og  

 konkursfordringer med almindelig fortrinsret bortset fra skatter og afgifter.  

 Den del, som skal fratrækkes, bestemmes af forholdet mellem formuen i den  

 stat, hvor skatten og afgiften er pålagt, og konkursboets samlede formue.
Om  

 rækkefølgen mellem almindelig fortrinsret for skat og de særlige rettigheder,  

 som omhandles i første stykke, gælder, uanset den der indeholdte bestemmelse,  

 loven i den stat, hvor skatten er pålagt.
Artikel 8 Forsåvidt anvendelsen af foranstående bestemmelser afhænger af, hvor en  

 formuegenstand befinder sig, skal en fordring, der tilhører  

 konkursskyldneren, anses for at være i den stat, hvor konkursen er erklæret.  

 Er fordringen knyttet til et gældsbrev eller andet dokument, hvis forevisning  

 er nødvendig for at gøre den gældende, anses den dog for at være i den stat,  

 hvor dokumentet findes.
 Registreret skib, skib under bygning eller luftfartøj anses for at befinde  

 sig i den stat, hvor det er registreret, dog ikke ved anvendelsen af artikel  

 6.
Artikel 11 Bestemmelserne i denne konvention om skib eller skib under bygning gælder  

 også for andre genstande, som uden at være skib eller skib under bygning er  

 registreret i skibsregistret eller skibsbygningsregistret i en aftalestat.
 Bestemmelserne i denne konvention om luftfartøj gælder også for  

 reservedele, som er behæftet sammen med luftfartøjet.
Artikel 13 Erklæres der i en aftalestat konkurs over en skyldner, som ikke har eller  

 ved sin død havde bopæl i staten, eller over en juridisk person, som ikke har  

 sit sæde der, skal dette oplyses i konkursbeslutningen.
I så fald finder  

 konventionen ikke anvendelse på konkursen.
Denne vil kunne fortsættes, uanset  

 om konkurs senere erklæres i en anden af staterne.
Artikel 15 En tvangsakkordforhandling udenfor konkurs, som er begyndt i en af  

 staterne, udelukker åbning af konkurs og tvangsakkordforhandling i de andre  

 stater og medfører der de samme indskrænkninger i adgangen til  

 tvangsfuldbyrdelse som en indenlandsk akkordforhandling.
Leder akkordforhandlingen til stadfæstelse af akkord, skal denne være  

 bindende også i de andre stater.
De regler om omstødelse (afkræftelse) ved  

 offentlig akkordforhandling, som gælder i den stat, hvor akkorden blev  

 stadfæstet, finder anvendelse for så vidt angår formue i de andre stater.
For  

 så vidt angår fast ejendom og løsøre som nævnt i artikel 4, finder de i denne  

 artikel indeholdte bestemmelser dog tilsvarende anvendelse.
 Bestemmelserne i artiklerne 2, 10 og 13 finder tilsvarende anvendelse.
De kontraherende stater kan tiltræde denne overenskomst ved at Ratifikationsinstrumenterne skal deponeres i det danske  

 udenrigsministerium.
Overenskomsten træder i kraft den første dag i den måned, der følger 2  

 måneder efter, at overenskomsten er tiltrådt af tre stater, og den finder  

 anvendelse på konkurs og offentlig akkordforhandling udenfor konkurs, der er  

 indtrådt efter ikrafttrædelsen.
For så vidt angår en kontraherende stat, som  

 tiltræder overenskomsten på et senere tidspunkt, træder den i kraft 2 måneder  

 efter, at staten har tiltrådt overenskomsten.
Det danske justitsministerium kan efter forhandling med de øvrige  

 kontraherende staters justitsministerier bestemme, at konventionen af 7.  

 november 1933 med senere ændringer skal gælde for Færøerne og Grønland.
For  

 konventionens anvendelse kan det danske justitsministerium efter at have  

 iagttaget samme fremgangsmåde fastsætte sådanne afvigelser, som de specielle  

 færøske eller grønlandske forhold måtte tilsige.
 Til bekræftelse heraf har de respektive befuldmægtigede undertegnet  

 nærværende overenskomst.
 Udfærdiget i København den 11. oktober 1982 i et eksemplar på hvert af  

 følgende sprog: dansk, finsk, islandsk, norsk og svensk, og for det svenske  

 sprogs vedkommende i 2 tekster, en for Finland og en for Sverige.
Uffe Ellemann-Jensen Med forbehold for ratifikation Yrjo Væænænen Med forbehold for ratifikation P.
Thorlacius Med forbehold for ratifikation Odvar Mosnesset Claes I.
Wollin I henhold til art. 15 træder ændringsoverenskomsten, efter at Finland den  

 8. februar 1983 havde deponeret sit ratifikationsinstrument, i kraft for  

 Danmark, Finland og Sverige med virkning fra den 1. maj 1983.
