En gift ansøger søgte om kontanthjælp efter bistandsloven i januar  

 1986 i forbindelse med, at ansøgerens ægtefælle havde påbegyndt et  

 universitetsstudium. Ægtefællen havde forud for pågyndelsen af studiet dels  

 haft arbejdsindtægt og dels modtaget arbejdsløshedsdagpenge.
Ansøgeren havde  

 deltidsarbejde.
 Ankestyrelsen tiltrådte, at ansøgeren ikke havde været berettiget til  

 hjælp, da bistandslovens § 38, stk. 3, ikke kunne finde anvendelse.
Der henvistes til, at der var nær sammenhæng mellem standsningen af  

 arbejdsløshedsdagpenge til ægtefællen, ægtefællens påbegyndelse af en  

 uddannelse og ansøgningen om hjælp.
Da ansøgerens ægtefælle som studerende  

 herefter ikke i tilstrækkelig grad havde udnyttet sine arbejdsmuligheder  

 efter lovens § 38, stk. 1 og stk. 2, og da der er gensidig forsørgelsespligt  

 mellem ægtefæller, fandtes ansøgeren ikke berettiget til hjælp (* 1) REDEGØRELSE FOR SAGEN:
En gift ansøger med 3 mindreårige børn søgte det sociale udvalg om  

 kontanthjælp efter bistandsloven i begyndelsen af januar 1986. Ansøgeren  

 havde på ansøgningstidspunktet halvtidsbeskæftigelse.
Hendes nettoindtægt  

 udgjorde 4.154 kr. månedligt.
Hun havde forgæves søgt at få fuldtidsarbejde.  

 Ansøgerens ægtefælle havde fra 1. september til 31. december 1985 haft en  

 lønindtægt på ca. 10.000 kr. månedlig.
Fra 1. januar til 14. januar 1986  

 modtog han arbejdsløshedsdagpenge.
Den 14. januar 1986 påbegyndte han et  

 universitetsstudium, og fra samme dato var han berettiget til stipendier og  

 lån fra Statens Uddannelsesstøtte.
Familiens faste udgifter var opgjort til  

 5.866 kr. pr. måned.
 Det sociale udvalg besluttede at yde hjælp til ansøgeren med 1/3 af  

 familiens faste udgifter, dog fuldt fagforeningskontingent, idet dette efter  

 udvalgets opfattelse svarede til ansøgerens hidtidige forsørgelsesandel.  

 Udvalget tilføjede, at en beregning af hjælp til ægtepar med fradrag af  

 mandens indtægt i form af stipendier ville bevirke, at der i så fald blev  

 ydet hjælp til ansøgerens ægtefælle som studerende, hvilket ville være i  

 strid med bistandslovens § 38.
 AFGØRELSEN, DER KLAGES OVER:
Nævnet tog udgangspunkt i, at formålet med bistandslovens § 38, stk. 3,  

 var at præcisere, at en ægtefælle til en ansøger ikke behøver at opgive en  

 uddannelse, fordi ansøgeren søger om kontanthjælp.
Amtsankenævnet fandt, at  

 bistandslovens § 38, stk. 3, ikke kunne finde anvendelse, da der var nær  

 sammenhæng mellem standsningen af arbejdsløshedsdagpenge til ansøgerens  

 ægtefælle, ægtefællens påbegyndelse af en uddannelse og ansøgningen om  

 kontanthjælp.
Da ansøgerens ægtefælle som studerende herefter ikke i tilstrækkelig grad  

 havde udnyttet sine arbejdsmuligheder efter § 38, stk. 1, og stk. 2, og da  

 der var gensidig forsørgelsespligt mellem ægtefællerne, fandt nævnet, at  

 ansøgeren ikke er berettiget til hjælp.
Nævnet tilføjede, at den  

 omstændighed, at ægtefællen tidligere havde studeret ved universitetet uden  

 at bestå første årsprøve, ikke medførte, at § 38, stk. 3, kunne finde  

 anvendelse.
 KLAGEN TIL ANKESTYRELSEN:
 Ansøgeren anførte, at der efter hendes opfattelse ikke fandtes belæg  

 hverken i lovens tekst eller dens forarbejder for at fastslå, at  

 bistandslovens § 38, stk. 3, ikke kunne finde anvendelse.
 LOVGRUNDLAG:
 Lov om social bistand, § 6, § 37 og § 38.
Efter bistandslovens § 38, stk. 3, der blev gennemført ved lov nr. 205 af  

 22. maj 1985, er reglerne i lovens § 38, stk. 1, og stk. 2, 1. pkt., ikke til  

 hinder for, at der ydes hjælp til en person, hvis ægtefælle er under  

 uddannelse.
Ifølge Folketingets socialudvalgs betænkning om lovforslaget er  

 udvalget »under udvalgsbehandlingen nået til den konklusion, at det bør  

 fastslås i selve loven, at en ægtefælle til en ansøger om kontanthjælp ikke  

 skal være tvunget til at opgive en igangværende uddannelse, for at den anden  

 ægtefælle kan få kontanthjælp.
Med det ændringsforslag, der er stillet af  

 udvalget, skabes der udtrykkelig hjemmel herfor.« I betænkningen er  

 endvidere anført følgende: »Ved ændringsforslaget præciseres det, at en  

 ægtefælle til en ansøger ikke behøver at opgive en uddannelse, fordi  

 ansøgeren søger om kontanthjælp, hvorimod hovedreglen i stk. 2 fortsat  

 gælder, hvis det er ansøgeren selv, der er under uddannelse.« ANKESTYRELSENS AFGØRELSE:
 Ankestyrelsen tiltræder Amtsankenævnets afgørelse med nævnets begrundelse.
 (* 1) Se endvidere SM 0-21-87.
