Nr BTL 165 Betænkning over Forslag til lov om ændring af lov om offentlige veje, lov  

 om private fællesveje, lov om grundejerbidrag til offentlige veje samt lov om  

 vintervedligeholdelse og renholdelse af veje (Vejaftalen)   

 Nr L 165 1996-97, 1. samling Afgivet af Trafikudvalget Afgivet: 19970513 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Bycirkelsamarbejdet i Frederikssundfingeren, Dansk Vejforening, Due-Hansen, H., Sønder Stenderup, Henriksen, Arne, Egå, Kommunernes Landsforening, Munch, Frode, Ebeltoft, Næstved Kommune, Ribe Amt, Sindal Kommune og Vejdirektoratets personale.
 Der er som bilag til betænkningen optrykt Kommunaludvalgets spørgsmål nr.  

 2 og indenrigsministerens svar herpå i forbindelse med Kommunaludvalgets  

 behandling af lovforslag L 161. Endvidere er optrykt bilag til  

 ændringsforslag nr. 2 og 3 samt et kortbilag, der illustrerer ændringsforslag  

 nr. 3.
 Der er af nogle mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets, Venstres,  

 Socialistisk Folkepartis, Det Radikale Venstres og Enhedslistens medlemmer af  

 udvalget) lovforslaget til vedtagelse uændret.
Et mindretal inden for flertallet (Venstres medlemmer af udvalget) er  

 tilhænger af, at statsveje overføres til amtskommunerne som et led i  

 decentraliseringen.
Imidlertid er der i den foreliggende aftale mellem  

 regeringen og Amtsrådsforeningen en række skævheder, som medfører, at Venstre  

 vil opfordre aftaleparterne til at genforhandle dele af aftalen i forbindelse  

 med de årlige økonomiforhandlinger.
 Da aftalens ikrafttræden er blevet udsat til 1. januar 1998, giver det  

 gode muligheder for at genforhandle de forhold, der under 1. behandling og  

 den efterfølgende udvalgsbehandling har afdækket en påfaldende økonomisk  

 ubalance i den aftalte kompensation til de enkelte amter.
Venstre peger på muligheden af, at der for at skabe bedre balance mellem  

 amternes opgaver og udgifter kan udtages en række vejstykker af aftalen,  

 således at disse opretholdes som statsveje og -broer.
Det kunne f.eks. være:  

 Ønslev-Gedser (E55), Tønder-Nørresundby (rute 11), Esbjerg-Viborg (rute 12),  

 Vejle-Sønderup (rute 13), Grenå-Århus (rute 15), Grenå-Randers (rute 16),  

 Ebeltoft Færgehavn-Randers (rute 21), Kalundborg-Næstved-Sydmotorvejen (rute  

 22), Røllum-Sønderborg (rute 41), Kronprins Frederiks Bro (Frederikssund),  

 Dr.
Alexandrines Bro (Møn), Storebro (Stege), Alssundbroen, Egernsundbroen,  

 Hadsundbroen og Aggersundbroen.
 Når mindretallet ikke kan støtte de stillede ændringsforslag, er det i  

 respekt for den indgåede aftale.
Aftalen fritager også staten for en række planlagte anlægsinvesteringer.  

 Enkelte amter, som f.eks.
Ribe og Frederiksborg Amter, rammes urimelig hårdt  

 ved amternes overtagelse af vejadministrationen.
 Det er mindretallets vurdering, at vægtningen af de enkelte udgiftsområder  

 i den amtskommunale udligning, som det fremgår af skemaet i forbindelse med  

 bemærkningerne til forslag til lov om ændring af lov om kommunal udligning og  

 generelle tilskud til kommuner og amtskommuner. (Ændring af amtskommunal  

 udligning af udgifter til det tekniske område - vejaftalen) (L 161), bør  

 inddrages i den endelige løsning.
Da aftalen først effektueres i 1998, bør det også understreges, at  

 opgørelsen af den amtskommunale virkning af aftalen, som det kommer til  

 udtryk i bilag 2 til lovforslag nr.
L 161, er beregnet på 1997-tal.
Det  

 fremgår af indenrigsministerens besvarelse af spørgsmål 2 fra  

 Kommunaludvalget, der er optrykt som bilag til betænkningen, vedrørende  

 virkningen for 1998, at denne først vil være opgjort ved udgangen af juni  

 1997. Det er bekymrende, at de økonomiske virkninger for 1998 ikke er oplyst  

 ved lovforslagets vedtagelse.
 Som et minimum bør så omfattende en aftale rumme en bestemmelse om, at den  

 enkelte amtskommunes byrdefordelingsmæssige tab ikke må overstige f.eks. 0,02  

 pct. af beskatningsgrundlaget.
 For så vidt angår en del af den økonomiske ubalance, der er i aftalen de  

 enkelte amter imellem, opfordrer mindretallet Amtsrådsforeningens medlemmer  

 til at afklare disse forhold internt.
Et andet mindretal inden for flertallet (Enhedslistens medlem af udvalget)  

 støtter lovforslaget, fordi det vil fremme en samfundsmæssigt mere fornuftig  

 prioritering af offentlige midler: Skal midlerne eksempelvis bruges til veje  

 eller til sundhed? Udbygningen af motorvejene i Danmark - mest grelt illustreret med de  

 nordjyske motorveje - viser, at det er samfundsmæssigt tåbeligt at have en  

 central pengekasse, som er øremærket til vejbyggeri, som bilglade  

 folketingspolitikere gør alt for at skaffe til deres egen valgkreds - og som  

 lokalpolitikere i indbyrdes konkurrence tilsvarende forsøger at tilkæmpe sig  

 - primært med baggrund i den beskæftigelsesmæssige effekt.
 Effekten er nogenlunde, som når lagkagen skal fordeles ved en  

 børnefødselsdag: Det gælder om at rage til sig i en fart, det foregår helt  

 planløst, det sviner utroligt meget, og det ser herrens ud bagefter.
Nogen samfundsmæssig vurdering af, hvorvidt det er hensigtsmæssigt at  

 bruge 1, 2 eller 3 mia. skattekroner på et stykke vej kommer slet ikke til  

 debat.
Og en prioritering af, om de pågældende penge ud fra en lokal  

 betragtning ville være meget bedre anvendt til helt andre formål er helt  

 udelukket.
 Hvis det statslige vejbudget derimod lægges ud i lokalt regi - dvs.  

 amterne - således at midlerne til det lokale vejnet skal vejes op imod andre  

 områder som f.eks. sundhedsområdet, så får man derimod en helt anden  

 fornuftig prioriteringsdiskussion, som er meget sundere for den demokratiske  

 proces og for lokalsamfundet.
 Et mindretal (Det Konservative Folkepartis medlemmer af udvalget)  

 indstiller lovforslaget til forkastelse ved 3. behandling, men  

 mindretallet kan tiltræde de stillede ændringsforslag.
 Et andet mindretal (Centrum-Demokraternes medlem af udvalget)  

 indstiller lovforslaget til vedtagelse med de stillede  

 ændringsforslag.
 Det har gjort stærkt indtryk på CD, at en række amter såvel skriftligt som  

 ved fremmøde i udvalget har haft stærke indvendinger imod lovforslaget i den  

 foreliggende udformning.
Mindretallet har derfor stillet ændringsforslag nr. 3, som vil indebære,  

 at yderligere ca. 1000 km bevares som statsveje.
Derved vil det være opnået:
1) at imødekomme de fra amterne fremsatte og velbegrundede ønsker, 2) at give en bedre sammenhæng i statsvejmønsteret, jf. til illustration  

 heraf det kort, der er optrykt som bilag B til betænkningen og 3) at gøre det muligt for det internationalt berømmede Vejdirektorat at  

 bevare tilstrækkelig administration til, at der kan fastholdes et nødvendigt  

 antal kompetente ansatte for at kunne fungere mest hensigtsmæssigt såvel  

 fagligt som økonomisk.
 CD's ændringsforslag vil billiggøre administrationen af det samlede vejnet  

 og desuden sikre, at den kan udføres mindre tilfældigt og mere ensartet.
 Mindretallet vil, som allerede annonceret ved 1. behandling, stemme imod  

 lovforslaget ved 3. behandling, medmindre ændringsforslaget vedtages.
 Mindretallet kan dog samtidig oplyse, at dersom CD's ændringsforslag  

 forkastes, vil et flertal af CD's folketingsgruppe alligevel stemme for det  

 samlede lovforslag ved 3. behandling for at opfylde sin loyalitetspligt over  

 for det tidligere regeringssamarbejde.
 Et tredje mindretal (Dansk Folkepartis medlem af udvalget)  

 indstiller lovforslaget til forkastelse ved 3. behandling.  

 Mindretallet kan tiltræde de stillede ændringsforslag.
Mindretallet er imod overførelsen af vejadministrationen til  

 amtskommunerne, fordi det efter Dansk Folkepartis opfattelse blot er et  

 forsøg på at holde amtskommunerne kunstigt i live ved løbende at lægge nye  

 opgaver over på dem.
Og der er tale om opgaver, der langt bedre kan løses af  

 enten staten eller kommunerne.
Dansk Folkeparti mener, at mange af de i  

 lovforslaget nævnte vejstrækninger bør bibeholdes med staten som  

 vejbestyrelse, mens andre godt kunne overdrages, men i så fald skulle det  

 være direkte til kommunerne og ikke til amtskommunerne.
 ÆndringsforslagAf et mindretal (KF), tiltrådt af et  

mindretal (CD og DF):
 Til § 5 1) Som nyt stykke indsættes efter stk. 4:
»Stk. 5. Såfremt der måtte vise sig behov for udbygning af  

 eller etablering af erstatningsanlæg for nedennævnte broer, der efter stk. 2  

 indgår i landevejsnettet, yder trafikministeren bidrag hertil med særskilt  

 bevilling på finansloven.
Fordelingen af anlægsudgiften fastsættes af  

 trafikministeren efter forhandling med vedkommende amt.
Der kan ydes bidrag  

 til udbygning af eller etablering af erstatningsanlæg for følgende broer:  

 Kronprins Frederiks Bro (Frederikssund), Dr.
Alexandrines Bro (Møn), Storebro  

 (Stege), Alssundbroen, Egernsundbroen, Hadsundbroen og Aggersundbroen.« Til bilag 1 2) Bilaget affattes i overensstemmelse med det bilag, der er  

 optrykt som bilag C til betænkningen.
 Af et mindretal (CD), tiltrådt af et mindretal (KF og DF):
 3) Bilaget affattes i overensstemmelse med det bilag, der er  

 optrykt som bilag D til betænkningen.
Bemærkninger Til nr. 1 Ændringsforslaget fastslår en forpligtelse for staten til at  

 bidrage økonomisk til udbygning af eller etablering af erstatningsanlæg for  

 visse broforbindelser, der som følge af aftalen mellem regeringen og  

 Amtsrådsforeningen om overførsel af en del af hovedlandevejsnettet til  

 amterne vil komme til at indgå i det amtskommunale vejnet.
Forslaget bygger  

 på en antagelse om, at de pågældende amtskommunale vejbestyrelser ikke vil  

 være økonomisk i stand til selv at løfte den opgave, det vil være at udbygge  

 de i bestemmelsen nævnte broer, såfremt der måtte vise sig behov herfor.
 Til nr. 2 Ændringsforslaget indebærer, at nogle af de  

 hovedlandevejsstrækninger, som i aftalen mellem regeringen og  

 Amtsrådsforeningen var forudsat nedklassificeret, opretholdes som  

 hovedlandeveje med staten som vejbestyrelse.
Der er tale om følgende vejstrækninger: Ønslev-Gedser (E55),  

 Tønder-Thisted (rute 11), Røllum-Sønderborg (rute 41) og Ebeltoft  

 Færgehavn-Randers (rute 21). Længden af disse vejstrækninger udgør tilsammen  

 ca. 370 km.
Med opretholdelse af disse veje som hovedlandeveje vil  

 statsnettet fremover udgøre ca. 2.000 km.
Længden af de veje, der  

 nedklassificeres til landeveje eller kommuneveje, udgør ca. 2.600 km.
 Til nr. 3 Ændringsforslaget indebærer, at nogle af de  

 hovedlandevejsstrækninger, som i aftalen mellem regeringen og  

 Amtsrådsforeningen var forudsat nedklassificeret, opretholdes som  

 hovedlandeveje med staten som vejbestyrelse.
Der er tale om følgende vejstrækninger: Tønder-Nørresundby (rute 11),  

 Esbjerg-Viborg (rute 12), Vejle-Sønderup (rute 13), Grenå-Århus (rute 15),  

 Grenå-Randers (rute 16), Ebeltoft Færgehavn-Randers (rute 21),  

 Kalundborg-Næstved-Sydmotorvejen (rute 22), Holbæk-Ringsted-Næstved og  

 samtlige nuværende hovedlandveje på Bornholm.
Med opretholdelse af disse  

 vejstrækninger som hovedlandeveje vil statsvejnettet fremover udgøre ca.  

 2.600 km.
Længden af de veje, der nedklassificeres til landeveje eller  

 kommuneveje, udgør ca. 1.900 km.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Niels Jørgen Langkilde (KF) Ole Donner (DF) Fremskridtspartiet havde ikke medlemmer i udvalget.
Illustration af de vejstrækninger, der er nævnt i ændringsforslag nr. 3 Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Et flertal (Venstres, Det Konservative Folkepartis, Socialistisk  

 Folkepartis, Fremskridtspartiets, Centrum-Demokraternes og Dansk Folkepartis  

 medlemmer af udvalget) er af den opfattelse, at den overordnede vejføring af  

 A 18 Holstebro-Herning-Vejle fra Riis og mod syd skal føres vest om Vejle og  

 forbindes med den eksisterende motorvej syd for Vejle.
Under behandlingen af  

 L 196 - forslag til lov om anlæg af Brande Omfartsvej samt projektering af  

 rute 9 Odense-Svendborg, rute 18 Holstebro-Herning-Vejle og rute 21  

 Holbæk-Vig m.v. - i folketingsåret 1995-96 viste der sig et flertal for en  

 ændring af vejføringen fra Give/Riis og mod syd, således at trafikpresset  

 mindskes over Vejle Fjord Broen.
 Ved behandlingen af L 196 accepterede flertallet, at en nordgående løsning  

 over Vejle Fjord Broen og en sydgående løsning vest om Vejle begge blev  

 undersøgt, men med gennemførelsen af dette lovforslag finder flertallet det  

 nødvendigt at få fastlagt den fremtidige rute for den overordnede vejføring,  

 der fra 1. januar 1998 skal administreres af staten (Vejdirektoratet).
 Herefter indstiller et flertal (Socialdemokratiets, Venstres,  

 Socialistisk Folkepartis, Det Radikale Venstres og Enhedslistens medlemmer af  

 udvalget) lovforslaget til vedtagelse uændret.
 Et mindretal inden for flertallet (Enhedslistens medlem af udvalget) skal  

 for god ordens skyld oplyse, at Enhedslisten ikke støtter hverken den ene  

 eller den anden linjeføring for en udbygning af A 18, da enhver udbygning af  

 det overordnede vejnet er i åben strid med den officielle miljøpolitik, som i  

 stedet burde medføre etablering af et veludbygget kollektivt trafiksystem i  

 Danmark.
 Et mindretal (Det Konservative Folkepartis, Fremskridtpartiets og  

 Dansk Folkepartis medlemmer af udvalget) indstiller lovforslaget til  

forkastelse.
 Et andet mindretal (Centrum-Demokraternes medlem af udvalget)  

 indstiller lovforslaget til forkastelse.
 Mindretallet kan dog samtidig oplyse, at et flertal af CD's  

 folketingsgruppe vil stemme for lovforslaget for at opfylde sin  

 loyalitetspligt over for det tidligere regeringssamarbejde.
