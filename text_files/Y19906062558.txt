 Bygge- og Boligstyrelsen har udtalt, at 1-års dokumentationsfrist,  

 således som denne er fastsat bl.a. i bankernes og sparekassernes interne  

 retningslinier, ikke indtil videre håndhæves, begrundet i, at kravet ikke kan  

 anses for bekendtgjort i forhold til opsparerne.
 Hvis fornøden dokumentation fremlægges, vil der kunne ske udbetaling  

 med statspræmie, forudsat at det kan dokumenteres, at ombygning er udført  

 indenfor det sidste år af 3-års periodens udløb, jf.
 bekendtgørelsens § 5, samt at den fremlagte dokumentation kan anses at  

 opfylde de i loven fastsatte betingelser herfor.
 »De har i en henvendelse af 29. august 1990 anmodet Bygge- og  

 Boligstyrelsen bekræfte, at nogle af Dem fremlagte fakturaer ikke falder uden  

 for området for den boligsparekontrakt, De har.
De oplyser, at De den 30. december 1986 oprettede en boligsparekontrakt,  

 og at De den 22. august 1990 ønskede at hæve beløbet ved at underskrive en  

 tro-og-love erklæring.
Banken krævede herefter fremvist fakturaer for  

 beløbet.
De oplyser endvidere, at De den 28. august 1990 fremlagde fakturaer for  

 bl.a. ombygning/udvidelse af børneværelse samt indkøb af nye energibesparende  

 hårde hvidevarer.
Banken meddelte herefter, at beløbet ikke kunne frigives  

 til hårde hvidevarer, samt at udgiften til ombygning ikke kunne godkendes, da  

 fakturaerne var mere end 1 år gamle.
Det oplyses, at ombygningen skete i  

 april/maj 1989.
 De anfører herefter, at De kan acceptere, at der kræves dokumentation  

 vedrørende brugen af det opsparede beløb, men at De på intet tidspunkt er  

 blevet gjort bekendt med 1-års tidsfristen for regningers forældelse.
 I anledning af Deres henvendelse skal Bygge- og Boligstyrelsen oplyse, at  

 det fremgår af § 1, stk. 2, i bekendtgørelse af lov om boligsparekontrakter,  

 at opsparing skal anvendes til et af følgende formål:
1) Køb af grund til opførelse af bolig, 2) opførelse eller køb af bolig, 3) betaling af indskud eller forudbetaling af leje i forbindelse med  

 indgåelse af lejemål, 4) køb af aktier eller andelsbevis, der er nødvendigt for overtagelse af  

 lejemål, eller 5) forbedring eller udvidelse af bestående bolig.
Det fremgår videre af lovens § 5, at det opsparede beløb kan udbetales 3  

 år efter den første indbetaling.
Såfremt en opsparer inden for det sidste år  

 inden 3-års periodens udløb har haft udgifter til eet af de i § 1 nævnte  

 formål, vil det opsparede beløb incl. præmie kunne frigives efter  

 bestemmelserne i stk. 1, jf. § 5, stk. 3.
 I Boligstyrelsens bekendtgørelse nr. 288 af 14. maj 1987 om  

 boligsparekontrakter med pengeinstitutter fremgår det af § 5, at udbetaling  

 af opsparingsbeløb, hvortil der ydes præmie, er betinget af, at kontohaveren  

 over for pengeinstituttet dokumenterer, at beløbet skal anvendes eller inden  

 for det sidste år inden 3-års periodens udløb er anvendt til dækning af eet  

 af de i loven nævnte formål.
Udskiftning af hårde hvidevarer falder uden for det område, hvortil  

 opsparingen på en boligsparekontrakt kan anvendes.
Dog gøres der undtagelse i  

 tilfælde, hvor der i forbindelse med eksempelvis anskaffelse af nyt køkken  

 også foretages fornyelse af hårde hvidevarer, såfremt de hårde hvidevarer kun  

 er en mindre del af det samlede beløb.
Dokumentationskravet, således som det er fastsat ved bekendtgørelse nr.  

 288 af 14. maj 1987 om boligsparekontrakter med pengeinstitutter i § 5,  

 gælder efter styrelsens opfattelse for samtlige boligsparekontrakter, når  

 anskaffelser m.m. er foretaget den 24. maj 1987 og senere.
Dokumentationskrav  

 blev på dette tidspunkt indført til afløsning af den indtil da gældende  

 bestemmelse om, at betaling med præmie kunne foretages på baggrund af en  

 tro-og-love erklæring.
 For så vidt angår det rejste spørgsmål omkring 1-års forældelsesfrist skal  

 man meddele, at Bygge- og Boligstyrelsen har besluttet, at 1-års  

 dokumentationsfristen ikke indtil videre håndhæves, begrundet i, at kravet  

 ikke kan anses for bekendtgjort i forhold til opsparerne.
 Med henvisning hertil finder Bygge- og Boligstyrelsen, at i det omfang, De  

 kan fremlægge den fornødne dokumentation, vil De kunne få udbetalt fra Deres  

 boligsparekontrakt med statspræmie, forudsat at det kan dokumenteres, at  

 ombygning er udført inden for det sidste år af 3-års periodens udløb, jf.  

 bekendtgørelsens § 5, samt at den fremlagte dokumentation kan anses at  

 opfylde de i loven fastsatte betingelser herfor.
Man skal i øvrigt beklage den sene besvarelse, idet det oplyses, at sagen  

 har beroet på overvejelser vedrørende spørgsmålet.« 2. Til orientering, idet Dep. 1 har anmodet om kopi af svaret.
 3. Til orientering.
