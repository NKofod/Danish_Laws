 Regeringen i Finland og toldadministrationerne i Danmark, Norge og Sverige  

 har den 9. april 1985 i Stockholm undertegnet en protokol om ændring af  

 overenskomsten af 1968 om proviantering af passagerfartøjer i trafik mellem  

 havne i Danmark, Finland, Norge og Sverige.
 Ændringen, som trådte i kraft den 1. maj 1985, indebærer at der i artikel  

 3, stk. 1 b og i artikel 4, stk. 7, tilføjes »parfumer, kosmetik og  

 toiletmidler«, samt at artikel 15 slettes.
 Overenskomsten har herefter følgende ordlyd:
OVERENSKOMST om proviantering af passagerfartøjer i trafik mellem havne i Danmark,  

 Finland, Norge og Sverige Regeringen i Finland og toldadministrationerne i Danmark, Norge og Sverige  

 (det danske finansministerium, der norske tolldirektorat og den svenske  

 generaltullstyrelse) har med formål at forenkle toldkontrollen med rejsende i  

 passagerfartøjstrafikken mellem havne i de nævnte lande, uden toldkontrollens  

 effektivitet formindskes, samt for effektivt at kunne kontrollere salget og serveringen af ubeskattede  

 varer på passagerfartøjerne, truffet følgende overenskomst om proviantering m.m. af passagerfartøjer i  

 trafik mellem ovennævnte havne (nordisk provianteringsoverenskomst):
Artikel 1 I denne overenskomst betyder proviantering: forsyning af et fartøj med varer til salg eller  

 servering til de ombordværende passagerer, beskattede varer: varer, som i det nordiske land, hvor de  

 indlades, er told-, skatte- og afgiftsbelagte efter samme regler som ved salg  

 til forbrug i dette land; det forudsættes herved, at der ikke i forbindelse  

 med varernes udførsel opnås hel eller delvis tilbagebetaling af told, skatter  

 eller afgifter og heller ikke statssubvention, samt ubeskattede varer: andre varer end ovenfor nævnt.
Artikel 2 Overenskomsten gælder for passagerfartøjer, som går i udenrigsfart  

 udelukkende mellem havne i Danmark (med undtagelse af Færøerne og Grønland),  

 Finland, Norge (med undtagelse af Svalbard og Jan Mayen) og Sverige.
Artikel 3 Proviantering er tilladt med følgende ubeskattede varer til salg til  

 passagerer fra kiosker eller lignende salgssteder ombord:
tobaksvarer samt chokolade- og sukkervarer, spiritus med et alkoholindhold på højst 60 rumfangsprocent, vin, øl, tobaksvarer, cigaretpapir, chokolade- og sukkervarer samt parfumer, kosmetik og toiletmidler.
 Til brug ved servering til passagerer kan proviantering ske med  

 ubeskattede varer med undtagelse af tobaksvarer og cigaretpapir.
 I øvrigt kan proviantering kun ske med beskattede varer.
 Proviantering med spiritus på korte ruter må ikke ske i mindre  

 flaskestørrelser end 3/4 liter og på andre ruter 3/8 liter.
Artikel 4 Provianteringen af et fartøj med ubeskattede varer til salg til  

 passagerer må kun ske med et efter toldmyndighedernes skøn passende lager  

 af varer.
Kvantiteterne af de enkelte varearter afpasses efter fartøjets  

 størrelse, trafikområde og muligheder for anbringelse af toldlukke.
Der skal  

 endvidere tages hensyn til, om fartøjet sejler på kort rute eller anden rute.
 For fartøjer på andre end korte ruter må et lager af spiritus, vin,  

 øl og tobaksvarer suppleres med sådanne kvantiteter, som fremkommer ved, at  

 det efter den seneste proviantering befordrede antal passagerer multipliceres  

 med det maksimale toldfrihedskvantum for rejsende bosat i europæisk land, og  

 således, at der foretages reduktion vedrørende:
 For fartøjer på korte ruter må et lager af tobaksvarer suppleres  

 med sådanne kvantiteter, som fremkommer ved, at det efter den seneste  

 proviantering befordrede antal passagerer multipliceres med det maksimale  

 toldfrihedskvantum vedrørende varer indkøbt på korte ruter, og således at der  

 foretages reduktion vedrørende de under a), b) og d) nævnte passagerer.
 Omfanget af det i stk. 1 nævnte lager fastsættes af toldmyndigheden i den  

 havn, hvor ruten har sit udgangspunkt.
 Reduktionerne fastsættes for hver rute af de respektive landes  

 toldmyndigheder.
 Proviantering med ubeskattet cigaretpapir kan højst ske i et omfang, som  

 svarer til det tildelte kvantum finskårne tobak (cigarettobak).
 Proviantering med skattefri chokolade- og sukkervarer, parfumer, kosmetik  

 og toiletmidler samt skattefri varer til brug for servering for passagererne  

 kan sek i et efter toldvæsenets skøn passende omfang.
Artikel 5 Salg til passagerer af spiritus og vin i flasker samt af tobaksvarer og  

 cigaretpapir må kun ske fra kiosk eller lignende slagssted og ikke i  

 forbindelse med servering.
Salg til det ombord ansatte personale er ikke  

 tilladt.
Det i stk. 1 omhandlede varesalg må kun ske til passagerer, der foreviser  

 gyldig billet (eventuelt fribillet), som er behørigt klippet eller på anden  

 måde mærket ved ombordstigningen.
Ved salget skal billetten af  

 kioskpersonalet mærkes på tydelig og varig måde med oplysning om vareart,  

 salgsdato og om fornødent om rejseretning.
Når særlige omstændigheder  

 foreligger, kan de respektive landes toldmyndigheder aftale, at kontrollen  

 med salget kan ske på anden måde.
 Passagererne skal ved opslag ombord, gøres opmærksom på de gældende  

 toldfrihedsregler i de lande, som berøres af ruten.
 Kioskpersonalet må kun sælge varer i sådanne begrænsede kvanta, at  

 passagererne ikke i noget land, som berøres af ruten, kan indføre kvanta end  

 tilladt efter toldfrihedsreglerne.
Artikel 6 Det er et vilkår for provianteringen med ubeskattede varer, at  

 hovedformålet med de enkelte ture er at opretholde trafik i sædvanlig  

 forstand.
Fremgår det af omstændighederne, at dette ikke er tilfældet, f.eks.  

 hvis særlige arrangementer ombord er hovedformålet med turen, kan  

 proviantering med ubeskattede varer ikke tillades.
Artikel 7 Der skal føres regnskab med de kvantiteter ubeskattet spiritus, vin,  

 tobaksvarer og cigaretpapir, som sælges fra kiosk eller lignende salgssted,  

 samt med de kvantiteter ubeskattet spiritus og vin, som anvendes til  

 servering.
Regnskabet skal føres særskilt vedrørende salg fra kiosk og lignende  

 salgssted og vedrørende servering.
Regnskabet, som skal afsluttes een gang  

 pr. døgn eller, hvis turen varer mere end eet døgn, ved afslutningen af hver  

 tur, skal indeholde oplysninger om antallet af passagerer på hver enkelt tur,  

 og det skal føres på formularer i overensstemmelse med bilagene til denne  

 overenskomst.
Artikel 8 Overtræder et fartøj bestemmelser i denne overenskomst, kan tildelingen af  

 ubeskattede varer til fartøjet nægtes definitivt eller for et vist tidsrum  

 efter aftale mellem toldmyndighederne i de lande, som berøres af ruten.
Artikel 9 Ved behandling af spørgsmål omhandlet i denne overenskomst skal  

 forhandling finde sted mellem toldmyndighederne i de lande, som berøres af  

 den pågældende rute.
Artikel 10 De kontraherende parter forpligter sig til at underrette hinanden om  

 etableringen af nye ruter og om ændring af allerede bestående ruter samt til  

 - efter aftale vedrørende de enkelte ruter - at udveksle oplysninger om  

 passagerantal og proviantmængder m.m.
Artikel 11 En kontraherende part kan opsige denne overenskomst med en frist af 6  

 måneder.
Artikel 12 Bestemmelserne i denne overenskomst bør i størst muligt omfang anvendes på  

 passagerfartøjer, som også anløber havne uden for Danmark, Finland, Norge og  

 Sverige samt havne på Færøerne, Grønland, Svalbard og Jan Mayen.
Artikel 13 Afvigelser fra denne overenskomst må ikke foretages, medmindre samtlige  

 kontraherende er enige herom.
Artikel 14 Overenskomsten træder i kraft den 1. januar 1969 for Danmark og Sverige.  

 For Finlands vedkommende træder overenskomsten i kraft 30 dage efter den dag,  

 hvor man fra finsk side har meddelt de øvrige kontraherende parter, at  

 Finlands regering har opfyldt de konstitutionelle skridt, som ikrafttrædelsen  

 forudsætter.
 Udfærdiget i fire eksemplarer med samme gyldighed, et på dansk, et på  

 finsk og svensk, et på norsk og et på svensk.
