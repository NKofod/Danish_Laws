(Handelsskoler) Direktoratet meddeler herved, at følgende regler med hensyn til brug af  

 lommeregnere ved handelsskolernes skriftlige prøver efter 1. april 1985 vil  

 være gældende:
Lommeregner er tilladt hjælpemiddel ved alle skriftlige prøver.
Dog er det  

 en forudsætning, at lommeregneren kun kan anvendes som et regneteknisk  

 hjælpemiddel og ikke som lager for andre hjælpemidler og informationer, som  

 ikke må medbringes til eksamen.
 Specielt må man være opmærksom på følgende:
 Lommeregneren må ikke kræve tilslutning til lysnet.
 Lommeregneren må ikke omfatte ydre enheder, som f.eks. printer, ydre lager  

 og skærm (bortset fra sædvanlig lyspanel til tal).
 Såfremt lommeregneren kan programmeres, må den ikke kunne opbevare  

 programmer (ud over de faste), når lommeregneren er slukket.
 Evt. brugervejledning til lommeregneren må ikke medbringes ved eksamen.
 Direktoratets skrivelse af 11. august 1976 (II-464) om batteridrevne  

 elektroniske lommeregnere ophæves.
 P.d.v.
 e.b.
H.
Metzon underv.insp.
