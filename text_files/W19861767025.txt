 I forbindelse med udbygning af en hovedlandevej blev ejendommens  

 hidtidige vejadgang afbrudt både for gående og kørende færdsel.
Ekspropriationskommissionen tilkendte en betydelig ulempeerstatning  

 især for gener ved flytning af adgangen fra ejendommens østside til  

 vestsiden, hvorved den eksisterende garage blev ubrugelig.
En flytning af  

 husets indgangsparti ansås derimod ikke for påkrævet.
 Taksationskommissionen stadfæstede den fastsatte erstatning.
Udskrift af forhandlings- og kendelsesprotokollen for taksationskommissionen for Nordjylland.
 (Lov nr. 186 af 4. juni 1964).
Sag nr.
Ta.
III 6/86 matr.nr. 20s, Melsted By, Sulsted.
 (lb.nr. 17).
 Ulla Pedersen og Benny Mortensen (personlig sammen med advokat Nils Bell)  

 mod Nordjyllands amtskommune, teknisk forvaltning (ved landinspektør Svend  

 Åge Sørensen).
 Kendelse den 22. september 1986.
 Ulla Pedersen og Benny Mortensen har som ejere af ovennævnte ejendom  

 ønsket efterprøvet den erstatning, der ved kendelse af 14. april 1986 er  

 tillagt dem af ekspropriationskommissionen vedrørende hovedlandevejsanlæg i  

 Jylland i anledning af stedfunden ekspropriation til udbygning af  

 hovedlandevej 447, Nørresundby-Hjørring, gennem Vestbjerg.
Der fremlagdes udskrift af forhandlingsprotokollen for  

 ekspropriationskommissionen, hæfte 8, 11 og 12, brev af 6. august 1986 fra  

 kommissarius ved statens ekspropriationer i Jylland, arealfortegnelse nr. 4,  

 arealerhvervelsesplaner samt ministeriet for offentlige arbejders brev af 10.  

 juli 1986 med tilladelse til indbringelse af sagen for  

 taksationskommissionen.
Endvidere fremlagdes anlægsmyndighedens fotografier  

 af ejendommen taget inden anlægsarbejdernes påbegyndelse.
Kommissionen besigtigede ejendommen og fik de ekspropriative indgreb  

 forevist.
Parterne havde lejlighed til at forelægge deres synspunkter og  

 fremkomme med deres bemærkninger.
Ekspropriationen omfatter afståelse af i alt ca. 65 (m2) til vejanlægget.  

 Desuden indebærer ekspropriationen, at der langs den udbyggede hovedlandevej  

 etableres et ca. 25 (m2) stort skråningsareal, der forbliver under  

 ejendommen.
Herudover pålægges der ejendommen servitut om byggelinie som  

 anmærkning c i fortegnelsen og servitut om adgangsbegrænsning som anmærkning  

 d i fortegnelsen.
Ejendommen grænser mod øst op til hovedlandevejen.
Fra ejendommen har der  

 hidtil været adgang til hovedlandevejen, der på den pågældende strækning er  

 udført med fortov.
I forbindelse med hovedlandevejens udbygning afbrydes  

 denne adgang både for kørende og gående.
Al adgang til ejendommen skal  

 fremtidig ske ad en privat fællesvej, der udlægges fra ejendommens  

 sydvestlige skel til kommunevej Bakkelyvej over ejendommene matr.nr.e 20 ag  

 og 20 ab Melsted By, Sulsted.
Færdselsberettiget til den private fællesvej  

 bliver desuden ejeren af naboejendommen matr.nr. 20 r ibd.
Ejendommen havde på ekspropriationstidspunktet et samlet areal på 803  

 (m2). Den er bebygget med et enfamiliehus.
Huset er opført med sammenbygget  

 garage med sidemur parallelt med ejendommens nordskel i en afstand af kun ca.  

 1 m fra dette.
Husets benyttede indgang findes i facaden mod nord, øst for  

 garagen.
 På det eksproprierede areal mister ejeren en ca. 1,2 m høj hæk samt et  

 bælte af 1-6 m høje nåletræer.
Ejendommen, der er beliggende i byzone, var pr. 1. april 1985 vurderet til  

 ejendomsskyld med en kontant ejendomsværdi på 340.000 kr., heraf grundværdi  

 96.000 kr.
Den kontante grundværdi er opdelt i en byggeret på 47.910 kr. og  

 803 (m2) a 59 kr. 89 øre.
Ved vurderingen pr. 1. januar 1986 er ejendommen  

 vurderet til 450.000 kr. i ejendomsværdi, heraf grundværdi 128.200 kr.
 Ekspropriationskommissionen har fastsat erstatningen således:
Renter 8% p.a. fra den 12. februar 1986.« Det fremgår af kendelsen, at der i ulempeerstatningen indgår erstatning  

 for at tåle skråningsareal.
Der er taget udgangspunkt i ovenstående  

 arealpris, men ekspropriationskommissionen har kun regnet med halv erstatning  

 i betragtning af, at skråningsarealet forbliver under ejendommen.
Det fremgår endvidere af kendelsen, at en betydelig del af  

 ulempeerstatningen imidlertid er givet for de gener, der påføres ejendommen  

 ved flytningen af adgangen fra ejendommens østside til vestsiden.  

 Ekspropriationskommissionen har her taget hensyn til, at den eksisterende  

 garage bliver ubrugelig, og at ejeren derfor må opføre en ny garage med  

 fornødent tilkørselsareal og vendeplads.
En flytning af husets indgangsparti  

 vil efter ekspropriationskommissionens opfattelse ikke være påkrævet, idet  

 der ved en nedrivning af den eksisterende garage og opførelse af ny ydermur,  

 hvor huset er sammenbygget med den eksisterende garage, vil kunne skabes  

 rimelige adgangsforhold til det eksisterende indgangsparti i husets nordlige  

 facade.
Endvidere er der indregnet et mindre beløb til etablering af ny  

 olietank, idet den eksisterende tank ikke vil kunne betjenes fra den private  

 fællesvej.
Der er her taget hensyn til, at den eksisterende olietank skulle  

 udskiftes i løbet af få år.
Desuden er der indregnet erstatning for tabet af  

 hæk og beplantning ud mod hovedlandevejen.
 Endelig fremgår det af kendelsen, at ulempeerstatningen omfatter et  

 anseeligt beløb for den ejendomsforringelse, der dels vil blive en følge af  

 de ændrede adgangsforhold på ejendommen, dels vil følge af det forhold, at  

 hovedlandevejen flyttes ca. 3 m nærmere på huset.
For taksationskommissionen har ejeren fremsat krav om, at  

 ulempeerstatningen forhøjes til 250.000 kr.
Ejeren har bl.a. henvist til, at  

 de ændrede adgangsforhold kræver omfattende bygningsmæssige ændringer, og at  

 huset må »spejlvendes«, så det får indgang i den ende, hvor den nye  

 tilkørsel er etableret.
 Anlægsmyndigheden har anført, at der er ydet et meget stort beløb i  

 ulempeerstatning og anmoder taksationskommissionen om at overveje en  

 nedsættelse af erstatningen efter taksationskommissionens skøn.
 Taksationskommissionen finder, at der i hvert fald er ydet ejeren fuld  

 erstatning for de tab, som indgrebet medfører, og finder på den anden side  

 ikke, at der er tilstrækkeligt grundlag for at imødekomme anlægsmyndighedens  

 anmodning om nedsættelse af erstatningsbeløbet.
 Taksationskommissionen stadfæster derfor ekspropriationskommissionens  

 kendelse.
For udgifter til advokatbistand for ekspropriationskommissionen er der  

 tillagt ejeren et beløb af 2.500 kr.
Taksationskommissionen finder ikke  

 grundlag for at tilkende ejeren yderligere godtgørelse for bistand i  

 forbindelse med taksationsforretningen.
