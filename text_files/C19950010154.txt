 Socialministeriet har tidligere udsendt bekendtgørelser nr. 692 og 693 af  

 21. juli 1994 om overførsel af ubrugte puljemidler, der er omfattet af § 26  

 og § 30 i lov om kommunal aktivering.
 Det fremgår heraf, at det har været muligt at overføre uforbrugte §  

 26-puljemidler, der ikke blev anvendt i 1994 til finansåret 1995.
 Uforbrugte § 26-puljemidler kan imidlertid ikke overføres fra finansåret  

 1995 til 1996.
 Det kan i den forbindelse oplyses, at Folketinget den 2. juni 1995 vedtog  

 en lovændring, hvorefter § 26-puljen ophæves pr. 1. januar 1996.
 Uforbrugte § 30-puljemidler kan overføres fra 1994 til 1995. Den del af de  

 udbetalte puljemidler i 1995, der ikke er anvendt ved årets udgang kan  

 overføres til 1996 til dækning af aktiviteter, der er igangsat i 1995.
 Der kan imidlertid ikke overføres uforbrugte § 30-puljemidler, der stammer  

 fra finansåret 1994, videre til 1996.
Eventuelt uforbrugte § 26-puljemidler og § 30 puljemidler skal  

 tilbagebetales til Socialministeriet.
Der skal redegøres for disse midler på  

 særlige skemaer, der udsendes i begyndelsen af 1996 sammen med skemaerne til  

 restafregning af de sociale refusioner.
Der vil i denne forbindelse også  

 blive givet en nærmere vejledning om tilbagebetalingsproceduren.
De relevante  

 grupperinger i Indenrigsministeriets kontoplan opretholdes for regnskab 1996.
