Skriftlig fremsættelse (24. november 2004) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til  

 skatteforvaltningsloven (Lovforslag nr.
L 130).
Forslag til lov om  

 ændring af en række love som følge af skatteforvaltningsloven (Navnlig  

 konsekvensændringer som følge af kommunalreformen) (Lovforslag nr.
L 131).
1.  

  

 Lovforslagene  

 er en del af den samlede lovgivningsmæssige gennemførelse af en ny  

 kommunalreform.
Forslagene er således et led i udmøntningen af  

 regeringspartiernes aftale fra juni 2004 med Dansk Folkeparti om en  

 strukturreform og den efterfølgende aftalte udmøntningsplan fra september  

 2004.
 Lovforslagene vedrører organiseringen af  

 skatteforvaltningen.
2.  

  

 Med  

 lovforslagene lægges der op til at skabe en åben og helhedsorienteret  

 forvaltning med borgerne og virksomhederne i centrum.
Det sker gennem en  

 organisatorisk samling af forvaltningen af skatter, afgifter, told og  

 ejendomsvurdering mv. i en statslig enhedsforvaltning.
 Denne enhedsforvaltning dannes dels gennem en fusion mellem  

 den kommunale og den statslige skatteforvaltning, og dels gennem som  

 udgangspunkt en sammenlægning af de forskellige told- og skattemyndigheder i  

 en  

 myndighed.
Herved får borgerne og virksomhederne kun én offentlig  

 forvaltning på skatte-, afgifts- og ejendomsvurderingsområderne.
Samtidig  

 skabes der mulighed for en bedre udnyttelse af ressourcerne i forvaltningen.  

 Forvaltningen lokaliseres lokalt i 30 skattecentre.
 Selv om denne enhedsforvaltning af praktiske grunde  

 forankres i statsligt regi, vil kommunerne blive inddraget i forvaltningen  

 gennem kommunale borgerservicecentre, der ikke kun skal kunne servicere  

 borgerne om indkomstskat og lignende, men også om afgifter og  

 ejendomsvurdering.
 3.  

  

 Denne  

 enhedsforvaltning skal bistås af et Skatteråd, der i modsætning til det  

 nuværende Ligningsråd får kompetence ikke kun på områderne for indkomstskat  

 og  

 ejendomsvurdering, men også på afgiftsområdet.
 Skatterådet sammensættes på samme måde som Ligningsrådet  

 sammensættes i dag.
4.  

  

 Med  

 lovforslagene lægges der endvidere op til at forenkle og styrke det  

 administrative klagesystem ved som udgangspunkt at samle behandlingen af  

 klagesager i Landsskatteretten.
Det sker ved at overføre de klagesager, der i  

 dag afgøres af ToldSkat eller Ligningsrådet, til afgørelse i  

 Landsskatteretten.  

 I forbindelse hermed justeres reglerne for sagsbehandling i  

 Landsskatteretten.
Strukturomlægningen ændrer som udgangspunkt ikke på  

 ordningen med skatteankenævn og vurderingsankenævn, der afgør klager over  

 henholdsvis skatteansættelser og ejendomsvurderinger.
Men der lægges op til,  

 at  

 skatteankenævnene bliver statslige på den måde, at skatteministeren fremover  

 bestemmer antallet af skatteankenævn, og udnævner skatteankenævnsmedlemmerne  

 efter indstilling fra kommunerne.
Der bliver et skatteankenævn for hvert  

 skattecenter; dvs. 30 i alt.
Der lægges endvidere op til, at skatteministeren  

 bestemmer landets inddeling i vurderingsankenævnskredse, men der er ikke  

 planer  

 om at ændre det nuværende antal på 15 kredse.
 Såvel skatteankenævnene som vurderingsankenævnene tilføres  

 lidt flere klagesager, men det bliver på den anden side valgfrit for  

 borgerne,  

 om de vil benytte muligheden for at klage til skatteankenævn eller klage  

 direkte til Landsskatteretten.
 5.  

  

 Etablering  

 af en enhedsforvaltning og revisionen af klagesystemet har i øvrigt nogle  

 afledte konsekvenser, som indgår i disse lovforslag.
 Herudover stilles der forslag om enkelte justeringer, der  

 ikke er en nødvendig følge af etableringen af en enhedsforvaltning, bl.a. om  

 harmonisering af processuelle regler og indførelse af regler om bindende  

 afgiftssvar.
6.  

  

 I  

 forbindelse med fusionen mellem den kommunale og den statslige  

 skatteforvaltning følger det kommunale skattepersonale med skatteopgaven over  

 til ansættelse i staten.
Samtidig overtager staten visse aktiver og passiver  

 samt rettigheder og pligter fra kommunerne.
Disse overdragelser sker ved  

 aftale  

 mellem Skatteministeriet og den enkelte kommune.
Der er medtaget regler for denne overdragelse i  

 lovforslagene, herunder regler om at virksomhedsoverdragelsesloven finder  

 anvendelse ved denne personaleoverførsel.
Der er også regler om, at  

 skatteministeren kan nedsætte et nævn med statslige og kommunale  

 repræsentanter  

 til løsning af eventuel uenighed mellem Skatteministeriet og en kommune om  

 overførslen.
7.  

  

 De  

 grundlæggende regler om skatte- og ejendomsvurderingsmyndighederne findes i  

 dag  

 i lov om skattemyndighedernes organisation og opgaver m.v.  

 (skattestyrelsesloven). Kommunalreformen medfører så betydelige ændringer i  

 dette regelsæt, at det er fundet hensigtsmæssigt at erstatte  

 skattestyrelsesloven med en ny lov; en skatteforvaltningslov.
Lovforslag nr.  

 L  

 131 udgør således både en udmøntning af kommunalreformen og en nyredigering  

 af  

 skattestyrelsesloven.
 8.  

  

 Efter  

 lovforslaget er den nye struktur tillagt virkning fra den 1. juli 2005.
 9.  

  

 Der er  

 knyttet stor usikkerhed til skønnene over de administrative konsekvenser for  

 staten og kommunerne.
Omlægningen vil berøre mere end 5.000 medarbejdere i  

 kommunerne.
Endvidere vil en række aktiver og passiver samt rettigheder og  

 pligter, der er knyttet til den kommunale varetagelse af skatteopgaven,  

 skulle  

 overføres fra kommunerne til staten.
På sigt skønnes lovforslaget samlet set at medføre  

 væsentlige besparelser for det offentlige.
Der henvises herom til  

 lovforslagets  

 bemærkninger under afsnit 10.
10.  

  

 Lovforslaget medfører ikke provenumæssige konsekvenser 11.  

  

 Lovforslaget medfører positive konsekvenser for borgerne og virksomhederne,  

 der  

 får en enklere tilgang til en skatteforvaltning, der kan tilbyde mere  

 kvalitet  

 og service end i dag.  

 Samtidig styrkes  

 borgernes og virksomhedernes retssikkerhed gennem større forudseelighed, der  

 bl.a. opnås ved regler om bindende svar og en styrkelse af klagesystemet.
