Bekendtgørelse om ændring af bekendtgørelse om kommunalbestyrelsernes afholdelse af grundlovsceremonier § 1 I bekendtgørelse nr. 1767 af 27. december 2018 om kommunalbestyrelsernes afholdelse af grundlovsceremonier foretages følgende ændring:
 1. I § 1 indsættes som stk. 2:
»Stk. 2. Fylder en biperson til en ansøger om dansk indfødsret 18 år inden for en måned efter ikrafttrædelsen af det lovforslag om indfødsrets meddelelse, den pågældendes forælder er optaget på, kan udlændinge- og integrationsministeren efter anmodning fra kommunalbestyrelsen tillade, at fristerne for afholdelse af en grundlovsceremoni i denne bekendtgørelse fraviges i forhold til den pågældende persons forælder.« § 2 Bekendtgørelsen træder i kraft den 21. november 2019.
