Nr BTL 166 Betænkning over Forslag til lov om ændring af lov om banker og sparekasser  

 m.v., lov om investeringsforeninger og lov om forsikringsvirksomhed og  

 forskellige andre love   

 Nr L 166 1995-96, 1. samling Afgivet af Erhvervsudvalget Afgivet: 19960430 Udvalget har behandlet lovforslaget i nogle møder og har herunder stillet  

 spørgsmål til erhvervsministeren, som denne har besvaret skriftligt og  

 mundtligt.
 Endvidere har udvalget modtaget skriftlige og/eller mundtlige henvendelser  

 fra:
Assurandør-Societetet, Finansrådet, Foreningen af Registrerede Revisorer og Foreningen af Statsautoriserede Revisorer.
 Der er af erhvervsministeren og et mindretal stillet ændringsforslag,  

 hvorom henvises til de ledsagende bemærkninger.
 Udvalget er enig om, at en nærmere vurdering og stillingtagen til  

 udstrækningen af dispensationsmuligheden efter bank- og sparekasselovens §  

 19, stk. 5, realkreditlovens § 18, stk. 2, og forsikringslovens § 90, stk. 2,  

 bør afvente den af erhvervsministeren lovede redegørelse om bl.a. denne  

 problemstilling, idet der henvises til det udvalgsarbejde, der blev igangsat  

 på baggrund af forslag til folketingsbeslutning om harmonisering af reglerne  

 for bestyrelsesmedlemmers og direktørers med fleres ansvar, pligter og  

 rettigheder i finansielle virksomheder (B 13) i november 1995. Denne  

 redegørelse er bebudet til 1. juni 1996.
 Udvalget er ligeledes enig om, at udgangspunktet er, at praksis skal være  

 ens i hele den finansielle sektor.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Centrum-Demokraternes medlemmer af  

 udvalget) lovforslaget til vedtagelse med de af erhvervsministeren  

 stillede ændringsforslag.
 Et andet mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med de stillede ændringsforslag.
 Et tredje mindretal (Enhedslistens medlem af udvalget) indstiller  

 lovforslaget til vedtagelse med de af erhvervsministeren under nr. 1,  

 2, 4-7 og 10-22 stillede ændringsforslag.
 Enhedslisten mener, at der er brug for yderligere stramninger af tilsynet  

 med banker og sparekasser, men at lovforslaget er et skridt på vejen.
Ændringsforslag Til § 1Af erhvervsministeren, tiltrådt af udvalget:
 1) I det under nr. 11 foreslåede § 7 g, stk. 2,  

 ændres (to steder) datoen »1. april« til: »1. juni«.
 2) Det under nr. 19 foreslåede § 32, stk. 4,  

 affattes således:
»Stk. 4. Såfremt pengeinstituttets ledelse ikke træffer de  

 nødvendige foranstaltninger til imødegåelse af en særlig høj risikoprofil,  

 jf. § 49, stk. 5, 2. pkt., kan Finanstilsynet pålægge instituttet at fravige  

 de almindelige principper i stk. 1.« Af et mindretal (V og KF), tiltrådt af et mindretal (FP):
 3) Nr. 20 udgår.
 Af erhvervsministeren, tiltrådt af udvalget:
 4) Nr. 31 udgår.
 5) Efter nr. 31 indsættes som nyt nummer:
 »01. I § 48 indsættes efter stk. 2 som nyt stykke:
»Stk. 3. Erhvervsministeren kan fastsætte regler, hvorefter  

 aktieselskabslovens kapitel 15 med de fornødne tilpasninger finder anvendelse  

 på fusion, hvorved en sparekasse overtager et aktieselskab, der har  

 tilladelse til at drive pengeinstitutvirksomhed.«» 6) Nr. 32 affattes således:
 »32. Efter § 48 indsættes som nyt kapitel:
»Kapitel 11 a Frister § 48 b.
De frister, der er fastsat i eller i henhold til  

 denne lov, begynder at løbe fra og med dagen efter den dag, hvor den  

 begivenhed, som udløser fristen, finder sted.
Dette gælder ved beregning af  

 såvel dage- som uge-, måneds- og årsfrister.
 Stk. 2. Er fristen angivet i uger, udløber fristen, jf. stk. 1, på  

 ugedagen for den dag, hvor den begivenhed, som udløste fristen, fandt sted.
Stk. 3. Er fristen angivet i måneder, udløber fristen, jf. stk. 1,  

 på månedsdagen for den dag, hvor den begivenhed, som udløste fristen, fandt  

 sted.
Hvis den dag, hvor den begivenhed, som udløste fristen, fandt sted, er  

 den sidste dag i en måned, eller hvis fristen udløber på en månedsdato, som  

 ikke findes, udløber fristen altid på den sidste dag i måneden uanset dens  

 længde.
Stk. 4. Er fristen angivet i år, udløber fristen, jf. stk. 1, på  

 årsdagen for den dag, hvor den begivenhed, som udløste fristen, fandt sted.  

Stk. 5. Udløber en frist i en weekend, på en helligdag, grundlovsdag,  

 juleaftensdag eller nytårsaftensdag, udstrækkes fristen til den førstkommende  

 hverdag.«» 7) I den under nr. 33 foreslåede affattelse af § 49,  

 stk. 5, indsættes efter 1. pkt. som nyt punktum:
»Indebærer pengeinstituttets portefølje af udlån og garantier m.v.  

 efter Finanstilsynets vurdering en meget stor samlet risiko for  

 pengeinstituttet, skal Finanstilsynet redegøre herfor i rapporten.« Af erhvervsministeren, tiltrådt af et flertal (udvalget med  

 undtagelse af EL) 8) I den under nr. 34 foreslåede affattelse af § 50  

 affattes stk. 2 således:
»Stk. 2. Finanstilsynet kan pålægge et pengeinstituts ledelse  

 at lade udarbejde en redegørelse for instituttets økonomiske stilling og  

 fremtidsudsigter.
Pengeinstituttets bestyrelse, direktion og revision skal  

 ved underskrift på pålægget over for Finanstilsynet bekræfte at være gjort  

 bekendt med indholdet af henvendelsen.
Redegørelsen skal være vedlagt en  

 udtalelse fra pengeinstituttets eksterne revision, medmindre redegørelsen som  

 helhed er udarbejdet af denne.
Redegørelsen skal forelægges pengeinstituttets  

 bestyrelse til godkendelse.
En kopi af redegørelsen indsendes til  

 Finanstilsynet.« 9) Efter nr. 42 indsættes som nyt nummer:
»02. I § 54, stk. 1, indsættes efter »§§  

 47-48«: », § 49, stk. 5, 3. pkt., § 50, stk. 2«.' Af erhvervsministeren, tiltrådt af udvalget:
 Til § 3 10) I den under nr. 5 foreslåede affattelse af §  

 28, stk. 3, 2. pkt., ændres ordene »senest 8 børsdage« til:  

 »senest 8 på hinanden følgende bankdage«.
 11) Den under nr. 12 foreslåede § 51 a affattes  

 således:
»§ 51 a.
De frister, der er fastsat i eller i henhold til  

 denne lov, begynder at løbe fra og med dagen efter den dag, hvor den  

 begivenhed, som udløser fristen, finder sted.
Dette gælder ved beregning af  

 såvel dage- som uge-, måneds- og årsfrister.
 Stk. 2. Er fristen angivet i uger, udløber fristen, jf. stk. 1, på  

 ugedagen for den dag, hvor den begivenhed, som udløste fristen, fandt sted.
Stk. 3. Er fristen angivet i måneder, udløber fristen, jf. stk. 1,  

 på månedsdagen for den dag, hvor den begivenhed, som udløste fristen, fandt  

 sted.
Hvis den dag, hvor den begivenhed, som udløste fristen, fandt sted, er  

 den sidste dag i en måned, eller hvis fristen udløber på en månedsdato, som  

 ikke findes, udløber fristen altid på den sidste dag i måneden uanset dens  

 længde.
 Stk. 4. Er fristen angivet i år, udløber fristen, jf. stk. 1, på  

 årsdagen for den dag, hvor den begivenhed, som udløste fristen, fandt sted.
Stk. 5. Udløber en frist i en weekend, på en helligdag,  

 grundlovsdag, juleaftensdag eller nytårsaftensdag, udstrækkes fristen til den  

 førstkommende hverdag.« Til § 4 12) Nr. 8 affattes således:
 »8. § 90, stk. 1, affattes således:
»Direktører, vicedirektører, underdirektører, medarbejdere med  

 direkte reference til direktionen og dermed ligestillede medarbejdere i  

 forsikringsselskaber må ikke for egen regning udføre eller deltage i  

 spekulationsforretninger.
Ligeledes er medarbejdere i afdelinger med fonds-,  

 valuta- og kreditfunktioner samt tilsvarende funktioner omfattet af  

 forbudet.«» 13) Efter nr. 8 indsættes som nyt nummer:
 »01. I § 90 indsættes efter stk. 1 som nyt stykke:
»Stk. 2. Bestyrelsen er forpligtet til at udarbejde interne  

 retningslinjer for, hvilke øvrige medarbejdere der ikke for egen regning må  

 udføre eller deltage i spekulationsforretninger.« Stk. 2 bliver herefter stk. 3.' 14) Nr. 12 affattes således:
 »12. § 108, stk. 1, 2. pkt., affattes således:
»Ekstraordinær generalforsamling til behandling af et bestemt angivet  

 emne skal indkaldes senest 2 uger efter, at det skriftligt er forlangt af en  

 tiendedel af de stemmeberettigede eller den mindre brøkdel, som vedtægterne  

 måtte bestemme.«» 15) I den under nr. 24 foreslåede affattelse af § 177,  

 stk. 6, indsættes efter 1. pkt. som nye punktummer:
»Ved tvangsakkord af genforsikringsselskaber erstatter  

 Finanstilsynets tilladelse de tiltrædelseserklæringer, som er nævnt i  

 konkurslovens § 166, stk. 1, nr. 2. Forinden skal Finanstilsynet påse, at  

 genforsikringsselskabet har rettet henvendelse til samtlige kendte  

 fordringshavere om åbning af tvangsakkordforhandlinger, og at mindst 40 pct.  

 af de givne tilbagemeldinger tiltræder, at der åbnes sådanne  

 forhandlinger.« 16) Efter nr. 24 indsættes som nyt nummer:
 »02. Efter § 177, stk. 6, indsættes som nye stykker:
 »Stk. 7. I forbindelse med den statusoversigt, som skal  

 udarbejdes ved åbning af forhandling om tvangsakkord, jf. konkurslovens §  

 165, kan skifteretten ved tvangsakkord af genforsikringsselskaber efter  

 høring af Finanstilsynet udpege en uvildig aktuar til at foretage en  

 opgørelse over værdien af de latente krav, der er anmeldt.
Stk. 8. Ved tvangsakkord af genforsikringsselskaber opgøres  

 kravene i konkurslovens § 176 om vedtagelse af en tvangsakkord i forhold til  

 de fremmødte og anmeldte krav.«» 17) Den under nr. 44 foreslåede affattelse af § 246  

 a affattes således:
»§ 246 a.
De frister, der er fastsat i eller i henhold til  

 denne lov, begynder at løbe fra og med dagen efter den dag, hvor den  

 begivenhed, som udløser fristen, finder sted.
Dette gælder ved beregning af  

 såvel dage- som uge-, måneds- og årsfrister.
 Stk. 2. Er fristen angivet i uger, udløber fristen, jf. stk. 1, på  

 ugedagen for den dag, hvor den begivenhed, som udløste fristen, fandt sted.
Stk. 3. Er fristen angivet i måneder, udløber fristen, jf. stk. 1,  

 på månedsdagen for den dag, hvor den begivenhed, som udløste fristen, fandt  

 sted.
Hvis den dag, hvor den begivenhed, som udløste fristen, fandt sted, er  

 den sidste dag i en måned, eller hvis fristen udløber på en månedsdato, som  

 ikke findes, udløber fristen altid på den sidste dag i måneden uanset dens  

 længde.
Stk. 4. Er fristen angivet i år, udløber fristen, jf. stk. 1, på  

 årsdagen for den dag, hvor den begivenhed, som udløste fristen, fandt sted.  

Stk. 5. Udløber en frist i en weekend, på en helligdag, grundlovsdag,  

 juleaftensdag eller nytårsaftensdag, udstrækkes fristen til den førstkommende  

 hverdag.« 18) I den under nr. 45 foreslåede affattelse af § 260,  

 stk. 1, indsættes i 1. pkt. efter »§ 90, stk. 2« ordene:  

 »og 3«.
 Til § 5 19) Den under nr. 9 foreslåede § 65 a  

 affattes således:
»§ 65 a.
De frister, der er fastsat i eller i henhold til  

 denne lov, begynder at løbe fra og med dagen efter den dag, hvor den  

 begivenhed, som udløser fristen, finder sted.
Dette gælder ved beregning af  

 såvel dage- som uge-, måneds- og årsfrister.
 Stk. 2. Er fristen angivet i uger, udløber fristen, jf. stk. 1, på  

 ugedagen for den dag, hvor den begivenhed, som udløste fristen, fandt sted.
Stk. 3. Er fristen angivet i måneder, udløber fristen, jf. stk. 1,  

 på månedsdagen for den dag, hvor den begivenhed, som udløste fristen, fandt  

 sted.
Hvis den dag, hvor den begivenhed, som udløste fristen, fandt sted, er  

 den sidste dag i en måned, eller hvis fristen udløber på en månedsdato, som  

 ikke findes, udløber fristen altid på den sidste dag i måneden uanset dens  

 længde.
 Stk. 4. Er fristen angivet i år, udløber fristen, jf. stk. 1, på  

 årsdagen for den dag, hvor den begivenhed, som udløste fristen, fandt sted.
Stk. 5. Udløber en frist i en weekend, på en helligdag, grundlovsdag, juleaftensdag eller nytårsaftensdag, udstrækkes fristen til  

 den førstkommende hverdag.« Til § 7 20) De under nr. 5 foreslåede § 31, stk. 5-8,  

 affattes således:
»Stk. 5. De frister, der er fastsat i eller i henhold til  

 denne lov, begynder at løbe fra og med dagen efter den dag, hvor den  

 begivenhed, som udløser fristen, finder sted.
Dette gælder ved beregning af  

 såvel dage- som uge-, måneds- og årsfrister.
 Stk. 6. Er fristen angivet i uger, udløber fristen, jf. stk. 1, på  

 ugedagen for den dag, hvor den begivenhed, som udløste fristen, fandt sted.
Stk. 7. Er fristen angivet i måneder, udløber fristen, jf. stk. 1,  

 på månedsdagen for den dag, hvor den begivenhed, som udløste fristen, fandt  

 sted.
Hvis den dag, hvor den begivenhed, som udløste fristen, fandt sted, er  

 den sidste dag i en måned, eller hvis fristen udløber på en månedsdato, som  

 ikke findes, udløber fristen altid på den sidste dag i måneden uanset dens  

 længde.
Stk. 8. Udløber en frist i en weekend, på en helligdag,  

 grundlovsdag, juleaftensdag eller nytårsaftensdag, udstrækkes fristen til den  

 førstkommende hverdag.« Til § 8 21) De under nr. 1 foreslåede § 7, stk. 2-5,  

 affattes således:
»Stk. 2. De frister, der er fastsat i eller i henhold til  

 denne lov, begynder at løbe fra og med dagen efter den dag, hvor den  

 begivenhed, som udløser fristen, finder sted.
Dette gælder ved beregning af  

 såvel dage- som uge-, måneds- og årsfrister.
 Stk. 3. Er fristen angivet i uger, udløber fristen, jf. stk. 1, på  

 ugedagen for den dag, hvor den begivenhed, som udløste fristen, fandt sted.
Stk. 4. Er fristen angivet i måneder, udløber fristen, jf. stk. 1,  

 på månedsdagen for den dag, hvor den begivenhed, som udløste fristen, fandt  

 sted.
Hvis den dag, hvor den begivenhed, som udløste fristen, fandt sted, er  

 den sidste dag i en måned, eller hvis fristen udløber på en månedsdato, som  

 ikke findes, udløber fristen altid på den sidste dag i måneden uanset dens  

 længde.
Stk. 5. Udløber en frist i en weekend, på en helligdag,  

 grundlovsdag, juleaftensdag eller nytårsaftensdag, udstrækkes fristen til den  

 førstkommende hverdag.« Til § 10 22) I stk. 1 ændres datoen: »1. april«  

 til: »1. juni«.
Bemærkninger Til nr. 1 Ændringen er en følge af, at ikrafttrædelsestidspunktet for  

 lovforslaget nu foreslås fastsat til den 1. juni 1996.
Til nr. 2 og 7 Det foreslås, at lovforslagets § 49, stk. 5, hvorefter  

 Finanstilsynet efter et inspektionsbesøg skal fremsende en skriftlig rapport  

 til ledelsen og revisionen i pengeinstituttet om lovovertrædelser og øvrige  

 kritisable forhold, suppleres med en bestemmelse om, at Finanstilsynet i  

 rapporten skal redegøre for sin vurdering af risikokoncentrationen på  

 instituttets udlånsportefølje m.v., hvis denne vurderes at være meget høj.  

 Ifølge lovforslaget i øvrigt skal denne rapport underskrives af medlemmerne  

 af pengeinstituttets ledelse, som skal bekræfte, at de er gjort bekendt med  

 rapporten.
Denne skal herefter returneres til Finanstilsynet.
 Gennem denne rapportering ligger der en klar tilkendegivelse fra  

 Finanstilsynet til pengeinstituttets ledelse om, at der bør træffes de  

 nødvendige foranstaltninger for at afværge en eventuel krisesituation.
En meget høj risikokoncentration kan tilsige, at ledelsen eksempelvis  

 nedbringer visse engagementer, skaffer yderligere kapital, skærper  

 kreditovervågningen eller foretager yderligere hensættelser.
Tilsvarende vil  

 ledelsen kunne tage skridt til at ændre procedurerne i forbindelse med f.eks.  

 kredithåndteringen, hvis Finanstilsynet i rapporten har fundet specielt denne  

 funktion kritisabel.
Det vil være overordentligt vanskeligt for ledelsen at undlade at foretage  

 sig noget på baggrund af rapporten.
Ved i første omgang at overlade  

 afgørelsen af, hvilke konkrete foranstaltninger der bør træffes, til  

 instituttets ledelse, fastholdes det grundlæggende princip, at  

 ledelsesansvaret påhviler bestyrelsen og direktionen.
 Bestemmelsen vil blive suppleret af en bestemmelse i en bekendtgørelse i  

 henhold til bank- og sparekasselovens § 34, stk. 5, således at  

 pengeinstituttets eksterne revision i det årlige revisionsprotokollat  

 pålægges at redegøre for de foranstaltninger, instituttets ledelse har  

 truffet på baggrund af Finanstilsynets rapport i henhold til § 49, stk. 5, 2.  

 pkt.
Der vil imidlertid kunne opstå situationer, hvor ledelsen, på trods af at  

 Finanstilsynet i sin rapport har gjort opmærksom på en særlig høj  

 risikokoncentration i instituttet, ikke træffer de nødvendige  

 foranstaltninger.
For at give Finanstilsynet mulighed for i disse særlige  

 tilfælde fortsat at kunne udføre en effektiv og betryggende tilsynsfunktion,  

 foreslås det, at tilsynet gives hjemmel til at pålægge det pågældende  

 institut at fravige de almindelige principper for værdiansættelse i § 32,  

 stk. 1.
Dette vil medføre en adgang for Finanstilsynet til at kræve ekstraordinære  

 hensættelser på en nærmere specificeret udlånsportefølje, som indebærer en  

 særlig høj risikokoncentration, der på længere sigt vil kunne udgøre en  

 alvorlig trussel mod pengeinstitutters fortsatte drift.
Disse hensættelser  

 vil på sædvanlig vis skulle begrundes og vil kunne indankes for  

 Erhvervsankenævnet.
 En anvendelse af beføjelsen vil desuden forudgående skulle tilkendegives  

 over for instituttets ledelse og revision, og disse organer skal forinden  

 have mulighed for at tilkendegive deres holdning over for Finanstilsynet.
Da der alene er tale om anvendelse af nye tilsynsprincipper vil et pålæg  

 fra Finanstilsynet om ekstraordinære hensættelser ikke kræve indberetning  

 efter lov om værdipapirhandel.
Hvis anvendelse af disse principper medfører  

 en væsentlig ændring af instituttets resultat, vil det skulle indberettes i  

 overensstemmelse med de gældende regler om indberetning til Københavns  

 Fondsbørs.
Til nr. 3 Det foreslås, at bestemmelsen udgår, da den gældende lov giver  

 Finanstilsynet mulighed for at påtale hvis valgte revisorer ikke fungerer  

 tilfredsstillende.
Det er derfor ikke nødvendigt at give Finanstilsynet  

 mulighed for at udpege yderligere en revisor.
Til nr. 4 Ændringsforslaget er udelukkende af lovteknisk karakter.
Forslag  

 om ophævelse af bank- og sparekasselovens § 47 d, stk. 4, indgår i det af  

 justitsministeren fremsatte forslag til ændring af konkursloven og visse  

 andre love (L 79), jf. § 4. Herefter er forslaget om ophævelse af  

 bestemmelsen overflødig.
 Til nr. 5 Bestemmelsen giver mulighed for at fastsætte regler om, at  

 sparekasser, der er organiseret som selvejende institutioner, men som ikke er  

 omfattet af fondslovgivningen, kan fusionere med pengeinstitutter,  

 organiseret som aktieselskab, med sparekassen som den fortsættende enhed.
 § 50 i lov om erhvervsdrivende fonde indeholder en tilsvarende hjemmel til  

 fusion, hvorved en moderfond overtager en dattervirksomhed, der er et aktie  

 eller anpartsselskab.
 Lov om erhvervsdrivende fonde finder imidlertid ikke anvendelse på  

 sparekasser.
 Reglerne om fusion i aktieselskabslovens kapitel 15 hjemler heller ikke  

 fusion mellem selvejende institutioner og aktieselskaber.
 Sparekassers overtagelse af pengeinstitutter, organiseret som  

 aktieselskaber, indebærer i dag risiko for, at al gæld i det ophørende  

 pengeinstitut forfalder til betaling, ligesom opløsning af aktieselskabet  

 skal ske ved likvidation.
 Dette kan hindre en ellers ønskelig overtagelse.
 Forslaget indebærer, at sparekasser i lighed med banker får mulighed for  

 gennem fusion at overtage et andet pengeinstitut, organiseret som  

 aktieselskab.
 Dette indebærer, at det pågældende aktieselskab ophører uden likvidation,  

 samt at al gæld overtages af sparekassen uden derved at forfalde til betaling  

 (universalsuccession).
 Pengeinstitutter, hvis retlige organisationsform er et aktieselskab, er  

 enten banker eller sparekasseaktieselskaber.
 Et sparekasseaktieselskab er en sparekasse, der er omdannet til  

 aktieselskab efter bank- og sparekasselovens § 52 c  

 (»fondsmodellen«) eller efter § 52 h  

 (»indkapslingsmodellen«).
Erhvervsankenævnet har afsagt en kendelse vedrørende adgangen til at  

 fusionere et sparekasseaktieselskab, omdannet efter indkapslingsmodellen, med  

 en sparekasse, og med sparekassen som den fortsættende enhed.
Ankenævnet  

 fandt, at der i bank- og sparekasseloven var hjemmel til en sådan fusion,  

 herunder til at overføre den bundne sparekassereserve til sparekassen, og at  

 aktieselskabslovens regler om opløsning uden likvidation måtte anvendes i  

 nødvendigt omfang.
Der blev ikke i kendelsen taget stilling til, om al gæld  

 ville forfalde til betaling.
 På baggrund af kendelsen og med henblik på at skabe klarhed om  

 betingelserne for fusion, er der behov for at fastsætte nærmere regler herom.  

 Det foreslåes derfor at skabe fornøden hjemmel for, at der ved bekendtgørelse  

 kan fastsættes sådanne regler.
Forslaget indebærer, at sparekasser får mulighed for gennem fusion med et  

 sparekasseaktieselskab, omdannet efter »indkapslingsmodellen«, at  

 overtage selskabets bundne sparekassereserve.
Når sparekasseaktieselskabet  

 ved fusion igen bliver en sparekasse (selvejende institution) vil den bundne  

 sparekassereserve indgå som almindelig egenkapital i sparekassen.
Der er i  

 dette tilfælde ikke behov for at opretholde indkapslingen, da kapitalen  

 vender tilbage til sin oprindelige sparekassestatus.
Ved en fusion med et  

 andet pengeinstitutaktieselskab vil den bundne sparekassereserve bevare sin  

 særlige status i det fortsættende pengeinstitut.
 Aktionærerne i et sparekasseaktieselskab, omdannet efter  

 »indkapslingsmodellen«, vil skulle vederlægges efter de almindelige  

 regler i aktieselskabsloven, under hensyn til at den bundne sparekassereserve  

 ligger udenfor aktionærernes rådighed.
 Ved fusion med et sparekasseaktieselskab, omdannet efter  

 »fondsmodellen«, vil fonden blot fortsætte som en almennyttig fond.
 Nærmere regler omkring fusionen fastsættes ved en selvstændig  

 bekendtgørelse.
 Reglerne i bekendtgørelsen vil i hovedtræk svare til reglerne i § 17 i  

 bekendtgørelse nr. 359 af 17. juni 1993 om opløsning af erhvervsdrivende  

 fonde (likvidation, konkurs, tvangsopløsning og fusion). Bekendtgørelsen  

 udstedes og administreres af Erhvervs- og Selskabsstyrelsen, dog i samarbejde  

 med Finanstilsynet.
Skatteministeriet vil samtidig foretage en tilsvarende ændring i  

 skattelovgivningen ved lovforslag nr.
L 117 (fusionsskatteloven).
 Til nr. 6 Forslagene om fristberegning, der er et led i en generel  

 forenkling og harmonisering af frister i den erhvervsretlige lovgivning, er  

 formuleret enslydende med de tilsvarende bestemmelser i forslag til lov om  

 anpartsselskaber (L 199) og forslag til ændring af årsregnskabsloven og  

 forskellige andre love (L 198) - begge fremsat den 1. februar 1996.
Det har imidlertid vist sig, at fristbestemmelserne i de selskabsretlige  

 lovforslag har givet anledning til tvivlsspørgsmål.
Formålet med forslagene  

 er at lave ensartede og utvetydige fristbestemmelser, som virker logiske og  

 ikke giver anledning til fortolkningsproblemer for den enkelte virksomhed.  

 Det er derfor fundet nødvendigt at præcisere lovteksten.
Således er det i  

 ændringsforslaget tydeliggjort, at første dag i fristperioden er dagen efter  

 den dag, hvor den fristudløsende handling fandt sted.
Samtidig er det  

 fastslået, at dette beregningsprincip gælder hvad enten der er tale om dage-,  

 uge-, måneds- eller årsfrister.
Derudover er det fundet hensigtsmæssigt at indsætte en enslydende  

 fortolkningsregel i samtlige love, også selv om ikke alle love har f.eks.  

 uge- eller månedsfrister.
Herved undgås enhver fortolkningstvivl - også i  

 forbindelse med eventuelle fremtidige fornyelser og ændringer af  

 fristreglerne.
 Efter vedtagelse af de selskabsretlige lovforslag (L 198 og L 199) vil  

 Erhvervs- og Selskabsstyrelsen udsende en vejledning om de nye  

 fristbestemmelser.
Til nr. 8 Ifølge det oprindelige lovforslag får Finanstilsynet mulighed  

 for at stille krav om, at der foretages en vurdering af et pengeinstituts  

 fremtidsmuligheder.
Vurderingen kan enten foretages af tilsynet selv eller af  

 et revisionsfirma.
 Formålet med dette forslag var, at give Finanstilsynet mulighed for at  

 pålægge et pengeinstitut at få foretaget en særlig grundig vurdering i  

 tilfælde, hvor Finanstilsynet kan konstatere, at pengeinstituttet driver sin  

 virksomhed inden for lovens rammer, men hvor der er grund til at antage, at  

 den økonomiske situation er sådan, at pengeinstituttet vil kunne få problemer  

 i fremtiden.
 Dette formål kan imidlertid opfyldes på anden måde.
 På den baggrund foreslås det at gøre udarbejdelse af en redegørelse for  

 pengeinstuttets fremtidsmuligheder til et internt anliggende mellem  

 instituttets ledelse og den valgte revision.
Efter ændringsforslaget kan Finanstilsynet pålægge et pengeinstituts  

 ledelse at lade udarbejde en redegørelse for instituttets økonomiske stilling  

 og fremtidsudsigter.
Det er således ledelsen, som har ansvaret for, at  

 redegørelsen er forsvarlig og fyldestgørende.
Finanstilsynets pålæg skal  

 påtegnes af instituttets bestyrelse, direktion og revision.
Selve pålægget om at lade udarbejde en fremtidsundersøgelse vil ikke  

 bevirke, at der skal ske indberetning til Københavns Fondsbørs.
Spørgsmålet  

 om, hvorvidt der på baggrund af redegørelsen skal indberettes til Københavns  

 Fondsbørs skal følge de gældende regler om indberetning hertil.
Redegørelsen kan f.eks. udarbejdes af et konsulent-/managementfirma eller  

 af pengeinstituttets direktion.
I så fald skal en udtalelse fra den valgte  

 revision vedlægges redegørelsen.
Ledelsen kan endvidere anmode  

 pengeinstituttets valgte revision om at udarbejde redegørelsen.
Redegørelsen skal bl.a. indeholde en beskrivelse af pengeinstituttets  

 økonomiske stilling og en begrundet angivelse af den forventede økonomiske  

 udvikling i de kommende år.
Heri kan kan indgå en beskrivelse af  

 pengeinstituttets indtjening, omkostninger, tabsrisici, hensættelser og  

 udvikling i ind- og udlån.
Der skal også i redegørelsen indgå en vurdering af instituttets  

 fremtidsmuligheder med forslag til, hvilke initiativer der bør foretages  

 under hensyn til den forventede, økonomiske udvikling.
Dette kan f.eks. være  

 tiltag over for risikofyldte engagementer og foranstaltninger til forbedring  

 af indtjeningen.
I redegørelsen vil der endvidere kunne stilles forslag om  

 ændringer i ledelsen, forslag om at søge fusion med et andet pengeinstitut  

 samt ændringer i driften og organisationen m.v.
Når redegørelsen er udarbejdet, skal den vedlagt revisionsudtalelse  

 forelægges pengeinstituttets bestyrelse til godkendelse.
Redegørelsen skal  

 indsendes til Finanstilsynet til orientering.
 Bestemmelsen indskrænker ikke Finanstilsynets adgang til at kræve  

 oplysninger, herunder i form af redegørelser, fra instituttet efter lovens  

 øvrige bestemmelser.
 Det bemærkes, at den ændrede sprogbrug, hvor »vurdering« er  

 ændret til »redegørelse« ikke tilsigter realitetsændringer, men  

 blot er en præcisering af, at fremtidsundersøgelsen skal foreligge i  

 skriftlig form.
Til nr. 9 Bestemmelsen hjemler straf for manglende opfyldelse af pligten i  

 forslagets § 49, stk. 5, 3. pkt, for instituttets ledelse og revision til at  

 påtegne samt returnere Finanstilsynets rapport.
Bestemmelsen hjemler  

 endvidere straf for ledelsens manglende efterlevelse af et pålæg fra  

 Finanstilsynet i henhold til § 50, stk. 2, om at få udarbejdet en redegørelse  

 for instituttets økonomiske stilling og fremtidsudsigter.
 Til nr. 10 Ændringen er begrundet i, at begrebet børsdage ikke længere er  

 tidssvarende i forhold til den teknologiske udvikling på værdipapirmarkedet,  

 hvorfor »børsdage« foreslås udskiftet med »bankdage«.
 Til nr. 11, 17, 19, 20 og 21 Der henvises til bemærkningerne til nr. 6.
Til nr. 12 og 13 Forslaget om at udvide den personkreds, der omfattes af  

 spekulationsforbudet i lov om forsikringsvirksomhed tilsigter at gennemføre  

 en umiddelbar harmonisering i forhold til reglerne i bank- og  

 sparekasseloven.
Det har imidlertid vist sig, at anvendelsen af udtrykket  

 »funktionærer« inddrager en række personalegrupper i  

 forsikringsselskaber, hvor anvendelse af spekulationsforbudet ikke er  

 relevant.
Det ændrede forslag er derfor afgrænset, så det kun omfatter de  

 personalegrupper, hvor der kan være risiko for misbrug, og hvor  

 spekulationsforbudet derfor vil være relevant.
På denne baggrund foreslås det i stk. 1, at kredsen af medarbejdere i  

 forsikringsselskaber, der omfattes af spekulationsforbudet, beskrives som  

 direktører, vicedirektører, underdirektører, medarbejdere med direkte  

 reference til direktionen og dermed ligestillede medarbejdere.
Det  

 forudsættes herved, at der er tale om medarbejdere med et selvstændigt  

 ansvarsområde.
Ligeledes er medarbejdere i afdelinger med fonds-, valuta- og  

 kreditfunktioner samt afdelinger med tilsvarende funktioner omfattet af  

 forbudet.
Der er valgt en generel formulering, som dækker bredt over  

 finansielle institutioners funktionsområder.
Spekulationsforbudet vil  

 naturligvis kun gælde, i det omfang et finansielt institut har afdelinger med  

 den nævnte type af funktioner.
 Risikoen for sammenblanding af selskabets interesser med egne interesser  

 vil i lighed med, hvad der gælder for direktører, være særlig stor i  

 udøvelsen af de funktioner, som en ledende medarbejder foretager.
Ved dermed ligestillede medarbejdere forstås øvrige personer med et  

 betydeligt ledelsesansvar.
Således vil eksempelvis også ledere af  

 forsikringsselskabers finans- og likviditetsstyringsafdelinger være omfattet  

 af bestemmelsen.
Det foreslås i stk. 2, at bestyrelsen i forsikringsselskaber med andre  

 ansatte end nævnt i stk. 1, er forpligtet til at udarbejde interne  

 retningslinier, der angiver hvilke øvrige medarbejdere, der ikke for egen  

 regning må udføre eller deltage i spekulationsforretninger.
Retningslinierne  

 skal sikre, at de medarbejdergrupper, hvis funktionsområde kan skabe risiko  

 for misbrug, inddrages under spekulationsforbudet.
Et eksempel på sådanne  

 medarbejdergrupper er medarbejdere med et selvstændigt ansvarsområde inden  

 for formueforvaltning og finansiel rådgivning.
 Det forudsættes, at ledelsen sikrer tilstedeværelse af forretningsgange  

 med henblik på overholdelse af de interne retningslinier og orienterer  

 medarbejderne herom.
Hermed vil personkredsen kunne tilpasses forholdene i det enkelte  

 forsikringsselskab, idet forbudet vil omfatte netop de medarbejdere, der har  

 funktioner, som efter bestyrelsens opfattelse gør det berettiget.
Dette  

 svarer til, at man i værdipapirhandelsloven og fondsmæglerselskabsloven har  

 indført krav om fyldestgørende interne retningslinier og kontrolprocedurer,  

 som også omfatter regler for medarbejdernes adgang til at foretage personlige  

 transaktioner.
Finanstilsynet påser ved sædvanlige kontrolbesøg, at  

 retningslinierne er forsvarligt udarbejdede, og at selskabets  

 forretningsgange giver mulighed for kontrol med, at retningslinierne  

 overholdes.
 Til nr. 14 Der er alene tale om en sproglig ændring af redaktionel  

 karakter.
Til nr. 15 Efter konkurslovens almindelige regler om tvangsakkord skal 40  

 pct. af fordringshaverne (kreditorerne) tilslutte sig åbning af  

 tvangsakkordforhandling.
De kreditorer, som tilslutter sig dette, skal  

 endvidere repræsentere mindst 40 pct. af fordringernes størrelse.
I forsikringsselskaber, hvor virksomheden helt eller i overvejende omfang  

 er genforsikringsvirksomhed, kan det imidlertid være vanskeligt at opnå den  

 fornødne tilslutning.
Dette hænger sammen med den særlige  

 kreditorsammensætning, som ofte består af et stort antal udenlandske  

 kreditorer med små fordringer mod selskabet.
Meget ofte vil kontakten til  

 kreditorerne endvidere ske via mæglere, således at forsikringsselskabet ikke  

 selv har det totale overblik over sine kreditorer.
 Ældre forsikringskontrakter kan være udformet, således at forsikringen  

 udover at omfatte begivenheder, der er indtrådt i forsikringstiden, også  

 dækker de skadelige følger af en sådan begivenhed, selvom de skadelige følger  

 først viser sig lang tid efter, at forsikringstiden er ophørt  

 (skadesårsagsprincippet). Hvis der ikke i forsikringsvilkårene er indsat en  

 klausul, som tidsmæssigt begrænser forsikringsdækningen, vil  

 forsikringsselskabet ikke på et givet tidspunkt kunne danne sig et overblik  

 over de kontraktsmæssige krav, der kan rejses mod selskabet.
Det vil derfor især være vanskeligt at opfylde konkurslovens krav om at de  

 kreditorer, der tiltræder åbning af tvangsakkordforhandling, skal  

 repræsentere mindst 40 pct. af fordringernes størrelse.
Det er endvidere ikke  

 muligt at opgøre fordringernes størrelse, når mange kreditorer  

 (forsikringstagere) alene har teoretiske (latente) krav over for  

 forsikringsselskabet.
De teoretiske krav vil ofte kunne udgøre størstedelen  

 af de samlede fordringer mod genforsikringsselskabet.
 Det ville derfor ikke give et retvisende billede af kreditortilslutningen  

 til at indlede tvangsakkordforhandlinger, hvis der tages udgangspunkt i de  

 kendte og opgjorte krav.
Hvis det ikke er muligt at gennemføre en afvikling ved tvangsakkord, vil  

 den alternative løsning som regel være afvikling af selskabet ved en  

 langvarig konkursbehandling.
Genforsikringsselskaber driver en virksomhed,  

 som er af en særlig karakter, idet selskabets kunder udgøres af andre  

 forsikringsselskaber - danske som udenlandske - hvor de eventuelle  

 kontraktsmæssige krav ofte først vil vise sig mange år efter kontraktens  

 ophør, og hvor det kan tage endnu længere tid at afvikle disse.
En konkurs i et genforsikringsselskab kan derfor medføre en uro, som kan  

 være skadelig for forsikringsbranchen som helhed.
Forsikringsselskaber med  

 direkte forsikringsvirksomhed vil være mindre tilbøjelige til at tegne  

 risikable forsikringskontrakter, hvis der ikke er tilstrækkelige muligheder  

 for at genforsikre risikoen.
 Det er således også en væsentlig samfundsmæssig interesse at sikre en  

 almindelig tillid til genforsikringsinstuttet.
 Det foreslås derfor, at tillade visse afvigelser fra konkurslovens regler  

 om tvangsakkord med henblik på at sikre, at genforsikringsselskaber kan  

 afvikles ved tvangsakkord.
 Efter forslaget erstatter Finanstilsynets tiltrædelseserklæring den  

 fornødne tiltrædelse fra fordringshaverne.
Finanstilsynet skal ved sin tilladelse påse, at selskabet har rettet  

 henvendelse til samtlige kendte kreditorer med henblik på at indhente  

 tiltrædelse til, at der åbnes tvangsakkordforhandlinger.
Det er endvidere en  

 betingelse, at 40 pct. af de kreditorer, som svarer på  

 genforsikringsselskabets henvendelse, tiltræder åbning af  

 tvangsakkordforhandlinger.
Det er som anført oven for ikke fundet relevant at stille krav om, at  

 disse kreditorers krav også skal udgøre 40 pct. af de kendte fordringer, idet  

 netop fastsættelsen af fordringernes endelige størrelse særligt i  

 genforsikringsselskaber volder vanskeligheder.
Da hovedvægten af fordringerne  

 ofte vil kunne udgøre teoretiske krav, vil det heller ikke være relevant at  

 stille en yderligere betingelse om, at en vis andel af de kendte og opgjorte  

 fordringer skal have tiltrådt anmodningen.
Til nr. 16 En skyldner, som søger tvangsakkord, skal ifølge konkurslovens  

 § 165 rette henvendelse til to tillidsmænd, der registrerer samtlige  

 skyldnerens aktiver og passiver.
Tillidsmændene udarbejder endvidere en  

 statusoversigt, der bl.a. indeholder hver fordringshavers navn og adresse  

 samt de enkelte fordringers størrelse.
Genforsikringskontrakter er ofte udformet således, at mange kreditorer  

 ikke på et givet tidspunkt vil kunne anmelde et endeligt krav mod  

 genforsikringsselskabet, idet skadesopgørelsen afhænger af faktorer, som kun  

 vanskeligt kan dokumenteres på tidspunktet for tvangsakkordens åbning.
Der  

 henvises til bemærkningerne til ændringsforslag nr. 15 om  

 skadesårsagsprincippet.
 Efter forslagets stk. 7 kan skifteretten efter høring af Finanstilsynet  

 udpege en uvildig aktuar, som foretager en værdiansættelse af de anmeldte  

 kravs værdi.
 I stk. 8 foreslås det at fravige hovedreglen i konkursloven om, at  

 vedtagelse af en tvangsakkord skal tiltrædes af en vis andel af kreditorerne.
Ligesom det er tilfældet ved beslutning om åbning af  

 tvangsakkordforhandlinger, vil genforsikringsselskaber ofte have vanskeligt  

 ved at opnå den efter konkursloven krævede tilslutning til vedtagelse af en  

 tvangsakkord.
I det omfang kreditorerne kun har et teoretisk krav mod  

 selskabet, vil de næppe reagere på opfordringen til at give møde ved  

 akkordforhandlingerne.
Til forskel fra andre brancher kan en stor del af  

 fordringerne bestå af teoretiske krav mod genforsikringsselskabet.
Den  

 særlige kreditorsammensætning i genforsikringsselskaber vil yderligere  

 vanskeliggøre muligheden for at opnå den fornødne tilslutning.
Der henvises  

 til bemærkningerne til ændringsforslag nr. 15.
 På den baggrund foreslås det at kravene i konkurslovens § 176 opgøres i  

 forhold til de fremmødte og anmeldte krav ved tvangsakkord af  

 genforsikringsselskaber.
Til nr. 18 Ændringen er en konsekvens af ændringsforslagets nr. 12. Det  

 bemærkes, at det til § 90, stk. 2, udelukkende er overtrædelse af selve  

 udarbejdelsen af de interne retningslinier, der foreslås strafbelagt, mens en  

 medarbejders overtrædelse af retningslinierne ikke kan strafsanktioneres  

 efter bank- og sparekasseloven.
Den i § 90, stk. 1, nævnte personkreds vil  

 derimod være omfattet af strafbestemmelsen.
 Til nr. 22 Efter lovforslaget træder loven i kraft den 1. april 1996.  

 Imidlertid vil vedtagelsen af lovforslaget overskride denne dato.
 Det foreslås derfor, at lovforslaget først træder i kraft den 1. juni  

 1996.
Lissa Mathiasen (S) fmd.
Ole Vagn Christensen (S) Sonja Mikkelsen (S)  

 Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Svend  

 Heiselberg (V) Pia Larsen (V) Erik Larsen (V) Kai Dige Bach (KF) nfmd.  

Pernille Sams (KF) Flemming Hansen (KF) Kirsten Jacobsen (FP) Dansk Folkeparti havde ikke medlemmer i udvalget.
