Skriftlig fremsættelse (6. oktober 1999) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om indfødsrets meddelelse.
(Lovforslag nr.
L 18).
Lovforslaget omfatter 3157 personer.
Endvidere  

 indebærer forslaget, at 2386 børn kan få dansk  

 indfødsret sammen med deres forældre, jf. § 6, stk. 2, i lov om  

 dansk indfødsret.
Lovforslaget er det første af i alt tre lovforslag  

 om indfødsrets meddelelse, som forventes fremsat i dette  

 folketingsår.
Forslaget er udarbejdet efter nye retningslinier for  

 meddelelse af dansk indfødsret ved naturalisation.
Retningslinierne  

 blev fastsat ved et forlig, som i april måned blev indgået mellem  

 et bredt flertal af Folketingets partier.
Lovforslaget omfatter væsentlig flere personer end  

 tidligere lovforslag om indfødsrets meddelelse.
Det skyldes bl.a., at  

 der i de sidste par år er tilført flere ressourcer til  

 Justitsministeriets Indfødsretskontor.
Dette har bevirket en  

 forøgelse af antallet af behandlede sager og en tilsvarende  

 nedbringelse af sagsbehandlingstiden for ansøgninger om  

 naturalisation.
Sagsbehandlingstiden er for tiden 19   20 måneder, men  

 den forventes yderligere nedbragt.
Målet er, at de ansøgninger,  

 der indgives i efteråret 1999, skal kunne behandles på omkring 12  

 måneder.
Som følge heraf forventes også de kommende  

 lovforslag om indfødsrets meddelelse at få et betydeligt  

 omfang.
 Med disse ord anbefaler jeg lovforslaget til det  

 høje Tings velvillige behandling.
