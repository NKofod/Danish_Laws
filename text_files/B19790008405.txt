(Om udpegning af visse medlemmer af  

 repræsentantskabet) Efter § 21, stk. 2 og 3, i lov om Arbejdsmarkedets Tillægspension, jfr.  

 lovbekendtgørelse nr. 203 af 3. maj 1978, udpeger arbejdsministeren 3  

 arbejdsgiverrepræsentanter og 3 lønmodtagerrepræsentanter til medlemmer af  

 repræsentantskabet for Arbejdsmarkedets Tillægspension efter samråd med  

 arbejdsgiverorganisationer og lønmodtagerorganisationer, der ikke er  

 tilknyttet de arbejdsgivergrupper og lønmodtagerorganisationer, som direkte i  

 medfør af loven udpeger de øvrige medlemmer af repræsentantskabet.
 I henhold til § 21, stk. 6, fastsættes:
 § 1.  Arbejdsgiver- og lønmodtagerorganisationer, der  

 - alene eller eventuelt i fællesskab med andre organisationer - ønsker at  

 komme i betragtning ved arbejdsministerens udpegning af henholdsvis en  

 arbejdsgiverrepræsentant og en lønmodtagerrepræsentant, skal rette skriftlig  

 henvendelse herom til arbejdsministeren i tiden 1. februar til 15. marts i  

 det år, i hvilket de ønsker at komme i betragtning.
 § 2.  Henvendelsen skal indeholde indstilling om den  

 person, der ønskes udpeget, og oplysning om organisationens medlemstal samt  

 for så vidt angår arbejdsgiverorganisationer tillige oplysning om det af  

 medlemmerne beskæftigede antal lønmodtagere.
 § 3.  Kapitel VI i bekendtgørelse nr. 47 af 7. marts  

 1964 ophæves.
