Efter lov om handel med frø, såsæd, læggekartofler og planter, jf.  

 lovbekendtgørelse nr. 798 af 11. december 1987, og til gennemførelse af De  

 europæiske Fællesskabers rådsdirektiv af 29. september 1970 om handel med  

 grønsagsfrø (70/458/EØF), som senest ændret ved rådsdirektiv af 13. juni 1988  

 (88/380/EØF) samt kommissionsdirektiv af 15. december 1988 (89/14/EØF) fastsættes efter bemyndigelse:
Indledende bestemmelser Bekendtgørelsens område § 1.  Denne bekendtgørelse fastsætter betingelserne  

 for produktion og omsætning af frø til såning af de i bilag 1 nævnte arter af  

 grønsager, i det følgende kaldt grønsagsfrø.
Definitioner § 2.  I denne bekendtgørelse forstås ved:
 Stk. 2.  I de i stk. 1, nr. 6 nævnte vægtgrænser  

 medregnes ikke eventuelt indhold af granulerede pesticider, pilleringsmidler  

 eller andre faste tilsætningsstoffer.
Stk. 3.  Bekendtgørelsens bestemmelser om salg gælder  

 også for udbud til salg samt fordeling, levering eller anden form for  

 overdragelse, Stk. 4.  Bekendtgørelsens bestemmelser om virksomheder  

 gælder for både firmaer og enkeltpersoner.
Betingelser for salg § 3.  Grønsagsfrø må kun sælges, hvis det opfylder  

 bestemmelserne i denne bekendtgørelse.
 Stk. 2.  Plantedirektoratet er berettiget til at udtage  

 prøver af alt grønsagsfrø, der sælges, til kontrol med, at det opfylder  

 bestemmelserne i denne bekendtgørelse.
 Stk. 3.  Grønsagsfrø til certificering må sælges til  

 andre medlemsstater af De europæiske Fællesskaber som ikke endeligt  

 certificeret frø, hvis det efter avlskontrollen opfylder betingelserne for at  

 kunne blive certificeret.
 Stk. 4.  Et parti grønsagsfrø, der sælges, skal være  

 tilstrækkeligt ensartet.
 Stk. 5.  Vægten af et parti grønsagsfrø må ikke  

 overstige følgende vægtgrænser med mere end 5 pct:
 Stk. 6.  Nærmere regler til gennemførelse af  

 bekendtgørelsen fastsættes af plantedirektoratet.
 § 4.  Bestemmelserne i § 3 gælder ikke for:
Sortsliste § 5.  Grønsagsfrø, kan godkendes hvis det tilhører en  

 sort, der er optaget på sortsliste efter bestemmelserne i den til enhver tid  

 gældende bekendtgørelse om en sortsliste over grønsagsarter, på den nationale  

 sortsliste i en medlemsstat af De europæiske Fællesskaber eller på Det  

 europæiske økonomiske Fællesskabs fælles sortsliste over grønsagsarter.
For  

 godkendelse som præ-basisfrø, basisfrø eller certificeret frø er det en  

 betingelse, at den pågældende sort er optaget på sortsliste under sorter, der  

 kan godkendes i disse kategorier.
 Stk. 2.  Uanset bestemmelsen i stk. 1 kan grønsagsfrø  

 bestemt til udførsel til en medlemsstat af De europæiske Fællesskaber  

 godkendes hvis den pågældende sort er tilladt anvendt i denne medlemsstat.
Registrering af havefrøvirksomheder § 6.  Virksomheder med sæde her i landet, der  

 erhvervsmæssigt oprenser, udvejer, indfører eller sælger grønsagsfrø, skal  

 være registreret under Plantedirektoratet.
 Stk. 2.  Virksomhederne skal på begæring give  

 Plantedirektoratet enhver oplysning om de af kontrollen omfattede partier.  

 Rigtigheden af oplysninger kan forlanges bekræftet af statsautoriseret eller  

 registreret revisor.
Stk. 3.  Plantedirektoratet har adgang til renserier,  

 lagerbygninger og forretningslokaler og er berettiget til at foretage  

 eftersyn og udtage prøver i det omfang, kontrollen gør det nødvendigt.
Det  

 påhviler virksomheden at yde Plantedirektoratet den bistand, der er nødvendig  

 til kontrollens gennemførelse.
Stk. 4.  Registrerede virksomheder skal føre kontrol med  

 og regnskab over forråd og salg af grønsagsfrø med angivelse af mængde samt  

 afsender og modtager af ind- og udgående partier.
Regnskab over frøpartierne  

 skal opbevares mindst 3 år.
 Stk. 5.  Bestemmelserne i stk. 1-4 gælder ikke for  

 virksomheder, der udelukkende køber og videresælger grønsagsfrø, der er  

 færdigpakket her i landet eller indført færdigpakket grønsagsfrø, der er  

 erhvervet fra en registreret virksomhed.
Anmeldelse § 7.  Anmeldelse af grønsagsfrø til avlskontrol og  

 partikontrol skal indgives skriftligt til Plantedirektoratet, og kan kun  

 indgives af registrerede virksomheder.
Avlskontrol Fremavl § 8.  Fremavl af certificeret frø må kun ske på  

 grundlag af en skriftlig kontrakt mellem en registreret havefrøvirksomhed og  

 den enkelte avler.
Kontraktformularen skal være godkendt af  

 Plantedirektoratet.
Markkontrol § 9.  Plantedirektoratet gennemfører i vækstperioden  

 besigtigelse af de anmeldte arealer og foranstalter kontroldyrkning af  

 udlægspartier til kontrol med, at de opfylder betingelserne for at kunne  

 anmeldes til certificering.
 Stk. 2.  Plantedirektoratet er berettiget til nødvendig  

 færden på avlsejendommen og kan foretage eftersyn af rum og anlæg, der  

 benyttes til opbevaring og behandling af avlen.
Godkendelse § 10.  Efter afslutning af markkontrollen og  

 kontroldyrkningen underretter Plantedirektoratet skriftligt anmelderen om  

 resultatet af avlskontrollen, og hvis betingelserne herfor er opfyldt,  

 godkendes avlen på arealet til anmeldelse til certificering i den pågældende  

 kategori.
 Stk. 2.  For avl, der ikke kan godkendes som anmeldt,  

 meddeles begrundelse for afgørelsen.
Partikontrol Kvalitetsnormer § 11.  Grønsagsfrø af godkendt avl kan godkendes til  

 salg, hvis det opfylder kvalitetsnormerne i bilag 2.
 § 12.  Plantedirektoratet udtager prøver af alt  

 grønsagsfrø der sælges til kontrol med, at det opfylder de af  

 Plantedirektoratet fastsatte kvalitetsnormer, samt prøver til udsåning i  

 Plantedirektoratets kontrolmark til efterkontrol med sortsægthed og  

 sortsrenhed.
 § 13.  Et parti grønsagsfrø kan fjernes fra  

 virksomhedens lager, så snart Plantedirektoratet har givet meddelelse om, at  

 kontrollen har vist, at kvalitetsnormerne er opfyldt uanset, om resultatet af  

 efterkontrollen foreligger.
 § 14.  Efter afslutningen af en sæson offentliggør  

 Plantedirektoratet en oversigt over resultatet af kontrollen.
 Stk. 2.  Mod dokumentation for køb har enhver køber af  

 grønsagsfrø ret til at få oplysninger såvel hos virksomheden som hos  

 Plantedirektoratet om resultatet af kontrollen af det pågældende parti.
Undtagelser fra kravet til spireevne § 15.  Plantedirektoratet kan meddele tilladelse til  

 salg af grønsagsfrø:
Mærkning § 16.  Ved salg skal hver pakning (emballageenhed),  

 dog ikke småpakninger, være forsynet med en officiel mærkeseddel, der  

 opfylder bestemmelserne i bilag 3, A.
 Stk. 2.  Mærkningen foretages af Plantedirektoratet  

 eller under dets overvågning i forbindelse med prøvetagningen.
 Stk. 3.  Mærkesedlen skal være anbragt således, at  

 fastgørelsen er sikret ved forseglingen.
 Stk. 4.  Som officiel mærkning kan anvendes en  

 klæbemærkeseddel eller en påsyet mærkeseddel af ikke let afriveligt  

 materiale.
Annullering § 17.  Hvis resultatet af den i § 12 nævnte kontrol  

 viser, at partiet ikke opfylder kvalitetsnormerne i bilag 2, fjerner  

 Plantedirektoratet mærkesedlerne fra partiet.
Særlig mærkning § 18.  Pakninger med præ-basisfrø, basisfrø og  

 certificeret frø, der er godkendt efter § 15, nr. 1, skal være mærket efter  

 bestemmelserne i § 16 samt være forsynet med en leverandøretiket, på hvilken  

 er angivet den foreløbigt oplyste spireevne, leverandørens og modtagerens  

 navn og adresse samt partiets referencenummer.
 Stk. 2.  Pakninger med præ-basisfrø og basisfrø, der er  

 godkendt efter § 15, nr. 2, skal være forsynet med en leverandøretiket, på  

 hvilken er angivet den konstaterede spireevne, leverandørens navn og adresse  

 samt partiets referencenummer.
 § 19.  Pakninger, der sælges efter § 4, er ikke  

 omfattet af bestemmelserne i § 16.
 Stk. 2.  Pakninger, der sælges efter § 4, nr. 1, litra  

 c, nr. 2 og nr. 3, skal ved sælgerens eller leverandørens foranstaltning være  

 forsynet med en særlig mærkeseddel, der opfylder bestemmelserne i bilag 3, E.
 Stk. 3.  Pakninger, der er godkendt efter § 5, stk. 2,  

 skal være forsynet med en leverandøretiket, på hvilken er anført  

 »Grønsagsfrø til udførsel«.
Forsegling § 20.  Ved salg skal hver pakning være forseglet.  

 Forseglingen foretages af Plantedirektoratet i forbindelse med prøvetagning  

 og mærkning efter Plantedirektoratets prøvetagningsregler for korn og frø.
 Stk. 2.  Forseglingen skal foretages på en sådan måde,  

 at den ødelægges ved pakningens åbning og ikke kan anvendes igen.
 § 21.  Et parti grønsagsfrø må sælges i en periode på  

 1 år efter den dato, hvor forseglingen har fundet sted.
Stk. 2.  Godkendelse af et parti grønsagsfrø eller en  

 del deraf kan forlænges efter udløbet af den i stk. 1 nævnte periode, hvis  

 partiet fortsat opfylder kravet til spireevne.
Plantedirektoratet udtager en  

 prøve af partiet til undersøgelse herfor og foretager den nødvendige  

 tillægsmærkning.
Særlige bestemmelser Standardfrø § 22.  Grønsagsfrø, der er tilstrækkeligt sortsægte og  

 sortsrent kan uden forudgående avlskontrol godkendes til salg som  

 standardfrø, hvis det opfylder kvalitetsnormerne i bilag 2.
 § 23.  Plantedirektoratet udtager prøver af et parti  

 standardfrø til kontrol med, at det opfylder kvalitetsnormerne i bilag 2,  

 samt prøver til udsåning i Plantedirektoratets kontrolmark til stikprøvevis  

 efterkontrol med sortsægthed.
 § 24.  Et parti standardfrø kan sælges i pakninger,  

 der er mærket af den registrerede virksomhed efter bestemmelserne i bilag 3,  

 C.
 § 25.  Et parti standardfrø kan sælges i pakninger,  

 der er forseglet af den registrerede virksomhed.
 Stk. 2.  Pakningerne skal være forseglet på en sådan  

 måde, at forseglingen ødelægges ved pakkens åbning og ikke kan anvendes igen.
 § 26.  Hvis resultatet af den i § 23 nævnte kontrol  

 viser, at partiet ikke opfylder kvalitetsnormerne i bilag 2, må partiet ikke  

 forhandles inden for De europæiske Fællesskaber.
Småpakninger § 27.  Officielt mærkede og forseglede partier af  

 certificeret frø og godkendte partier af standardfrø kan opdeles og sælges i  

 småpakninger uden officiel mærkning og forsegling.
 § 28.  Småpakninger skal være mærket med en  

 leverandøretiket eller med en trykt eller påstemplet påskrift udvendig på  

 pakningen, der opfylder bestemmelserne i bilag 3. Hvis pakningen er  

 gennemsigtig, kan etiketten anbringes inden i pakningen.
Stk. 2.  Småpakninger skal være forseglet af  

 virksomheden på en sådan måde, at forseglingen ødelægges ved pakningens  

 åbning og ikke kan anvendes igen.
Genforsegling af småpakninger af  

 certificeret frø må kun finde sted under Plantedirektoratets kontrol.
 § 29.  Småpakninger må sælges indtil udløbet af den  

 sæson, der følger efter den sæson, hvor partiet er godkendt.
§ 30.  Hvis småpakninger ønskes godkendt til salg ud  

 over den i § 29 nævnte periode, udtager Plantedirektoratet en prøve af et  

 antal pakninger, der er repræsentative for restpartiet, til fornyet  

 undersøgelse for spireevne.
Hvis restpartiet fortsat opfylder kravet til  

 spireevne, godkendes dette.
Virksomheden foretager tillægsmærkning med en  

 leverandøretiket, der angiver den ændrede sidste salgsdato, og at sidste  

 salgsdato er ændret.
Salgsdatoen kan højst forlænges i et år fra den  

 oprindelige sidste salgsdato.
§ 31.  Med henblik på Plantedirektoratets udtagelse af  

 stikprøver til kontrol med overholdelse af kvalitetsnormerne skal  

 virksomheder, der udvejer og sælger småpakninger, meddele Plantedirektoratet,  

 hvornår udvejning og ekspedition af småpakninger begynder, samt oplyse  

 referencenumre på de partier, der indgår i ekspeditionen.
Hvis der i sæsonens  

 løb indgår andre partier i ekspeditionen, skal Plantedirektoratet straks  

 underrettes herom.
Hvis ekspeditionen afbrydes, skal Plantedirektoratet  

 underrettes, hver gang afsendelse finder sted.
 Stk. 2.  Ved udvejning i småpakninger af indførte  

 partier af certificeret grønsagsfrø, skal den i stk. 1 nævnte meddelelse være  

 ledsaget af de officielle analysebeviser og en mærkeseddel fra partierne  

 eller en fotokopi af disse dokumenter.
Kemisk behandlet grønsagsfrø § 32.  Kemisk behandlet (bejdset) grønsagsfrø må kun  

 sælges, hvis bejdsemidlet af Miljøstyrelsen er tilladt anvendt til bejdsning  

 af grønsagsfrø af den pågældende art efter den til enhver tid gældende lov om  

 kemiske stoffer og produkter.
Midlet skal være ensartet fordelt i partiet.
Stk. 2.  Bejdset grønsagsfrø må kun sælges og  

 transporteres i lukkede pakninger.
Uden på pakningen og på den officielle  

 mærkeseddel eller på leverandøretiketten skal være meddelt oplysning om den  

 foretagne bejdsning som fastsat i bilag 3. Bestemmelser om emballering og  

 etikettering af bejdset grønsagsfrø fastsat efter den i stk. 1 nævnte lov  

 skal være overholdt.
Privat afprøvning § 33.  Uanset bestemmelserne i § 5, stk. 1, og § 37,  

 stk. 1, nr. 1, kan det tillades, at grønsagsfrø af en sort, der er anmeldt  

 til afprøvning med henblik på godkendelse til optagelse af sortsliste her i  

 landet eller i en medlemsstat af De europæiske Fællesskaber, sælges til  

 privat afprøvning for dyrknings- og nytteværdi.
 Stk. 2.  Ansøgning om tilladelse til salg efter stk. 1  

 skal indgives til Statens Planteavlsforsøg, Afdeling for sortsafprøvning.  

 Ansøgningen skal indgives på en særlig blanket og kan indgives af  

 sortsejeren, såfremt denne er bosat her i landet, eller af en her i landet  

 bosat repræsentant for sortsejeren.
 Stk. 3.  Ansøgning om tilladelse til indførsel og salg  

 efter stk. 1 skal indgives af den, der agter at indføre partiet, og skal  

 indeholde oplysning om art, sort, mængde og oprindelsesland, samt være  

 vedlagt en bekræftet kopi af anmeldelsen til officiel afprøvning.
 § 34.  Tilladelse til salg til privat afprøvning kan  

 gives for en periode på 3 år fra det tidspunkt, hvor anmeldelsen til  

 afprøvning er accepteret af Statens Planteavlsforsøg eller af den officielle  

 afprøvningsmyndighed i oprindelseslandet.
 Stk. 2.  I den i stk. 1 nævnte periode skal sorten  

 forhandles under en kodebetegnelse, der fastsættes af Afdeling for  

 sortsafprøvning.
 Stk. 3.  Tilladelsen til salg bortfalder, hvis  

 anmeldelsen af sorten trækkes tilbage af anmelderen, eller afprøvningen af  

 sorten af andre grunde ophører.
 § 35.  I hver sæson kan der kun gives tilladelse til  

 salg til privat afprøvning her i landet af de i bilag 4 nævnte vægtmængder af  

 de enkelte arter.
§ 36.  Ved salg skal partiet være pakket, mærket og  

 forseglet af forædleren eller dennes repræsentant.
Pakningerne skal endvidere  

 være mærket med et officielt klæbemærke med teksten »Frø til privat  

 afprøvning«.
Indførsel af grønsagsfrø § 37.  Grønsagsfrø må indføres, hvis Stk. 2.  Uanset bestemmelsen i stk. 1, nr. 2, kan et  

 parti grønsagsfrø, der ikke skal bruges til videre fremavl, indføres og  

 sælges, såfremt partiet er undergivet kontrol som standardfrø.
 Stk. 3.  Hvis den pågældende sort kun er optaget på den  

 nationale sortsliste i en anden medlemsstat af De europæiske Fællesskaber,  

 påhviler det importøren at dokumentere dette i fornødent omfang.
 Stk. 4.  Indførsel af partier af grønsagsfrø, herunder  

 småpakninger, skal anmeldes til Plantedirektoratet.
§ 38.  Plantedirektoratet kan tillade indførsel af et  

 parti grønsagsfrø, der ikke opfylder betingelserne i § 37, hvis partiet Stk. 2.  Grønsagsfrø kan uden tilladelse indføres til  

 forsøg, videnskabelige formål eller forædlingsformål i partier med en højeste  

 nettovægt som anført:
 Stk. 3.  Plantedirektoratet kan tillade indførsel af  

 grønsagsfrø i større mængder til nævnte formål.
Almindelige bestemmelser Undtagelser § 39.  Hvis det er nødvendigt for at overvinde  

 forbigående vanskeligheder med forsyningen af grønsagsfrø, kan  

 Plantedirektoratet tillade, at der midlertidigt sælges grønsagsfrø, der ikke  

 opfylder bestemmelserne i denne bekendtgørelse.
 Stk. 2.  Plantedirektoratet kan i øvrigt dispensere fra  

 bestemmelserne i bekendtgørelsen, når særlige forhold taler herfor.
Straf § 40.  Overtrædelse af bekendtgørelsen straffes med  

 bøde efter lov nr. 534 af 13. december 1972.
 Stk. 2.  Overtrædelse af bekendtgørelsen kan i grovere  

 tilfælde eller i gentagelsestilfælde medføre fradømmelse efter § 79 i  

 borgerlig straffelov af retten til at producere, rense, indføre og sælge  

 grønsagsfrø eller begrænsninger i adgangen hertil.
Ikrafttræden § 41.  Bekendtgørelsen træder i kraft den 1. december  

 1990.
 Stk. 2.  Samtidig ophæves bekendtgørelse nr. 657 af 21.  

 oktober 1988 om grønsagsfrø.
Plantedirektoratet, den 22. november  

 1990 P.D.V.
Paul Regenberg / Susanne Rydeng Bilag 1 Plantearter omfattet af bekendtgørelsen (§ 1) Acanthoscelides abtectus Say Bruchus affinis Froel Bruchus atomarius L.
 Bruchus pisorum L.
 Bruchus rufimanus Boh.
Bilag 3 Mærkning af partier og pakninger For basisfrø, hvor den hybride eller indavlede linje, som frøet tilhører,  

 er officielt godkendt:
Navnet på denne komponent, under hvilket det er blevet officielt godkendt,  

 med eller uden henvisning til den endelige sort, ledsaget for hybrider eller  

 indavlede linjer, der udelukkende anvendes som komponenter i endelige sorter,  

 af betegnelsen »komponent«; For basisfrø i andre tilfælde:
Navnet på den komponent, som basisfrøet tilhører, som kan angives i kode,  

 ledsaget af en henvisning til den endelige sort, med eller uden henvisning  

 til den funktion (hanlig eller hunlig) og ledsaget af betegnelsen  

 »komponent«; For certificeret frø:
 Navnet på den sort, som det certificerede frø tilhører, ledsaget af  

 betegnelsen »hybrid«.
Bemærkninger (Leverandøretiket eller trykt tekst på pakningen).
Bemærkninger (Leverandøretiket eller trykt tekst på pakningen).
Bemærkninger (Trykt eller stemplet tekst på pakningen).
Bemærkninger Leverandøretiketten skal indeholde følgende oplysninger:
 Leverandøretiketten skal indeholde følgende oplysninger:
 F-materiale, der skal anvendes til avl af præ-basis, skal af  

 Plantedirektoratet mærkes med mæørkeseddel Formular 71.
F.
Mærkesedlens farve og dimensioner Præ-basisfrø hvid med violet diagonalstribe Basisfrø hvid Certificeret frø blå Standard frø mørkegul Ikke endelig certificeret frø grå småpakninger og standardfrø Standardfrø mørkegul Certificeret frø blå Dimensionen skal være mindst 110 x 67 mm.
Kravet gælder dog ikke  

 småpakninger.
