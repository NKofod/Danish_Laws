Formålet med registeret er at samle medicinske/kirurgiske og administrative data om patienter, der har modtaget behandling for lumbal discusprolaps ved Medicinsk Reumatologisk Afdeling E og Ortopædkirurgisk Afdeling O på Hillerød Sygehus til brug for fastholdelse og/eller udvikling af kvaliteten i behandlingen af discusprolapspatienter i Frederiksborg Amt, at danne baggrundsmateriale for medicinsk forskning og helsetjeneste-forskning, samt at danne grundlag for indberetninger af oplysninger til den landsdækkende database over patienter behandlet med lumbal discusprolapsoperation.
Personkreds: Registeret må kun indeholde oplysninger vedrørende personer, som efter den 1. januar 1996 har modtaget behandling for lumbal discusprolaps på offentligt eller privat sygehus/-klinik i Frederiksborg Amt.
 Ikrafttrædelsesdato: 14/05/1998.
