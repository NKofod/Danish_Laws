Kendelse fra Pressenævnet i sag nr.  

 116/2002 [En mand   K] har klaget til Pressenævnet over en  

 udsendelse bragt i Radio Frederiksberg-Journalen den 27. november 2002, idet  

 han mener, at god presseskik er tilsidesat.
 I udsendelsen hed det blandt andet:
" Ole  Hans  Jensen:  . Jeg vil ikke bare sortliste  

 eller sige noget dårligt om [B   en anden mand], men det vi har sagt,  

 det kan vi stå ved, og det er ikke injurierende.
Der er flere  

 kunstnere, der i hvert fald aldrig er blevet det, de burde have været  

 som kunstnere på grund af, at de er blevet kaldt fiduskunstnere af de  

 to herrer.
Og det må vi have lov til at have den opfattelse af og  

 udtale .
OHJ:  og det er utroligt, sådan som [K] har  

 svinet Pressenævnet til og dommerne til, at de i det hele taget gider  

 at tage de klager alvorligt, fordi det er jo kun terrorklager.
Det har jo  

 intet på sig, og det, der står tit er løgn, simpelthen.  

 Det kan vi bevise.
Det har vi også bevist over for  

 Pressenævnet.
" Klageren har anført, at han som sædvanligt er  

 blevet svinet til af ansvarshavende redaktør  Ole  Hans  Jensen og  

 redaktør  Britt  Bartenbach, der gentog deres anklage mod klager for  

 at have ødelagt mange menneskers liv.
Klageren har videre anført, at det er ikke korrekt,  

 at hans klager til Pressenævnet er terrorklager, og at der er  

 usandheder i dem.  Ole  Hans  Jensen har aldrig så meget som  

 forsøgt at dokumentere, hvad det er, der skulle være  

 løgn.  Ole  Hans  Jensen fortsætter sine ondskabsfulde og  

 usandfærdige anklager mod klagers person.
Det er en klar  

 overtrædelse af god presseetik, hvorfor klager endnu engang skal  

 opfordre nævnet til at kræve, at  Ole  Hans  Jensen dokumenterer  

 sine påstande.
 Indklagede har oplyst, det ikke er korrekt, når  

 klager oplyser, at indklagede den 27. november 2002 skulle have udtalt, at  

 klager skulle være skyld i at have ødelagt mange menneskers liv.  

 Indklagede har nævnt noget lignende i forbindelse med omtale af [B],  

 men ikke   såvidt indklagede er bekendt   i forhold til klager.
 Indklagede har anført, at klagers klager beviseligt  

 er løgnagtige, og man føler det krænkende, at  

 Pressenævnet bliver ved med at tage klagers "terrorklager"  

 for gode varer, da klagers udsagn savner enhver sandhedsværdi.  

 Indklagede har aldrig anklaget klager ondskabsfuldt eller usandfærdigt,  

 men kun refereret sin og andres opfattelse af hans journalistisk kunstneriske  

 skriverier, hvilket må være tilladt i et land med ytringsfrihed  

 under ansvar og særligt henset til, at klager jo selv til enhver tid  

 ikke generer sig for at udtale sig fordømmende og kritisk om alt og  

 alle.
 I sagens behandling har følgende  

 nævnsmedlemmer deltaget: Niels Grubbe, Aage Lundgaard, Tage Clausen og  

 Ole Askvig.
 Pressenævnet udtaler:
 Henset til karakteren af den løbende  

 meningsudveksling mellem klager og indklagede, herunder navnlig de gentagne,  

 gensidige personlige udfald, finder Pressenævnet ikke anledning til at  

 udtale kritik af indklagede.
 Afsagt den 22. januar 2003.
