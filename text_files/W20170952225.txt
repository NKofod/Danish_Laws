Pressenævnets kendelse i sag nr. 17-70-01131 TV 2 Lorry kritiseres for at gengive beskyldninger uden at høre modparten TV 2 Lorry omtalte, at en dement kvinde skræmte og generede beboere på et plejecenter.
Pressenævnet kritiserede, at mediet ikke gav kvinden eller kvindens repræsentant mulighed for at udtale sig om beskyldningerne, selvom kvinden ikke var navngivet.
Tv2lorry.dk rettede efterfølgende sin omtale inde i artiklen, men offentliggjorde ikke en selvstændig artikel om rettelsen og blev pålagt at bringe nævnets kritik.
 Pressenævnets begrundelse og afgørelse:
[Datteren] har på vegne af sin demente mor, [Moren], klaget over, at Lokalavisen Egedals omtale er ensidig og ikke fremstiller moren som et menneske.
Der er henvist til afsnittet:
I sidste uge havde vi en kørestolsbruger, som i flere timer havde været fanget i sit eget hjem og slået.
Han holdt grædende ude på pladsen, hvor han rystede af raseri over den demente, som stod i hans eget hjem.
Der har også været en episode, hvor et ægtepar havde frokost-gæster på besøg, da en dement pludselig trængte ind i hjemmet og begyndte at hyle som en ulv siger Anders Boÿe til Lokalavisen Egedal.  Det følger af de vejledende regler for god presseskik, at det er mediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives eller gengives, er korrekte.
Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende.
Forelæggelse bør ske således, at der gives den adspurgte rimelig tid til at svare., jf. punkterne A. 1 og A. 3.
På baggrund af parternes oplysninger lægger Pressenævnet til grund, at det er korrekt, at [Moren] har været til stede hos et nabopar, hvor hun har optrådte højlydt.
Episoden da en dement pludselig trængte ind i hjemmet og begyndte at hyle som en ulv angår [Moren].
Nævnet finder, at beskrivelsen af, at [Moren] hylede som en ulv må anses som en vurdering af situationen, og at denne vurdering ikke er uden faktisk grundlag.
Nævnet udtaler derfor ikke kritik af denne vurdering.
Pressenævnet finder, at denne såvel som de øvrige episoder beskrevet i artiklerne i Lokalavisen Egedal generelt omtaler problemer med en ubestemt gruppe af demente på plejecentret, og ikke identificerer [Moren] eller andre demente.
Gruppen omtales ubestemt som uledsagede demente.
Enkelte steder nævnes dog episoder med en dement person eller en dement kvinde, som kan være [Moren].
Nævnet finder herefter, at omtalen ikke konkret henviser til [Moren]s person, og at omtalen derfor ikke kan anses for krænkende for [Moren].
Nævnet finder herefter ikke grundlag for at udtale kritik af artiklerne.
 [Datteren] har i henhold til fuldmagt af 23. november 2013 fra sin mor, [Moren], klaget til Pressenævnet over artiklerne Ældre overfaldes af demente, Tavs centerchef: Vent til torsdag, Beboer: Jeg vil ikke være bange i mit eget hjem og Stormøde på torsdag efter flere demensoverfald på plejehjems-beboere: Demente slår på vores ældre og handicappede beboere alle bragt i Lokalavisen Egedal den 4. april 2017 samt artiklen Hjælp os nu, kære kommune bragt i Lokalavisen Egedal den 6. april 2017.
 [Datteren] har endvidere klaget over identiske artikler bragt på netavisen egedal.lokalavisen.dk under overskrifterne: Formand på plejecentret Damgårdsparken tager bladet fra munden: Demente slår på vores ældre og handicappede beboere og Beboer i åbent brev: Jeg vil ikke være bange i mit eget hjem bragt den 4. april 2017, Efter demens-klager på plejecenter: Seniorråd vil se løsninger bragt den 5. april 2017 samt Beboerne på Damgårdsparken inden dagens krisemøde: Hjælp os nu, kære kommune bragt den 6. april 2017.
 [Datteren] har klaget over, at Lokalavisen Egedals omtale er for ensidig og ikke fremstiller hendes mor som et menneske.
 Sagen er behandlet sammen med sag nr. 17-70-01133, [Datteren] på vegne af [Moren] mod TV 2 Lorry, hvor der er klaget over lignende omtale.
1 Sagsfremstilling Lokalavisen Egedal bragte den 4. april 2017 i den trykte avis under overskriften Ældre overfaldes af demente på forsiden:
 EGEDAL Vi har oplevet flere tilfælde, hvor uledsagede demente går ind i boliger og krænker og slår de ældre plejehjembeboere.  Sådan siger Anders Böye, formand for Vendbo-afdelingsbestyrelse 1 på plejecentret Damgårdsparken i Stenløse.
 På vegne af beboere har han valgt at stå frem med oplysningerne i håb om en løsning fra Egedal Kommune.
Vores beboere skal ikke føle sig utrygge.
Det skal stoppes én gang for alle.
Derfor vælger jeg at reagere, siger Anders Böye, som i alt kan melde om ni beboerklager på Damgårdsparken, hvoraf de fire af dem er af voldelig karakter.
LÆS MERE SIDE 2.  I avisens 1. sektion, side 2, fulgte herefter tre artikler.
Af den første artikel Tavs Centerchef: Vent til torsdag fremgår bl.a. følgende:
[] Hos Egedal Kommune er lysten til at kommentere den konkrete sag fra plejecentret Damgårdsparken i Stenløse til at overse  i hvert fald inden torsdagens stormøde. Lige nu har jeg ingen kommentarer til de episoder, som Anders Böye og beboerne fremlægger.
Lad os hellere vente til på torsdag, hvor vi i fællesskab kan drøfte, hvad der er foregået på stedet, ligesom vi i fællesskab kan snakke løsninger, lyder det fra Erik Petersen, chef for Center for Sundhed og Omsorg i Egedal Kommune.
[] Lokalavisen Egedal har også været i kontakt med Shannet Jakobsen, der er teamleder på demensafsnittet Solkrogen.
Hun kender godt til episoderne, men henviser til centerleder Erik Petersen Af den anden artikel Beboer: Jeg vil ikke være bange i mit eget hjem fremgår bl.a. følgende:
[] EGEDAL Egedal Kommune og politikerne må løse det her problem, så jeg ikke behøver være bange i mit eget hjem.
Sådan skriver [Beboer 1], beboer på plejecentret Damgårdsparken i Stenløse, i et åbent brev til kommunens socialudvalgsformand.
[] Han har tre gange oplevet, at en dement kvinde pludselig befandt sig i hans stue.
 Jeg er blevet udsat for husfredskrænkelser, vold, råben og skriger fra en dement person, som trængte ind i mit hjem, skriver [Beboer 1] i brevet, som er sendt af Damgårdsparkens formand, Anders Boÿe.
[] På Lokalavisen Egedals netavis blev artiklen bragt under overskriften Beboer i åbent brev: Jeg vil ikke være bange i mit eget hjem.
 Af den tredje artikel Stormøde på torsdag efter flere demensoverfald på plejehjems-beboere: Demente slår på vores ældre og handicappede beboere fremgår bl.a. følgende:
Ifølge Anders Böye, formand for Vendbo-bestyrelsen på plejecentret Damgårdsparken i Stenløse, så har uledsagede demente gennem ét år udsat plejehjemsbeboere for vold, ukvemsord og ulovlig indtrængen i deres hjem.
Nu kræver han handling fra kommunen.
EGEDAL Vores beboere skal ikke føle sig utrygge.
Det skal stoppe én gang for alle.
Derfor vælger jeg at reagere.  Anders Böye [] løfter sløret for en række alvorlige hændelser, som ifølge formanden har fundet sted på plejecentret gennem det seneste år.
Vi har oplevet flere tilfælde, hvor uledsagede demente fra Solkrogen (dementafsnit på plejecentret, red) går ind i boligerne hos de ældre og handicappede beboere.
Her bliver de ældre krænket med ukvemsord eller i værste fald udsat for vold i form af slag, siger Anders Böye, inden han uddyber sin påstand med konkrete eksempler.
I sidste uge havde vi en kørestolsbruger, som i flere timer havde været fanget i sit eget hjem og slået.
Han holdt grædende ude på pladsen, hvor han rystede af raseri over den demente, som stod i hans eget hjem.
Der har også været en episode, hvor et ægtepar havde frokost-gæster på besøg, da en dement pludselig trængte ind i hjemmet og begyndte at hyle som en ulv siger Anders Boÿe til Lokalavisen Egedal.
[] Jeg har [som formand] modtaget ni klager.
Tre-fire af dem er af voldelig karakter, som er blevet politianmeldt.  Tør ikke være alene Anders Böye lægger ikke skjul på, at episoderne har forplantet sig til beboerne på Damgårdsparken.
Vi har ældre, som ikke tør være alene hjemme.
De ved jo ikke, om der pludselig står en dement i deres hjem.
 Det er ikke rimeligt, at være ældre beboere skal udsættes for denne utryghed siger Anders Böye, som bliver bakket op af bestyrelsesmedlem Rita Andersen, der selv bor på Damgårdsparken.
Chip er løsningen De beboere, som har været udsat for det her, er naturligvis rystede.
Som plejecenter kan vi ikke være tjent med den slags, siger Rita Andersen.
[] Anders Böye understreger, at han ved flere lejligheder har forsøgt at få Egedal Kommune til at reagere.
[] Ifølge serviceloven, så har kommunerne ret til at placere chip på demente borgere, som er til fare for sig selv og andre, så man hele tiden er klar over, hvor de befinder sig.
Det ville løse det konkrete problem på Damgårdsparken, siger Anders Böye.  På netavisen blev artiklen bragt under overskriften Formand på plejecenteret Damgårdsparken tager bladet fra munden: Demente slår på vores ældre og handicappede beboere.
Lokalavisen Egedal bragte endvidere i den trykte avis den 6. april 2017 artiklen Hjælp os nu, kære kommune.
Af artiklen fremgår bl.a. følgende:
 Damgårdsparken-beboerne [Beboer 2] og [Beboer 3] kræver, at Egedal Kommune tager hånd om den utryghed, som demente borgere har skabt for andre beboere på plejecenteret i Stenløse.
[] Men ellers har historien om demens-overfald, ukvemsord og ulovlig indtrængen i flere hjem fået de mørke skyer til at trække sig sammen over det lokale plejecenter.
Ja, det er en rigtig kedelig sag for os alle herude.
Vi bor så dejligt og har et godt naboskab, så de her episoder er meget ærgerlige, siger beboerne [Beboer 2] og [Beboer 3].
Alligevel er de glade for, at Anders Böye, formand for Venbo-afdelingsbestyrelsen på Damgårdsparken, har taget bladet for munden og talt deres sag.
De vil nemlig ikke længere stå model til den utryghed og usikkerhed, som de oplever, når demente borgere fra afsnittet Solkrogen er på uledsaget udgang.
Nej, nu har vi fået nok.
Jeg har selv været udsat for syv-otte episoder, hvor den samme demente borger har været inde i min bolig.
Den ene gang stod personen i min have og begyndte at flå i blomsterne.
Jeg husker også en episode, hvor vedkommende pludselig stod i min stue, mens min kone og jeg havde gæster, siger [Beboer 2].
Råbt og skreget Som Lokalavisen Egedal kunne fortælle i tirsdagens avis, så har beboerne indgivet ni klager, hvoraf de fire er af voldelig karakter.
Jeg har været vidne til en episode, hvor en plejehjems-medarbejder blev slået af en dement.
Det var ikke sjovt at se, indskyder [Beboer 3], inden [Beboer 2] igen tager ordet.
Jeg har ikke været udsat for vold eller trusler.
Personen har godt nok råbt og skreget i mit hjem, men det har også været det.
Jeg er jo en stor mand, så jeg bliver ikke skræmt, men det gør min kone, og derfor kan jeg ikke bare ignorere de her episoder.
Min kone er bange, for vi ved jo aldrig, hvornår personen står her igen, siger [Beboer 2].
Hvor mange demente står bag de her episoder? Jeg er kun stødt på én person, men et par andre demente fra Solkrogen har også rendt rundt og skabt en form for utryghed.  [Beboer 2], der har boet på Damgårdsparken i 16 måneder, har forgæves forsøgt at henvende sig til personalet på Solkrogen.
De fortæller mig, at de ikke kan spærre beboerne inde.
Det har jeg heller ikke bedt dem om, men jeg savner, at beboerne er på ledsaget udgang.
Hvis det ikke kan lade sig gøre, så må man kigge efter midler, som bedre kan spore de demente, siger [Beboer 2].
[] I artiklen er endvidere indsat et billede af to mænd.
Under billedet fremgår følgende tekst:
[Beboer 3] og [Beboer 2] er blandt de beboere på Damgårdsparken i Stenløse, som har set flere tilfælde, hvor en dement beboer har skabt utryghed.  2 Parternes synspunkter 2.1 [Datteren]s synspunkter [Datteren] har på vegne af sin mor anført, at Lokalavisen Egedal har fremstillet historien for ensidigt.
Hendes mor udstilles, og indslagene bærer præg af en respektløs tone ved bl.a. at skildre klagers mor som en hylende ulv og ikke et menneske på lige fod med alle andre i samfundet.
[Datteren]s mor er en lille kvinde på 160 cm. og 49 kg.
Hun er ikke voldelig, men reagerer, hvis hun bliver holdt fast af et menneske, hun ikke kender.
Når moren forlader sit plejehjem, vil hun typisk være væk maksimalt 5-10 minutter ad gangen, før plejehjemmets personale finder hende og bringer hende med hjem.
Personalet har oplyst, at klagers mor enkelte gange har besøgt det hus, hvor naboen [Beboer 2] bor, og at hvert besøg har varet få minutter.
Klager har videre anført, at naboen bl.a. selv har råbt på plejehjemmets gange og skræmt de øvrige beboere.
Han opsøger klagers mor, når hun i øvrigt passerer ham.
 [Datteren] er i øvrigt uforstående over for historien om kørestolsbrugeren, der er blevet slået og holdt indespærret.
2.2 Lokalavisen Egedals synspunkter Lokalavisen Egedal har anført, at de i artiklerne påklagede afsnit har karakter af holdningstilkendegivelser i forhold til valg af vinkel og kilders citerede sprogbrug, og at der ikke er tale om faktuelle fejl.
Lokalavisen Egedal er derfor ikke kommet med et dementi, som opfordret af klager, idet de påklagede synspunkter ikke efter Politikens Lokalavisers opfattelse opfylder kriterierne for et dementi.
Lokalavisen Egedal har anført, at god presseskik er overholdt.
Ingen personer, herunder klagers mor, nævnes ved navn eller karakteristika i artiklerne.
De i artiklerne omtalte personer, kan således ikke identificeres af udenforstående.
Det anføres endvidere, at der er tale om beskrivelse af faktiske hændelser, der beskrives af både beboere og formand for Venbo-foreningen, der har rejst problematikken overfor Egedal Kommune.
Egedal Kommune er bekendt med problemstillingen og medvirker til et dialogmøde om det, og bekræfter det faktiske indhold overfor Lokalavisen.
Ledelsen på dementafsnittet på Plejecentret har ikke ønsket at udtale sig til Lokalavisen.
 Samlet set mener Lokalavisen Egedal, at der god presseskik er overholdt, idet der er tale om en beskrivelse af faktisk foregåede forhold, der bekræftes af flere kilder, der er tale om en relevant problemstilling, og der er ingen af de i artiklerne omtalte demente personer, som kan identificeres.
 3 Pressenævnets begrundelse og afgørelse:
 I sagens behandling har følgende nævnsmedlemmer deltaget:
 Jesper Rothe, Turid Fennefoss Nielsen, Lars Lindskov og Marlene Borst Hansen.
[Datteren] har på vegne af sin demente mor, [Moren], klaget over, at Lokalavisen Egedals omtale er ensidig og ikke fremstiller moren som et menneske.
Der er henvist til afsnittet:
I sidste uge havde vi en kørestolsbruger, som i flere timer havde været fanget i sit eget hjem og slået.
Han holdt grædende ude på pladsen, hvor han rystede af raseri over den demente, som stod i hans eget hjem.
Der har også været en episode, hvor et ægtepar havde frokost-gæster på besøg, da en dement pludselig trængte ind i hjemmet og begyndte at hyle som en ulv siger Anders Boÿe til Lokalavisen Egedal.  Det følger af de vejledende regler for god presseskik, at det er mediernes opgave at bringe korrekt og hurtig information.
Så langt det er muligt, bør det kontrolleres, om de oplysninger, der gives eller gengives, er korrekte.
Oplysninger, som kan være skadelige, krænkende eller virke agtelsesforringende for nogen, skal efterprøves i særlig grad, inden de bringes, først og fremmest ved forelæggelse for den pågældende.
Forelæggelse bør ske således, at der gives den adspurgte rimelig tid til at svare., jf. punkterne A. 1 og A. 3.
På baggrund af parternes oplysninger lægger Pressenævnet til grund, at det er korrekt, at [Moren] har været til stede hos et nabopar, hvor hun har optrådte højlydt.
Episoden da en dement pludselig trængte ind i hjemmet og begyndte at hyle som en ulv angår [Moren].
Nævnet finder, at beskrivelsen af, at [Moren] hylede som en ulv må anses som en vurdering af situationen, og at denne vurdering ikke er uden faktisk grundlag.
Nævnet udtaler derfor ikke kritik af denne vurdering.
Pressenævnet finder, at denne såvel som de øvrige episoder beskrevet i artiklerne i Lokalavisen Egedal generelt omtaler problemer med en ubestemt gruppe af demente på plejecentret, og ikke identificerer [Moren] eller andre demente.
Gruppen omtales ubestemt som uledsagede demente.
Enkelte steder nævnes dog episoder med en dement person eller en dement kvinde, som kan være [Moren].
Nævnet finder herefter, at omtalen ikke konkret henviser til [Moren]s person, og at omtalen derfor ikke kan anses for krænkende for [Moren].
Nævnet finder herefter ikke grundlag for at udtale kritik af artiklerne.
