(Til alle friskoler, private  

 grundskoler samt private gymnasier med grundskoleafdeling) Cirkulære om klassificering af stillinger som børnehaveklasseleder, lærer,  

 viceskoleinspektør og skoleleder ved friskoler, private grundskoler samt  

 private gymnasier med grundskoleafdeling § 1. Lønforløbet i lønrammerne 9/14 for børnehaveklasseledere ændres til  

 lønforløbet i lønrammerne 11/16 (skalatrin 16-20, 21-25). Oprykning til  

 lønramme 16 sker, når der i 2 år er oppebåret slutløn i lønramme 11, og  

 forudsat de tjenstlige forhold i enhver henseende har været  

 tilfredsstillende.
 § 2. Til børnehaveklasseledere ydes et særligt tillæg på 1.600 kr. årlig  

 (grundbeløb i niveau 1. oktober 1984).
 § 3. For lærere er fastsat et lønrammeforløb i lønrammerne 13/ 21/23/24  

 (skalatrin 18,20-22,26,29,31,33,35 og 36).
 Stk. 2. Lærere opnår stillingsbetegnelsen overlærer ved oprykning til  

 lønramme 23.
 § 4. Der ydes et tillæg for varetagelse af undervisningstimer i  

 forbindelse med samordnet indskoling.
 § 5. Tillægget ydes til 1 børnehaveklasseleder for hver børnehaveklasse  

 og til højst 2 lærere for hver 1. klasse og 2. klasse, der indgår i et  

 samordnet indskolingsforløb.
 § 6. Tillægget udgør 3.040,00 kr. årligt (grundbeløb i niveau 1. oktober  

 1984).
 Stk. 2. Det i stk. 1 nævnte tillæg udbetales månedlig forud med 1/12 af  

 tillægget.
 Stk. 3. Tillægget indgår ikke ved beregningen af overtimebetaling.
 § 7. For hver skole fastsættes et pointtal, der beregnes som summen af:
 § 8. Stillingerne som viceskoleinspektør og skoleleder klassificeres  

 således:
 Stk. 2. Klassificering af viceskoleinspektør- og skolelederstillinger  

 foretages pr. 1. august på grundlag af det for skolen pr. 1. september i det  

 pågældende skoleår beregnede pointtal.
 Stk. 3. Ved genbesættelse af stillinger som viceskoleinspektør og  

 skoleleder i løbet af skoleåret sker klassificeringen dog på grundlag af  

 pointtal i den måned, hvor ansættelserne finder sted.
 § 9. Cirkulæret har virkning fra 1. august 1987.
 Stk. 2. Børnehaveklasseledere, der i medfør af § 1 oprykkes til  

 lønrammeforløbet 11/16, indplaceres pr. 1. august 1987 i dette lønforløb med  

 samme lønanciennitet, som er opnået i lønrammeforløbet 9/14, og bevarer den  

 hidtidige dato for oprykning til næste skalatrin.
 Følgende bestemmelse ophæves:
 Undervisningsministeriets cirkulære af 20. november 1986 om klassificering  

 af viceskoleinspektører og skoleledere ved friskoler, private grundskoler,  

 private gymnasier med grundskoleafdeling samt private grundskolekurser.
Undervisningsministeriet, den 18. januar  

 1988 P.m.v.
 e.b.
