 Landsskatteretskendelse af 15/3 2002. Delvis fradragsret for  

 købsmoms.
 A/S As klage skyldes, at told- og skatteregionen har truffet  

 afgørelse om, at selskabet kun kan fradrage omkostninger, der vedrører både  

 selskabets passive kapitalanbringelse og selskabets momspligtige aktiviteter  

 med 8 %.
Det fremgår af sagen, at selskabet er holdingselskab i  

 B-koncernen og hovedaktionær i C A/S.
Selskabets indtægter består  

 hovedsagelig  

 af momsfri finansielle indtægter i form af udbytte fra C A/S og andre  

 aktieposter, renteindtægter fra obligationer og bankindestående samt  

 kursgevinster ved salg af obligationer og aktier.
Selskabet har endvidere indtægter fra driften af det af  

 selskabet ejede landstykke D i form af momsfri lejeindtægter fra  

 sommerhusudlejning og af jagtret, samt momspligtige indtægter ved salg af  

 vildt.
Herudover har selskabet momspligtige indtægter i form af  

 administrationshonorarer og af såkaldte omkostningsandele.
Repræsentanten har  

 om disse sidstnævnte indtægter oplyst, at de er betalinger, som selskabet  

 modtager for at varetage administrationen af en række fonde og deres midler  

 samt nogle mindre datterselskaber, herunder blandt andet udarbejdelse af  

 regnskab m.v.
Omkostningsandele og administrationshonorarer vedrører således  

 samme aktiviteter. Årsagen til at der benyttes to forskellige benævnelser, er  

 formentlig historisk betinget.
 Selskabets indtægter og udgifter for 1998 udgør ifølge specifikationer  

 til regnskabet følgende:
 Indtægter:
Andele i døtres resultater 499.132.496 kr.
Egne finansielle indtægter 46.574.304 kr.
Andre driftsindtægter Udløbne udbyttekupons 24.577 kr.
Administrationshonorarer * 92.000 kr.
Modtagne omkostningsandele * 109.600 kr.
Indtægter D tilskud 400.000 kr.
Lejeindtægt.sommerhuse 192.000 kr.
Salg af vildt * 60.679 kr.
Jagtgebyr 28.500 kr.
Ekstraordinær indtægt 760.456 kr.
Indtægter i alt 547.374.612 kr.
* Momspligtig omsætning excl. moms 262.270 kr.
Salgsmoms for 1998 65.570 kr.
 Udgifter:
Personaleomkostninger 3.780.208 kr.
Mødeudgifter 148.403 kr.
Rejseomkostninger og repræsentation 72.208 kr.
Reparation, vedligeholdelse 364.485 kr.
Husleje, telefon, forsikring 773.066 kr.
 Gebyrer m.v.
 704.013 kr.
Administrationsudgifter i alt 6.316.657 kr.
Andre driftsudgifter 485.668 kr.
Afskrivninger 232.320 kr.
Finansielle omkostninger 15.487.435 kr.
Skat 134.180.005 kr.
Årets resultat 390.672.527 kr.
 I 1998 fik selskabet efter momslovens § 38, stk. 1, delvis  

 fradrag for køsmomsen for udgifter på 1.219.218 kr.
Den delvise fradragsret udgjorde 55 % og gav et fradrag på i alt  

 167.642 kr.
Endvidere fik selskabet fuldt fradrag for momsen på 7.421 kr. på  

 indkøb af foder til dyr.
 Told- og skatteregionen har ved den påklagede afgørelse fundet,  

 at selskabets fradragsret for købsmoms på udgifter anvendt dels til  

 aktiviteter  

 der falder indenfor momslovens anvendelsesområde og dels til aktiviteter, der  

 falder udenfor momslovens anvendelsesområde skal opgøres skønsmæssigt efter  

 momslovens § 38, stk. 2. Told- og skatteregionen har endvidere fundet, at  

 selskabet har fuld fradrag for moms af udgifter, der udelukkende vedrører  

 selskabets momspligtige omsætning og delvis fradrag efter momslovens § 38,  

 stk.  

 1, vedrørende udgifter der knytter sig til momspligtige og momsfritagne  

 aktiviteter.
 Told- og skatteregionen har med afgørelsen endvidere fundet, at  

 fradragsretten efter § 38, stk. 2, skønsmæssigt kan ansættes til 8 %, samt at  

 selskabet skal opgøre momsfradraget som beskrevet med virkning fra 1. januar  

 2000.
 Regionen har som begrundelse anført, at selskabet omfattes af  

 den praksisændring, som Told- og Skattestyrelsen meddelte i TfS 1999.908,  

 hvor  

 det blandt andet er anført, at ændringen efter sædvanlig forvaltningspraksis  

 vil have virkning fra offentliggørelsen.
Offentliggørelsen skete i TfS, der udkom den 6. december 1999.  

 Styrelsen ændrede ved meddelelsen den hidtidige praksis om fradragsret for  

 købsmoms for holdingselskaber, hvis hovedaktivitet bestod i at eje  

 kapitalandele i andre virksomheder, typisk datterselskaber, og som også havde  

 en momspligtig aktivitet.
Styrelsen fandt, at fradragsretten i stedet skal  

 opgøres skønsmæssigt efter momslovens § 38, stk. 2, hvis virksomheden har  

 indtægter, der falder uden for momslovens anvendelsesområde.
Told- og skatteregionen har anført, at i 1998 havde selskabet  

 indtægter, der var udbytte fra datterselskaberne og udbytte fra egne  

 finansielle investeringer.
Disse indtægter anses for omfattet af udtrykket  

 passiv kapitalanbringelse, hvor der ikke er tale om transaktioner, der  

 omfatter  

 levering af en vare eller ydelse mod vederlag, jf. momslovens § 4, stk. 1,  

 hvorfor udbytte ved passiv kapitalanbringelse dermed falder uden for  

 momslovens  

 anvendelsesområde, og dermed heller ikke er omfattet af fradragsmulighederne  

 i  

 momsloven.
Regionen har fundet, at denne fortolkning af § 38, stk. 2, er i  

 overensstemmelse med hovedprincippet for fradragsret i artikel 17, stk. 2, i  

 6.  

 momsdirektiv, hvorefter fradragsretten indtræder, når goder og ydelser  

 anvendes  

 i forbindelse med den afgiftspligtige persons afgiftspligtige transaktioner,  

 sammen holdt med artikel 17, stk. 5, hvorefter fradrag kun er tilladt for den  

 del af momsen, der forholdsmæssigt svarer til beløbet for afgiftspligtige  

    

  

 transaktioner.
Endvidere er henvist til  

 artikel 17, stk. 5, pkt. c, hvorefter medlemsstaterne kan pålægge, at  

 fradraget  

 foretages under hensyntagen til, hvordan samtlige eller en del af goderne og  

 ydelserne benyttes.
Endvidere har regionen fundet, at fortolkningen også er i  

 overensstemmelse med EF-domstolens dom i Sofitam-sagen, der fastslår, at  

 udbytte ikke er en modydelse for en økonomisk virksomhed i momsdirektivets  

 forstand, og derfor falder uden for momsens anvendelsesområde og dermed er  

 fradragsordningen uvedkommende.
Udbytte indgår derfor heller ikke i  

 beregningen  

 af den delvise fradragsprocent i momslovens § 38, stk. 1.  

    

  

 Dommen forhindrer ikke, at der kan udøves et  

 skøn efter momslovens § 38, stk. 2.
 Regionen har ikke fundet, at sædvanlig forvaltningspraksis bør  

 tilsidesættes og at selskabet bør indrømmes en længere frist for  

 ikrafttrædelse, idet der alene er tale om en ændring  

    

  

 i selskabets egen opgørelse af fradragsretten  

 og ikke et forhold til tredjemand, hvor kontraktlige årsager i visse  

 samhandelssituationer kan begrunde et rimeligt varsel.
 Regionen har heller ikke fundet, at økonomiske hensyn til  

 selskabet kan begrunde en længere frist, idet en nedsættelse af købsmomsen  

 ikke  

 vil påvirke selskabets resultat nævneværdigt.
 Regionen har fundet, at udøvelsen af skønnet i momslovens § 38,  

 stk. 2, bør have sit udgangspunkt i godernes og ydelsernes faktiske  

 anvendelse,  

 således at der alene gives fradrag for den del af ressourcetrækket, der  

 skønsmæssigt kan henføres til selskabets momspligtige transaktioner i  

 forbindelse med D.
For 1998 har selskabet opnået delvis fradragsret for  

 fællesomkostninger på i alt 1.219.218 kr.
Heraf er omkostninger på 87.897 kr.  

 direkte nævnt som vedrørende D, svarende til en procentandel på 7,2, der  

 oprundes til 8 %.
 Regionen har bemærket, at efter regnskabsårets udløb skal de  

 foreløbig anvendte fradragsprocenter, der er udregnet efter lovens § 38, stk.  

 1  

 og stk. 2, udregnes endeligt efter de nævnte principper på baggrund af  

 selskabets regnskab og endvidere foretages regulering af det foreløbige  

 fradrag, jf. § 17 i bekendtgørelse nr. 1133 af 17. december 1999 om  

 momsloven.
 Selskabets repræsentant har overfor Landsskatteretten principalt  

 nedlagt påstand om, at det anerkendes, at selskabet ikke skal opgøre sit  

 momsfradrag efter momslovens § 38, stk. 2. Subsidiært har repræsentanten  

 nedlagt påstand om, at det anerkendes at momsfradraget for udgifter, der ikke  

 udelukkende vedrører D, kun skal nedsættes maksimalt 5 procentpoint i forhold  

 til den beregnede momsfradragsprocent efter omsætningsfordelingen, og at det  

 i  

 givet fald først skal ske med virkning fra 1. marts 2000.
Til støtte for den principale påstand har repræsentanten anført,  

 at efter EF-domstolens dom i sag C-333/91 (Sofitam) kan holdingselskaber ved  

 opgørelse af pro rata sats efter 6. momsdirektivs artikel 19, stk. 1, se bort  

 fra udbytteindtægter.
På baggrund af EF-domstolens dom traf Told- og  

 Skattestyrelsen i 1995 to ikke offentliggjorte afgørelser, hvorefter  

 holdingselskaber, som følge af at udbytteindtægter ikke skal medregnes ved  

 opgørelse af pro rata-satsen, fuldt ud kunne fradrage moms på momsbelagte  

 omkostninger.
Repræsentanten har anført, at det fremgår direkte af momslovens  

 § 38, stk. 1, at omsætningsbeløb, der hidrører fra passiv kapitalanbringelse,  

 ikke skal medregnes ved opgørelse af en momsregistreret virksomheds delvise  

 fradragsret for moms.
Det må fortolkes derhen, at der fra lovgivers side er  

 taget stilling til, at indtægter fra passiv kapitalanbringelse ikke skal  

 begrænse en momsregistreret virksomheds momsfradragsret.
Derfor kan  

 myndighederne heller ikke uden særskilt lovhjemmel begrænse fradragsretten  

 for  

 moms.
Momslovens § 38, stk. 2, indeholder ikke den fornødne hjemmel.
 Repræsentanten har videre anført, at en naturlig fortolkning af  

 momslovens § 38, stk. 1 og stk. 2, kun kan føre til, at alle udgifter, som  

 kan  

 anvendes til formål i virksomheden, dvs. anvendes erhvervsmæssigt og derfor  

 er  

 virksomheden vedkommende, men som ikke giver ret til momsfradrag efter § 37,  

 skal behandles efter momslovens § 38, stk. 1. Det er således kun udgifter,  

 der  

 anvendes både til fradragsberettigede formål og private formål, og som derfor  

 er virksomheden uvedkommende, der skal behandles efter momslovens § 38, stk.  

 2.  

 Dette støttes af Momsvejledningen 1999, hvor der vedrørende § 38, stk. 1, på  

 side 192, fremgår følgende:
 Indkøbet anvendes således fuldt ud erhvervsmæssigt.
Hvis  

 indkøbet anvendes privat, bruges reglerne i § 38, stk. 2, se J.2.1.2. Da alle selskabets udgifter anvendes til erhvervsmæssige formål  

 i virksomheden og således er virksomheden vedkommende, finder momslovens §  

 38,  

 stk. 2, ikke anvendelse for selskabets udgifter.
En eventuel begrænsning af  

 selskabets momsfradrag skal derfor ske efter momslovens § 38, stk. 1, dvs. en  

 omsætningsfordeling pro rata.
I Sofitam-dommen har EF-domstolen fastslået, at  

 holdingselskaber ved opgørelsen af pro rata-satsen kan se bort fra  

 udbytteindtægter.
Repræsentanten har videre anført, at selvom Sofitam-sagen  

 principielt kun vedrørte spørgsmålet om, hvorvidt udbytteindtægter skulle  

 medregnes ved opgørelse af en pro rata sats, kan man af dommen   

 specielt af  

 præmis 13 i dommen og i præmis 16 i Generaladvokatens forslag  udlede,  

 at  

 udbytteindtægter på ingen måde skal begrænse en momsregistreret virksomheds  

 fradragsret.
Specielt formuleringerne fradragsretten uvedkommende  

 i dommens  

 præmis 13 og enten ikke benytter de momspligtige goder og  

 tjeneste-ydelser til  

 at besidde kapitalinteresser eller kun gør det i ringe udstrækning i  

 generaladvokatens præmis 16 kan kun tolkes derhen, at udbytteindtægter på  

 ingen  

 måde kan eller skal påvirke en momsregistreret virksomheds ret til  

 momsfradrag.  

 Regionens afgørelse er derfor ikke i overensstemmelse med 6. momsdirektiv og  

 EF-domstolspraksis.
 Repræsentanten har anført, at det følger af momslovens § 38,  

 stk. 1 og 6. momsdirektivs artikel 19, stk. 2, at indtægter, som hidrører fra  

 passiv kapitalanbringelse og andre finansielle indtægter skal medregnes i  

 nævneren ved opgørelse af en delvis momsfradragsprocent, jf. blandt andet af  

 præmis 39 i EF-domstolens dom C-16/00 (Cibo Participations SA) hvoraf  

 fremgår:
imidlertid er udbyttet, selv om det henhører under momsens  

 anvendelsesområde, fritaget for moms i henhold til bestemmelserne i sjette  

 direktivs artikel 13, punkt B, litra d), nr. 5. Dermed skal udbyttet, for så  

 vidt som det henhører under anvendelsesområdet for momsen, men ikke udløser  

 en  

 fradragsret, udelukkende opføres i nævneren i den brøk, der anvendes til  

 beregning af pro rata-satsen for fradrag med henblik på anvendelsen af sjette  

 direktivs artikel 17, stk. 5, og 19, stk. 1. Det må således lægges til grund, at eventuelle  

 fradragsbegrænsninger, der stammer fra passiv kapitalanbringelse, skal ske  

 efter momslovens § 38, stk. 1 og ikke stk. 2.
Imidlertid fremgår det også af Cibo-dommen, Sofitam-dommen og  

 Floridienne- og Berg-investdommen, at udbytte ikke er en modydelse for  

 økonomisk virksomhed, hvorfor udbytte ikke er omfattet af momslovens  

 anvendelsesområde.
Indtægter fra udbytte skal derfor ikke medregnes ved  

 opgørelse af en delvis momsfradragsprocent.
Repræsentanten har videre anført, at fradragsretten efter § 37  

 knytter sig til leverancer, der ikke er fritaget for moms efter § 13, og ikke  

 til momspligtige leverancer.
Fradragsretten gælder således også for  

 momsregistrerede virksomheders leverancer, der falder uden for momslovens  

 område, hvilket er i overensstemmelse med Sofitam-dommen.
Momslovens § 38,  

 stk.  

 2, finder anvendelse på indkøb, der anvendes til både momspligtige og private  

 formål.
Som eksempler herpå er der i Momsvejledningen 1999, side 196, nævnt  

 telefon, elektricitet og brændsel.
Herudover kan nævnes hjemme-pcer og  

 mobiltelefoner, der stilles til rådighed af arbejdsgiveren, jf.
TfS 1996.926.
Til støtte for sin subsidiære påstand har repræsentanten anført,  

 at regionen ved at fastsætte momsfradraget ud fra ressourcetrækket på  

 baggrund  

 af en omkostningsfordeling beregnet som forholdet mellem selskabets udgifter  

 vedrørende D og de samlede omkostninger, ikke tager hensyn til, at selskabet  

 har momspligtige indtægter, der ikke stammer fra D.
Det drejer sig om  

 administrationshonorar samt modtagne omkostningsandele.
Alene af den grund  

 kan  

 en omkostningsfordeling ikke anvendes til at foretage en skønsmæssig  

 opgørelse  

 af selskabets momsfradrag.
Dertil kommer, at en beregning af en momsfradragsprocent baseret  

 på forholdet mellem omkostningerne eller andre former for ressourcetræk ikke  

 er  

 i overensstemmelse med momsloven.
Efter momslovens § 38, stk. 1, kan  

 beregning  

 af en momsfradragsprocent alene ske på baggrund af en omsætningsfordeling.  

 Der  

 er i den forbindelse henvist til Østre Landsrets dom offentliggjort i TfS  

 1996.588.
De omkostninger, hvoraf momsfradraget efter regionens afgørelse  

 skal opgøres (kontorhold, administration m.v.), er kun i meget begrænset  

 omfang  

 anvendt til erhvervelse af momsfrie udbytter.
Det skal i den forbindelse  

 bemærkes, at aktieporteføljen m.v. i det store hele passer sig selv.  

 Momsfradraget for udgifter, der ikke udelukkende vedrører D, bør derfor  

 maksimalt nedsættes med 5 procentpoint i forhold til den beregnede  

 momsfradragsprocent efter omsætningsfordelingen.
Denne opfattelse støttes af  

 præmis 16 i generaladvokatens forslag til afgørelse i Sofitam-sagen, hvori  

 det  

 anføres, at den moms-pligtige strengt taget enten ikke benytter de  

 momspligtige  

 goder og tjenesteydelser til at besidde kapitalinteresser eller kun gør det i  

 ringe udstrækning.
Endelig har repræsentanten anført, at det fremgår af styrelsens  

 meddelelse i TfS 1999.908, at praksisændringen har virkning fra  

 offentliggørelsen, dvs. den 6. december 1999. Det er ikke i overensstemmelse  

 med god forvaltningsskik at give en skærpet praksis virkning fra  

 offentliggørelsestidspunktet eller for den sags skyld med en frist på godt  

 tre  

 uger (fra 6. december til 1. januar). I tilfælde, hvor myndighederne skærper  

 en  

 praksis, bør dette  på samme måde som ved ændring af en begunstigende  

 forvaltningsakt  ske med et rimeligt varsel, jf.
Vestre Landsrets dom  

 offentliggjort i TfS 1996.838. Det er i den forbindelse uden betydning,  

 hvorvidt skærpelsen har betydning over for tredjemand eller ikke vil påvirke  

 virksomhedens resultat nævneværdigt, idet spørgsmålet om ikrafttrædelse alene  

 skal fastsættes ud fra, hvad der må anses for god forvaltningsskik.
En  

 rimelig  

 frist i denne sag vil være 1. marts 2000.
 Told- og Skattestyrelsen har indstillet afgørelsen stadfæstet.
 Landsskatteretten skal  

 udtale:
 Momslovens § 38, stk. 1 og 2 har følgende ordlyd:
Stk. 1. For varer og ydelser, som en registreret virksomhed  

 anvender både til fradragsberettigede formål efter § 37 og til andre formål i  

 virksomheden, kan der foretages fradrag for den del af afgiften, der  

 forholdsmæssigt svarer til omsætningen i den registreringspligtige del af  

 virksomheden.
Ved opgørelse af omsætningen ses bort fra omsætningsbeløb, der  

 vedrører levering af investeringsgoder, som har været benyttet i  

 virksomheden.  

 Som investeringsgoder anses maskiner, inventar og andre driftsmidler, hvis  

 salgspris ekskl. afgiften efter denne lov overstiger 75.000 kr.
Der ses  

 endvidere bort fra omsætningsbeløb, som vedrører bitransaktioner vedrørende  

 fast ejendom, og omsætningsbeløb, som hidrører fra passiv kapitalanbringelse,  

 herunder enkeltstående udlån mellem moder- og datterselskaber og mellem  

 søsterselskaber, samt renteindtægter fra købekontrakter og kreditkøbsaftaler,  

 som er indgået i forbindelse med virksomhedens salg og udlejning af egne  

 varer.
Stk. 2. For varer og ydelser, som af en registreret virksomhed  

 benyttes både til fradragsberettigede formål efter § 37 og til virksomheden  

 uvedkommende formål, kan der udelukkende foretages fradrag for den del af  

 afgiften, der skønsmæssigt svarer til de pågældende varers og ydelsers  

 fradragsberettigede brug i den registreringspligtige virksomhed. 6. momsdirektivs artikel 17, stk. 5, har følgende ordlyd:
 For så vidt angår goder og ydelser, som af en afgiftspligtig  

 person benyttes såvel til transaktioner, der giver ret til fradrag i medfør  

 af  

 stk. 2 og 3, som til transaktioner, der ikke giver ret til fradrag, er  

 fradrag  

 kun tilladt for den del af merværdiafgiften, der forholdsmæssigt svarer til  

 beløbet for den førstnævnte form for transaktioner.
 Pro rata-satsen beregnes for samtlige transaktioner, som udføres  

 af den afgiftspligtige i overensstemmelse med artikel 19.
 Medlemsstaterne kan dog:
( ) give den afgiftspligtige person tilladelse til eller pålægge ham  

 at foretage fradraget under hensyntagen til, hvordan samtlige eller en del af  

 goderne og ydelserne benyttes; Artikel 19 har følgende ordlyd:
 1. Pro rata-satsen for det fradrag, der er fastsat i artikel  

 17, stk. 5, første afsnit, fremkommer ved, at der opstilles en brøk, som:
i tælleren har den samlede størrelse af den årlige omsætning,  

 merværdiafgiften ikke medregnet, i forbindelse med transaktioner, for hvilke  

 der er fradragsret i henhold til artikel 17, stk. 2 og 3, i nævneren har den samlede størrelse af den årlige omsætning,  

 merværdiafgiften ikke medregnet, i forbindelse med de transaktioner, som er  

 anført i tælleren, samt i forbindelse med transaktioner, for hvilke der ikke  

 er  

 fradragsret; medlemsstaterne kan i nævneren endvidere medtage andre tilskud  

 end  

 de i  

    

  

 artikel 11, punkt A, stk. 1, litra  

 a), omhandlede.
 Pro rata-satsen beregnes på årsbasis og fastsættes i procenter,  

 der afrundes opad til et tal, der ikke overstiger det nærmeste hele tal.
2. Uanset stk. 1 ses der ved beregningen af pro rata-satsen bort  

 fra det omsætningsbeløb, som vedrører levering af investeringsgoder benyttet  

 af  

 den afgiftspligtige person i hans virksomhed.
Der ses endvidere bort fra den  

 del af omsætningen, der vedrører dels sådanne transaktioner, som er omhandlet  

 i  

 artikel 13, punkt B, litra d), når der er tale om bitransaktioner, dels  

 bitransaktioner vedrørende fast ejendom og finansielle spørgsmål. ( ).
3. ( ) Det er ved en række EF-domme og senest i en kendelse af 12. juli  

 2001 i sagen C-102/00 antaget at modtagelse af udbytte fra datterselskaber  

 ikke  

 er økonomisk virksomhed i 6. momsdirektivs forstand.
Bl.a. ved dommen i sagen  

 C-142/99 antoges dette at medføre, at ved opgørelse af den delvise  

 fradragsprocent i medfør af artikel 19 skulle udbytte fra datterselskaber til  

 et holdingselskab, der er momspligtig for anden virksomhed, ikke indgå i  

 brøken, der anvendes til beregning af pro rata-satsen for fradrag.
 Landsskatteretten finder, at momslovens § 38, stk. 1, er i  

 overensstemmelse med artikel 19, stk. 1 og 2, således at de omsætningsbeløb  

 ved  

 passiv kapitalanbringelse, der efter § 38, stk. 1, ikke skal medregnes til  

 virksomhedens samlede omsætning, må forstås som omsætning, der anses som  

 værende fra bitransaktioner.
 Landsskatteretten finder ikke, at det her omhandlede  

 holdingselskabs indtægter i form af udbytte fra datterselskaber m.v. kan  

 anses  

 som hidrørende fra bitransaktioner.
 Landsskatteretten finder derfor ikke, at selve formuleringen af  

 § 38, stk. 1, sidste pkt., hindrer, at der på andet grundlag sker en  

 begrænsning af fradragsretten for holdingselskaber, der tillige har  

 momspligtige aktiviteter.
Landsskatteretten finder, at momslovens § 38, stk. 2, har  

 hjemmel i 6. momsdirektiv artikel 17, stk. 5, litra c, og finder ikke  

 grundlag  

 for at antage, at de af repræsentanten påberåbte EF-domme udelukker, at denne  

 bestemmelse kan finde anvendelse for så vidt angår aktiviteter, der falder  

 udenfor momslovens anvendelsesområde.
Det bemærkes således herved, at de  

 påberåbte  

 EF-domme alene tager stilling til opgørelse af fradragsretten efter artikel  

 19.
 Da Landsskatteretten endvidere finder, at varer og ydelser, som  

 en registreret virksomhed anvender i forbindelse med aktiviteter udenfor  

 momslovens anvendelsesområde må anses for at være den registrerede virksomhed  

 uvedkommende, findes det at være med rette, at told- og skatteregionen har  

 pålagt virksomheden at opgøre fradragsretten efter momslovens § 38, stk. 2,  

 jf.  

 endvidere Landsskatterettens kendelse af 31. maj 2000 (TfS 2000.828).
For så vidt angår regionens fastlæggelse af momsfradraget efter  

 momslovens § 38, stk. 2, finder retten ikke grundlag for at tilsidesætte det  

 af  

 regionen udøvede skøn.
Retten har herved lagt vægt på, at regionen har taget  

 udgangspunkt i godernes og ydelsernes faktiske anvendelse, således at der  

 alene  

 gives fradrag for den del af ressourcetrækket, der skønsmæssigt kan henføres  

 til selskabets momspligtige transaktioner i forbindelse med D.
Retten har  

 videre lagt vægt på, at selskabet ikke har sandsynliggjort en anden fordeling  

 af ressourcetrækket mellem selskabets momspligtige aktiviteter og  

 virksomheden  

 uvedkommende aktiviteter.
 Det fremgår af Told- og Skattestyrelsens meddelelse af 3.  

 november 1999 offentliggjort i TfS den 6. december 1999 (TfS 1999.908), at  

 den  

 i oktober 1995 udmeldte praksis, hvorefter holdingselskaber, der udover at  

 eje  

 kapitalandele i andre virksomheder også har momspligtige aktiviteter, skal  

 opgøre deres delvise momsfradrag efter momslovens § 38, stk. 1, er blevet  

 revurderet  

 og at fradraget fremover skal opgøres efter § 38, stk. 2. Det fremgår videre,  

 at praksisændringen vil have virkning fra offentliggørelsen.
Landsskatteretten finder ikke grundlag for at antage, at der  

 efter almindelige forvaltningsmæssige principper burde have været meddelt  

 selskabet en længere frist.
Retten har herved lagt vægt på, at selskabet ikke  

 har haft mulighed for ved genforhandling af kontrakter eller lignende at  

 imødegå konsekvenserne af den ændrede praksis, ligesom selskabet ikke kan  

 antages at have haft behov for tekniske og administrative ændringer som følge  

 af opgørelsen, cfr. herved TfS 1996.838. Landsskatteretten finder derfor ikke  

 grundlag for at forlænge den af regionen givne frist for selskabets overgang  

 til opgørelse af momsfradrag efter momslovens § 38, stk. 2.
 Den påklagede afgørelse vil således være at stadfæste.
