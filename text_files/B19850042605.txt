 § 1.  I henhold til § 16, stk. 1, i lov om kommunernes  

 styrelse, jfr. lovbekendtgørelse nr. 313 af 20. juni 1984, fastsættes det  

 faste vederlag for medlemskab af kommunalbestyrelsen til 1310 kr. pr. måned i  

 perioden 1. april 1985 - 30. september 1986 og 1330 kr. pr. måned i perioden  

 1. oktober 1986 - 30. september 1987.
 Stk. 2.  Vederlæggelsen ophører, når hvervet fratrædes.  

 I øvrigt ophører vederlæggelsen, når et kommunalbestyrelsesmedlem på grund af  

 forfald i en uafbrudt periode på 6 måneder har været forhindret i at varetage  

 hvervet som kommunalbestyrelsesmedlem.
 Stk. 3.  Vederlæggelsen, der udbetales månedsvis forud,  

 ydes for hver påbegyndt kalendermåned og ophører med udgangen af en måned.
 § 2.  Bekendtgørelsen træder i kraft den 1. oktober  

 1985. Fra samme dato ophæves bekendtgørelse nr. 347 af 23. juni 1983 og  

 bekendtgørelse nr. 101 af 21. marts 1985.
 Stk. 2.  Bekendtgørelsen har virkning fra den 1. april  

 1985.
