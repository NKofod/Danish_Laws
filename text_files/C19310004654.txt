I et hertil indsendt Andragende har Dommeren i X Herreder forespurgt,  

 hvorledes der vil være at forholde i Anledning af, at Hr.
Politimesteren har  

 vægret sig ved i Medfør af Retsplejelovens § 457 at andrage paa  

 Umyndiggørelse af pens.
A.
A. af B., der som sindssyg er indlagt paa  

 Sindssygehospitalet ved C.
 Det fremgaar af Sagen, at den paagældendes Slægtninge ikke har ønsket at  

 fremsætte Begæring om Umyndiggørelsen, og at Beskikkelse af Værge er  

 nødvendiggjort dels af Hensyn til Behandlingen af Boet efter hans afdøde  

 Hustru, dels for at Værgen kan modtage og kvittere for den ham tilkommende  

 Pension.
 Foranlediget heraf skal man meddele, at Justitsministeriet efter det  

 oplyste maa anse det for rettest, at Politimesteren andrager paa den  

 paagældendes Umyndiggørelse.
