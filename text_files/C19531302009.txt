 (Til samtlige eksportslagterier og autoriserede frysehuse samt de  

 kontrollerende dyrlæger ved disse virksomheder).
---------- Da forskellige modtagerlande stiller krav om sundhedsgaranti for kirtler  

 o.lign. produkter, der udføres her fra landet til farmaceutisk brug, og da  

 sådanne produkter ikke bør forsynes med de sædvanlige kødkontrolmærker,  

 fastsætter landbrugsministeriet i medfør af lov nr. 245 af 27. maj 1908 om  

 tilsyn med udførsel af kød m.m. herved følgende regler for at gøre det muligt  

 at imødekomme modtagerlandenes krav:
Kirtler, der er sunde og friske samt hidrører fra sunde dyr, og som  

 udføres direkte fra et autoriseret eksportslagteri, eventuelt med et  

 autoriseret frysehus som mellemled, kan udføres med sundhedsgaranti på  

 betingelse af at emballagen før afsendelsen fra slagteriet på holdbar måde er forsynet  

 med en mærkeseddel, der angiver: afsender, modtager, varens art og mængde,  

 varens bestemmelse til farmaceutisk brug o.lign. samt dato, og som er  

 forsynet med dyrlægens embedsstempel og underskrift, eventuelt i faksimile, at varen under forsendelsen, herunder forsendelsen til frysehuset,  

 ledsages af attest nr. 8, på hvis forside (til orientering for de  

 tilsynsførende myndigheder) det ovale statskontrolmærke skal overstemples med  

 dyrlægens embedsstempel, og hvis bagside skal bære påtegningen: »Ændret  

 kontrolmærkning ifølge landbrugsministeriets cirkulære af 17. november  

 1953«, samt at varen ved forsendelse fra autoriseret frysehus ledsages af attest nr.  

 13, der skal forsynes med stempel og påtegning på samme måde som angivet for  

 attest nr. 8's vedkommende.
 I tilfælde, hvor der måtte opstå tvivl om, hvorvidt et produkt kan  

 henregnes til »kirtler o.lign.«, skal spørgsmålet forelægges  

 veterinærdirektoratet til afgørelse.
 Fornævnte mærkesedler får mod postopkrævning efter rekvisition fra den  

 kontrollerende dyrlæge til veterinærdirektoratets afdeling for kødkontrol,  

 Nyropsgade 37, København V.
 Såfremt der fra udlandets side forlanges særskilt sundhedscertifikat, skal  

 dettes ordlyd forud være godkendt af veterinærdirektoratet.
 Landbrugsministeriet, den 17. november  

 1953.
 P.M.V.
