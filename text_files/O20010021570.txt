Resumé  



  

 Af dagspressen fremgik at TV 2 agtede at afskedige et større antal  

 medarbejdere.
Ved henvendelse til TV 2 blev det oplyst at de pågældende  

 medarbejdere fik besked om den påtænkte afskedigelse den 31. maj 1999 med  

 svarfrist den 2. juni 1999. Efter at have modtaget kopi af nogle af  

 partshøringsbrevene  

 og en udtalelse om rimeligheden af svarfristens længde besluttede  

 ombudsmanden  

 af egen drift at undersøge sagen.
 Ombudsmanden udtalte at han var mest tilbøjelig til at mene at  

 svarfristen var i strid med forvaltningslovens § 19. Ombudsmanden udtalte  

 endvidere at det havde været mere hensynsfuldt og bedst stemmende med god  

 forvaltningsskik om partshøringsskrivelserne ikke havde haft en udformning  

 som  

  sammenholdt med den korte svarfrist  kunne give indtryk af at  

 høringen alene  

 var en formalitet. (J.nr. 1999-1696-804).
Partshøringsfrist ved afskedigelse.
Høringsbrevets form Fra dagspressen blev jeg  

 orienteret om at TV 2 agtede at afskedige et større antal medarbejdere.
Ved  

 henvendelse til TV 2 blev det oplyst at de pågældende medarbejdere fik besked  

 om den påtænkte afskedigelse den 31. maj 1999 med svarfrist den 2. juni 1999.  

 I  

 brev af 2. juni 1999 anmodede jeg TV 2 om at få tilsendt en kopi af et af  

 partshøringsbrevene til brug for mine overvejelser om af egen drift at  

 iværksætte en undersøgelse,  

 jf.  

 ombudsmandslovens § 17, stk. 1. Jeg bad desuden om en udtalelse om  

 rimeligheden  

 af svarfristens længde.
 Jeg modtog fra TV 2 en  

 udtalelse (med bilag) af 8. juni 1999, brev af 16. juni 1999 med bilag samt  

 brev af 30. juni 1999 vedlagt tre partshøringsbreve.
 På det grundlag besluttede  

 jeg at undersøge sagen af egen drift.
Det fremgik af TV 2s  

 udtalelse af 8. juni 1999 at medarbejderne på et møde den 12. maj 1999 blev  

 orienteret om at der skulle gennemføres besparelser, og at det betød  

 nedlæggelse af 70 stillinger.
Medarbejderne fik udleveret en nærmere  

 redegørelse herfor med et planlagt tidsforløb.
Det fremgik ikke hvilke  

 stillinger der skulle nedlægges.
 I perioden 19. til 27. maj  

 1999 blev sagen forhandlet mellem ledelsen og medarbejderrepræsentanterne.  

 Herefter blev antallet af indskrænkninger reduceret til 63 hvoraf 32 skulle  

 afskediges.
 TV 2 anførte i sin udtalelse  

 bl.a. følgende:
Mandag den 31. maj 1999  

 blev 29 af de 32 personer under en personlig samtale med afdelingschefen  

 orienteret om, at deres ansættelsesforhold på TV 2 var indstillet til ophør.  

 Under mødet blev den som bilag 1 vedlagte sagsfremstilling  

[partshøringsskrivelse; min tilføjelse] udleveret. ( ) I den nævnte sagsfremstilling  

 var svarfristen sat til den 1. juni/2. juni.
I de tre konkrete  

 partshøringsskrivelser  

 som jeg modtog kopi af, var fristen sat til den 2. juni 1999.
 Af TV 2s udtalelse fremgik  

 desuden følgende:
 De medarbejdere, der ikke  

 inden torsdag den 3. juni 1999 havde fremsat kommentarer til indstillingerne,  

 blev kontaktet af afdelingscheferne for derved at sikre sig, at de pågældende  

 ikke havde yderligere at tilføje.
Afdelingscheferne var i den forbindelse  

 instrueret om, at såfremt nogen medarbejdere måtte ønske en forlængelse af  

 høringsfristen, skulle denne efter nærmere aftale med direktionen indrømmes.  

 Ved samme lejlighed gjorde afdelingscheferne medarbejderne opmærksom på,  

 hvorvidt indstillingerne fortsat stod ved magt.
Samme orientering er tilgået  

 de  

 medarbejdere, der har kommenteret opsigelserne.
Udvælgelsen af de  

 medarbejdere, der af afdelingscheferne blev indstillet til afskedigelse,  

 skete  

 ud fra det overordnede princip, at TV 2 efter omkostningsreduktionen skulle  

 fungere optimalt.
Den overvejende del af afskedigelserne er begrundet i, at  

 de  

 pågældendes funktioner nedlægges.
I andre tilfælde, hvor en funktion ikke er  

 nedlagt, men reduceret, har ledelsen skullet udvælge 1-2 ud af måske 5  

 personer.
Kriterierne for denne udvælgelse er skriftligt meddelt de  

 pågældende  

 i de som bilag 1 vedlagte indstillinger.
Der er tale om korte, overskuelige,  

 konkrete begrundelser, som de pågældende har skullet forholde sig til.
En  

 række  

 medarbejdere har kommenteret indstillingerne, men ingen har anmodet om en  

 forlængelse  

 af fristen.
 Under forhandlingerne  

 fremsatte medarbejderrepræsentanterne ønske om at modtage detaljerede  

 oplysninger om afskedigelsesproceduren, herunder orientering om, hvornår de  

 medarbejdere, hvis stillinger ikke planlagdes nedlagt, kunne blive  

 orienteret.
Dertil kom, at afdelingerne  

 skulle orienteres om, hvilke konsekvenser afskedigelserne ville få for  

 organiseringen af arbejdet i de enkelte afdelinger.
Anstændigvis måtte  

 sidstnævnte orientering afvente, at opsigelserne var endelige, da denne  

 orientering  

 nødvendigvis måtte indeholde oplysninger om, hvem der skulle forlade  

 afdelingen.
Det blev i den forbindelse  

 aftalt med medarbejderrepræsentanterne, at hver afdelingsleder på TV 2s  

 interne  

 net gav meddelelse til afdelingens medarbejdere, når alle de medarbejdere,  

 der  

 af afdelingscheferne var indstillet til afskedigelse, var orienteret.
Den  

 konkrete afdelingsorientering om organiseringen af arbejdet fremover ville  

 imidlertid afvente høringsfristen, og således først ske fra torsdag den 3.  

 juni  

 1999.
TV 2 er opmærksom på, at der  

 skal gives de medarbejdere, hvis ansættelsesforhold planlægges bragt til  

 ophør,  

 en rimelig tid til at kommentere indstillingerne.
Efter TV 2s opfattelse har  

 det i den konkrete sag været rimeligt at fastsætte fristen som sket under  

 hensyntagen til:
·  

  

 	  

 at alle medarbejdere fra den 12. maj 1999  

 har været orienteret om, at et betydeligt antal stillinger ville blive  

 nedlagt  

 på TV 2, herunder ved afskedigelse, ·  

  

 	  

 at alle medarbejdere fra den 12. maj 1999  

 har været orienteret om tidsforløbet, herunder den relativt korte frist for  

 at  

 kommentere indstillingerne, ·  

  

 	  

 at der i perioden 19. til 27. maj 1999 har  

 været ført intense forhandlinger med medarbejderrepræsentanterne om omfanget  

 af  

 afskedigelserne, ·  

  

 	  

 at omfanget af de oplysninger, medarbejderne  

 har skullet forholde sig til, har været overskuelige, ·  

  

 	  

 at TV 2 ikke stillede nogen krav til  

 medarbejderreaktionerne, der således kunne foreligge i såvel skriftlig som  

 mundtlig form, ·  

  

 	  

 at de personer, hvis ansættelsesforhold var  

 indstillet til opsigelse, har haft mulighed for at kontakte deres  

 tillidsrepræsentanter, og i hvert fald har repræsentanter fra Dansk  

 Journalistforbund  

 tirsdag den 1. juni 1999 kontaktet medlemmerne af forbundet og ydet de  

 pågældende  

 rådgivning, ·  

  

 	  

 at afdelingscheferne ved opfølgende  

 samtaler efter fristens udløb har sikret sig, at alle medarbejderes  

 kommentarer  

 er indgået i direktionens beslutningsgrundlag, ·  

  

 	  

 at de personer, der ikke blev berørt af  

 afskedigelserne, havde krav på at modtage orientering herom, ligesom de  

 pågældende hurtigst muligt skulle informeres om, hvilke konsekvenser,  

 afskedigelserne ville få for organiseringen af arbejdet inden for afdelingen.  

 Denne orientering måtte anstændigvis afvente høringsfristen for så vidt angår  

 de personer, der var omfattet af afskedigelserne.
 Efter TV 2s opfattelse  

 adskiller en massefyring begrundet i virksomhedens økonomiske  

 forhold sig  

 markant fra de enkeltstående afskedigelser begrundet i medarbejderens  

 forhold,  

 bl.a. derved, at høringsfristen i førstnævnte tilfælde efter sagens natur må  

 fastsættes væsentligt kortere.
Det er TV 2s opfattelse, at  

 den i bilag 1 fastsatte høringsfrist, efter en samlet bedømmelse, hvor såvel  

 hensynet til de medarbejdere, der blev direkte berørt af nedskæringerne, men  

 også hensynet til de medarbejdere, der skal blive på TV 2, er tillagt  

 betydning, er rimelig. Ombudsmandens foreløbige redegørelse I en redegørelse af 15.  

 september 2000 gav jeg udtryk for min foreløbige opfattelse.
Jeg skrev bl.a.:
Høringsfristen Forvaltningslovens § 19,  

 stk. 1, indeholder ingen formkrav til selve høringsproceduren.
Formen skal  

 blot  

 respektere formålet med partshøringspligten, dvs. ønsket om at parten får  

 mulighed for at kommentere, korrigere og supplere sagens faktuelle grundlag.
Ifølge § 19, stk. 1, 3.  

 pkt., kan en myndighed fastsætte en frist for partens afgivelse af en  

 udtalelse.
Hvor lang betænkningstid parten skal have til at udtale sig, er  

 ikke  

 reguleret.
 I Justitsministeriets  

 vejledning om forvaltningsloven (1986), pkt. 106, er anført bl.a. følgende:
Ved fastsættelsen af en  

 frist bør der gives den pågældende part rimelig tid til at sætte sig ind i  

 oplysningerne  

 og overveje udtalelsens form og indhold.
Der kan i den forbindelse tages  

 hensyn  

 til omfanget af oplysningerne og til sagens karakter, herunder om parten  

 tidligere har haft lejlighed til at udtale sig om andre dele af sagen.
Der  

 kan  

 endvidere tages hensyn til, om sagen er af en sådan karakter, at parten  

 typisk  

 vil kunne have interesse i at lade en sagkyndig vurdere sagen og medvirke ved  

 udformningen af udtalelsen.
Der bør også tages hensyn til andre private eller  

 offentlige interesser, navnlig andre parters interesse i en hurtig behandling  

 af sagen.
Hvis parten anmoder om at få fristen forlænget, bør en sådan  

 anmodning normalt imødekommes, medmindre det vil være væsentligt i strid med  

 de  

 hensyn, der lå til grund for fastsættelsen af fristen. Det skal sikres at parten  

 har reel mulighed for at udtale sig, og betænkningstiden skal derfor være  

 rimelig set i lyset af de foreliggende oplysningers og afgørelsens karakter.  

 Fra retspraksis kan henvises til bl.a. Østre Landsrets dom af 18. juni 1999  

 og  

 Højesterets dom af 29. juni 2000.
Den foreliggende sag drejer  

 sig om afskedigelser.
For parten er der således tale om en afgørelse af meget  

 indgribende karakter, og kravene til sikring af den enkelte parts  

 retssikkerhed  

 bør derfor være tilsvarende høje.
 Medarbejderne fik på mødet  

 den 12. maj 1999 en redegørelse for besparelserne, men først den 31. maj 1999  

 fik medarbejderne besked om hvem der var indstillet til afskedigelse.
 Begrundelsen for  

 afskedigelsen var i de tre høringsskrivelser som jeg modtog, formuleret  

 således:
 Indstillingen er begrundet  

 i, at TV 2 har mistet reklameindtægter, der nødvendiggør besparelser i 1999  

 og  

 2000 på i alt 143 mio. kr., herunder nedlæggelse af 63 stillinger.
 Udvælgelsen af de  

 medarbejdere, der indstilles til afskedigelse, er sket ud fra det  

 hovedprincip,  

 at TV 2 skal fungere optimalt efter omkostningsreduktionen.
 [a] Som en følge heraf, er  

 jeg indstillet på, at din hidtidige funktion som sekretær, booker af  

 rundvisninger  

 og koordinator for rundviserne overgår til andre uden for afdelingen, og den  

 resterende del af sekretærfunktionerne rationaliseres i en ny intern struktur  

 med direktionens sekretariat.
[b] Som en følge heraf, er  

 det min indstilling at rationalisere booking- og redigeringsarbejdet ved at  

 sammenlægge de to funktioner.
Hermed bliver såvel de fysiske rammer som  

 arbejdsopgaverne fælles.
 Når jeg har valgt at  

 indstille, at du afskediges, er dette, efter en relativ vurdering   

 nødvendiggjort  

 af situationen  begrundet i, at du er den, som bedst kan undværes  

 grundet de  

 krav til kvalifikationer sammenlægningen medfører, hvor erfaring med booking  

 prioriteres højt.
[c] Når jeg har valgt at  

 indstille, at du afskediges, er dette, efter en relativ vurdering   

 nødvendiggjort  

 af situationen  begrundet i, at funktionen inden for dit hidtidige  

 arbejdsområde nedlægges.
Det skønnes, at din funktion lettere end andres kan  

 undværes, når afdelingen skal gennemgå væsentlige nedskæringer. Herudover indeholdt  

 partshøringsskrivelsen en række oplysninger af praktisk karakter i tilfælde  

 af  

 at indstillingen blev fulgt, herunder om fritstilling,  

 fratrædelsesgodtgørelse,  

 ferieafvikling, tilbagelevering af udstyr og jobsøgning.
De oplysninger som den enkelte  

 således skulle forholde sig til og eventuelt udtale sig om, var, som det  

 fremgår, relativt begrænsede.
Heraf kan imidlertid ikke sluttes at  

 problemstillingen for den enkelte har fremtrådt som ukompliceret.
Typisk vil  

 partens overvejelser i sådanne sager angå spørgsmålet om hvorvidt  

 besparelserne  

 kunne ske på en anden og måske mindre indgribende måde. (Jeg kan i denne  

 forbindelse henvise til UfR 1996.1462 H.) I denne situation vil parten ofte  

 have behov for at modtage en uddybende forklaring og sagkyndig bistand for at  

 kunne afgive en velovervejet og velbegrundet udtalelse.
Selv om der ikke er  

 noget krav herom, taler bevismæssige hensyn for at udtalelsen afgives i  

 skriftlig form.
Disse forhold gør det efter  

 min opfattelse betænkeligt at afsætte en svarfrist på kun ca. to dage fra det  

 tidspunkt hvor den pågældende fik viden om at vedkommende var indstillet til  

 afskedigelse.
Herved blev den pågældendes muligheder for at varetage sine  

 interesser indskrænket i væsentlig grad.
Hertil kommer at  

 partshøringsskrivelserne var udformet på en måde som kunne give indtryk af at  

 høringen alene var en formalitet.
Jeg tænker her på opregningen af alle de  

 praktiske forhold i forbindelse med en fratræden.
Disse forhold hører efter  

 min  

 mening ikke hjemme i en partshøringsskrivelse, men bør i stedet indgå i selve  

 afskedigelsesbrevet.
Indtrykket af at høringen  

 alene var en formalitet, bestyrkes af at den endelige beslutning om  

 afskedigelserne  

 blev truffet allerede dagen efter at svarfristen udløb.
Dette har ikke givet  

 direktionen tid til mange overvejelser om de fremsatte indsigelser.
Jeg er opmærksom på at  

 ledelsen var indstillet på at forlænge fristen hvis der blev fremsat ønske  

 herom.
Det fremgår dog ikke om dette blev kommunikeret ud til medarbejderne,  

 og  

 jeg kan derfor ikke tillægge det større vægt.
TV 2 har anført at der også  

 var et hensyn at tage til de medarbejdere som ikke skulle afskediges.
Dette  

 kan  

 jeg være enig i, men jeg mener dog ikke at dette hensyn har afgørende vægt i  

 forhold til det hensyn som de der skulle afskediges, måtte have krav på.
Som  

 det fremgår af vejledningen til forvaltningsloven, er det navnlig andre  

  

 parters  

  

 interesse i en hurtig behandling  

 af sagen der kan tillægges betydning; de medarbejdere som ikke var indstillet  

 til afskedigelse, var ikke part i sagen.
Sammenfattende er jeg mest  

 tilbøjelig til at mene at den af TV 2 fastsatte svarfrist er i strid med  

 forvaltningslovens § 19, og at TV 2 derfor ikke har haft det fornødne  

 grundlag  

 for afskedigelserne.
Således som sagen er oplyst for mig, har der ikke været  

 tvingende årsager til den korte frist.
Jeg kan i denne forbindelse henvise  

 til  

 at retspraksis ikke anerkender at der slækkes på partshøringskravet selv i  

 sager hvor en afskedigelse bør gennemføres hurtigt, jf.
Højesterets dom af  

 22.  

 marts 2000 om partshøring i forbindelse med bortvisning og UfR 1998.1438 Ø om  

 partshøring i forbindelse med afsked på grund af sygdom (120-dages-reglen).
 Det havde desuden været mere  

 hensynsfuldt og bedst stemmende med god forvaltningsskik om  

 partshøringsskrivelserne ikke havde haft en udformning som  sammenholdt  

 med  

 den korte svarfrist  kunne give indtryk af at høringen blot var en  

 formalitet.
Selve afskedigelsen Jeg må forstå TV 2s  

 udtalelse således at de berørte medarbejdere ikke fik et særskilt  

 afskedigelsesbrev.  

 Afgørelsen om afskedigelse blev i stedet meddelt mundtligt den 3. juni 1999.
Jeg har tidligere haft  

 lejlighed til at udtale mig om sådanne afgørelsers form, jf.
Folketingets  

 Ombudsmands  

 beretning for 1990, s. 367*. Her anførte jeg bl.a. følgende:
 Der eksisterer ikke et  

 almindeligt krav om, at forvaltningens afgørelser skal meddeles skriftligt;  

 det  

 følger dog af god forvaltningsskik, at mundtligt meddelte afgørelser, der er  

 byrdefulde for adressaten, bør bekræftes skriftligt, og at særligt  

 indgribende  

 afgørelser efter omstændighederne bør meddeles adressaten skriftligt.
Efter min opfattelse er der  

 ingen tvivl om, at afgørelser om uansøgt afsked bør meddeles skriftligt, dels  

 af bevismæssige hensyn, dels på baggrund af sådanne afgørelsers indgribende  

 karakter, og dels endelig på baggrund af det udtalte behov for, at der i  

 sådanne sager meddeles en samtidig begrundelse, jf. herved forvaltningslovens  

 §§ 22 og 24 ( ) En begrundelse for en  

 afgørelse skal efter forvaltningslovens § 24 fremtræde som en forklaring på  

 hvorfor afgørelsen har fået det pågældende indhold.
I en vis udstrækning vil  

 en  

 begrundelse skulle tage stilling til relevante partsanbringender.
Der  

 henvises  

 til John Vogter, Forvaltningsloven med kommentarer (1999), s. 420ff.
Uanset partshøringsskrivelsens  

 udførlige udformning burde afgørelsen om afskedigelsen således have været  

 meddelt skriftligt.
Herved ville parten tillige kunne have fået en skriftlig  

 begrundelse med stillingtagen til partsanbringender.
 Jeg anser det således for  

 beklageligt at afgørelsen ikke blev meddelt skriftligt.
Det er endvidere min  

 foreløbige opfattelse at jeg har grundlag for at henstille til TV 2 at TV 2  

 genoptager sagen og tager stilling til hvad det jeg har anført, giver  

 anledning  

 til. Af TV 2s udtalelse af 21.  

 februar 2001 fremgik bl.a. følgende:
 Den omfattende og udførlige  

 orientering om besparelserne og deres beskæftigelsesmæssige konsekvenser, som  

 samtlige medarbejdere modtog i perioden 12.  28. maj 1999, må efter TV  

 2s opfattelse  

 tillægges væsentlig betydning for vurderingen af, om svarfristen for de  

 medarbejdere, der den 31. maj 1999 indstilledes til opsigelse, var  

 tilstrækkelig.
 Det er endvidere vor  

 opfattelse, at de forhandlinger, som i dagene 19.  28. maj 1999 blev  

 ført  

 mellem ledelsen og medarbejdernes repræsentanter i henhold til lov om  

 varsling  

 m.v. i forbindelse med afskedigelser af større omfang, og den aftale, der  

 i  

 henhold hertil blev indgået mellem  

 parterne, har afgørende betydning for høringstemaets afgrænsning og dermed  

 også  

 for den nødvendige svarfrist.
 På denne baggrund finder TV  

 2 det væsentligt, at følgende forhold fremgår af Deres  

  

 redegørelse:
På orienteringsmødet den  

  

 12. maj 1999 modtog samtlige medarbejdere en  

 skriftlig redegørelse  

  

 for TV 2s  

 økonomiske problemer, og for hvorledes TV 2s ledelse agtede at imødegå  

 disse.  

 Af redegørelsen, hvis indhold blev uddybet og suppleret under mødet, fremgik  

 blandt andet, At  

  

 der i henhold til besparelsesplanen skulle nedlægges 70  

 stillinger på TV 2/DANMARK, At  

  

 der endnu ikke var sat navne på afskedigelserne, da dette ville  

 stride mod reglerne i arbejdsmarkedslovgivningen, og At  

  

 forhandlinger med lønmodtagernes repræsentanter efter reglerne i  

 lov om varsling i forbindelse med afskedigelser af større omfang ville blive  

 indledt i den følgende uge.
Redegørelsen indeholdt  

 tillige en datooversigt over det planlagte forløb, som også blev gennemgået  

 på  

 mødet.
Det fremgik heraf, At  

  

 mandag den 17. maj skulle afdelingscheferne aflevere forslag til  

 besparelser opdelt i medarbejderkategorier, At  

  

 onsdag den 19. maj skulle tillidsrepræsentanterne informeres, og  

 forhandlingerne med disse indledes, At  

  

 tirsdag den 25. maj ville afdelingscheferne orientere de  

 medarbejdere, der indstilledes til afskedigelse og udlevere en skriftlig  

 forklaring til disse, At  

  

 onsdag den 26. maj og torsdag den 27. maj ville de pågældende  

 medarbejdere have mulighed for at kommentere, korrigere og supplere  

 afdelingschefens skriftlige sagsfremstilling over for denne, At  

  

 fredag den 28. maj ville Arbejdsmarkedsrådet og de pågældende  

 medarbejdere modtage meddelelse om, hvem der blev afskediget, og At  

  

 torsdag den 8. juni ville direktionen underskrive og udsende  

 afskedigelsesbreve.
 Den sidstnævnte slutdato var  

 blandt andet fastsat, fordi en senere effektuering af opsigelserne ville  

 reducere den økonomiske besparelse, som skulle opnås gennem disse.
Ifølge varslingslovens § 5  

 skal en arbejdsgiver, som agter at foretage afskedigelser i et omfang, der er  

 omfattet af lovens § 1, så tidligt som muligt indlede  

  

 forhandlinger med lønmodtagerne  

  

 på virksomheden eller disses  

 repræsentanter.
Forhandlingerne skal have til formål at nå frem til en aftale  

 om at undgå eller begrænse de påtænkte afskedigelser samt at afbøde følgerne  

 af  

 disse for de berørte medarbejdere. I TV 2s brev var der  

 herefter redegjort udførligt for forhandlingerne med  

 medarbejderrepræsentanterne  

 i perioden 19.-28. maj 1999. Der blev afholdt i alt seks møder hvor der bl.a.  

 blev drøftet hvorledes personalereduktionen skulle fordeles på de forskellige  

 overenskomstgrupper, og efter hvilke kriterier besparelserne skulle  

 gennemføres.
Desuden drøftedes fratrædelsesordning for ældre medarbejdere,  

 informationsstrategien over for medarbejderne samt alternative  

 besparelsesforslag.
Desuden blev tidsplanen revideret.
Resultatet af  

 forhandlingerne blev at ·  

  

 	  

 5 ubesatte stillinger forblev ubesatte.
 ·  

  

 	  

 5 medarbejdere havde opsagt deres  

 stillinger, og disse blev ikke genbesat.
 ·  

  

 	  

 13 kontrakter med udløb i 1999-2000  

 forlængedes ikke.
 ·  

  

 	  

 12 stillinger sparedes ekstraordinært,  

 bl.a. ved besparelsesforslag fremlagt af medar-  

 bejderrepræsentanterne,  

 herunder ved naturlig afgang.
 ·  

  

 	  

 35 medarbejdere blev opsagt med virkning  

 fra udgangen af juni 1999.
 TV 2 anførte desuden at  

 samtlige medarbejdere af deres repræsentanter løbende blev orienteret om  

 forløbet af forhandlingerne på møder og pr. e-mail.
 TV 2 anførte endvidere  

 følgende:
Efter at forhandlingerne i  

 henhold til varslingsloven var afsluttet fredag den 28. maj, besluttede  

 direktionen i samråd med afdelingscheferne, hvilke 35 medarbejdere skulle  

 indstilles til afskedigelse.
Afdelingscheferne forestod herefter hen over  

 weekenden formuleringen og udskrivningen af høringsskrivelserne.
 Medarbejderrepræsentanterne  

 blev orienteret om, hvilke medarbejdere påtænktes afskediget under et møde  

 mandag den 31. maj kl. 08.30. Dette møde var aftalt under forhandlingerne for  

 at sikre medarbejderrepræsentanterne de bedste muligheder for at bistå de  

 berørte medarbejdere inden for deres respektive grupper.
 Umiddelbart herefter  

 gennemførte afdelingscheferne som det første skridt i høringsprocessen en  

 samtale med de medarbejdere, der blev indstillet til afskedigelse og  

 udleverede  

 høringsskrivelsen til disse.
 Samme dato tilstillede TV 2  

 Arbejdsmarkedsrådet skriftlig meddelelse om, at forhandlingerne med  

 lønmodtagerrepræsentanterne var afsluttet og om resultatet heraf, jf.  

 varslingslovens § 7, stk. 1.
I høringsperioden  

 gennemførte afdelingscheferne en yderligere samtale med alle deres berørte  

 medarbejdere.
Cheferne var instrueret om, at de så hurtigt som muligt skulle  

 indgå i en dialog med de medarbejdere, der måtte have kommentarer til  

 indstillingerne, og så vidt muligt give disse alle oplysninger, de måtte  

 ønske,  

 for at kunne vurdere indstillingen.
 Endelig var  

 afdelingscheferne instrueret om løbende at indberette alle argumenter og  

 synspunkter, der måtte fremkomme under høringen, sammen med deres egne  

 kommentarer hertil, med henblik på at direktionen kunne vurdere disse forhold  

 i  

 forbindelse med sin endelige beslutning om afskedigelserne.
 Til de bemærkninger og  

 synspunkter, som er anført i Deres  

  

 foreløbige  

 udtalelse  

  

 , kan vi med henvisning til vor skrivelse af 8. juni 1999 og vor  

 supplerende redegørelse ovenfor, anføre følgende:
1. Høringsfristen 1.1. Den faktiske  

 høringsfrist har i intet tilfælde været mindre end ca. 2½ dag.
De indledende  

 høringssamtaler  

 fandt sted om formiddagen mandag den 31. maj, og medarbejdernes eventuelle  

 bemærkninger  

 skulle være afgivet senest onsdag den 2. juni ved arbejdstids ophør.
 Tre berørte medarbejdere,  

 der ikke var til stede på arbejdspladsen mandag den 31. maj, blev orienteret  

 senere og deres høringsfrist tilsvarende forlænget.
 Den sagsfremstilling, der  

 medfulgte vor skrivelse af 8. juni 1999 som bilag 1, var et koncept  

 udarbejdet  

 på et tidspunkt, da det endnu var uvist, om forhandlingerne i henhold til  

 varslingsloven ville slutte torsdag den 27. juni eller senere, hvilket er  

 baggrunden for, at svarfristen dér er angivet som 1. juni/2.  

 juni.
1.2. Det overordnede princip  

 bag udvælgelsen af de medarbejdere, som blev indstillet til afskedigelse,  

 var,  

 at TV 2 efter omkostningsreduktionen skulle fungere optimalt.
Afskedigelserne  

 var således helt overvejende funktionsbestemte, og de begrundelser, der kunne  

 gives for dem, var tilsvarende enkle og konkrete, jf. citaterne i Deres  

 foreløbige udtalelse.
TV 2 har noteret sig, at De ikke har rejst nogen kritik  

 af disse begrundelser.
De medgiver tillige, at de  

 oplysninger, som den enkelte således skulle forholde sig til og eventuelt  

 udtale sig om, var relativt begrænsede.
De vedrører tillige forhold, som den  

 partshørte fra sin konkrete arbejdssituation havde et direkte og indgående  

 kendskab til og derfor umiddelbart kunne kommentere, korrigere og supplere,  

 eventuelt efter drøftelse med familie, kolleger og tillidsrepræsentant.
 1.3. Ingen af de partshørte  

 har kritiseret svarfristens længde, og ingen har bedt om yderligere tid til  

 deres udtalelse.
 Foruden høringstemaets enkle  

 karakter må dette utvivlsomt ses på baggrund af, at alle ansatte på TV 2  

 gennem  

 flere uger havde været forberedt på muligheden af,  

  

 at  

  

 indskrænkningerne kunne ramme netop dem,  

  

 at  

  

 de var bekendt med baggrunden og kriterierne for  

 personalereduktionen, og  

  

 at  

  

 de  

 løbende var blevet holdt orienteret om, hvornår høringen ville finde sted, og  

 om den aktuelle svarfrist.
1.4. TV 2 havde yderligere  

 indlagt en sikkerhedsventil i form af muligheden for en eventuel forlængelse  

 af  

 fristen for medarbejdere, der udtrykte ønske herom.
Der stilles i  

 Justitsministeriets vejledning om forvaltningsloven, punkt 106, intet krav  

 om,  

 at parten skal gøres bekendt med denne mulighed, hvilket selvsagt er helt  

 velbegrundet.
Der er derfor intet grundlag for den bagatellisering af  

 forlængelsesmuligheden, som er kommet til udtryk i Deres foreløbige  

 udtalelse.
1.5. TV 2 må fastholde, at  

 også de øvrige medarbejderes interesse i en hurtig behandling af sagen må  

 tillægges væsentlig betydning.
Forholdet var jo det, at hvis høringen  

 resulterede i, at en af de partshørte fik lov til at beholde sin stilling,  

 måtte en anden medarbejder afskediges.
Begrundelsen for helt at frakende de  

 andre medarbejdere, som kunne blive ramt af afskedigelserne, en  

 partsinteresse  

 i sagen forekommer ikke umiddelbart indlysende.
 1.6. I konklusionen på vor  

 udtalelse af 8. juni 1999 har vi anført, at en massefyring  

 begrundet i  

 virksomhedens økonomiske forhold efter TV 2s opfattelse adskiller sig  

 markant  

 fra enkeltstående afskedigelser begrundet i medarbejderens forhold, blandt  

 andet derved at høringsfristen i førstnævnte tilfælde efter sagens natur må  

 fastsættes væsentligt kortere.
 Til uddybning heraf finder  

 vi anledning til at henlede Deres opmærksomhed på varslingslovens § 7, stk.  

 3,  

 som foreskriver, at arbejdsgiveren snarest muligt og senest 10 dage  

 efter  

 afsendelse af meddelelsen i henhold til stk. 1 skal give Arbejdsmarkedsrådet  

 underretning om, hvilke personer der vil være omfattet af  

 afskedigelserne.
Meddelelsen om  

 forhandlingernes afslutning og resultatet heraf blev som ovenfor anført  

 afsendt  

 fra TV 2 den 31. maj, og fristen for den endelige beslutning om samtlige  

 aftalte opsigelser udløb således den 10. juni.
Ved tilrettelæggelsen af  

 høringsforløbet måtte TV 2 yderligere tage hensyn til, at en eller flere af  

 de  

 partshørte kunne begære forlængelse af høringsfristen.
Yderligere måtte man  

 tage højde for muligheden af, at høringen ville fremkalde indsigelser, som TV  

 2s ledelse fandt at måtte tage til følge, således at indstillingen om  

 opsigelse af en eller flere partshørte blev trukket tilbage.
I så fald måtte  

 der træffes beslutning om, hvilke andre medarbejdere skulle indstilles til  

 afskedigelse,  

 og der skulle gennemføres en fuld orientering og partshøring af de pågældende  

 samt effektuering af disse sekundære opsigelser, alt inden den 10. juni.
 TV 2 er bekendt med, at  

 overskridelsen af en sådan lovbestemt frist kan bevirke, at pligten til  

 partshøring bortfalder, jf. forvaltningslovens § 19, stk. 2, nr. 2. Henset  

 til,  

 at man har anset en høringsfrist på 2½ dag for helt tilstrækkelig efter  

 sagens  

 karakter, er det imidlertid forekommet TV 2 rigtigere at tilrettelægge  

 høringsproceduren på en måde, så der var mulighed for gennemførelse af to  

 høringsrunder inden for 10 dages fristen.
 1.6. Endelig har det  

 selvsagt spillet en rolle for fastlæggelsen af hørings- og  

 afskedigelsesproceduren,  

 at opsigelserne måtte afgives senest den 8. juni, hvis den fulde  

 besparelseseffekt skulle opnås.
 1.7. Til støtte for kravet  

 om en længere høringsfrist peger De endelig på partens overvejelser ( )  

 om,  

 hvorvidt besparelserne kunne ske på en anden og måske mindre indgribende  

 måde,  

 og De henviser til den partshørtes behov for at modtage en uddybende  

 forklaring  

 og sagkyndig bistand for at kunne afgive en velovervejet og velbegrundet  

 udtalelse herom.
 I denne forbindelse  

 påberåber De Dem dommen i UfR 1996.1462 H, som imidlertid er lidet oplysende  

 vedrørende høringsfristens længde, da der slet ikke var sket høring i den  

 pågældende sag.
 Dommen støtter heller ikke  

 den antagelse, at den afskedigede skulle have haft mulighed for at overveje,  

 om  

 besparelserne på kommunens budget kunne ske på anden måde end ved  

 personalereduktion.  

 Det er ganske vist rigtigt, at Østre Landsret i sine præmisser nævner, at en  

 høring af den afskedigede klinikassistent muligt kunne have ført til  

 forhandlinger (mellem kommunalbestyrelsen og den daglige leder af  

 tandplejen),  

 som havde resulteret i andre lønbesparelser.
 Disse præmisser ændres  

 imidlertid fuldstændig af Højesteret, som synes at acceptere, at  

 kommunalbestyrelsens  

 driftsmæssigt begrundede beslutning om nedlæggelse af en  

 heltidsklinikassistentstilling måtte lægges til grund og ikke indgik i  

 høringsgrundlaget.
 For Højesteret var problemet  

 derfor alene, hvilken af kommunens tre heltidsansatte klinikassistenter  

 afskedigelsen skulle ramme, og for at få et tilstrækkeligt grundlag for denne  

 beslutning, burde der have været gennemført en høring omfattende bl.a.  

 oplysninger om de enkelte heltidsansatte klinikassistenter og deres  

 arbejdsopgaver.
 Det er præcis en sådan  

 høring, TV 2 har gennemført.
 Synspunktet om, at også  

 besparelserne og disses udmøntning skal indgå i høringsgrundlaget, synes  

 heller  

 ikke i øvrigt at have støtte i retspraksis.
Det kan ikke antages, at en  

 høring vedrørende en konkret opsigelse, der gennemføres som led i en  

 masseafskedigelse dikteret af besparelsesgrunde, først kan gennemføres efter  

 at  

 den partshørte med ekstern sagkyndig bistand har haft mulighed for at  

 gennemanalysere  

 det økonomiske grundlag for besparelseskravet og for at genforhandle den  

 beskæftigelsesmæssige udmøntning af disse besparelser med ledelsen.
De behov,  

 de partshørte på TV 2 måtte have for sagkyndige uddybende forklaringer om  

 besparelserne, kunne umiddelbart og inden for fristen dækkes af de  

 medarbejderrepræsentanter, der havde deltaget i forhandlingerne herom, og som  

 var parat til at bistå og vejlede de kolleger, der blev ramt af opsigelserne.
1.8. Særlig i tilfælde af  

 afskedigelser, der beror på aftale indgået efter forhandlinger mellem ledelse  

 og medarbejderrepræsentanter i henhold til varslingsloven, forekommer det  

 åbenbart, at en genforhandling af afskedigelsesgrundlaget under høringen ikke  

 kan komme på tale.
Spørgsmålet om besparelsernes omfang og fordeling,  

 herunder  

 muligheden for alternative besparelser, vil i disse tilfælde være  

 tilbundsgående forhandlet mellem ledelsen og lønmodtagernes legale  

 repræsentanter, og den aftale, der som resultat heraf er indgået om  

 afskedigelsernes omfang, må som udgangspunkt være bindende for de ansatte.  

 Formålet med høringen må i disse tilfælde være begrænset til at konstatere,  

 om  

 de konkrete afskedigelser, ledelsen foreslår til gennemførelse af aftalen, er  

 velbegrundede og i overensstemmelse med de aftalte og/eller fastlagte  

 kriterier.
Den høring, TV 2 i 1999 foranstaltede, lever fuldt ud op til disse  

 krav, og heller ikke den retspraksis, De i Deres foreløbige udtalelse i  

 øvrigt  

 henviser til, kan på nogen måde anfægte dette resultat.
2. Høringens form 2.1. I Deres foreløbige  

 udtalelse anfører De, at partshøringsskrivelserne var udformet på en måde,  

 som  

 efter Deres opfattelse kunne give indtryk af, at høringen alene var en  

 formalitet.
Dette synspunkt støttes på, at skrivelsen tillige indeholdt  

 oplysning om en række praktiske forhold i forbindelse med en fratræden.
Efter  

 Deres mening hører disse forhold ikke hjemme i partshøringsskrivelsen, men  

 bør  

 i stedet indgå i selve afskedigelsesbrevet.
 TV 2 må erklære sig helt  

 uenig i denne opfattelse, der måske kan have noget for sig ved høringer i  

 forbindelse med individuelle afskedigelser begrundet i den ansattes forhold,  

 men næppe i tilfælde af høringer ved masseafskedigelser af besparelsesgrunde.
En ansat, der som led i en  

 økonomisk begrundet masseafskedigelse indstilles til opsigelse efter  

 funktionsbestemte kriterier, må se i øjnene, at hans muligheder for at  

 udvirke  

 en ændring af indstillingen er særdeles begrænsede.
På en arbejdsplads som TV  

 2, der består af små enheder, hvor afdelingschefen har et nært kendskab til  

 de  

 enkelte ansattes arbejdsopgaver og betydning for afdelingens funktion, vil  

 den  

 partshørtes indsigelser sjældent tilføre sagen afgørende nye momenter.  

 Partshøringen får ved denne type afskedigelser primært karakter af et  

 sikkerhedsnet, der skal kunne opfange eventuelle misforståelser vedrørende  

 den  

 partshørtes arbejdsfunktioner, som al omhu til trods måtte kunne forekomme.
 Bortset fra sådanne rene  

 undtagelsestilfælde må den partshørte regne med, at afskedigelsen bliver en  

 realitet, og der er derfor allerede i høringsfasen et stort og væsentligt  

 behov  

 for, at den pågældende så vidt muligt får svar på de mange spørgsmål, der  

 nødvendigvis vil melde sig, med hensyn til hvorledes opsigelsen i givet fald  

 vil blive gennemført.
Det har da også under  

 forhandlingerne med medarbejderrepræsentanterne været et stadigt krav, at  

 ledelsen skulle orientere så tidligt og så omfattende som muligt om både  

 principielle og praktiske forhold i forbindelse med afskedigelserne.
En sådan  

 politik synes også at være i god overensstemmelse med varslingsloven og dens  

 intentioner.
 Det hedder udtrykkeligt i  

 høringsskrivelsen:
Hvis min indstilling følges, vil det have følgende konsekvenser: Høringsskrivelsens  

 formulering giver således ingen dækning for den betænkelighed, De giver  

 udtryk  

 for.
 2.2. Det forhold, at den  

 endelige beslutning om afskedigelserne blev truffet allerede dagen efter, at  

 svarfristen udløb, giver heller ikke noget rimeligt grundlag for at antage,  

 at  

 høringen alene var en formalitet, og Deres bemærkning om, at dette ikke har  

 givet direktionen tid til mange overvejelser om de fremsatte  

 indsigelser, er  

 ikke velanbragt.
Som ovenfor oplyst, blev  

 direktionen i høringsfasen løbende underrettet om de synspunkter og  

 indsigelser, de partshørte fremsatte over for deres afdelingschef, og om  

 dennes  

 kommentarer hertil, således at vurderingsprocessen kunne foregå sideløbende  

 med  

 høringen.
Hertil kom, at indstillingerne om afskedigelse var baseret på få og  

 enkle, primært funktionsbestemte, kriterier, hvilket selvsagt også afspejlede  

 sig  

 i karakteren af indsigelserne.
På en virksomhed som TV 2 er det et dagligt  

 vilkår, at der skal præsteres gode resultater inden for meget korte frister,  

 og  

 alle arbejdsgange og tekniske faciliteter er indrettet med dette for øje.
3. Selve afskedigelsen Af redegørelsen til  

 medarbejderne af 12. maj 1999, som De modtog med min skrivelse af 8. juni  

 1999,  

 fremgår det udtrykkeligt, at sidste punkt i afskedigelsesforløbet var  

 direktionens underskrivelse og udsendelse af afskedigelsesbreve.
Dette skete  

 også i praksis, og der er således intet grundlag for Deres antagelse af, at  

 afgørelsen om afskedigelse blev meddelt mundtligt.
 Jeg vedlægger for god ordens  

 skyld kopi af tre afskedigelsesbreve udsendt den 3. juni 1999.
 Som det fremgår heraf, har  

 to af de afskedigede fremført indsigelser/bemærkninger til indstillingen om  

 opsigelse, og disse er behandlet i afskedigelsesbrevet.
4. Henstilling om genoptagelse af sagen I mellemtiden er samtlige  

 afskedigede medarbejdere fratrådt ved udløbet af deres respektive  

 opsigelsesfrister,  

 de sidste pr. 29. februar 2000.
 Der har ikke fra nogen af de  

 afskedigede medarbejdere eller fra deres faglige organisationer været rejst  

 indsigelser eller krav i anledning af partshøringen, og uanset indholdet af  

 Deres endelige udtalelse vil sådanne krav næppe heller kunne gennemføres nu.
 Som det fremgår af  

 ovenstående, finder TV 2 heller ikke, at der med rette kan rejses kritik af  

 parthøringen,  

 hverken på retligt grundlag eller ud fra rimelighedsbetragtninger.
 TV 2 anser det endvidere for  

 udelukket, at en sådan kortvarig forlængelse af høringsfristen, som inden for  

 varslingslovens rammer var mulig, kunne have forøget eller forbedret de  

 partshørtes indsigelser på en måde, som der ville have ændret de endelige  

 beslutninger om afskedigelserne.
Vi finder derfor ingen  

 anledning til efter det nu foreliggende at genoptage sagen, men vil  

 naturligvis  

 lade indholdet af Deres foreløbige udtalelse og en eventuel endelig udtalelse  

 indgå i grundlaget for vore overvejelser, såfremt en tilsvarende situation på  

 ny  

 måtte opstå, hvilket vi inderligt håber ikke vil være tilfældet. Ombudsmandens endelige udtalelse Indledningsvis bemærker jeg at TV 2s udtalelse af 21. februar  

 2001 indeholder oplysninger vedrørende de faktiske omstændigheder i sagen som  

 adskiller sig fra de tidligere oplysninger.
Jeg må således nu lægge til grund  

 at forhandlingerne med medarbejderrepræsentanterne først blev afsluttet den  

 28. maj 1999, og at antallet af afskedigede var 35. Jeg må desuden lægge til  

 grund at høringsfristen udløb den 2. juni 1999.
Høringsfristen Jeg må forstå TV 2s udtalelse således at fristen på 10 dage i § 7, stk.  

 3, i lov om varsling mv. i forbindelse med afskedigelser af større omfang  

 (lov nr. 414 af 1. juni 1994) har haft afgørende betydning for fastsættelse  

 af høringsfristens længde. § 7 i den nævnte lov har følgende ordlyd:
  

  

 § 7.  

  

 Agter arbejdsgiveren efter at have forhandlet i  

 overensstemmelse med reglerne i §§ 5 og 6 fortsat at foretage afskedigelser  

 omfattet af § 1, skal arbejdsgiveren sende Arbejdsmarkedsrådet skriftlig  

 meddelelse herom. ( ) Stk. 3.  

  

 Arbejdsgiveren skal snarest muligt og senest 10 dage efter,  

 at meddelelsen i henhold til stk. 1 er afsendt, give Arbejdsmarkedsrådet  

 underretning om, hvilke personer der vil være omfattet af afskedigelserne.  

 Disse personer skal senest samtidig underrettes.
 Stk. 4.  

  

 Arbejdsgiveren skal snarest muligt give Arbejdsmarkedsrådet  

 underretning om det endelige resultat af de i § 5 nævnte forhandlinger.
 Bestemmelserne i § 7, stk. 3  

 og 4, svarer til de nu ophævede bestemmelser i § 23 c, stk. 3 og 4, i lov om  

 arbejdsformidling og arbejdsløshedsforsikring m.v. (lov nr. 38 af 26. januar  

 1977). Af forarbejderne til disse bestemmelser fremgår bl.a. følgende  

 (Folketingstidende 1976-77, tillæg A, sp. 56ff):
Forslaget i stk. 3, som går  

 ud over direktivets minimumskrav, foreslås som en væsentlig forudsætning for,  

 at direktivets regler kan få den tilsigtede virkning i praksis.
Bestemmelsen  

 har til formål at sikre, at arbejdsformidlingen, senest 10 dage efter at  

 varsling har fundet sted, er klar over, hvilke navngivne personer  

 afskedigelserne forventes at omfatte.
Herved får arbejdsformidlingen mindst  

 20  

 dage til at forsøge at anvise de enkelte afskedigede lønmodtagere nyt arbejde  

 til påbegyndelse umiddelbart efter afskedigelsernes ikrafttræden. ( ) Meddelelsen i henhold til  

 stk. 4 om det endelige resultat af forhandlingerne gør det muligt for  

 arbejdsformidlingen  

 at søge de enkelte lønmodtagere placeret i andet arbejde. Det fremgår således af  

 bemærkningerne at arbejdsformidlingen inden for den nævnte frist på 10 dage  

 skal have besked om hvilke personer afskedigelserne forventes at omfatte.  

 Bestemmelsen indeholder således ikke et krav om at det endelige resultat skal  

 meddeles inden for fristen, jf. tillige bestemmelsen i stk. 4.
 Jeg kan desuden henvise til  

 Ole Hasselbalch, Ansættelsesretten, 2. udgave (1997), s. 331, hvor bl.a.  

 følgende er anført:
 Lovens § 7, stk. 3,  

 fastslår som sagt,  

  

 dels  

  

 at  

 arbejdsmarkedsrådet senest 10 dage efter den første meddelelses afsendelse  

 skal  

 have underretning om, hvilke personer der er omfattet af afskedigelserne,  

  

 dels  

  

 at disse personer senest samtidig  

 skal underrettes.
I sidstnævnte ligger vel  

 ikke nogen pligt for arbejdsgiveren til at foretage den formelle opsigelse på  

 dette tidspunkt.
Det er tilsyneladende tilstrækkeligt, at han meddeler de  

 implicerede lønmodtagere, at det er dem, forhandlingen drejer sig om. (  

 ) På denne baggrund er det min  

 opfattelse at den nævnte frist i varslingsloven ikke kan begrunde en  

 tilsidesættelse af forvaltningslovens partshøringsregler.
TV 2 har endvidere anført at  

 opsigelserne måtte afgives senest den 8. juni 1999 hvis den fulde  

 besparelseseffekt  

 skulle opnås.
TV 2 har ikke nærmere uddybet dette, og jeg har derfor ikke  

 grundlag for at kommentere det, men generelt bør en afskedigelsesprocedure  

   

 også i tilfælde som det foreliggende  tilrettelægges således at  

 partshøringsreglerne kan overholdes.
 TV 2 har herudover peget på  

 en række andre forhold som begrunder fastsættelsen af en kort høringsfrist.  

 TV  

 2 har således nævnt at alle ansatte gennem flere uger havde været forberedt  

 på  

 muligheden af at de kunne blive afskediget, at de var bekendt med baggrunden  

 og  

 kriterierne for personalereduktionen, og at de løbende var blevet holdt  

 orienteret om hvornår høringen ville finde sted, og om den aktuelle  

 svarfrist.
Jeg er enig i at disse  

 forhold kan tillægges en vis betydning for bedømmelsen af om en fastsat frist  

 var rimelig.
Det er dog navnlig under omstændigheder hvor ledelsen på et  

 tidligt tidspunkt har gjort det klart præcis hvilke ansatte man har i  

 tankerne,  

 at sådanne forhold kan tillægges væsentlig betydning.
Jeg henviser i den  

 forbindelse til Højesterets dom gengivet i UfR 2000.2053 H.
Under  

 omstændigheder  

 hvor dette ikke er sket, kan de nævnte forhold efter min opfattelse kun  

 tillægges  

 begrænset betydning.
Jeg må desuden fastholde at  

 den forlængelse af fristen som ledelsen var indstillet på at acceptere, ikke  

 kan tillægges større vægt ved bedømmelsen af om den fastsatte frist var  

 rimelig, da medarbejderne ikke blev gjort bekendt med at der var mulighed for  

 at få en forlængelse af fristen.
Når medarbejderne ikke havde kendskab  

 hertil,  

 kunne de ikke tage hensyn hertil ved udarbejdelsen af deres udtalelse.
Jeg må ligeledes fastholde  

 at de øvrige medarbejderes interesse i en hurtig behandling af sagen ikke kan  

 tillægges afgørende betydning.
TV 2 har anført at en anden medarbejder måtte  

 afskediges hvis høringen resulterede i at en af de partshørte fik lov til at  

 beholde sin stilling.
Denne mulighed for at en af de partshørte kunne påvirke  

 beslutningsprocessen  en mulighed som ifølge det af TV 2 anførte var  

 særdeles  

 begrænset  er ikke tilstrækkelig til at andre ansatte hos TV 2 kunne  

 anses for  

 at have en aktuel og individuel interesse i sagens udfald.
Som tidligere  

 nævnt  

 er det navnlig andre parters interesse i en hurtig behandling af sagen der  

 kan  

 tillægges betydning.
TV 2 har endvidere fremsat  

 nogle bemærkninger om høringstemaet.
Efter TV 2s opfattelse skulle  

 besparelserne og disses udmøntning ikke indgå i høringsgrundlaget idet disse  

 forhold var tilbundsgående forhandlet med medarbejderrepræsentanterne.  

 Høringen  

 havde derfor alene det formål at konstatere om de konkrete afskedigelser til  

 gennemførelse af aftalen var velbegrundede og i overensstemmelse med de  

 aftalte  

 og/eller fastlagte kriterier.
TV 2 kommenterer i den forbindelse dommen i UfR  

 1996.1462 H som jeg henviste til i min foreløbige redegørelse.
Dommen viser efter min  

 opfattelse at hvis der sker afskedigelse på grund af besparelser, skal den  

 ansatte bl.a. have forelagt oplysningerne om at foretage besparelser og de  

 oplysninger der indgår i udvælgelsen af den pågældende hvis parten ikke i  

 forvejen er bekendt med disse og ved at de indgår i sagen.
Det anføres i  

 dommen  

 at beslutningen om at foretage afskedigelse  ud over oplysningen om det  

 faldende børnetal  tillige måtte bygge på oplysninger om de enkelte  

 heltidsansatte klinikassistenter og deres arbejdsopgaver.
Det var således  

 disse  

 oplysninger der burde være forelagt den ansatte til udtalelse.
Jeg henviser  

 endvidere til Folketingets Ombudsmands beretning for 1997, s. 333*, og Jon  

 Andersen og Elizabeth Bøggild Nielsen i UfR 1999B.25.
Jeg har ikke i min  

 foreløbige udtalelse anfægtet det høringstema som blev anvendt i den konkrete  

 sag.
Mine bemærkninger om at partens overvejelser i sådanne sager typisk vil  

 angå spørgsmålet om hvorvidt besparelserne kunne ske på en anden og måske  

 mindre indgribende måde, skal forstås således at besparelserne kunne ske på  

 en  

 måde som for den enkelte part var mindre indgribende, f.eks. ved afskedigelse  

 af en anden medarbejder med samme eller lignende funktioner og  

 kvalifikationer.  

 Jeg mener heller ikke at det kan udelukkes at parten ville kunne pege på  

 andre  

 løsningsmuligheder.
Den kendsgerning at der har været ført forhandlinger med  

 medarbejderrepræsentanterne, indebærer efter min opfattelse ikke at parten er  

 afskåret fra at overveje og udtale sig om mulige løsningsmodeller selv om  

 partens muligheder for at påvirke forhandlingsresultatet selvsagt vil være  

 begrænsede.
 Sammenfattende giver TV 2s  

 bemærkninger mig ikke grundlag for at ændre min opfattelse hvorefter jeg er  

 mest tilbøjelig til at mene at svarfristen var i strid med forvaltningslovens  

 §  

 19. Jeg anser dette for beklageligt.
Høringens form TV 2 har som begrundelse for  

 udformningen af partshøringsskrivelserne anført at den partshørte i en  

 situation som den foreliggende måtte regne med at afskedigelsen blev en  

 realitet, og at der allerede i høringsfasen var et væsentligt behov for at få  

 besvaret spørgsmål om hvorledes opsigelsen ville blive gennemført.
Til støtte herfor har TV 2  

 henvist til at en ansat der som led i en økonomisk begrundet  

 masseafskedigelse  

 indstilles til opsigelse efter funktionsbestemte kriterier, må se i øjnene at  

 hans muligheder for at udvirke en ændring af indstillingen er særdeles  

 begrænsede.
Partshøringen får primært karakter af et sikkerhedsnet der skal  

 kunne opfange eventuelle misforståelser.
Det af TV 2 anførte giver  

 mig anledning til at understrege at partshøringen skal foretages på et  

 tidspunkt hvor der hverken formelt eller reelt er truffet en afgørelse.
Jeg  

 henviser til John Vogter, Forvaltningsloven med kommentarer, 3. udgave  

 (1999),  

 s. 382. Dette skal naturligvis også fremgå af de tilkendegivelser myndigheden  

 fremkommer med udadtil og i forhold til de ansatte, jf.
Folketingets  

 Ombudsmands beretning for 1994, s. 436*, og UfR 1998.894 H.
Jeg har derfor ikke grundlag  

 for at ændre min opfattelse af at det havde været mere hensynsfuldt og bedst  

 stemmende med god forvaltningsskik om partshøringsskrivelserne ikke havde  

 haft  

 en udformning som  sammenholdt med den korte svarfrist  kunne  

 give indtryk af  

 at høringen alene var en formalitet.
Jeg anser dette for beklageligt.
Selve afskedigelsen TV 2 har oplyst at  

 afskedigelserne blev meddelt skriftligt, og jeg har modtaget kopi af nogle  

 afskedigelsesbreve  

 udsendt den 3. juni 1999. Jeg har herefter ikke grundlag for at kritisere  

 afskedigelsesmeddelelsens form.
Afsluttende bemærkninger I min foreløbige redegørelse  

 anførte jeg at jeg mente at der var grundlag for at henstille til TV 2 at  

 genoptage sagen og tage stilling til hvad det jeg havde anført, gav anledning  

 til.
 TV 2 har udtalt at det ikke  

 finder anledning til at genoptage sagen da alle de berørte medarbejdere nu er  

 fratrådt, og da der ikke fra nogen af disse eller fra deres faglige  

 organisationer har været rejst indsigelser eller krav i anledning af  

 partshøringen.
 TV 2 anser det for udelukket  

 at en kortvarig forlængelse af høringsfristen inden for varslingslovens  

 rammer  

 kunne have forøget eller forbedret de partshørtes indsigelser på en måde som  

 ville have ændret de endelige beslutninger om afskedigelser.
Som det fremgår af min  

 endelige udtalelse ovenfor, indeholder varslingsloven ikke noget krav om at  

 det  

 endelige resultat skal meddeles inden for 10-dages-fristen.
Jeg mener ikke at  

 det kan udelukkes at de partshørte medarbejdere ved en længere svarfrist  

 kunne  

 have fremsat indsigelser som havde forbedret deres retsstilling.
 Under hensyn til at jeg ikke  

 har modtaget klager fra nogen af de afskedigede medarbejdere, har jeg  

 besluttet  

 ikke at henstille at TV 2 genoptager sagen.
Jeg foretager mig således  

 ikke mere i sagen. NOTER: (*) FOB 1990, s. 367,  

 FOB 1997, s. 333, og  

 FOB 1994, s. 436.
