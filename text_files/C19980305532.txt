 Arbejdsministeriet har i en konkret sag udtalt, at Danske Branchekoder  

 1993 ikke er anvendelig, når det gældder pelsdyravl, og at der ikke er noget  

 til hinder for, at der ydes de minimis-støtte til pelsdyravl.
 Det fremgår af Arbejdsministeriets retningslinier fra oktober 1996 om  

 fortolkning af de minimis-reglen, at det primære erhverv indenfor landbrug  

 ikke kan modtage de minimis-støtte.
 Arbejdsministeriet har anbefalet i retningslinierne, at Dansk Branchekode  

 1993 (DB 93), der er baseret på NACE, som er en fælles branche-nomenklatur  

 for EU's medlemslande, lægges til grund ved afgrænsningen af, hvilke brancher  

 der kan modtage de minimis-støtte.
 Arbejdsministeriet har imidlertid i en konkret sag udtalt, at Dansk  

 Branchekode 1993 ikke er anvendelig, når det gælder pelsdyravl.  

 Landbrugsministeriet administrerer nogle puljer, hvor spørgsmålet har været  

 vendt med Kommissionen, og ifølge Landbrugsministeriet skal »skind«  

 ikke betragtes som et landbrugsprodukt, men som et industriprodukt.
 På den baggrund er det Arbejdsministeriets opfattelse, at der ikke er  

 noget til hinder for, at der kan ydes de minimis-støtte - i den konkrete sag  

 etableringsydelse efter de hidtil gældende regler om etableringsydelse - til  

 pelsdyravl.
 Arbejdsministeriet har tidligere udtalt, at der snarest vil blive uddsendt  

 et tillæg til retningslinierne fra oktober 1996.
