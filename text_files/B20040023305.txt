Bekendtgørelse om  

 initiativer til fremme af ligestilling (Adgangen til at iværksætte ligestillingsfremmende  

 initiativer uden dispensation) I medfør af § 3, stk. 2, og § 6 i lov om  

 ligestilling af kvinder og mænd, jf. lovbekendtgørelse nr. 553 af 2. juli  

 2002,  

 og § 13, stk. 3, i lov om ligebehandling af mænd og kvinder med hensyn  

 til  

 beskæftigelse og barselorlov m.v., jf. lovbekendtgørelse nr. 711 af 20.  

 august  

 2002, fastsættes:
 § 1.  

  

 Arbejdsgivere,  

 myndigheder og organisationer kan iværksætte forsøgs- og  

 udviklingsinitiativer  

 for en periode på indtil 2 år for at tiltrække det underrepræsenterede køn.  

 Det  

 er en forudsætning for at iværksætte initiativerne, at det ene køn er  

 repræsenteret med 25 % eller derunder på området, og at det  

 underrepræsenterede  

 køn ikke ved ansættelse og optagelse på kompetencegivende uddannelse har en  

 fortrinsstilling.
 § 2.  

  

 Det  

 er tilladt at etablere kursus- eller uddannelsesvirksomhed af op til 6  

 måneders  

 varighed for det ene køn, hvis formålet er at fremme ligestilling af kvinder  

 og  

 mænd eller fremme kvinders og mænds lige adgang til beskæftigelse, uddannelse  

 og ledelse.
 Stk. 2.  

  

 Uanset  

 bestemmelsen i ligestillingslovens § 2 og ligebehandlingslovens § 6  

 er det tilladt at annoncere efter et bestemt køn til kurser etableret efter  

 stk. 1.
§ 3.  

  

 Uanset bestemmelsen i ligebehandlingslovens § 6 er det tilladt i  

 annoncer  

 at opfordre det underrepræsenterede køn til at søge ansættelse og  

 kompetencegivende uddannelse m.v.
Dette kan for eksempel ske ved i  

 forbindelse  

 med annoncering og i udbudsmateriale at opfordre det underrepræsenterede køn  

 til at søge deltagelse i forsøgs- og udviklingsinitiativerne.
Stk. 2  

  

 . Forudsætningen  

 for en opfordring efter stk. 1 er, at annoncen, udbudsmaterialet mv. udformes  

 på en sådan måde, at alle ansøgere har en almindelig adgang til at søge eller  

 deltage.
Det skal fremgå af annoncen mv., at det underrepræsenterede køn ikke  

 ved ansættelse eller optagelse på kompetencegivende uddannelse har en  

 fortrinsstilling.
§ 4.  

  

 Hvis ressortministeren får kendskab til initiativer, der er iværksat eller  

 planlagt iværksat efter §§ 1-3, og som ikke fremmer eller vil fremme  

 ligestillingen mellem kvinder og mænd, eller som i øvrigt ikke følger denne  

 bekendtgørelses kriterier for initiativer, kan ressortministeren beslutte, at  

 initiativet skal stoppes eller ikke må gennemføres.
Inden beslutningen  

 træffes,  

 kan ressortministeren bede initiativtageren om at redegøre nærmere for  

 initiativets indhold, formål og eventuelle virkning i praksis.
 § 5  

  

 . De  

 redegørelser, som ministerier, kommuner og amter skal udarbejde hvert andet  

 år  

 efter §§ 5 og 5 a i ligestillingsloven, skal indeholde oplysninger om  

 deres iværksatte initiativer efter §§ 1-4.
§ 6.  

  

 Det  

 er tilladt at etablere hold og undervisning mv. for det ene køn inden for  

 idræt, herunder svømning mv.
Det gælder både i private foreninger og inden  

 for  

 den offentlige forvaltning.
 § 7.  

  

 Bekendtgørelsen træder i kraft den 15. april 2004 og ophæves den 15. april  

 2007.
