Skrivelse om, hvorvidt er  

 byrådsmedlem, der har vedtaget et bødeforelæg for  

 overtrædelse af bekendtgørelse om lægemidler til  

 veterinær brug, er valgbar (Fra Valgbarhedsnævnet til en kommunalbestyrelse,  

 j.nr. 554/1999) Ved brev af 23. juni 1999 har X-Kommunalbestyrelse i  

 medfør af den kommunale valglovs § 101, stk. 4, indberettet til  

 Valgbarhedsnævnet, at kommunalbestyrelsesmedlem NN den 22. juni 1999  

 har vedtaget et bødeforelæg på 1.200 kr. for  

 overtrædelse af § 22, stk. 1, jf. § 10, stk. 1, i bekendtgørelse  

 nr. 303 af 11. maj 1995 om lægemidler til veterinær brug.
 Det fremgår af sagen, at den pågældende  

 den 1. september 1998 har leveret mælk indeholdende rester af  

 antibiotika til et mejeri.
 I denne anledning skal man meddele, at  

 Valgbarhedsnævnet har fundet, at den begåede handling   uanset de  

 krav, der må stilles til personer, der beklæder hverv som medlem  

 af kommunale råd   ikke i almindeligt omdømme gør den  

 pågældende uværdig til at være medlem af kommunale  

 råd, jf. den kommunale valglovs § 4.
 Den pågældende må derfor anses for  

 valgbar.
