 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Skarrehage vildtreservat i Viborg amt.
 § 1.
 Vildtreservatet omfatter:
a.
Matr. nr. 1, Skarregård, Sejerslev, matr. nr. 7 n , 8 d , 9 d og 15 f,  

 Sejerslev By, Sejerslev, b.
Den del af matr. nr. 2, Skarregård, Sejerslev, der er beliggende  

 nordvest for en ret linie mellem basis af Molerværkets mole og det  

 nordøstligste punkt af et ældre dige i skellet mellem matr. nr. 1 og 2,  

 Skarregård, Sejerslev, beliggende ca. 400 m. nord for det nordøstligste  

 hjørne af matr. nr. 1 smst.
c.
En 100 meter bred zone i Thisted Bredning ud for de under litra a og b  

 nævnte landarealer.
Denne zones østligste afgrænsning er den i litra b nævnte  

 mole.
 § 2.
 På de i § 1 nævnte områder er det forbudt at udøve jagt på eller på anden  

 måde at ombringe, indfange eller forjage pattedyr og fugle samt at indsamle  

 eller ødelægge æg.
 Stk. 2.
 Bestemmelsen i stk. 1 gælder ikke for:
 1. Ejers afholdelse af en dags jagt på hare, råvildt,  

 fasan, agerhøne, ringdue og ræv i perioden 1. oktober - 31. december.
 2. Afholdelse af en dags jagt på ræv og andet rovvildt  

 i perioden 1. januar - 15. februar.
 Stk. 3.
 På de i § 1, litra a og b nævnte områder er færdsel med ladt skydevåben  

 forbudt, bortset fra i forbindelse med den i stk. 2 pkt. 1 og 2 nævnte,  

 jagtudøvelse.
 Stk. 4.
På det i § 1, litra c, nævnte område i Thisted Bredning er færdsel med skydevåben forbudt.
 § 3.
På de i § 1, litra a og b, nævnte landarealer er færdsel forbudt nedenfor  

 kystskrænten for andre end ejere og brugere i perioden 1. september - 15.  

 juli.
I perioden fra 16. juli - 31. august må færdsel kun foregå til fods.
 Stk. 2.
 På det i stk. 1 nævnte område må hunde kun medbringes i forbindelse med  

 jagtudøvelse eller sammendrivning af kreaturer.
 § 4.
 Landbrugsministeriets Vildtforvaltning kan, når særlige forhold taler  

 derfor, dispensere fra bestemmelserne i §§ 2 og 3 efter nærmere af  

 Landbrugsministeriet fastsatte retningslinier.
 § 5.
 Overtrædelse af bestemmelserne i §§ 2 og 3 straffes i medfør af jagtlovens  

 § 51, stk. 4, med bøde, for så vidt strengere straf ikke er forskyldt efter  

 den øvrige lovgivning.
 § 6.
 Bekendtgørelsen træder i kraft den 1. juni 1984 og er gældende til og med  

 31. maj 1994.
 Landbrugsministeriet, den 17. maj 1984.
