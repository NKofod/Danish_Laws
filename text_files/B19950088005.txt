§ 1 I bekendtgørelse nr. 456 af 2. juni 1995 om kosmetiske produkter foretages  

 følgende ændringer:
 1. I § 23 indsættes som nyt stk. 2:
»Såfremt der for en af produktets ingredienser er meddelt  

 dispensation fra kravet om indholdsdeklaration erstatter det i § 23c nævnte  

 registreringsnummer denne bestanddel på indholdsdeklarationen.« Stk 2-5 ændres herefter til Stk. 3-6.
 2. Efter § 23 indsættes:
»§ 23a.
For produkter, der fabrikeres i eller hvor den første  

 markedsføring indenfor Fællesskabet sker i Danmark, kan fabrikanten, hans  

 befuldmægtigede, den for hvis regning produktet fremstilles eller den  

 ansvarlige for markedsføringen ansøge om dispensation fra kravet om  

 indholdsdeklaration, jf. § 23. Ansøgning herom skal indsendes til  

 Miljøstyrelsen.
§ 23b.
Ansøgningen, jf. § 23a skal omfatte følgende:
- CAS- og EINECS-nummer, color-indeks, kemisk betegnelse,  

 IUPAC-betegnelse, INCI-betegnelse, betegnelse i den europæiske farmakope, den  

 almindelige internationale WHO-betegnelse samt den almindelige danske  

 betegnelse eller betegnelsen på et for forbrugerne letforståeligt sprog, i  

 det omfang sådanne findes, - ELINCS-betegnelse og det officielle nummer bestanddelen har fået tildelt  

 i tilfælde af anmeldelse efter regler om anmeldelse af nye stoffer, der er  

 fastsat på grundlag af Rådets direktiv 67/548/EØF.
Endvidere skal det angives  

 om der efter reglerne om anmeldelse af nye stoffer er søgt om tiladelse til  

 at fortroligholde oplysninger med angivelse af om anmodningen er blevet  

 imødekommet eller afslået, - i tilfælde, hvor de i første og andet led nævnte navne og numre ikke  

 findes, f.eks. når det drejer sig om visse bestanddele af naturlig  

 oprindelse, navnet på basismaterialet, navnet på den anvendte del af en  

 plante eller et dyr, navnet på komponenter i bestanddelen, som f.eks.  

 opløsningsmidler.
- det forhold, at bestanddelens identitet eller funktion i det kosmetiske  

 middel, der skal markedsføres, ikke er beskrevet i litteraturen og i øvrigt  

 er ukendt praksis indenfor branchen, - det forhold, at oplysningen endnu ikke er offentligt tilgængelig, selv  

 om der er indgivet ansøgning om patent på bestanddelen eller dens brug, - det forhold, at oplysningen, hvis den var kendt ville være let at  

 reproducere til skade for ansøgeren.
§ 23c.
Miljøstyrelsen behandler ansøgningen om dispensation, jf. §  

 23a, inden for højst 4 måneder.
Herefter meddeler Miljøstyrelsen skriftligt  

 ansøgeren, om dispensation kan gives.
Hvis dispensation gives, meddeler  

 Miljøstyrelsen ligeledes ansøgeren et registreringsnummer.
Stk. 2.  Miljøstyrelsen kan beslutte at udskyde fristen  

 for behandlingen af ansøgningen i indtil 2 måneder, hvis der foreligger  

 særlige omstændigheder.
Inden udløbet af 4 måneders fristen, jfr. stk. 1,  

 skal Miljøstyrelsen meddele denne beslutning til ansøgeren.
 Stk. 3.  Afgørelsen kan ikke påklages til anden  

 administrativ myndighed.
§ 23d.
Enhver ændring i de oplysninger, der er meddelt  

 Miljøstyrelsen , jf. 23b, skal hurtigst muligt meddeles Miljøstyrelsen.
Ved  

 ændring af navnene på de produkter, hvori der indgår en bestanddel, for  

 hvilken Miljøstyrelsen har meddelt dispensation, jf. § 23c, skal ændringerne  

 meddeles Miljøstyrelsen senest 15 dage inden markedsføringen af produkterne  

 under de nye navne.
Stk. 2.  Miljøstyrelsen kan tilbagekalde en  

 dispensation, hvis der som nævnt i stk. 1 fremkommer ændrede oplysninger,  

 eller hvis nye elementer gør det påkrævet navnlig på grund af tvingende  

 hensyn til den offentlige sundhed.
I såfald meddeler Miljøstyrelsen ansøgeren  

 sin afgørelse herom indenfor de frister og efter de regler, som er fastsat i  

 § 23 c.
§ 23e.
En dispensation efter § 23c er gyldig i 5 år.
Stk. 2.  Hvis modtageren af en dispensation, meddelt af  

 Miljøstyrelsen, skønner, at der findes særlige grunde, som retfærdiggør en  

 forlængelse af denne periode, kan han indsende en begrundet ansøgning herom  

 til Miljøstyrelsen.
Ansøgningen behandles efter reglerne i § 23c.
 Stk. 3.  En dispensation kan højest forlænges i 3 år.
§ 23f.
Anvendelse af reglerne om dispensation fra kravet om  

 indholdsdeklaration fritager ikke for forpligtelsen til at overholde  

 bekendtgørelsens øvrige krav.« 3. I § 24 tilføjes som nyt stk 2.:
»Såfremt et anmeldt produkt indeholder bestanddele, for hvilke der i  

 en af Fællesskabets medlemsstater af de kompetente myndigheder er meddelt  

 dispensation fra kravet om indholdsdeklaration af kosmetiske produkter skal  

 der i anmeldelsen efter stk. 1 oplyses herom med angivelse af det tildelte  

 registreringsnummer.« § 2 Bekendtgørelsen træder i kraft den 1. december 1995.
Miljø- og Energiministeriet, den 11.  

 november 1995 Svend Auken / Niels Juul Jensen (* 1) Bekendtgørelsen indeholder bestemmelser, der gennemfører  

 Kommissionens direktiv 95/17/EF om gennemførelsesforanstaltninger til Rådets  

 direktiv 76/768/EØF for såvidt angår dispensation til at en eller flere  

 bestanddele ikke opføres på den liste, der er fastsat for etikettering af  

 kosmetiske midler.
