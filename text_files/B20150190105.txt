Bekendtgørelse om anvendelse af domstolenes sagsportal i borgerlige sager og sager om optagelse af bevis om borgerlige krav I medfør af § 5, stk. 4, i lov nr. 1867 af 29. december 2015 om ændring af retsplejeloven, lov om Domstolsstyrelsen og lov om retsafgifter, fastsættes:
§ 1. Borgerlige sager og sager om optagelse af bevis om borgerlige krav, som anlægges, appelleres eller henvises i perioden fra den 1. januar 2016 til og med den 3. april 2016, skal ikke anlægges eller behandles på domstolenes sagsportal.
I disse sager finder de hidtil gældende regler anvendelse.
 § 2. Bekendtgørelsen træder i kraft den 1. januar 2016.
