Opgaven er i tysk på vej til at finde en for faget passende form.
For at  

 støtte denne udvikling gives der i det følgende i tilslutning til afsnittet  

 om 2. årsopgaven i »Vejledning og retningslinier for  hf-undervisningen  

 i tysk« (maj 1974) og på baggrund af hidtidige erfaringer en gennemgang  

 af, på hvilke punkter man skal være specielt opmærksom for at undgå  

 problemer.
Så snart den studerende har meldt sig med ønske om at skrive opgaven, må  

 læreren være indstillet på at afse den fornødne tid til  vejledning . Det er  

 af betydning for den studerendes fortsatte motivation, at læreren hjælper med  

 en afklaring af, om det påtænkte arbejde lader sig realisere under fagets  

 betingelser.
Dette er ofte svært for den studerende selv at afgøre, især når  

 interessen for et emne går tilbage til tiden før hf-studiets påbegyndelse.
Når et område er fastlagt, må der straks begynde en vejledning med hensyn  

 til det materiale , som skal gennemarbejdes, herunder også rådgivning dels  

 om, hvordan materialet kan opsøges, dels om arbejdsformer.
Det kan være  

 nødvendigt at klargøre begreber som primærtekst og sekundærlitteratur,  

 skønlitterær tekst over for dokumentarisk o.l.
Det må stå klart, at materialet, og da især for primærteksters  

 vedkommende, skal være originalt og tysksproget, og at dette skal fremgå af  

 besvarelsen.
Hvis der til supplering af det tilgrundliggende skriftlige  

 materiale inddrages illustrationer eller båndafspilninger, må der sørges for,  

 at disse kan være til disposition for bedømmerne.
 En hensigtsmæssig formulering af »området« er en støtte for den  

 studerende i det grundlæggende og forberedende arbejde.
Der må udvises stor omhu med afgrænsningen i bredden og dybden, d.v.s. det  

 ydre omfang af stof, som skal gennemarbejdes, og dette stofs sværhedsgrad  

 både indholdsmæssigt og sprogligt-stilistisk.
I betragtning af spredningen i  

 de studerendes forudsætninger lader der sig næppe opstille normerede krav.  

 Som regel bør man dog nok undgå hele forfatterskaber, men også visse  

 litterære enkeltværker, som kan være for omfattende eller krævende.
Der må  

 også advares mod alment formulerede emner af samfundsmæssig og politisk eller  

 videnskabelig art (f.eks. »Tysk socialpolitik« eller »Freuds  

 psykoanalyse«).
Når skønlitterære emner hidtil synes at have domineret på bekostning af  

 ikke-litterære, kan det til dels skyldes, at man for de sidste har haft et  

 for højt ambitionsniveau.
I tilfælde, hvor dette bl.a. beror på materialets  

 omfang, skulle det være muligt, uden at sætte lødigheden over styr, at opnå  

 en bedre repræsentation og variation, når man holder sig for øje, at en klar  

 afgrænsning af stoffet her er mere nødvendig end ved litterære emner.
 En nøje gennemtænkt ordlyd af »titlen« er ikke blot en hjælp for  

 den studerende ved opgavens løsning men også en afgørende forudsætning for  

 censors medvirken til en rimelig bedømmelse af besvarelsen.
Titlen bør derfor formuleres så detaljeret, at den ikke nærmer sig en  

 gentagelse af beskrivelsen af området.
Det anbefales som rettesnor at  

 formulere kravene under hensyntagen til, at den uge, der er afsat til  

 besvarelsen, også virkeligt er tilstrækkelig.
 Målet må være, at »området« karakteriserer den forudgående  

 bredere beskæftigelse med et stof, medens »titlen« nøjere  

 fastlægger de rammer, inden for hvilke udarbejdelsen af opgaven skal foregå.
 Det kan bl.a. betyde begrænsning gennem fremhævelse af bestemte angivne  

 dele af materialet, hvorimod der må gives afkald på f.eks. at følge  

 udviklinger gennem hele værker af større omfang.
 Titlen må desuden kunne vise, om opgaven er tænkt besvaret helt eller  

 fortrinsvis på en behandling af primærlitteratur, eller om sekundærlitterære  

 tekster også indgår.
 Generelt kan der endvidere være grund til at minde om det formålstjenlige  

 i, at samspillet mellem indholdet og den ydre  fremtrædelsesform er i orden.  

 Hertil hører f.eks. en ledning, som beskriver sigtet med arbejdet, en  

 overskuelig inddeling af opgaven (med paginering), en praktisk indretning af  

 henvisninger og noter, en afsluttende sammenfatning med eventuel konklusion  

 og en korrekt udarbejdet litteraturfortegnelse.
Ovenstående bemærkninger sigter på den almindelige hf-studerendes  

 muligheder for at skrive større skriftlig opgave i tysk.
Det siger sig selv,  

 at studerende med særlige forudsætninger på et eller andet felt skal have  

 lejlighed til at udnytte disse, ligesom det i det hele taget må anses for at  

 være i fagets interesse, at opgaven ikke presses ind i stive former.
 I det følgende bringes et par eksempler på formuleringer, som skulle have  

 gode muligheder for at lægge op til rimelige besvarelser, samt et par  

 eksempler, hvor der vil være mindre gode muligheder.
 Eksempel 1.
Område: G.
Wallraffs reportager.
 Opgavetitel: Der ønskes eksempler på og begrundelse for Wallraffs emnevalg  

 - set i relation til Forbundsrepublikkens grundlovs artikler 1 - 19 (die  

 Grundrechte) - samt en kritisk behandling af hans metode.
 Kommentar:
 Område og opgave for omfattende og krævende.
 Eksempel 2.
Område: 5 rapporter fra G.
Wallraff: 13 unerwünschte Reportagen  

 (titlerne anført).
Opgavetitel: Journalisten Wallraff. - På grundlag af de nævnte reportager  

 ønskes en redegørelse for Wallraffs arbejdsmetode.
Redegør dernæst for,  

 hvorledes kirken, hospitalsmiljøet og militæret fremtræder i artiklerne, og  

 giv en begrundelse for den opsigt, som reportagerne har vakt.
 Kommentar :
 Område og opgave er stadig krævende, men udformningen er mere  

 overkommelig.
 Eksempel 3.
Område: H.
Boells forfatterskab.
 Opgavetitel: En redegørelse for hjemvendelsesproblematikken i Boells  

 forfatterskab med særligt henblik på »Und sagte kein einziges Wort«  

 og »Haus ohne Huter«.
 Kommentar:
 Området er for stort, og opgaven er uklar og ikke tilstrækkeligt  

 afgrænset.
 Eksempel 4.
Område: H.
Boell: »Die verlorene Ehre der Katharina Blum« og »Bildzeitung« d. 29. november 1976 - 12. december 1976.
Opgavetitel:»Die verlorene Ehre der Katharina Blum«. - Redegør  

 for Boells fremstilling af pressen i ovennævnte roman, idet udgangspunktet  

 skal tages i avisartiklerne s. 32-35, s. 35-38, s. 100-102. Undersøg, hvilke  

 interesser denne form for journalistik varetager og hvilken magt Boell  

 tilskriver den.
Giv til slut ud fra eget studium af »Bildzeitung«  

 en vurdering af Boells skildring.
 Kommentar:
 Området er afgrænset, og opgaven rummer præcise anvisninger.
 Eksempel 5.
 Område: Berufsverbot.
 Opgavetitel: Beskrivelse og diskussion af Berufsverbot i Vesttyskland i  

 dag under inddragelse af Berufsverbot i andre, både vestlige og østlige,  

 lande.
 Kommentar:
 Området er for bredt, og opgaven falder desuden næsten sammen med området  

 og bliver derved for omfattende.
 Eksempel 6.
 Område: Franz Joseph Strauss.
Opgavetitel: Franz Joseph Strauss som ledende skikkelse inden for det  

 vesttyske parti CSU.
Gør på grundlag af artiklerne (...) rede for F.J.  

 Strauss' politiske karriere og politiske anskuelser, og sammenlign  

 fremstillingen og holdningen i de tre artikler.
 Kommentar:
 God formulering med balance mellem område og opgave.
Eksempel 7 . Område: R.W.
Fassbinder.
 Opgavetitel: Kvindeportrætter i Fassbinders Martha og Petra von Kant, idet  

 manuskripterne til Martha og teaterstykket Petra von Kant bruges som  

 udgangspunkt.
 Kommentar:
 Området er for omfattende, og opgaven er for løst og uforpligtende  

 formuleret.
 Eksempel 8.
 Område: Brechts »Dreigroschenoper«.
 Opgavetitel: Der ønskes en karakteristik af stykkets hovedperson,  

 MacHeath, belyst gennem hans forhold til stykkets øvrige personer med henblik  

 på en konklusion om stykkets samfundskritiske holdning.
 Kommentar:
 Området har et rimeligt omfang, og opgaven giver nogenlunde klar anvisning  

 på, hvordan der kan lægges en linje i behandlingen.
 Eksempel 9.
 Område: Prosatekster af Marie Luise Kaschnitz.
 Opgavetitel: På baggrund af Marie Luise Kaschnitz' noveller Lange  

 Schatten, Der Strohhalm, Popp und Mingel, Das dicke Kind, Eines Mittags Mitte  

 Juni, Schneeschmelze, Ja, mein Engel, Wer kennt seinen Vater - ønskes en  

 stilistisk undersøgelse af disse og en gennemgang af gennemgående temaer.
 Kommentar:
 Området er for alment angivet, og opgavens krav om stilistisk og tematisk  

 behandling sigter meget højt og burde begrænses og præciseres.
 Eksempel 10.
 Område: Günter Kunert og Wolf Biermann.
 Opgavetitel: En sammenligning af Biermann og Kunert, specielt med henblik  

 på deres forskellige forhold til det politiske system i DDR.
På grundlag af udvalgte tekster af Biermann og Kunert redegøres for,  

 hvilke hovedtemaer der synes at være karakteristiske for de to forfattere.  

 Eventuelle ligheder og forskelle påpeges.
Ud fra dette - samt eventuelle  

 andre årsager - søges en forklaring på den forskellige behandling, de to  

 forfattere har været udsat for fra myndighedernes side.
 Kommentar:
 Området burde sige mere end blot navnene, men opgaven er til gengæld så  

 detaljeret, at den må kunne give passende hjælp til at arbejde med stoffet,  

 idet der forudsættes god baggrundsviden.
