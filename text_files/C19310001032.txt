 1. Gaveafgiftsreglerne kommer til Anvendelse, naar  

 Giveren bor her i Riget, selv om Gavemodtageren bor i Udlandet, Lovens § 9,  

 1. Stk., jfr. § 48, 2. Stk.
Derimod falder Gaver fra en Giver, som har Hjemsted udenfor Riget, til en  

 herboende Gavemodtager kun under de i Lovens § 8 nævnte Betingelser ind under  

 Gaveafgiftsreglerne, Lovens § 48, 2. Stk., jfr.
H.R.D. af 30. Januar 1931 i  

 U.f.R. 1931 Nr. 7. - Det bemærkes i denne Forbindelse, at udsendt dansk  

 Generalkonsul og dansk Gesandt i Udlandet er anset som havende Hjemsted  

 udenfor Riget.
 2. Man har ikke Hjemmel til at tillade, at Pligten til  

 i Henhold til Lovens § 4e at svare Arveafgift ved Giverens Død af  

 Arveforskud, ydede før Lovens Ikrafttræden den 1. April 1922, afgøres ved  

 Indbetaling af Gaveafgift i Giverens levende Live.
 I Tilfælde, hvor Yderen af et saadant Arveforskud efter den 1. April 1922  

 afgiver Erklæring til Modtageren om, at det ydede Beløb ikke skal komme til  

 Afkortning i dennes Arv efter Giveren, er Skattedepartementet indgaaet paa,  

 at Beløbets Afgiftspligt berigtiges ved Erlæggelse af Gaveafgift af samme som  

 for en paa Erklæringens Tidspunkt ydet Gave.
3. Naar Giveren forbeholder sig Indtægtsnydelsen af  

 Gaven, skal der svares Gaveafgift ved Indtægtsnydelsens Ophør i Giverens  

 levende Live, jfr. § 44, sidste Stk.; ophører Indtægtsnydelsen først ved  

 Giverens Død, svares Arveafgift til dette Tidspunkt.
Disse Regler har man  

 ikke Hjemmel til at fravige.
 Ogsaa i Tilfælde, hvor Gaven med forbeholdt Indtægtsnydelse for Giveren er  

 ydet før den 1. April 1922, svares der Gaveafgift ved Indtægtsnydelsens Ophør  

 i Giverens levende Live efter den 1. April 1922.
 4. Naar der før den 1. April 1922 er ydet en Gave  

 saaledes, at en Trediemand foreløbig har Rentenydelsen af Gavekapitalen, og  

 det først ved Rentenydelsens Ophør kan fastslaas, hvilken bestemt Person  

 (eller hvilke bestemte Personer) der skal have Kapitalen som Gavemodtager,  

 erlægges Gaveafgift af Kapitalen ved Rentenydelsens Ophør efter den 1. April  

 1922, forudsat at Betingelserne for Gaveafgift iøvrigt er til Stede.
 5. Naar en Gave er skænket til en Person, men saaledes  

 at en anden foreløbig skal have Indtægtsnydelsen af Gavebeløbet, svares der,  

 saafremt den paagældende Indtægtsnydelse falder ind under  

 Gaveafgiftsreglerne, først Gaveafgift af Gavebeløbet ved Indtægtsnydelsens  

 Ophør, Lovens § 15, 1. Stk., jfr. § 48, 2. Stk.; hvis Indtægtsnydelsen  

 derimod ikke er gaveafgiftspligtig, svares Gaveafgift straks af Gavebeløbet  

 med Fradrag af Kapitalværdien af den paahvilende Rentenydelse, Lovens §§ 16  

 og 20, jfr. § 48, 2. Stk.; se iøvrigt Punkt 9.
6. Omend baade Giver og Gavemodtager er afgaaet ved  

 Døden i samme Aar, hvori Gaven er ydet, svares dog Gaveafgift, jfr.
Lovens §  

 45. Dette gælder ogsaa, hvor Gaven er ydet som Arveforskud.
7. Har en Person ydet en Arving en Gave, der falder  

 ind under Lovens Afsnit III, tages der ved Beregningen af Arveafgiften af  

 Arvingens Arv i Giverens Bo ikke Hensyn til den Arvingen ydede Gave.
Lovens §  

 21, 4. Stk., kommer altsaa forsaavidt ikke til Anvendelse.
 8. Bestemmelsen i Lovens § 44, 2. Stk., om, at der  

 ikke svares Gaveafgift af Beløb paa ikke over 2.000 Kr. aarlig, forstaas  

 saaledes, at de første 2.000 Kr. af eet Aars Gavebeløb altid er afgiftsfri.
9. Naar i Tilfælde af delvis Gave Gavemodtageren  

 forpligter sig til at yde Giveren eller andre en aarlig Ydelse, f.Eks.
Aftægt  

 til Faderen, hvor denne overdrager sin Ejendom til en Søn, og Kapitalværdien  

 af Ydelsen skal fastsættes for at fradrages ved Opgørelsen af Værdien af den  

 afgiftspligtige Gave, sker Beregningen af Kapitalværdien efter Reglerne i  

 Lovens § 20, jfr. § 48, 2. Stk.
 Hvor der i en Aftale om Udredelse af Aftægtsydelser er truffet alternative  

 Bestemmelser, maa ved Kapitaliseringen det Alternativ lægges til Grund, der  

 bestaar paa det Tidspunkt, Gaveanmeldelsen indgives; ved eventuelle senere  

 Ændringer maa der da finde Berigtigelse af Afgiften Sted i Henhold til Lovens  

 § 13, 2. Stk., jfr. § 48, 2. Stk.
 10. Tilsagn om visse Ydelser fra Gavemodtageren til  

 Giveren til Gengæld for Gaven berettiger ikke til Fradrag ved  

 Gaveafgiftsberegningen, medmindre Tilsagnet er givet under en saadan Form, at  

 det af Giveren kan gøres gældende ad retslig Vej.
 11. Hvor Modtageren af en Gave tidligere har præsteret  

 visse Ydelser overfor Giveren uden at have faaet noget Vederlag for disse,  

 kan Værdien af Ydelserne kun kræves fradraget ved Opgørelsen af Gavens  

 afgiftspligtige Værdi, saafremt der tilkommer Modtageren et Krav paa Vederlag  

 derfor, som eventuelt kan gøres gældende ad retslig Vej; en Søn, der har  

 udført Arbejde i Faderens Bedrift uden særlig Løn, vil derfor almindeligvis  

 ikke kunne forlange noget Fradrag.
 12. Naar Gavemodtageren forpligter sig til at udrede  

 til Giveren en aarlig Ydelse, der kan antages at modsvare den aarlige Indtægt  

 af Gaven, f.Eks. naar Gaven bestaar i en Rentebærende Obligation, og  

 Modtageren skal yde Giveren en aarlig Livrente af samme Størrelse som den  

 aarlige Rente af Obligationen, kommer de foran under Nr. 3 anførte Regler til  

 Anvendelse.
 13. Med Hensyn til Fradrag af forbrugt Stempel til  

 Dokumenter vedrørende Gaver i det af Gaven beregnede Afgiftsbeløb, Lovens §  

 21, sidste Stk., jfr. § 48, 2. Stk., kan følgende Afgørelser meddeles:
a.
For at Stemplet skal kunne fradrages i Gaveafgiftsbeløbet, maa det være  

 erlagt ved Overdragelse fra Giveren til Gavemodtageren.
 Er en Gave f.Eks. ydet derved, at en Søn, der har faaet en fast Ejendom  

 overdraget af sin Fader, i Overensstemmelse med Salgsvilkaarene har afgjort  

 en del af Købesummen ved at udstede en Panteobligation til sin Søster, kan  

 Stemplet til Panteobligationen ikke fradrages i Gaveafgiften for den derved  

 skete Gave fra Faderen til Datteren. - Og hvis en Fader giver sin Søn et  

 kontant Beløb til Hjælp til Køb af en fast Ejendom, kan Stemplet til Sønnens  

 Skøde paa Ejendommen ikke bringes til Fradrag i den beregnede Afgift af Gaven  

 fra Faderen til Sønnen.
 Ej heller kan Stempel til Arveforskudsbeviser fradrages i Gaveafgiften af  

 Arveforskudet, jfr. herved Skrivelse i Ministerialtidende A. for 1928 Nr. 77.
b.
Hele det til Gavedokumentet anvendte Stempel fradrages, selv om der af  

 Gavemodtageren er ydet Giveren et Vederlag, saa at der kun foreligger en  

 delvis Gave.
c.
Har Giveren i eet Aar ydet Gavemodtageren dels en Gave, der har medført  

 Oprettelse af Dokumenter, hvis Stempel kan fradrages i Gaveafgiften, dels en  

 Gave, med Hensyn til hvilken der ikke er tale om Stempelfradrag, f.Eks. et  

 kontant Beløb, kan det forbrugte Stempel kun fradrages i den Del af den  

 samlede Afgift, der forholdsmæssigt falder paa Gaven med Stempelfradrag.
d.
Hvor Gave ydes ved Ægtepagt kommer hele Ægtepagtsstemplet til Fradrag.
e.
I Tilfælde, hvor der i Anledning af for sen Indgivelse af  

 Gaveanmeldelse skal ske Forhøjelse af Afgiften i Henhold til Lovens §§ 45 og  

 47, fradrages Stemplet forinden Forhøjelse finder Sted.
f.
Det bemærkes, at Indgivelse af Gaveanmeldelse ikke kan undlades, fordi  

 det under Hensyn til det forbrugte Stempel formenes, at der ikke bliver nogen  

 Gaveafgift at erlægge.
 Se ogsaa nedenfor Nr. 20b.
 14. Af Gaver til Svigerbørn svares Gaveafgift, naar  

 Gavemodtageren lever i sædvanligt Formuefællesskab med sin Ægtefælle,  

 Giverens Barn, og Gaven indgaar under Formuefællesskabet, Lovens § 7, 1.  

 Stk., 1. Pkt., jfr. § 48, 2. Stk.
 Det samme gælder Gaver til Svigerbørn, der sidder i uskiftet Bo efter den  

 afdøde Ægtefælle, Giverens Barn, forsaavidt Gaven indgaar i det uskiftede Bo.
 15. Af Gaver til Stedbørn fra Stedfader, der lever i  

 sædvanligt Formuefællesskab med sin Hustru, Gavemodtagerens Moder, svares  

 Gaveafgift for hele Gavens Vedkommende, Lovens § 7, 1. Stk., 2. Pkt., jfr. §  

 48, 2. Stk.
 Det samme gælder Gaver til Stedbørn fra Stedfader, der hensidder i  

 uskiftet Bo efter sin Hustru, Gavemodtagerens Moder, forsaavidt Gaven udredes  

 af det uskiftede Bos Midler.
 16. Eftergivelse af Gæld anses for Gave.
17. Naar en Fader har givet en Søn en Gave, og der i  

 et senere Aar efter Faderens Død ydes den samme Søn en Gave af hans Moder,  

 der sidder i uskiftet Bo efter Faderen, maa der ske Sammenlægning i Henhold  

 til Lovens § 21, 4. Stk., 2. Pkt., jfr. § 48, 2. Stk., ved Beregningen af  

 Gaveafgiften, saafremt Gaverne er udredet af henholdsvis Formuefællesskabets  

 og det uskiftede Bos Midler.
I modsat Fald, og i Tilfælde, hvor Skifte har  

 fundet Sted efter den første Givers Død, skal Sammenlægning derimod ikke ske.
Til Oplysning om Beregningsmaaden, hvor den anførte Lovbestemmelse skal  

 anvendes, skal nævnes følgende Eksempel: en Fader, der i 1929 har givet sin  

 Søn 3.000 Kr. kontant, hvoraf Gaveafgift er erlagt med 5 Kr., giver i 1930  

 samme søn 4.000 Kr. kontant.
Afgift beregnes da nu af 1.000 Kr. + 2.000 kr. =  

 3.000 Kr. med 20 Kr.; heri fradrages den tidligere betalte Afgift 5 Kr.,  

 saaledes at Afgift bliver at erlægge med 15 Kr.
 18. Gaveafgiftsreglerne kommer til Anvendelse paa  

 Gaver til Børn udenfor Ægteskab, Lovens § 44 ("Afkom").
 19. Ved Beregningen af Gavens Værdi lægges Tidspunktet  

 for Gavens ydelse, ikke Anmeldelsens Tidspunkt til Grund, Lovens § 17, 3.  

 Stk., jfr. § 48, 2. Stk.
 20. Naar Reglen i Lovens § 21, 3. Stk., jfr. § 48, 2.  

 Stk., skal anvendes, foretages Beregningen saaledes, at der til Gavens Beløb  

 først lægges det Beløb, som Afgiften beregnet paa sædvanlig Vis udgør,  

 hvorefter der af det samlede Beløb beregnes den Gaveafgift, der vil være at  

 erlægge.
a.
Er Gaveanmeldelse for sent indgivet, saaledes at Afgiftsforhøjelse i  

 Henhold til Lovens §§ 45 eller 47 indtræder, tillægges ved Anvendelsen af §  

 21, 3. Stk., kun Afgiftsbeløbet uden Forhøjelse.
b.
Hvis der i Henhold til Lovens § 21, sidste Stk., skal ske Fradrag af  

 Stempelafgift i Gaveafgiften, tillægges ved Anvendelsen af § 21, 3. Stk., kun  

 Afgiften - Stempelbeløbet.
 21. Af Forsørgelser, tegnede ved Indskud i  

 "Bikubens Børneforsørgelseskasse", betales Gaveafgift ikke af det  

 indskudte Beløb ved Tegningen, men Afgiften erlægges af Forsikringsbeløbet,  

 naar dette kommer til Udbetaling.
 22. Hvor en Gave er ydet ved, at Giveren gennem et  

 Indskud i et Forsikringsselskab har erhvervet en straks ikrafttrædende  

 Livrente for Gavemodtageren, maa der erlægges Gaveafgift straks af det  

 indskudte Beløb.
 23. Hvor der i Forbindelse med Overdragelse af en fast  

 Ejendom fra Fader til Søn ydes en Gave f.Eks. til en Datter ved, at Sønnen  

 som en Del af Vederlaget for Ejendommen udsteder en Panteobligation til  

 hende, gælder følgende Regler:
a.
Hvis Obligationen er rentefri og uopsigelig, saa længe Giveren lever,  

 skal der ikke svares Gaveafgift af Datteren ved Obligationens Modtagelse, men  

 Arveafgift i Giverens Bo, naar denne dør; dersom Obligationsudstederen  

 (Sønnen) forinden udbetaler noget af Obligationsbeløbet til sin Søster, maa  

 hun dog svare Gaveafgift straks af det hende udbetalte. - Den  

 Obligationsudstederen af Faderen tilstaaede Fritagelse for at forrente  

 Obligationen, saa længe Faderen lever, maa anses for en ham ydet  

 Gaveafgiftspligtig gave, hvis Værdi maa beregnes i Overensstemmelse med  

 Reglerne i Lovens § 20, jfr. § 48, 2. Stk.
b.
Hvis Obligationen skal forrentes straks fra Udstedelsen, men er  

 uopsigelig, saa længe Giveren lever, maa der svares Gaveafgift straks af  

 Obligationsbeløbet.
c.
Hvis Obligationen er rentefri, men forfalder til Udbetaling til et  

 bestemt Tidspunkt, uafhængigt af Giverens Død, maa der svares Gaveafgift  

 straks af Datteren (Obligationsmodtageren) af Obligationsbeløbet med fradrag  

 af Kapitalværdien af Renten for det Tidsrum, i hvilket Obligationen ikke skal  

 forrentes, beregnet i Overensstemmelse med Reglerne i Lovens § 20, jfr. § 48,  

 2. Stk.
Af Kapitalværdien af den Obligationsudstederen tilstaaede Fritagelse  

 for at svare Renter maa der erlægges Gaveafgift af ham.
d.
Hvis Obligationen skal forrentes straks fra Udstedelsen og forfalder  

 til Udbetaling til et bestemt Tidspunkt, uafhængigt af Giverens Død, maa der  

 erlægges Gaveafgift straks af Obligationsbeløbet.
 24. Ved Beregningen af Størrelsen af Gave, ydet ved  

 Ejendomsoverdragelse, iagttages:
a.
Kun Restgælden paa Prioriteter, der overtages af Modtageren, kan  

 fradrages, naar betalte Afdrag kommer denne tilgode uden Vederlag.
b.
Hvis Modtageren forpligter sig til at afholde Omkostningerne ved  

 Giverens Begravelse, fradrages disse, forsaavidt Modtageren ikke iøvrigt  

 erholder Vederlag herfor.
 Skattedepartementet, den 28. Februar  

 1931.
 Michael Koefoed.
A.
Olsen.
