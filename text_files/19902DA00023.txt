Nr BTB 23 Betænkning over Forslag til folketingsbeslutning om sammenkøring af  

 erhvervsskoler m.v.   

 Nr B 23 1990-91, 2. samling Afgivet af Uddannelsesudvalget Afgivet: 19910416 Udvalget har behandlet beslutningsforslaget i en række møder og har herunder stillet et spørgsmål til undervisnings- og forskningsministeren til skriftlig besvarelse.
 Herefter indstiller et flertal (udvalget med undtagelse af  

 Fremskridtspartiets medlem) beslutningsforslaget til forkastelse.
 Et mindretal inden for flertallet (Det Konservative Folkepartis,  

 Venstres, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) ønsker at udtale følgende:
Mindretallet erkender behovet for øget samarbejde og parallelitet mellem  

 de forskellige skoleformer.
Dette var også hovedbudskabet i den redegørelse,  

 der i 1988 blev afgivet af arbejdsministeren og undervisnings- og  

 forskningsministeren i fællesskab om 90'ernes erhvervsuddannelses- og  

 efteruddannelsespolitik (R 11). Se Folketingstidende 1987-88 (1. samling),  

 forhandlingerne sp. 7955 og 7956.
- Da det kan betvivles, at en vedtagelse af forslaget overhovedet har  

 nogen formel eller reel betydning, - da undervisnings- og forskningsministeren ved 1. behandling erklærede  

 sig enig i målet, men betænkelig ved midlet, især forslagets punkt 1, og - da undervisnings- og forskningsministeren over for udvalget har oplyst,  

 at Arbejdsmarkedsstyrelsen under Arbejdsministeriet og  

 erhvervsskoleafdelingen i Undervisningsministeriet har indledt et  

 formaliseret samarbejde for at løse de samordningsproblemer, som forslaget  

 vedrører, kan mindretallet ikke anbefale forslaget.
 Et mindretal (Fremskridtspartiets medlem af udvalget) indstiller  

 beslutningsforslaget til vedtagelse uændret.
