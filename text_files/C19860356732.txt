--------------------------------------------------------------------- Bekendtgørelse, cirkulære m.v.:
 Bekendtgørelse nr. 451 af 11. oktober 1985 om beregning af arbejdskravet  

 (26-ugers-reglen) i henhold til § 55 om arbejdsformidling og  

 arbejdsløshedsforsikring m.v.
--------------------------------------------------------------------- Kommentarer m.v.:
 Direktoratet har udtalt, at afholdt ferie med feriegodtgørelse forlænger  

 dagpengeretten i henhold til arbejdsløshedsforsikringslovens § 55 med en  

 periode, der svarer til antallet af optjente og afholdte feriedage efter  

 ferielovens regler.
--------------------------------------------------------------------- Meddelelse om afgørelsen:
 En arbejdsløshedskasse havde forelagt direktoratet spørgsmålet om,  

 hvorledes der skal ske forlængelse af dagpengeretten i henhold til  

 arbejdsløshedsforsikringslovens § 55 for afholdt ferie med feriegodtgørelse.  

 Kassen oplyste, at spørgsmålet blandt andet havde betydning for  

 efterlønsmodtagere, der afholder ferie med feriegodtgørelse, der er optjent  

 på grundlag af beskæftigelse forud for overgangen til efterløn, idet ferien  

 rykker satsskiftedatoen (overgang fra 90% til 80% satsen).
Kassen var især i tvivl om, hvorvidt der kan ske forlængelse med det fulde  

 antal feriedage ifølge feriekort/FerieGiro for efterlønsmodtagere, der forud  

 for overgangen havde været deltidsansatte og samtidig havde modtaget  

 supplerende dagpenge.
Direktoratet udtalte, at afholdt ferie med  

 feriegodtgørelse efter direktoratets opfattelse forlænger dagpengeretten i  

 henhold til arbejdsløshedsforsikringslovens § 55 med en periode, der svarer  

 til antallet af optjente og afholdte feriedage efter ferielovens regler.
 Et medlem, der afholder 30 dages ferie i efterlønsperioden, der er optjent  

 forud for overgangen til efterløn, skal således havde satsskiftedatoen  

 forlænget med 30 dage uanset antallet af beskæftigede timer i optjeningsåret.  

 Det afgørende er således, hvor mange feriedage medlemmet efter ferieloven har  

 optjent i optjeningsåret.
