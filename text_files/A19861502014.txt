 Denne datasammenskrivning omfatter lov om sygeplejersker,  

 jfr. lovbekendtgørelse nr. 66 af 27. februar 1979, med de ændringer, der  

 følger af lov nr. 217 af 23. april 1986.
RET TIL AT UDØVE VIRKSOMHED SOM  

 SYGEPLEJERSKE § 1.  Ret til at udøve virksomhed som sygeplejerske og  

 betegne sig som sygeplejerske har kun den, der har modtaget autorisation  

 eller iøvrigt har adgang til at udøve sygeplejerskevirksomhed i henhold til  

 §§ 2 og 3.
§ 2.  Den, der har bestået dansk sygeplejerskeeksamen,  

 har ret til autorisation som sygeplejerske.
Denne meddeles af  

 sundhedsstyrelsen.
Stk. 2.  Autorisation kan dog ikke meddeles den, der må  

 antages at være farlig for sine medmennesker under udøvelse af  

 sygeplejerskevirksomhed enten på grund af legemlige eller sjælelige mangler  

 eller på grund af udvist grov uduelighed.
Autorisation kan endvidere nægtes  

 under de i borgerlig straffelov § 78, stk. 2, nævnte omstændigheder.
 Stk. 3.  For meddelelse af autorisation betales et af  

 indenrigsministeren fastsat gebyr.
 Stk. 4.  Bestemmelser om uddannelse af sygeplejersker  

 fastsættes af undervisningsministeren efter forhandling med  

 indenrigsministeren.
 Stk. 5.  Undervisningsministeren kan bemyndige  

 undervisningsministeriets direktorater til at udøve de beføjelser, der i  

 denne lov er tillagt undervisningsministeren.
 Stk. 6.  Undervisningsministeren kan fastsætte  

 bestemmelser om adgangen til at klage over afgørelser, der er truffet i  

 henhold til bemyndigelse efter stk. 5, herunder om at afgørelser ikke skal  

 kunne indbringes for ministeren.
 § 3.  Indenrigsministeren kan fastsætte sådanne  

 bestemmelser om udøvelse af sygeplejerskevirksomhed her i landet, som er  

 nødvendige til gennemførelse af overenskomster om fælles nordisk  

 arbejdsmarked for sygeplejersker og direktiver vedtaget af De europæiske  

 Fællesskaber.
Stk. 2.  Sundhedsstyrelsen kan meddele autorisation som  

 sygeplejerske til personer, der i udlandet har gennemgået en uddannelse, som  

 kan ligestilles med den i § 2 nævnte uddannelse.
Autorisationen kan  

 tidsbegrænses.
 § 4.  Autorisation som sygeplejerske kan fratages - og  

 generhverves - efter reglerne i lov om sundhedsvæsenets centralstyrelse.
 Stk. 2.  En sygeplejerske kan over for sundhedsstyrelsen  

 fraskrive sig sin autorisation som sygeplejerske for tid eller indtil videre.  

 Autorisationen generhverves, når en fastsat tidsfrist for fraskrivelsen er  

 udløbet, og kan iøvrigt - også inden for en fastsat tidsfrist - generhverves  

 efter ansøgning til sundhedsstyrelsen, såfremt de omstændigheder, der  

 begrundede fraskrivelsen, ikke længere findes at være til stede.
Stk. 3.  Sundhedsstyrelsens afgørelse kan påklages til  

 indenrigsministeren.
Afslår indenrigsministeren klagen, kan klageren forlange  

 afgørelsen indbragt for domstolene, såfremt der er forløbet mindst et år  

 efter, at den pågældende har fraskrevet sig autorisationen, eller efter, at  

 generhvervelse senest er nægtet ved dom.
Indenrigsministerens afgørelse skal  

 indeholde oplysning om adgangen til at begære domstolsprøvelse og om fristen  

 herfor.
Stk. 4.  Begæring efter stk. 3 om domstolsprøvelse skal  

 fremsættes over for indenrigsministeren inden 3 uger efter, at  

 indenrigsministerens afgørelse er meddelt den pågældende.
Indenrigsministeren  

 anlægger sag mod den pågældende i den borgerlige retsplejes former.
 § 4 a.  Er autorisation som sygeplejerske her i landet  

 givet på grundlag af autorisation i et andet land, kan sundhedsstyrelsen  

 fratage den pågældende autorisationen, dersom autorisationen i det andet land  

 fratages vedkommende eller på anden måde taber sin gyldighed.
 § 4 b.  Sundhedsstyrelsen giver offentlig meddelelse  

 om fratagelser og fraskrivelser af autorisationen i medfør af §§ 4 og 4 a.
SYGEPLEJERSKENS PLIGTER § 5.  En sygeplejerske er under udøvelsen af sin  

 gerning forpligtet til at udvise omhu og samvittighedsfuldhed.
 Stk. 2.  Det er sygeplejersken forbudt at ændre den af  

 en læge ordinerede behandling.
 § 6.  En sygeplejerske er under ansvar efter borgerlig  

 straffelov § 263, stk. 2, jfr. § 275, forpligtet til ikke at røbe privatlivet  

 tilhørende hemmeligheder, der er kommet til hendes kundskab under udøvelsen  

 af hendes virksomhed, medmindre hun er forpligtet til at udtale sig eller  

 handler i berettiget varetagelse af åbenbar almeninteresse eller af eget  

 eller andres tarv.
TILSYN § 7.  Sygeplejersker står under sundhedsstyrelsen,  

 jfr. § 4 i lov nr. 182 af 23. juni 1932 om sundhedsvæsenets centralstyrelse,  

 og er undergivet tilsyn af embedslægerne.
Sundhedsstyrelsen fører en  

 fortegnelse over de i henhold til §§ 2 og 3 autoriserede sygeplejersker.
 Stk. 2.  En sygeplejerske er forpligtet til på begæring  

 af sundhedsstyrelsen at afgive alle de for gennemførelse af tilsynet fornødne  

 oplysninger.
 § 8.  Sygeplejebureauer, som anviser sygeplejersker,  

 skal godkendes af sundhedsstyrelsen og står under dennes tilsyn.
 Stk. 2.  Ingen må uden sundhedsstyrelsens godkendelse  

 for betaling - hvadenten denne ydes direkte eller indirekte - tilbyde eller  

 yde sin mellemkomst ved anvisning eller på anden måde ved fremskaffelse af  

 sygeplejersker til sygeplejehjælp.
STRAFFEBESTEMMELSER § 9.  Den, der ved avertering, skiltning, anvendelse  

 af emblem eller på anden måde uberettiget betegner sig som eller bibringer  

 andre indtrykket af at være sygeplejerske, straffes med bøde.
 § 10.  En sygeplejerske, der gør sig skyldig i grovere  

 eller gentagen forsømmelse eller skødeløshed i udøvelsen af sit kald,  

 straffes med bøde eller hæfte.
 Stk. 2.  Andre overtrædelser af de i nærværende lov  

 indeholdte eller med hjemmel heri fastsatte regler straffes, for så vidt den  

 begåede forseelse ikke efter den gældende lovgivning medfører strengere  

 straf, med bøde.
 § 11.  Overtrædelser af § 10, stk. 1, påtales af  

 statsadvokaten.
 § 12.  Såfremt en sygeplejerske i medfør af borgerlig  

 straffelov § 79, stk. 1, frakendes retten til at udøve virksomhed som  

 sygeplejerske, tilstiller anklagemyndigeheden sundhedsstyrelsen meddelelse  

 derom.
UDDANNELSESNÆVNET § 13.  Det af indenrigsministeren den 1. oktober 1966  

 nedsatte uddannelsesnævn for sundhedsvæsenet er rådgivende for  

 indenrigsministeriet og sundhedsstyrelsen i sager vedrørende  

 sygeplejerskernes uddannelse, der forelægges nævnet til udtalelse.
Nævnet  

 skal virke for, at sygeplejerskernes uddannelse, såvel for så vidt angår den  

 praktiske som den teoretiske del, kommer til at svare til de krav, der til  

 enhver tid må stilles.
Nævnet kan på eget initiativ optage til drøftelse  

 spørgsmål, der vedrører sygeplejerskernes uddannelse, og er berettiget til  

 over for indenrigsministeriet og sundhedsstyrelsen at fremsætte ønsker og  

 forslag vedrørende uddannelsen.
 Stk. 2.  De nærmere regler for nævnets virksomhed  

 fastsættes af indenrigsministeren.
OVERGANGS- OG IKRAFTTRÆDELSESBESTEMMELSER § 14.  Enhver, der har opnået bevis som autoriseret  

 sygeplejerske i medfør af bestemmelserne i lov nr. 140 af 26. april 1933 om  

 autoriserede sygeplejersker, eller som ved nærværende lovs ikrafttræden  

 udøver virksomhed som sygeplejerske, er uanset bestemmelserne i § 1  

 berettiget til at betegne sig som sygeplejerske.
 § 15.  Personer, der ved denne lovs ikrafttræden eller  

 senere opfylder de i § 2, stk. 1, i lov nr. 140 af 26. april 1933 om  

 autoriserede sygeplejersker omhandlede betingelser for at opnå bevis som  

 autoriseret sygeplejerske, kan uanset bestemmelserne i denne lovs § 2 (* 1)  

 autoriseres som sygeplejerske, når pågældende inden 5 år efter lovens  

 ikrafttræden indgiver ansøgning derom.
 § 16.  Denne lov træder i kraft den 1. juli 1956.
 Stk. 2.  Fra samme tidspunkt ophæves lov nr. 140 af 26.  

 april 1933 om autoriserede sygeplejersker, jfr. lov nr. 133 af 30. marts 1942  

 og lov nr. 286 af 18. juni 1951 § 14.
 Stk. 3.  Indenrigsministeren fastsætter de nærmere  

 regler vedrørende lovens gennemførelse.
Stk. 4.  Regeringen bemyndiges til efter forhandling med  

 det færøske hjemmestyre ved kongelig anordning at sætte nærværende lov i  

 kraft på Færøerne med de ændringer, som følger af øernes særlige forhold.
For  

 Færøernes vedkommende gælder indtil videre lov nr. 140 af 26. april 1933 om  

 autoriserede sygeplejersker med ændringer ved lov nr. 133 af 30. marts 1942  

 og lov nr. 286 af 18. juni 1951 (* 2).
------------- Lov nr. 670 af 13. december 1978 indeholder følgende  

 ikrafttrædelsesbestemmelser:
 § 2.  Loven træder i kraft den 1. april 1979 (* 3).
 § 3.  Loven gælder ikke for Færøerne, men kan ved  

 kongelig anordning sættes i kraft på Færøerne med de afvigelser, som de  

 særlige færøske forhold tilsiger.
INDENRIGSMINISTERIET, DEN 1. OKTOBER  

 1986 Steen Loiborg (* 1) Henvisningen er til § 2 i lov nr. 127 af 25. maj 1956, der havde  

 følgende indhold:
 »§ 2. Autorisation til at udøve virksomhed som sygeplejerske og  

 betegne sig som sygeplejerske meddeles efter begæring den, der har gennemgået  

 sygeplejeforskole og en 3-årig uddannelse med forkursus, og som har bestået  

 afsluttende eksamen og modtaget eksamensbevis ved en af sundhedsstyrelsen  

 godkendt sygeplejeskole.
Stk. 2. Autorisation kan dog ikke meddeles den, der må antages at være  

 farlig for sine medmennesker under udøvelse af virksomhed som sygeplejerske  

 enten på grund af legemlige mangler eller varig eller med mellemrum  

 indtrædende mangelfuld sjælstilstand, hvadenten denne skyldes sygdom eller  

 misbrug af alkohol, lægemidler og deslige, eller på grund af udvist grov  

 uduelighed.
Autorisationen kan endvidere nægtes under de i borgerlig  

 straffelovs § 78, stk. 2, nævnte omstændigheder.
 Stk. 3. Forinden autorisation som sygeplejerske meddelse, afgiver  

 vedkommende - efter en af indenrigsministeren fastsat formular - en skriftlig  

 forsikring om samvittighedsfuldt at ville opfylde sine pligter som  

 sygeplejerske.
 Stk. 4. Autorisationerne meddeles af sundhedsstyrelsen.
Stk. 5. Regler for uddannelse af sygeplejersker, herunder godkendelse af  

 sygeplejerskehøjskoler, sygeplejeskoler og afsluttende eksamen, gives ved en  

 gennem indenrigsministeriet udvirket kongelig anordning.« (* 2) Lov nr. 127 af 25. maj 1956 er ved kongelig anordning nr. 353 af 21.  

 december 1959 sat i kraft på Færøerne fra 1. januar 1960.
 (* 3) Gælder lovbekendtgørelsens §§ 1, 2, 3, 4, 4 a og 4 b.
