 § 1.  Der tilkommer de danske repræsentanter i  

 Europa-Parlamentet et vederlag, der består af et grundvederlag og et tillæg  

 som erstatning for de omkostninger, der er forbundet med hvervet som  

 repræsentant i Europa-Parlamentet (omkostningstillæg). Omkostningstillægget  

 medregnes ikke i den skattepligtige indkomst.
Stk. 2.  Vederlaget beregnes efter de regler, der gælder  

 for medlemmer af folketinget, jfr. § 83, stk. 1 og stk. 2, i lov om valg til  

 folketinget.
For den repræsentant, der er valgt i Grønland, ydes herudover  

 det i nævnte bestemmelser omhandlede særlige tillæg til de i Grønland valgte  

 folketingsmedlemmer.
Omkostningstillægget ydes ikke til repræsentanter, som  

 er berettiget til det tilsvarende omkostningstillæg som medlem af  

 folketinget, eller til repræsentanter, som har fast bopæl uden for riget.
 Stk. 3.  Finansministeren kan efter indstilling fra  

 folketingets udvalg for forretningsordenen ændre det i stk. 1, jfr. stk. 2,  

 nævnte omkostningstillæg med henblik på tilpasning til den  

 omkostningsdækning, der fra Europa-Parlamentet ydes repræsentanterne.
 Stk. 4.  Repræsentanterne er forpligtet til at modtage  

 de i stk. 1, jfr. stk. 2 og stk. 3, fastsatte vederlag.
 § 2.  En repræsentant oppebærer vederlag fra dagen for  

 valget eller, hvis vedkommende er indtrådt i anledning af en anden  

 repræsentants død eller udtræden af Europa-Parlamentet, fra dagen efter, at  

 den hidtidige repræsentant er afgået ved døden eller udtrådt af  

 Europa-Parlamentet, og indtil udgangen af den måned, hvori repræsentanten  

 ophører at være medlem af Europa-Parlamentet.
Stk. 2.  Bestemmelsen om eftervederlag i § 84, stk. 2, i  

 lov om valg til folketinget finder også anvendelse på repræsentanter i  

 Europa-Parlamentet, hvis medlemskab ophører ved valg eller ved udtræden på  

 grund af sygdom.
Eftervederlaget ydes i en periode på 1 måned for hvert hele  

 år, den pågældende sammenlagt har været repræsentant i Europa-Parlamentet  

 eller medlem af folketinget, idet en medlemsperiode, hvori den pågældende  

 samtidig har været medlem af Europa-Parlamentet og folketinget, kun medregnes  

 een gang.
Eftervederlaget ydes mindst i 3 måneder og højst i 12 måneder.  

 Medlemsperioder i folketinget, der tidligere har været medregnet ved  

 fastsættelse af perioden for eftervederlag i henhold til lov om valg til  

 folketinget, medregnes ikke ved fastsættelsen afperioden som nævnt i 2.  

 punktum.
 Stk. 3.  Det i stykke 2 nævnte eftervederlag kan ikke  

 oppebæres samtidig med vederlag som folketingsmedlem.
 § 3.  Bestemmelserne om pension og efter indtægt i §§  

 85-93 i lov om valg til folketinget finder også anvendelse på repræsentanter  

 i Europa-Parlamentet, idet medlemsperioder i Europa-Parlamentet ved  

 pensionens beregning sidestilles med medlemsperioder i folketinget.  

 Medlemsperioder, hvori den pågældende samtidig har været medlem af  

 folketinget og Europa-Parlamentet, medregnes sig ikke dobbelt.
 § 4.  Loven træder i kraft den 7. juni 1979.
 § 5.  Loven gælder ikke for Færøerne.
