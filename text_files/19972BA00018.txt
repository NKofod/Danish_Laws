Nr BSF 18 Forslag til folketingsbeslutning om øget troværdighed og gennemsigtighed  

 vedrørende lægekonsulenternes virksomhed Fremsat af Kirsten Jacobsen (FP) Kim Behnke (FP) Tom Behnke (FP) Thorkild  

 B.
Fransgaard (FP) den 2. april 1998 Folketinget opfordrer regeringen til snarest muligt at tage initiativ til  

 at sikre, at der skabes øget troværdighed og gennemsigtighed om den  

 virksomhed, som udøves af lægekonsulenter i forbindelse med afgørelse af  

 spørgsmål vedrørende pension, forsikringserstatning m.v., ved 1. at oplysninger om konsulenternes navne m.v. er offentligt tilgængelige 2. at fastsætte regler, der sikrer, at konsulenterne kun i særlige  

 tilfælde kan afgive udtalelse uden at have haft vedkommende person i  

 konsultation 3. at fastsætte regler, der sikrer, at udtalelserne er skriftlige og  

 begrundede, og 4. at udvide reglerne om aktindsigt i helbredsoplysninger til også at  

 omhandle lægekonsulenters udtalelser.
Bemærkninger til forslaget Beslutningsforslaget er en uændret genfremsættelse af beslutningsforslag  

 nr.
B 60, folketingsåret 1997-98, 1. samling, jf.
Folketingets forhandlinger  

 side 2248 og tillæg A side 1591-1592.
Lægekonsulenter anvendes i en lang række sager vedr. erstatningskrav for  

 personskader, ulykkesforsikring, arbejdsskader, førtidspension m.v. af både  

 det offentlige og af private selskaber.
Det er derfor af største vigtighed,  

 at der er den størst mulige grad af troværdighed og gennemsigtighed forbundet  

 med disse konsulenters virksomhed, hvad enten de er ansat af en offentlig  

 myndighed (Arbejdsskadestyrelsen, kommunerne) eller af det private  

 (forsikringsselskaber m.v.).
Som reglerne og praksis er i dag, er det overordentlig svært at få indsigt  

 i lægekonsulenternes virke, herunder især i de udtalelser, som i mange sager  

 er udslagsgivende for afgørelsen af eventuelle erstatningskrav.
Konsulentens  

 navn er i mange tilfælde ikke tilgængeligt.
Konsulenten undersøger ikke selv  

 den person, som er skadelidt.
Konsulentens udtalelse er i mange tilfælde  

 mundtlig.
Konsulentens udtalelse er ikke undergivet reglerne om aktindsigt.
Det kan undre, at praksis på et så vitalt område er som beskrevet.
Det er  

 derfor på høje tid, at der gennemføres ændringer, således at der sikres  

 større troværdighed og gennemsigtighed i lægekonsulenternes virksomhed.
Som  

 absolut minimum må det kræves, at konsulenternes navne er offentligt  

 tilgængelige, at konsulenterne som hovedregel selv foretager en undersøgelse  

 af patienten som baggrund for sin udtalelse og som baggrund for sin vurdering  

 af evt. andre (special)lægeerklæringer, at konsulentens udtalelse som noget  

 helt naturligt er skriftlig og begrundet, samt at der er aktindsigt i disse  

 udtalelser.
Sådanne minimumsændringer bør der være flertal for.
Herudover bør det  

 nærmere diskuteres, om lægekonsulenternes uvildighed er sikret på betryggende  

 måde, i og med de er udvalgt og ansat, hhv. er i et længerevarende  

 ansættelseslignede forhold til den ene part i sagen.
Forslagsstillerne er af den opfattelse, at der bør findes en anden måde at  

 udvælge konsulenterne på, som er uafhængig af den offentlige myndighed eller  

 det private selskab, mod hvem erstatningskravet er rettet.
En mulighed kunne  

 være, at Lægeforeningen udmeldte den sagkyndige opmand, således som  

 tilsvarende faglige foreninger gør, når der er brug for sagkyndig bistand på  

 andre områder.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om øget troværdighed og  

 gennemsigtighed vedrørende lægekonsulenternes virksomhed.
(Beslutningsforslag nr.
B 18).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
