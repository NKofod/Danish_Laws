Bekendtgørelse om vilkår for statsgaranti  

 for lån til apotekere I medfør af § 71 i lov om apoteksvirksomhed, jf.  

 lovbekendtgørelse nr. 657 af 28. juli 1995, som senest ændret  

 ved lov nr. 493 af 7. juni 2001, fastsættes følgende:
 § 1. Staten kan som selvskyldnerkautionist  

 garantere for lån til en apoteker i bank eller sparekasse til drift,  

 overtagelse, etablering, flytning eller ombygning af apotek, apoteksfilial  

 eller apoteksudsalg.
 § 2. Garantitilsagn efter § 1 meddeles af  

 Lægemiddelstyrelsen inden for beløbsrammer, der fastsættes  

 ved finansloven.
Stk. 2. Garantitilsagn kan ikke meddeles, såfremt  

 støtteværdien for en apoteker herved overskrider den af  

 EU-Kommissionen fastsatte tærskel for modtagelse af statsstøtte  

 i henhold til de minimis reglen for statsstøtte efter EF-Traktatens  

 artikel 87-89.1) Stk. 3. Meddelelse af garantitilsagn forudsætter,  

 at apotekeren til Lægemiddelstyrelsen afgiver oplysninger om anden  

 støtte modtaget i henhold til de minimis reglen for  

 statsstøtte, jf. stk. 2.
 § 3. Ved apoteksovertagelser omfatter garantien  

 lån til:
1)	køb af det på apoteket værende varelager og  

 inventar, herunder dosispakkemaskine, i det omfang inventaret og varelageret  

 er i brugbar og tidssvarende stand og er passende i forhold til den eller de  

 pågældende apoteksenheders behov, jf. § 29 i lov om  

 apoteksvirksomhed, 2)	supplering af det under nr. 1 nævnte inventar og varelager i  

 kontinuitet af overtagelsen, i det omfang en sådan supplering  

 skønnes rimelig, 3)	driftskapital (udestående fordringer), bedømt i forhold  

 til størrelsen af apotekets gennemsnitlige udestående fordringer  

 og 4)	overtagelsesudgifter, herunder afgift ved tinglysning af pant til  

 sikkerhed for den meddelte garanti samt udgifter til forudbetaling af husleje  

 og huslejedepositum, bestemt efter de faktiske udgifter hertil.
 Stk. 2. Ved apoteksovertagelser kan der i ganske særlige  

 tilfælde meddeles garanti for lån til køb af varevogn,  

 såfremt apoteket har et ekstraordinært kørselsbehov i  

 forbindelse med betjening af apoteksfilialer, apoteksudsalg eller  

 håndkøbsudsalg.
§ 4. Ved nyoprettelse af apoteker, apoteksfilialer  

 eller apoteksudsalg omfatter garantien lån til indretningsudgifter, til  

 anskaffelse af inventar og varelager i forhold til apoteksenhedens behov samt  

 til driftskapital (udestående fordringer) i forhold til den forventede  

 størrelse af enhedens gennemsnitlige udestående fordringer.
Der  

 kan endvidere garanteres for lån til finansiering af de udgifter, der  

 er nævnt i § 3, stk. 1, nr. 4, og stk. 2.
§ 5. Ved flytning eller ombygning af  

 apoteksenheder omfatter garantien lån til inventaranskaffelser og  

 indretningsudgifter.
Garantien kan endvidere omfatte lån til  

 finansiering af de under § 3, stk. 1, nr. 4, nævnte  

 udgifter.
§ 6. Ved oprettelse af dosispakkefunktion med  

 henblik på samhandel med dosisdispenserede lægemidler til andre  

 apoteker, jf. apotekerlovens § 12, stk. 3, omfatter garantien  

 lån til indretningsudgifter, til anskaffelse af inventar, herunder  

 dosisdispenseringsmaskine, og varelager i forhold til pakkefunktionens behov  

 samt til driftskapital (udestående fordringer) i forhold til den  

 forventede størrelse af pakkefunktionens gennemsnitlige  

 udestående fordringer.
Der kan endvidere garanteres for lån til  

 finansiering af de udgifter, der er nævnt i § 3, stk. 1, nr.  

 4, og stk. 2.
 § 7. I ganske særlige tilfælde kan  

 Lægemiddelstyrelsen meddele garanti for lån til opretholdelse af  

 den løbende drift af et apotek.
 § 8. Statsgaranti kan ikke ydes for lån til  

 køb eller opførelse af ejendomme, hvor apotek, apoteksfilial  

 eller apoteksudsalg er eller agtes indrettet.
§ 9. Statens garanti omfatter såvel  

 lånets hovedstol som rettidig betaling af renter og afdrag.  

 Statsgarantien nedsættes hvert år under hensyntagen til de  

 betingede afdragsvilkår for lånet.
Nedskrivning finder sted med  

 lige store årlige beløb over en periode på højst 20  

 år, idet dog garantien for den del af lånet, der vedrører  

 overtagelse og supplering af varelagre, vil kunne henstå uden  

 nedskrivning.
Garantien for lån til nyetablering, flytning eller  

 ombygning af apotek, apoteksfilial eller apoteksudsalg, samt ved etablering  

 af dosispakkefunktion, vil for så vidt angår den del af  

 lånet, der vedrører ikke-værdiforøgende  

 indretningsudgifter, blive nedskrevet efter bestemmelse af  

 Lægemiddelstyrelsen i de enkelte sager, i almindelighed dog med 10 pct.  

 årligt.
§ 10. Statsgaranti kan i almindelighed ikke  

 afgives, hvis lånevilkårene efter en samlet bedømmelse  

 skønnes urimelige.
Lånet skal være uopsigeligt fra bankens  

 eller sparekassens side, bortset fra misligholdelsestilfælde eller  

 opsigelse af statsgarantien.
Lægemiddelstyrelsen kan i særlige  

 tilfælde se bort fra kravet om uopsigelighed.
§ 11. Som betingelse for at yde statsgaranti kan  

 Lægemiddelstyrelsen kræve, at der stilles sikkerhed for statens  

 eventuelle regreskrav.
Sikkerhed stilles i form af pant i apotekets varelager  

 og inventar, herunder dosisdispenseringsmaskine, jf. § 71, stk. 3,  

 i lov om apoteksvirksomhed.
I det omfang pantet ikke giver  

 fyldestgørende sikkerhed, kan Lægemiddelstyrelsen stille krav om  

 yderligere sikkerhed.
 § 12. Varelager og inventar, herunder  

 dosisdispenseringsmaskine, skal, i det omfang pantsætning er sket i  

 henhold til § 11, holdes forsikret for fuld værdi, og apotekeren  

 skal forinden garantitilsagn meddeles underskrive en erklæring om, at  

 de pågældende ejendele er forsikret, og at vedkommende  

 forsikringsselskab er underrettet om, at eventuel forsikringssum kun må  

 udbetales til apotekeren med Lægemiddelstyrelsens samtykke.
§ 13. Ansøgning om statsgaranti indsendes  

 til Lægemiddelstyrelsen bilagt et eller eventuelt flere alternative  

 lånetilbud fra bank eller sparekasse.
Lånetilbuddet skal  

 være afgivet under den forudsætning, at lånet er sikret ved  

 statens selvskyldnerkaution.
Ansøgningen skal i fornødent  

 omfang være ledsaget af oplysninger om apotekerens formueforhold og  

 konkretiserede tilbud om sikring af den del af statens regreskrav, som ikke  

 kan dækkes ind ved pant i varelager og inventar, herunder  

 dosisdispenseringsmaskine.
 Stk. 2. Efter afgivet garanti skal apotekeren hvert år  

 indsende statusopgørelse sammen med regnskabsoplysningerne til  

 Lægemiddelstyrelsen efter § 47 i lov om apoteksvirksomhed.
 § 14. Bekendtgørelsen træder i kraft  

 den 1. oktober 2001.
 Stk. 2. Bekendtgørelse nr. 590 af 23. juni 2000 om  

 vilkår for statsgaranti for lån til apotekere ophæves.
Sundhedsministeriet, den 12. september  

 2001 Arne Rolighed /J.
Bartels Petersen 1)   Kommissionens  

 meddelelse af 6. marts 1996 om de minimis reglen for statsstøtte.  

 EF-Tidende C 68 af 6.3.1996.
