Betænkning afgivet af Retsudvalget den 27. marts 2003 Betænkning over Forslag til lov om  

 forbud mod omskæring af kvinder Pia Kristensen (DF) m.fl.] 1. Udvalgsarbejdet Lovforslaget blev fremsat den 19. november 2002 og var til 1.  

 behandling den 23. januar 2003. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 5 møder.
Spørgsmål Udvalget har stillet 3 spørgsmål til justitsministeren til  

 skriftlig besvarelse, hvoraf justitsministeren har besvaret 1 og foreløbigt  

 besvaret 2.
Notater fra Lovsekretariatet Som del af udvalgsbehandlingen er indgået Lovsekretariatets  

 notater af 5. februar 2003 om ændringsforslag til L 94 i relation til  

 grundlovens § 41, stk. 2, og af 18. februar 2003 om visse  

 lovkvalitetsspørgsmål  

 i relation til Retsudvalgets behandling af L 94. Begge notater er efter ønske  

 af udvalget optrykt som bilag til betænkningen.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af DF) indstiller lovforslag til  

  

 forkastelse  

  

 ved 3. behandling.
 Flertallet tager afstand fra den måde, som Dansk Folkeparti har  

 håndteret behandlingen af lovforslaget på.
Dansk Folkeparti ønskede på udvalgets møder i januar og februar  

 afgivet betænkning over L 94 indeholdende ændringsforslag fra Dansk  

 Folkeparti,  

 som i al væsentlighed var en direkte afskrift fra det lovudkast, som  

 justitsministeren den 18. december 2002 sendte i høring.
De i 1. udkast til  

 betænkning indeholdte ændringsforslag fra Dansk Folkeparti indeholdt således  

 lovteksten fra justitsministerens lovudkast samt bemærkningerne til de  

 enkelte  

 bestemmelser.
Flertallet finder det ødelæggende for lovgivningsprocessen og  

 ønsket om en forbedret lovkvalitet, hvis folketingsmedlemmer udnytter  

 ordningen  

 med, at lovudkast sendes i høring før fremsættelsen, til at fremsætte forslag  

 i  

 Folketinget, hvis indhold er taget fra lovudkastet.
Selv om der ikke er  

 regler  

 i grundloven eller Folketingets forretningsorden, som hindrer, at sådanne  

 lovforslag   eller i dette tilfælde ændringsforslag   stilles, har et flertal  

 i  

 Retsudvalget principielt ønsket at tage afstand herfra ved at afvise at  

 afgive  

 betænkning over L 94 på et sådant grundlag.
Herudover bemærker flertallet, at  

 Folketingets Lovsekretariatet i det på L 94   bilag 10 omdelte notat om visse  

 lovkvalitetsspørgmål i relation til Retsudvalgets behandling af L 94 har  

 redegjort for den lovkvalitetsmæssige begrundelse for udvalgenes modtagelse  

 af  

 høringssvar og høringsnotat.
Flertallet understreger betydningen heraf og  

 bemærker,  

 at en betænkningsafgivelse, som ønsket af Dansk Folkeparti, ville have  

 afskåret  

 Folketinget fra at tage hensyn til høringssvarene til justitsministerens  

 lovudkast.
 Hertil kommer, at en gennemførelse af L 94 som ønsket af Dansk  

 Folkeparti med de i 1. udkast til betænkning indeholdte ændringsforslag ville  

 have givet de retsanvendende myndigheder   ikke mindst domstolene   et helt  

 ufuldstændigt og utilstrækkeligt bedømmelsesgrundlag, idet den motivering og  

 retlige gennemgang, som er indeholdt i de almindelige bemærkninger i  

 justitsministerens lovudkast, helt ville have været udeladt i Folketingets  

 behandlingen af lovgivningen.
 Dansk Folkeparti har imidlertid nu valgt at undlade at stille  

 ændringsforslag i udvalgets betænkning, og flertallet vil i overensstemmelse  

 med sædvanlig praksis ikke forhindre forslagsstillerne i at få lovforslaget  

 til  

 2. behandling, uanset hvordan flertallet ser på lovforslaget.
 Flertallet bemærker, at justitsministeren den 12. marts 2003  

 efter at have fulgt sædvanlig procedure for forberedelsen af lovforslag har  

 fremsat L 183: Forslag til lov om ændring af straffeloven og udlændingeloven.  

 (Kvindelig omskæring). Flertallet finder, at det videre arbejde i udvalget  

 bør  

 koncentreres om dette forslag.
 Et  

  

 mindretal  

  

 i  

 udvalget (DF) indstiller lovforslag til  

  

 vedtagelse.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag  

 1 Oversigt over bilag vedrørende L 94 Bilagsnr.
Titel 1 Oplysningsmateriale fra Sundhedsstyrelsen 1999:  

 Forebyggelse af omskæring af piger 2 Udkast til tidsplan for udvalgets behandling af forslaget 3 Plan for udvalgsbehandlingen indtil videre 4 1. udkast til betænkning 5 Spm. 1 om, hvilke lande i EU som har ophævet kravet om  

 dobbelt strafbarhed i sager om omskæring, til justitsministeren Spm. 2, om der i disse lande er gennemført retssager om  

 omskæring foretaget i udlandet, til justitsministeren 6 Bilaget taget tilbage 7 Brev til Lovsekretariatet vedrørende lovkvalitet 8 Lovsekretariatets notat af 5/2-03 om identitetskravet i  

 relation til L 94 9 Spm. 3 om kommentarer til artikel i Weekendavisen den  

 31/1-03, til justitsministeren 10 Lovsekretariatets notat af 18/2-03 om visse  

 lovkvalitetsspørgsmål i relation til Retsudvalgets behandling af forslaget 11 Foreløbigt svar på spm. 1 om, hvilke lande i EU som har  

 ophævet kravet om dobbelt strafbarhed i sager om omskæring, fra  

 justitsministeren Foreløbigt svar på spm. 2, om der i disse lande er  

 gennemført retssager om omskæring foretaget i udlandet, fra justitsministeren Svar på spm. 3 om kommentarer til artikel i Weekendavisen  

 den 31/1-03, fra justitsministeren 12 2. udkast til betænkning Bilag  

 2 Lovsekretariatets notat om ændringsforslag til L 94 i  

 relation til grundlovens § 41, stk. 2 Notat om Ændringsforslag til L 94 i relation til grundlovens § 41, stk. 2 Sammenfatning På Retsudvalgets foranledning beskrives det såkaldte  

 identitetskrav i relation til ændringsforslag fra Dansk Folkeparti til dette  

 partis eget lovforslag L 94. (Forslag til lov om forbud mod omskæring af  

 kvinder).
 Notatet indeholder indledningsvis en kort beskrivelse af  

 indholdet i identitetskravet.
 Derefter beskrives identitetskravet i forhold til de  

 ændringsforslag, som Dansk Folkeparti ønsker stillet i Retsudvalgets  

 betænkning  

 over L 94.
 Notatet konkluderer, at grundlovens § 41, stk. 2, efter  

 Lovsekretariatets vurdering ikke er til hinder for, at Dansk Folkepartis  

 ændringsforslag kan stilles.
I  

    

 Generelt om identitetskravet (grundlovens § 41, stk. 2) Ifølge grundlovens § 41, stk. 2, kan et lovforslag ikke  

 vedtages, forinden det tre gange har været behandlet i Folketinget.
Identitetsproblematikken drejer sig om, hvor omfattende  

 ændringer der kan foretages i et lovforslag under dets behandling i  

 Folketinget, uden at den nævnte bestemmelse i grundlovens § 41, stk. 2, kan  

 anses for overtrådt.
Man kan sige, at grundlovens § 41, stk. 2, sætter  

 grænser  

 for, i hvilket omfang et lovforslags identitet kan ændres ved  

 ændringsforslag.
Grundlovens § 41, stk. 2, opstiller ikke klare grænser for,  

 hvornår identitetskravet er opfyldt.
Besvarelsen af spørgsmålet må bero på en  

 konkret vurdering i det enkelte tilfælde.
Der bør herved lægges vægt på, at  

 alle spørgsmål, der gøres til genstand for lovgivning, sikres en grundig  

 behandling i Folketinget, og at offentligheden (brugerne af lovgivningen) bør  

 have mulighed for at påvirke lovgivningsprocessen.
Den afgørende retningslinje må på den baggrund være, at  

 hovedsubstansen i en af Folketinget vedtagen lov faktisk er blevet undergivet  

 3  

 behandlinger.
Således må ændringsforslaget i hvert fald vedrøre samme emne  

 som  

 lovforslaget, dvs. at ændringsforslaget skal have indholdsmæssig sammenhæng  

 med  

 lovforslaget (som et eksempel på mangel på identitet kan der som udgangspunkt  

 ikke til et lovforslag om ændring af efterlønsreglerne stilles  

 ændringsforslag  

 om forlængelse af karenstiden for dimittender, selv om begge spørgsmål  

 reguleres i lov arbejdsløshedsforsikring m.v.) Hvis et medlem anser et ændringsforslag for at være for  

 vidtgående, afgør Tinget, jf. forretningsordenens § 16, stk. 3, om det kan  

 stilles.
Afgørelsen træffes efter en indstilling fra Folketingets formand,  

 som  

 forinden har forhandlet spørgsmålet med Udvalget for Forretningsordenen.  

 Denne  

 procedure forudsætter, at ændringsforslaget ganske klart er i strid med  

 grundloven.
Hvis et ændringsforslag derimod ikke klart er i strid med  

 grundloven, men spørgsmålet alligevel rejses, har Udvalget for  

 Forretningsordenen besluttet, at det i første omgang overlades til  

 fagudvalget  

 at beslutte, hvad der videre skal ske, eventuelt på baggrund af et notat fra  

 Folketingets administration.
 En omfattende gennemgang af kriterier, der kan indgå i  

 afgørelsen af, om identitetskravet er opfyldt, og en gennemgang af  

 Folketingets  

 praksis i de senere år er gengivet i et notat fra Lovsekretariatet af 31.  

 marts  

 2000, der er optrykt som bilag 3 til Udvalget for Forretningsordenens  

 betænkning over B 69 af 3. maj 2000 (Folketingstidende 1999-2000, tillæg B,  

 side 689ff.). Af dette notat fremgår det bl.a., at det forhold, at et  

 ændringsforslag går ud på at give et lovforslag en helt ny affattelse, kan  

 tale  

 imod, at identiteten bevares, men at det er et kriterium, som typisk kun  

 spiller en mindre rolle i den samlede afvejning af, om et ændringsforslag  

 opfylder identitetskravet.
 Endvidere henvises til Udvalget for Forretningsordenen, alm. del  

   bilag 46, fra folketingsåret 2000-01, der beskriver de procedurer, som  

 Folketinget normalt følger, når der rejses spørgsmål om, hvorvidt et  

 ændringsforslag opfylder identitetskravet.
II  

    

 Identitetskravet set i relation til Dansk Folkepartis ændringsforslag  

 til L 94 a) hovedtræk af indholdet af L 94 Lovforslag L 94 om lov om forbud mod  

 omskæring af kvinder har ifølge bemærkningerne til formål at præcisere, at  

 omskæring af kvinder og piger er en strafbar handling (straframmen giver  

 mulighed for indtil 6 år fængsel, dog op til 10 års fængsel, hvis der  

 foreligger særdeles skærpende omstændigheder).
 at fjerne kravet om  

 såkaldt dobbelt strafbarhed for herigennem at kunne straffe omskæringen,  

 uanset  

 om denne foretages i et land, hvor handlingen ikke er strafbar.
 Endvidere fremgår det af  

 bemærkningerne, at forslagsstillerne har valgt at udarbejde lovforslaget som  

 et  

 forslag til en ny hovedlov (særlov), idet det efter forslagsstillernes  

 vurdering tydeliggør Danmarks afstandtagen til alle former for omskæring.
b) hovedtræk af indholdet af Dansk Folkepartis  

 ændringsforslag I hovedtræk ændrer ændringsforslagene ikke i det materielle  

 indhold af L 94. Det er således stadig hovedformålet at afskaffe kravet om  

 dobbelt strafbarhed samt at tydeliggøre Danmarks afstandstagen til omskæring.  

 Også for så vidt angår straframmen bibeholder ændringsforslaget en normal  

 strafferamme på indtil 6 års fængsel, og indtil 10 års fængsel, hvis der  

 foreligger særdeles skærpende omstændigheder.
 Den væsentligste ændring består i, at reguleringen nu foreslås  

 gennemført som en ændring af straffeloven i stedet for via en ny hovedlov.  

 Dette sker ved, at Dansk Folkeparti har stillet 4 ændringsforslag, der  

 indebærer, at lovforslaget bliver fuldstændigt nyaffattet.
 Ifølge bemærkningerne stilles ændringsforslagene for at  

 imødekomme kritik fremsat af de øvrige partiers ordførere under 1.  

 behandlingen  

 om, at det ville være i strid med  

 »  

 straffelovstraditionerne  

 «  

 at udskille grove forbrydelser til  

 behandling i en særlov.
 Det fremgår endvidere af bemærkningerne, at ændringsforslagene  

 er en afskrift af et lovforslag fra justitsministeren, der er sendt i høring.  

 Høringsfristen for de høringsberettigede parter er fastsat til den 7.  

 februar,  

 og justitsministeren oplyste under 1. behandlingen af L 94, at hun forventede  

 at kunne fremsætte forslaget senest i første halvdel af marts måned.
 Som noget nyt set i forhold til det oprindelige lovforslag  

 indeholder ændringsforslagene tillige en regel, der regulerer, hvornår  

 forældelsesfristen for omskæringen løber fra.
c) Lovsekretariatets vurdering Det er Lovsekretariatets vurdering, at grundlovens § 41, stk. 2,  

 ikke er til hinder for, at Dansk Folkepartis ændringsforslag kan stilles.
Lovsekretariatet har herved især lagt vægt på  

 ændringsforslagenes indholdsmæssige tilknytning til L 94. Der er således tale  

 om, at forhold, der i det væsentligste allerede reguleres i L 94, foreslås  

 reguleret på en anden måde rent lovteknisk.
Det er således Lovsekretariatets  

 vurdering, at det forhold, at ændringsforslaget indebærer en helt ny  

 affattelse  

 af lovforslaget, ikke i sig selv indebærer manglende identitet henset til den  

 tydelige indholdsmæssige sammenhæng mellem det oprindelige lovforslag og  

 ændringsforslagene.
 Afslutningsvis bemærkes, at Lovsekretariatet herved alene har  

 foretaget en vurdering af ændringsforslagene set i forhold grundlovens § 41.  

 Der er således ikke taget stilling til de lovkvalitetsmæssige problemer, der  

 kan være forbundet med at stille et ændringsforslag, der bygger på et  

 lovforslag, der fortsat er i høring.
Bilag  

 3 Lovsekretariatets notat om visse  

 lovkvalitetsspørgsmål i relation til Retsudvalgets behandling af L 94 d. 18. februar 2003 Notat om Visse lovkvalitetsspørgsmål i relation til Retsudvalgets behandling af  

 L 94 Sammenfatning:
 På Retsudvalgets foranledning beskrives en række  

 lovkvalitetsmæssige aspekter, for så vidt angår høring over lovforslag, især  

 i  

 relation til ændringsforslag fra Dansk Folkeparti til dette partis eget  

 lovforslag L 94. (Forslag til lov om forbud mod omskæring af kvinder).
 Notatet indeholder indledningsvis en kort beskrivelse af de  

 ændringsforslag fra Dansk Folkeparti, der indgår i 1. betænkningsudkast, jf.  

 L  

 94   bilag 4.
 Herefter indeholder notatet en generel beskrivelse af de  

 lovkvalitetsmæssige overvejelser, der i de senere år har fundet sted i  

 Folketinget særligt i relation til inddragelse af høringssvar forud for  

 behandlingen af lovforslag.
 Afslutningsvis sammenholdes denne generelle beskrivelse med de  

 konkrete ændringsforslag.
I Dansk Folkepartis ændringsforslag til L 94 Det fremgår af bemærkningerne til ændringsforslagene, at disse  

 er en afskrift af et lovforslag fra justitsministeren, der er sendt i høring,  

 og som derfor blev tilsendt udvalget til orientering i december 2002, jf.
REU  

 alm. del   bilag 453. Høringsfristen for de høringsberettigede parter var  

 fastsat til den 7. februar, og justitsministeren oplyste under 1.  

 behandlingen  

 af L 94, at hun forventede at kunne fremsætte forslaget senest i første  

 halvdel  

 af marts måned.
 Indholdsmæssigt har ændringsforslagene primært til hensigt at  

 imødegå kritik fra de øvrige partiers ordførere ved, at forbuddet mod  

 omskæring  

 af kvinder tydeliggøres ved en ændring af straffeloven i stedet for ved en ny  

 hovedlov (særlov).
II  

    

 Generelt om høring Af Justitsministeriets vejledning fra september 2000 om  

 lovkvalitet afsnit 5.5 fremgår bl.a., at der bør  

 »  

 medmindre  

 f.eks. lovforslaget bygger på en betænkning, der har været i høring, eller  

 tidsmæssige grunde er til hinder for det   foretages høring over lovudkast,  

 og  

 høringen bør så vidt muligt gennemføres før fremsættelsen for Folketinget  

 «,  

 og videre fremgår det, at  

 »  

 det pågældende ministerium bør af egen drift  

   i almindelighed i forbindelse med fremsættelsen   sende de indkomne  

 høringssvar til det pågældende folketingsudvalg  

 «                                                                            .
I Udvalget for Forretningsordenens betænkning over B 141 fra  

 folketingsåret 1998-99, der blev udarbejdet som opfølgning på Folketingets  

 store  

 konference om lovkvalitet på Hotel Marienlyst i oktober 1998, anføres kort om  

 høringssvar, at  

 »  

 udvalgene har i højere  

 grad end tidligere sat fokus på, hvilket grundmateriale regeringen bør stille  

 til rådighed i forbindelse med udvalgsbehandlingen af regeringsforslag.
De  

 fleste udvalg har truffet aftale med ministrene om, at eventuelle høringssvar  

 suppleret  

 med et notat om disse skal sendes til udvalget forud for 1. behandling af  

 regeringens forslag.  

 « En senere undersøgelse fra foråret 2002 blandt de stående  

 udvalg, for så vidt angår høringssvar, viste således, at størstedelen af  

 udvalgene har aftalt med de enkelte ministerier, at kopi af  

  

 høringssvar  

  

 vedrørende et udkast til  

 lovforslag (dvs. kopi af de kommentarer, de hørte har afgivet til det enkelte  

 ministerium) fremsendes i et bestemt antal (15) eksemplarer, når disse  

 foreligger.  

  

 Høringssvarene  

  

 gives til  

 partiernes ordførere på lovforslaget eller fremlægges.
I størstedelen af udvalgene er det tillige aftalt, at samtidig  

 med  

  

 høringssvarene  

  

 eller snarest efter  

 og senest en uge før 1. behandling fremsender ministeriet et  

  

 høringsnotat  

  

 til udvalget.
Notatet  

 omdeles til alle medlemmerne i udvalget.
Notatet indeholder et kortfattet  

 referat af  

  

 høringssvarene  

  

 samt en  

 kommentar fra ministeren til  

  

 høringssvarene.
 I ministerens kommentar i  

  

 høringsnotatet  

  

 redegøres for, på hvilke punkter de hørte er blevet imødekommet, og på hvilke  

 punkter de hørte ikke er blevet imødekommet, og begrundelserne herfor.
 Baggrunden for disse ordninger er, at en række udvalg tidligere  

 som fast procedure og som 1. spørgsmål på lovforslagene anmodede om at få  

 tilsendt  

  

 høringssvarene  

  

 til  

 lovforslaget samt ministerenes kommentarer hertil.
Da en række ordførere imidlertid ved 1. behandling af  

 lovforslagene tog forbehold for  

  

 høringssvarenes  

  

 indhold, opstod ordningerne med at sikre, at ordførerne havde  

  

 høringssvarene  

  

 inden 1. behandling.  

 Samtidig var (er) det i de enkelte ministres interesse, at få adgang til at  

 kommentere  

  

 høringssvarene,  

  

 bl.a. for  

 f.eks. at undgå spørgsmål om indholdet i et udkast, hvor dette allerede som  

 følge af høringssvaret er ændret, men også for at få ministerens synspunkter  

 frem så tidligt som muligt i debatten.
Derfor blev det tillige aftalt, at  

 også  

  

 høringsnotaterne  

  

 , der indeholder  

 ministerens kommentarer, skal foreligge inden 1. behandling.
 Ordningerne med at få  

  

 høringssvarene  

  

 omdelt til ordførerne inden 1. behandling har derfor bl.a. til hensigt at  

 give Folketinget mulighed for at vurdere  

 »  

 om  

 lovforslaget kan anses for rimeligt og hensigtsmæssigt  

 «  

 (Justitsministeriets vejledning) samt at få disse  

 informationer frem så betids, at ordførerne har mulighed for at afgive  

 »  

 principielle synspunkter  

 «  

 ved 1. behandlingen (FFO § 11, stk.1.).
 Ordningerne med at få  

  

 høringsnotaterne  

  

 omdelt til ordførerne  


  

 har til  

 hensigt at sikre, at ministeren får mulighed for at kunne imødegå  

 bemærkningerne i høringssvarene på et så tidligt tidspunkt som muligt og  

 derved  

 undgå  

 »  

 overflødige  

 «  

 spørgsmål ved 1. behandling og senere i  

 udvalgsbehandlingen om disse.
Begge ordninger giver  

 således mulighed for, at Folketinget kan gennemføre en grundigere og mere  

 indholdsrig 1. behandling.
Begge ordninger må derfor anses som en særdeles  

 væsentlig del af den lange række af initiativer, der er taget for at fremme  

 lovkvaliteten.
 Den vigtighed, hvormed Folketinget har behandlet spørgsmålet om  

 modtagelsen af høringssvar forud for 1. behandlingen, viste sig i særlig grad  

 i  

 foråret 2002, idet Folketingets formand i denne periode udskød 1.  

 behandlingen  

 af en række forslag, fordi høringssvarene ikke var modtaget.
 På den baggrund er der i udkastet til Folketingets  

 administrations håndbog om Folketingsarbejdet, der p.t. er sendt i høring i  

 folketingsgrupperne og ministerierne, bl.a. anført følgende:
 »  

 På baggrund af, at  

 Folketinget i foråret 2002 i flere tilfælde ikke havde fået høringssvar og  

 høringsnotat over inden 1. behandling af regeringens lovforslag, har  

 Præsidiet  

 besluttet følgende:
Høringssvar og notat skal normalt fremsendes til Folketinget  

 samtidig med fremsættelsen og skal kunne foreligge omdelt i det pågældende  

 udvalg  

 senest fredag kl. 12 ugen før første behandling.
Det gælder ikke, hvor  

 regeringen har besluttet, at den ikke ønsker høring foretaget, eller der  

 foreligger særlige tilfælde, f.eks. i form af indgreb, hvor formålet ville  

 blive forspildt, hvis høring foretages forinden.
Foreligger høringssvar- og  

 notat ikke i overensstemmelse hermed, må det påregnes, at første behandlingen  

 udskydes, medmindre der træffes særlig aftale med Folketingets formand.
Disse retningslinjer gælder som minimum og erstatter derfor ikke  

 eventuelle mere vidtgående aftaler om høringssvar og høringsnotater, som  

 enkelte udvalg har indgået med deres fagministerium.  

 « III Sammenfatning Da Dansk Folkepartis ændringsforslag er identiske med et forslag  

 fra regeringen, der fortsat befinder sig i høringsprocessen, vil det, såfremt  

 forslagene stilles i den endelige betænkning, betyde, at Folketinget afskærer  

 sig fra at tage hensyn til høringssvarene.
Der er dog ikke regler i grundloven eller Folketingets  

 forretningsorden, som hindrer, at ændringsforslagene stilles.
Det vil derfor  

 under alle omstændigheder være en politisk afgørelse at afveje disse aspekter  

 over for et ønske om en hurtig behandling af og eventuel vedtagelse af  

 ændringsforslagene.
