Antaget, at registrering af almindelige kundeoplysninger i en  

 pornoforretnings kunderegister ikke i sig selv kan siges at være en  

 registrering af oplysninger om seksuelle forhold i lovens forstand.
Hvor der  

 på grundlag af oplysninger om foretagne køb sker en gruppeinddeling, så der  

 kan dannes en profil af de pågældendes interesser, vil der imidlertid kunne  

 afsløres særligt følsomme forhold i forbindelse med de registreredes  

 privatliv, og en sådan registrering bør derfor henføres til lovens § 3, stk.  

 2.
 En pornoforretning førte et edb-register over forretningens  

 postordrekunder med angivelse af navn, adresse, kundenummer, oplysning om  

 dato og ordrenummer for sidste køb samt bogstav- og talkoder for  

 »interesser« og »specialer«.
Det var oplyst, at kunderegisteret blev brugt i forbindelse med  

 forretningens postordresalg.
Når kunderne afgav en ordre, gik ordresedlen til  

 postordreafdelingen til ajourføring af kartoteket.
Hvis kunden ikke var i  

 systemet i forvejen, oprettedes en kartotekspost på kunden.
På  

 kartoteksposten påførtes seneste ordrenummer, seneste købsmåned og eventuelt  

 nye interesser afhængig af hvilke varer, der var bestilt.
Markeringerne for  

 interesser blev brugt, når der skulle udsendes kataloger eller tilbud på nye  

 varer.
Registertilsynet udtalte, at registrering af almindelige kundeoplysninger  

 i en pornoforretnings kunderegister ikke i sig selv kan siges at være en  

 registrering af oplysninger om seksuelle forhold i lovens forstand.
I det  

 foreliggende register var der imidlertid, på grundlag af oplysninger om  

 foretagne køb, sket en gruppeinddeling, så der kunne dannes en profil af de  

 pågældendes interesser.
Registertilsynet fandt herefter, at de registrerede  

 oplysninger ville kunne afsløre særligt følsomme forhold i forbindelse med de  

 registreredes privatliv, og at registreringen derfor burde henføres til lov  

 om private registre m.v. § 3, stk. 2.
 Registertilsynet fandt endvidere, at pornoforretningens registrering af  

 kundeoplysninger opfyldte registreringsbetingelsen i lovens § 3, stk. 2.
 Registertilsynet lagde herved vægt på, at registreringen skete på baggrund  

 af de ordrer, kunderne selv afgav, at det måtte stå kunderne klart, at de ved  

 henvendelse til firmaet ville blive registreret i firmaets kunderegister, og  

 at registrering af oplysninger om leverancer i et kunderegister generelt er  

 nødvendig bl.a. af hensyn til betaling m.v.
 Endelig henledte Registertilsynet opmærksomheden på lovens § 3, stk. 4, og  

 anmodede forretningen om at foretage anmeldelse af registeret til  

 Registertilsynet.
 Forretningen har efterfølgende anmeldt kunderegisteret til  

 Registertilsynet.
 (* 1) Registertilsynets årsberetning s. 57-58.
