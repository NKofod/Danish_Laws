Resumé En journalist klagede over at Udenrigsministeriet ikke havde  

 givet ham fuld aktindsigt i 5 personalemapper.
 Ombudsmanden mente at ansøgningen indeholdt tilstrækkelig  

 identifikation af de pågældende sager, og at kun ganske få dokumenter kunne  

 nægtes udleveret fordi de ikke var indgået i, eller oprettet af ministeriet  

 som  

 led i administrativ sagsbehandling.
 Ombudsmanden udtalte videre at han ikke mente ministeriet havde  

 været berettiget til at anse sager om udsendelse og hjemsendelse for sager om  

 ansættelse og forfremmelse, og at en række af de undtagne dokumenter  

 fejlagtigt  

 var blevet anset som interne arbejdsdokumenter.
 Endvidere mente Ombudsmanden at det var uberettiget at  

 oplysninger om pensionsalderberegning, om ude- og hjemmetillæg, om  

 individuelle  

 løntillæg og om private ubeskyttede adresser var blevet undtaget fra  

 aktinsigt.
 Ombudsmanden henstillede til ministeriet at genoptage sagen til  

 fornyet behandling for så vidt angik de dokumenter der var nægtet udleveret  

 ud  

 fra en urigtig retsopfattelse. (J.nr. 1997-1565-401).
Aktindsigt i personalemapper Journalisten A ved avisen B  

 skrev den 4. marts 1997 til Udenrigsministeriet og klagede over at  

 ministeriet  

 ikke havde givet ham fuld aktindsigt i personalemapper vedrørende ambassadør  

 R, direktør S, ambassadør, tidligere direktør T og ambassadør U.
A anførte:
 "(B) skal hermed ‑  

 i henhold til Lov om Offentlighed i Forvaltningen ‑ anke over manglende  

 aktindsigt i personalesagsmapperne (Både A‑ og B‑akter)  

 vedrørende  

 ambassadør (R), kommende direktør (S), afgående direktør (T) og ambassadør  

 (U).
Først og fremmest ønsker (B)  

 en oversigt over hvilke akter ministeriet har udtaget af hver enkelt  

 personalesagsmappe.
Og en begrundelse for hvorfor hvert af disse dokumenter  

 er  

 udtaget.
Listen bedes opstillet person for person.
 Dernæst ønsker (B) de  

 faktiske oplysninger i hvert enkelt udtaget dokument oplyst.
 (B) skal påklage, at en række  

 lønoplysninger ‑ i strid med offentlighedsloven ‑ er udtaget af  

 hver af de fire nævnte personalesagsmapper.
 Løn‑oplysningerne er  

 således af væsentlig, faktuel karakter og bedes derfor fuldt oplyst for hver  

 af  

 de fire personer.
 Det gælder oplysning om  

 aktuel lønramme (Det bedes oplyst hvad lønrammen giver i kroner og øre),  

 aktuelt chefpulje‑tillæg, særlige tillæg og eventuelle andre tillæg.
 Udenrigsministeriet bedes for  

 hver af de fire opstille og sammenregne den samlede årsløn.
 For de ‑ blandt de fire  

 ‑ der er udsendte medarbejdere bedes oplyst det aktuelle udetillæg.  

 Uanset om det ligger oplyst i personalesagsmapperne ‑ eller ej.
 For (U) ønskes følgende akter  

 fremlagt (Uanset om akterne befinder sig i personalesagsmapperne ‑  

 eller  

 andre steder):
 ·  

  

 	  

 Eventuelle klager (F.eks. fra danske  

 koncerner med afdelinger i (landet L)) tilsendt UM og/eller ambassaden i  

 (byen  

 H) over (H)‑ambassaden, hvor ambassadør (U) specifikt nævnes.
 ·  

  

 	  

 Eventuelle skriftlige påtaler vedrørende  

 (U)'s håndtering af en personalesag (...) med videre på ambassaden (i byen  

 M).
 Vedrørende (T) bedes følgende akter udleveret:
 ·  

  

 	  

 Akter der eventuelt omtaler/påtaler (T)'s  

 håndtering af (I)-sagen (Uanset om akterne befinder sig i personalesagsmappen  

 eller ej).
 Vedrørende (R) bedes følgende akter udleveret:
·  

  

 	  

 Akter der eventuelt påtaler hans indkøb af  

 antikke mahogni-møbler til hans daværende direktørkontor i (ministeriet K)  

 (Uanset om akterne befinder sig i personalesagsmappen eller ej)." I et brev ligeledes af 4.  

 marts 1997 bad A endvidere om aktindsigt i ambassadør V's personalesag.
A  

 skrev  

 følgende:
"(Avisen B) skal hermed  

 - i henhold til Lov om Offentlighed i Forvaltningen - udbede sig samtlige  

 akter  

 i ambassadør (V)'s personalesagsmappe.
Det gælder såvel A som B-akter.
Vi ønsker i særlig grad  

 akter, der belyser (V)'s aktuelle løn.
Det vil sige lønramme, eventuelle  

 chefpulje-tillæg, særlige tillæg og eventuelle andre tillæg.
Hertil kommer  

 akter, der oplyser omfanget af (V)'s aktuelle udetillæg (Uanset om dette er  

 journaliseret i personalesagsmappen eller ej).
 UM bedes opstille en oversigt  

 om (V)'s lønforhold og sammenregne den samlede løn.
 Vi ønsker tillige udleveret  

 eventuelle akter, hvor den såkaldte (J)-sag er omtalt - og hvor (V)'s  

 navn/embede nævnes (Altså ombygningen af den danske ambassade i (byen J) og  

 sagen om den daværende ministerråd (Z)'s 'opsigelse'). Vi er her i særlig  

 grad  

 interesseret i akter, der viser om (V) har fået en eller flere påtaler i  

 forbindelse med (J)-affærerne (Ombygningen af den danske ambassade/(Z)/dennes  

 ægtefælles arkitekt-arbejde m.v.). Akterne bedes udleveret - uanset om de  

 måtte  

 befinde sig i personalesagsmappen eller er journaliseret andre steder.
Vi ønsker også akter, der  

 måtte belyse baggrunden for, at (V) - trods de meget uheldige hændelser i  

 (byen  

 J) - udnævnes til (...)." I et brev af 14. marts 1997  

 svarede Udenrigsministeriet på A's anmodning om at få oplysning om  

 lønforhold:
 "Idet henvises til Deres  

 skrivelse af 4. marts 1997 bemærkes, at Udenrigsministeriet snarest vil give  

 Dem en skriftlig begrundelse for, at en række dokumenter og oplysninger i de  

 nævnte mapper blev undtaget fra aktindsigt, da De den 4. marts havde  

 lejlighed  

 til her i Udenrigsministeriet at gennemse ovennævnte akter.
 Under gennemsynet redegjorde  

 Udenrigsministeriet mundtligt for de begrundelser, der lå til grund for  

 begrænsningen  

 i aktindsigt, og Udenrigsministeriet tilbød at give en skriftlig begrundelse.  

 Det var forståelsen, at De alene ønskede en sådan begrundelse med hensyn til  

 personalesagsmappen vedrørende (U). Anmodningen om en skriftlig begrundelse  

 vedrørende alle 4 personale‑sagsmapper medfører, at besvarelsen ikke  

 kan  

 ske umiddelbart, idet det er hensigtsmæssigt, at dette spørgsmål behandles  

 samlet.
 Deres anmodning om aktindsigt  

 i lønoplysninger vedr. de nævnte 4 medarbejdere besvares som følger (beløbene  

 er opgjort på årsbasis):
(T): Skalaløn lr. 42 (kr.  

 669.390), topcheftillæg (kr. 123.037) og hjemmetillæg (kr. 37.228) (R): Skalaløn lr. 42 (kr.  

 669.390) (S): Skalaløn lr. 38 (kr.  

 437.871) topcheftillæg (kr. 95.578) og hjemmetillæg (kr. 37.228).
 (U): Skalaløn lr. 38 (kr.  

 437.871).
Individuelle tillæg er ikke  

 medtaget.
Disse tillæg afspejler bl.a. vedkommendes individuelle  

 ansættelsesvilkår  

 ‑ herunder en vurdering af kvalifikationer og arbejdsindsats m.m.  

 Adgangen til aktindsigt omfatter ikke sådanne oplysninger, jf.  

 offentlighedslovens  

 § 12, stk. 1, nr. 1. Tilsvarende gælder oplysning om udetillæg, der bl.a.  

 fastsættes  

 under hensyn til embedsmandens civilstand, evt. ægtefælles opholdssted samt  

 børn, som embedsmanden eller dennes ægtefælle har forsørgerpligt over for  

 under  

 hensyntagen til deres antal, alder og opholdssted." Ministeriet skrev videre at  

 man snarest ville vende tilbage med skriftlige begrundelser for at man havde  

 udtaget nogle dokumenter af de fire personalemapper da A havde lejlighed til  

 at  

 gennemse sagerne i ministeriet.
Ministeriet anførte videre:
"De har videre  

 præciseret Deres oprindelige anmodning om aktindsigt og har konkret anmodet  

 om  

 aktindsigt i ·  

  

 	  

 eventuelle skriftlige påtaler vedrørende  

 (U)'s håndtering af en personalesag (...), ·  

  

 	  

 akter, der eventuelt omtaler/påtaler (T)'s  

 håndtering af '(I)-sagen', samt ·  

  

 	  

 akter, der eventuelt påtaler (R)'s indkøb  

 af antikke møbler til hans daværende direktørkontor i (ministeriet K).
Udenrigsministeriet er ikke i  

 besiddelse af akter/dokumenter med de angivne indhold, og der er heller ikke  

 på  

 Udenrigsministeriets akter foretaget notater med et indhold som angivet af  

 Dem." I et brev også af 14. marts  

 1997 oplyste ministeriet at A ville få lejlighed til at gennemse ambassadør  

 (V)'s personalesag i ministeriet bortset fra dokumenter som ville blive  

 undtaget fra aktindsigt i medfør af undtagelsesbestemmelsen i  

 offentlighedsloven.
I et brev af 9. maj 1997 traf  

 Udenrigsministeriet afgørelse om aktindsigt i sagerne.
Ministeriet anførte:
 "1....
Videre begrundes, hvorfor en  

 række dokumenter vedrørende ambassadør (V)'s ansættelse blev undtaget, da De  

 med fax af 17. marts 1997 fik aktindsigt i (V)'s personalesag.
Det udestående  

 spørgsmål vedrørende (V)'s såkaldte b‑sag besvares tillige med  

 nærværende skrivelse, idet der heller ikke for så vidt angår  

 personalesagsmapperne vedrørende (V) kan gives aktindsigt i dokumenter fra  

 'b‑sagen'.  

 Begrundelsen herfor er indeholdt i det følgende.
 2. Udenrigsministeriet har  

 forstået det således, at De ikke har behov for en skriftlig begrundelse for,  

 at  

 enkelte dokumenter ikke blev undergivet aktindsigt, da (avisen B) (journalist  

 (C)) den 25. februar 1997 havde lejlighed til at gennemse personalesagen  

 vedrørende presseråd (I).
 (C) nævnte under samtalen den  

 25. februar 1997 af egen drift, at formålet med anmodningen om aktindsigt af  

 13. februar 1997 generelt var at undersøge rækkevidden af offentlighedsloven  

 i  

 relation til personalesager og dens administration hos forskellige  

 myndigheder.
 Deres supplerende anmodninger  

 af 4. marts 1997 præciserede en række spørgsmål vedrørende de nævnte  

 personalesager,  

 der blev besvaret ved førnævnte skrivelse af 14. marts 1997.
Den oprindelige anmodning om  

 aktindsigt af 13. februar 1997 vedrørte 5 personale  

  

 mapper.
Efter offentlighedslovens § 4, stk. 3, skal en begæring om  

 aktindsigt angive de dokumenter eller den  

  

 sag  

  

 ,  

 den pågældende ønsker at blive gjort bekendt med.
Udenrigsministeriet har  

 ikke  

 pligt til at imødekomme begæringer om at få lejlighed til at gennemse alle  

 sager af en bestemt art eller sager, der er blevet journaliseret i en bestemt  

 periode.
 Udenrigsministeriets  

 personale  

  

 mapper  

  

 indeholder hver for  

 sig flere individuelle og klart afgrænsede sagsforhold vedrørende  

 medarbejderne, hvorfor det i relation til en anmodning om aktindsigt i en  

 personalemappe er nødvendigt at præcisere hvilken personale  

  

 sag  

  

 , der konkret tænkes på.
 Ved skrivelse af 4. marts  

 1997 præciserede De som nævnt på en række områder den oprindelige anmodning,  

 og  

 De bad bl.a. om oplysning om de pågældende medarbejderes aktuelle lønforhold.
 Særligt det forhold, at De  

 har peget på de aktuelle lønforhold har medført, at Udenrigsministeriet må gå  

 ud fra, at Deres anmodning af 13. februar 1997 som udgangspunkt vedrørte de  

 pågældende medarbejderes  

  

 nuværende  

  

 ansættelsesforhold i Udenrigsministeriet.
 Det betyder i praksis, at  

 begrundelserne omfatter personalesagerne vedrørende (T)'s tjeneste som  

 tjenestemand i lr. 42 og direktør (hvortil han blev konstitueret den 9.  

 februar  

 1993), ambassadør (R)'s tjeneste som tjenestemand i lr. 42 (hvortil han blev  

 udnævnt med virkning fra den 1. april 1992), viceudenrigsråd (S)'s tjeneste  

 som  

 tjenestemand i lr. 38 (hvortil han blev udnævnt med virkning fra den 1.  

 februar 1995) og ambassadør (U) tjeneste som tjenestemand i lr. 38 (hvortil  

 han blev udnævnt med virkning fra den 1. februar 1985).
 Med hensyn til ambassadør (V)  

 har De telefonisk peget på hans ansættelse siden den 1. januar 1985, der også  

 kort berører hans tidligere ansættelse som tjenestemand i lr. 38 ((V) blev  

 ansat som tjenestemand i lr. 40 med virkning fra den 1. maj 1986).
3. De har fået lejlighed til  

 at gennemse hhv. har modtaget kopi af de på vedlagte liste angivne dokumenter  

 i  

 de personalesager vedr. de nævnte medarbejdere, der er afgrænset ovenfor.
Det  

 bemærkes, at afgrænsningen under gennemsynet ikke var fastlagt helt så  

 præcist  

 som beskrevet ovenfor, hvorfor De også fik lejlighed til at gennemse enkelte  

 dokumenter vedrørende tidligere ansættelsesforhold i Udenrigsministeriet.
Begrundelserne nedenfor  

 omfatter såvel de såkaldte 'a-sager' som 'b‑sagerne' vedrørende de  

 nævnte  

 medarbejdere.
Dokumenter og oplysninger på personalesagsmapperne, der ikke  

 indgår som en del af den administrative sagsbehandling vedrørende de nævnte  

 medarbejderes nuværende ansættelsesforhold, er ikke omfattet af retten til  

 aktindsigt, jf. offentlighedslovens § 4, stk. 1.
a.
Sager om  

  

 ansættelse eller forfremmelse  

  

 i det  

 offentliges tjeneste er ifølge offentlighedslovens § 2 ikke omfattet af  

 lovens  

 regler ‑ bortset fra bestemmelsen i § 6 om notatpligt.
 Udenrigsministeriet betragter  

 både sager om  

  

 udnævnelse til tjeneste på  

 en udepost  

  

 og sager om  

  

 hjemkaldelse  

  

 fra samme, som sager der i henseende til bestemmelserne om aktindsigt må  

 behandles som sager om ansættelse eller forfremmelse, der ligeledes er  

 undtaget  

 fra aktindsigt i medfør af den nævnte bestemmelse.
Udenrigsministeriet har  

 derfor med hjemmel i offentlighedslovens § 2 undtaget dokumenter vedrørende  

 de  

 pågældende medarbejderes ansættelse og deres eventuelle efterfølgende  

 forflyttelser  

 mellem hjemme‑ og udetjenesten.
Det gælder skrivelser mellem  

 Udenrigsministeriet  

 og medarbejderne herom, skrivelser til repræsentationerne om forflyttelser,  

 skrivelser m.m. udarbejdet til brug for akkreditering/anmeldelse i  

 opholdslandet samt skrivelser om overrækkelse af akkreditiver m.m.
b.
Skrivelser/notitser udarbejdet  

 af Udenrigsministeriet i personalesager og som ikke er videregivet uden for  

 ministeriet er  

  

 interne arbejdsdokumenter  

  

 ,  

 der er undtaget fra aktindsigt i medfør af bestemmelserne i  

 offentlighedslovens  

 § 7, stk. 1.
Notitser og skrivelser  

 udvekslet mellem personalekontoret og repræsentationerne i udlandet er  

 ligeledes interne arbejdsdokumenter, der er undtaget fra aktindsigt i medfør  

 af offentlighedslovens § 7, stk. 1, nr. 2 om brevveksling mellem forskellige  

 enheder inden for samme myndighed.
Det bemærkes, at Udenrigstjenestens 3  

 grene, Udenrigsministeriet, ambassaderne og konsulaterne, udgør én myndighed.
 I sager, der afgøres ved  

 kongelig resolution, og det gælder sager om udnævnelse af tjenestemænd samt  

 forflyttelser af tjenestemænd i lr. 37 og opefter, anses dronningen og den  

 forvaltningsmyndighed, der har behandlet sagen, for én myndighed.  

 Indstillinger m.m. til Dronningen om udnævnelse af tjenestemænd og  

 forflyttelse  

 af samme må derfor anses som interne arbejdsdokumenter, der i medfør af  

 offentlighedslovens § 7 som udgangspunkt er undtaget fra aktindsigt.
 Hvorvidt de  

  

 faktiske oplysninger  

  

 , der er indeholdt  

 i de interne arbejdsdokumenter, skal meddeles, beror ifølge  

 offentlighedslovens  

 § 11, stk. 1 på, om de faktiske oplysninger er af væsentlig betydning for de  

 enkelte ansættelsesforhold.
 Med henblik på oplysning om  

 visse faktiske personaledata vedlægges en kopi af de nævnte medarbejderes  

 tjenestebiografier fra Udenrigsministeriets Grå Kalender for 1997, der  

 afspejler  

 visse af de faktiske oplysninger, der fremgår af de respektive  

 personalesager.
 Det er Udenrigsministeriets  

 vurdering, at der herudover ikke i de nævnte interne arbejdsdokumenter er  

 indeholdt oplysninger om faktiske omstændigheder af væsentlig betydning for  

 de  

 pågældendes ansættelsesforhold.
c.
Endelig er enkelte  

 dokumenter og oplysninger undtaget fra aktindsigt i medfør af bestemmelsen i  

 offentlighedslovens § 12, stk. 1, nr. 1, jf. stk. 2, hvorefter retten til  

 aktindsigt ikke omfatter oplysninger om enkeltpersoners  

  

 private, herunder økonomiske forhold.
 Det gælder efter  

 Udenrigsministeriets vurdering oplysninger om pensionsalderberegninger  

 indeholdt i registerudskrifter fra Pensab (Økonomistyrelsens  

 pensionsalderberegning) samt udskrifter af Udenrigsministeriets  

 personaleregister,  

 der bl.a. indeholder oplysninger om privat adresse, cpr. nr., pårørende m.m..
 Oplysning om eksistensen (og  

 indholdet) af eventuelle  

  

 'sikkerhedsundersøgelser'  

  

 af de nævnte medarbejdere er undtaget fra aktindsigt i medfør af  

 offentlighedslovens 13, stk. 1, nr. 1 og nr. 2, jfr. stk. 2, hvorefter retten  

 til aktindsigt kan begrænses i det omfang, det er nødvendigt til beskyttelse  

 af væsentlige hensyn til statens sikkerhed eller rigets forsvar (nr. 1) og  

 rigets  

 udenrigspolitiske eller udenrigsøkonomiske interesser, herunder forholdet til  

 fremmede magter eller til mellemfolkelige institutioner (nr. 2). Det nævnte  

 materiale er ligeledes undtaget fra aktindsigt i medfør af  

 offentlighedslovens  

 § 12, stk. 1. nr. 1, jf. stk. 2 citeret ovenfor.
 4. Med hensyn til oplysning  

 om  

  

 lønforhold  

  

 henvises til  

 Udenrigsministeriets skrivelse af 14. marts 1997, der besvarede Deres  

 konkrete  

 spørgsmål herom.
 Det bemærkes, at  

 personalesagerne vedrørende direktør (T), ambassadør (R) og viceudenrigsråd  

 (S) indeholder interne skrivelser (der er undtaget fra aktindsigt i medfør af  

 offentlighedslovens § 7) med oplysning om individuelle løntillæg for så vidt  

 angår de perioder, der er undersøgt i sammenhæng med Deres anmodning om  

 aktindsigt.
 Personalesagerne vedrørende  

 direktør (T) og ambassadør (R) indeholder tillige skrivelser modtaget fra  

 andre myndigheder med oplysning om individuelle løntillæg.
Oplysning om  

  

 individuelle lønvilkår  

  

 er efter  

 Udenrigsministeriets vurdering undtaget fra aktindsigt i medfør af  

 offentlighedslovens  

 § 13, stk. 1, nr. 6, jf. stk. 2, hvorefter retten til aktindsigt kan  

 begrænses  

 i det omfang, det er nødvendigt til beskyttelse af væsentlige hensyn til  

 private eller offentlige interesser, hvor hemmeligholdelse efter forholdets  

 særlige karakter er påkrævet.
Offentliggørelse af oplysninger om individuelle  

 løntillæg ville gøre det vanskeligt at gennemføre en individuel  

 personalepolitik, da lønvilkår indgår som en integreret del af  

 personalepolitikken.
 Personalesagerne indeholder  

 ikke oplysninger om størrelsen af de udsendte medarbejderes  

  

 udetillæg  

  

 (vedrører ambassadør (R),  

 ambassadør (V) og ambassadør (U)). Men oplysning herom er ‑ som nævnt i  

 Udenrigsministeriets skrivelse af 14. marts 1997 ‑ undtaget fra  

 aktindsigt i medfør af offentlighedslovens § 12, stk. 1, nr. 1, jf. stk. 2  

 citeret ovenfor.
5. I relation til Deres  

 supplerende anmodning om aktindsigt af 4. marts 1997 bemærkes, at der ‑  

 som nævnt i Udenrigsministeriets skrivelse af 14. marts 1997 ‑ udestår  

 besvarelse af spørgsmålet om eventuelle klager over ambassaden i (byen H),  

 mens  

 ambassadør (U) har gjort tjeneste på posten.
De har telefonisk præciseret, at  

 Deres spørgsmål vedrørte klager fra større danske erhvervsvirksomheder.
Som  

 allerede meddelt telefonisk indeholder Udenrigsministeriets akter ikke  

 oplysninger om sådanne klager, og det kan herved supplerende bekræftes, at  

 heller ikke ambassadens akter indeholder sådanne klager." Vedhæftet var følgende  

 oversigt over de dokumenter der var blevet udleveret i de fem sager:
 "Dokumenter på  

 personalesagsmapperne vedrørende (T), (R), (S), (V) og (U), der er blevet  

 gennemset af/udleveret til (B):
 (T)'s  

  

 nuværende ansættelsesforhold (direktør, tjenestemand i lr.  

 42, siden 9. februar 1993):
·  

  

 	  

 Pressemeddelelse nr. 211/1996 af 12.11.1996 ·  

  

 	  

 Ritzau‑meddelelse om  

 personaleændringer ·  

  

 	  

 Skrivelse af 2.1.1996 fra Statsministeriet  

 om en konference for departementschefer.
 ·  

  

 	  

 Pressemeddelelse nr. 45/1993 af 10.3.1993  

 om udnævnelse af direktøren m.m.
·  

  

 	  

 Pressemeddelelse nr. 23/1993 af 9.2.1993 om  

 konstituering af direktøren (R)'s  

  

 nuværende ansættelsesforhold (tjenestemand i lr. 42 med  

 virkning fra 1. april 1992):
 ·  

  

 	  

 Pressemeddelelse nr. 14/1997 af 30.1.1997  

 om ambassadørudnævnelse.
 ·  

  

 	  

 Skrivelse af 29.10.1992 fra Institut  

 International d'Etudes Bancaires.
 (S)'s  

  

 nuværende ansættelsesforhold (viceudenrigsråd, tjenestemand  

 i lr. 38, siden 1. februar 1995):
 ·  

  

 	  

 Fax af 23.9.1996 fra Institut for  

 Statskundskab, Kbhs Universitet vedr. gæsteforelæsning.
 ·  

  

 	  

 Skrivelse af 16.9.1996 fra Danmarks  

 Forvaltningshøjskole vedr. konference for statslige afdelingschefer.
 ·  

  

 	  

 Pressemeddelelse nr. 15/1995 om  

 ambassadørudnævnelser m.m.
 (V)'s  

  

 ansættelsesforhold siden 1. januar 1985:
·  

  

 	  

 Ums skrivelse af 8.3.91 til (B) ·  

  

 	  

 (B)'s skrivelse af 28.2.91 til UM ·  

  

 	  

 Pressemeddelelse af 26.3.1986 om  

 ambassadørudnævnelser m.m.
 (U)'s  

  

 nuværende ansættelsesforhold (tjenestemand i lr. 38 siden 1.  

 februar 1985):
·  

  

 	  

 Finansministerens skrivelse af 22.2.1996  

 til (U), (byen H) ·  

  

 	  

 Pressemeddelelse nr. 113 af 30.6.1994 om  

 ambassadørudnævnelser m.m.
·  

  

 	  

 Miljøministerens skrivelse af 24.5.1994 til  

 (U), (byen M) ·  

  

 	  

 UMs erklæring af 20.2.1991 om udsendelse  

 til (byen M)." Denne afgørelse påklagede  

 journalist A i brev af 10. juni 1997 til mig.
A anførte:
 "Som det fremgår af  

 Udenrigsministeriets egen oversigt, har ministeriet kun udleveret ganske få  

 dokumenter fra hver af de nævnte personers personalesagsmapper.
 (Avisen B) bad ellers 4.  

 marts ministeriet om aktindsigt i samtlige dokumenter i de fem personers  

 personalesagsmapper.
 Udenrigsministeriet har  

 således i alle fem tilfælde nægtet at udlevere dokumenter om pension,  

 skalaløn,  

 topcheftillæg, individuelle løntillæg, udetillæg og sikkerhedsundersøgelser  

 gennem hele karriereforløbet.
Udenrigsministeriet har alene  

 udfærdiget et notat om de fems skalaløn, topcheftillæg og eventuelle  

 hjemmetillæg.
Hverken dokumenter eller faktiske oplysninger om individuel løn  

 og udetillæg er udleveret.
 Disse afgørelser skal hermed  

 ankes.
Derudover har ministeriet  

 nægtet at udlevere samtlige notitser sendt mellem ministeriet og diverse  

 ambassader/konsulater/repræsentationer  

 vedrørende de fem.
Vi taler her om notitser, som er arkiveret i  

 personalesagsmapperne.
 Ministeriet hævder, at  

 ministeriets 3 grene udgør én myndighed. (B) er ‑ som Ombudsmanden  

 ‑  

 ganske uenig.
 Derfor skal den manglende  

 udlevering af sådanne notitser f.s.v. angår de fem nævnte personalesagsmapper  

 tillige ankes.
 Efter (B)s opfattelse er der  

 alene tale om forfremmelse, når en ansat i staten også rykkes op i lønramme.
 På den baggrund påklages  

 manglende udlevering af dokumenter vedrørende de fems (Igen alene dokumenter,  

 som er arkiveret i personalesagsmapperne)  

 forflyttelser/omplaceringer/hjemkaldelser med videre, hvor  

 forflyttelsen/omplaceringen/hjemkaldelsen  

 ikke har bevirket en oprykning i lønramme.
 Det skal understreges, at  

 Udenrigsministeriet i utallige tilfælde op gennem 80'erne og 90'erne har  

 nægtet  

 (B) - specielt undertegnede - at oplyse om bestemte ansatte chefers løn,  

 løntillæg og udetillæg.
Med herværende anke ønsker  

 (B) tillige at få fastslået, at sådanne oplysninger helt generelt skal  

 udleveres på konkret forespørgsel.
Helt uanset om anmodningen er fremsat i  

 forbindelse med ønske om udlevering af akter fra en personalesagsmappe eller  

 fra andre aktmapper.
 (B) er vidende om at flere af  

 de fem har været indblandet i affærer, som kan sidestilles med  

 tjenesteforsømmelser.
(B) har derfor mistanke om,  

 at ministeriet - i strid med offentlighedsloven - har tilbageholdt akter  

 vedrørende tjenesteforsømmelser.
Her tænkes især på (U) og nu afdøde (V). Til  

 dels (T) og (R)." Ministeriet kommenterede  

 Deres klage i et brev af 29. august 1997. Ministeriet bemærkede bl.a.:
 "2. De generelle  

 anmodninger om aktindsigt i personalemapperne blev imødekommet ved gennemsyn  

 den 25. februar 1997 af (I)'s personalesager, ved gennemsyn den 4. marts 1997  

 af personalesagerne vedrørende (T), (R), (S), og (U), samt ved skrivelse af  

 14.  

 marts og fax af 17. marts 1997 vedrørende (V)'s personalesager.
 Udenrigsministeriets  

 skrivelse af 14. marts vedrørende (V) besvarede tillige et spørgsmål om hans  

 aflønning og en del af spørgsmålet vedrørende '(J)-sagen'.
Den resterende del af  

 anmodningen om aktindsigt i '(J)‑sagen' blev imødekommet den 9. april  

 1997 ved (A)'s gennemsyn i Udenrigsministeriet af en række akter desangående.  

 (A) fik lejlighed til helt eller delvist at se de på bilag 5 til hans  

 skrivelse  

 til Ombudsmanden af 10. juni 1997 angivne dokumenter.
De dokumenter, der helt  

 eller delvist blev undtaget fra aktindsigt, var helt eller delvist udtaget af  

 aktpakken.
Der var de pågældende steder indlagt en beskrivelse af dokumentet  

 og en forklaring på, hvorfor dokumentet helt eller delvist var undtaget fra  

 aktindsigt.
Begrundelserne herfor fremgår af vedlagte liste over disse  

 dokumenter,  

 der blev udleveret til (A).
 Udenrigsministeriet besvarede  

 ved skrivelse af 14. marts 1997 de konkrete spørgsmål vedrørende aflønningen  

 af  

 (T), (R), (S) og (U) og eventuelle klager/påtaler vedrørende (T), (R) og (U).
Ved skrivelse af 9. maj 1997  

 gav Udenrigsministeriet en begrundelse for, at en række dokumenter ikke blev  

 undergivet aktindsigt.
Denne skrivelse besvarede tillige det sidste  

 ubesvarede  

 konkrete spørgsmål, der vedrørte evt. klager vedrørende ambassaden i (byen  

 H).
 3. (B)'s anmodninger om  

 aktindsigt var grundlaget for en omfattende artikelserie om aktindsigt i  

 personalesager. (B) angav således i en artikel den 14. februar 1997 på side  

 16, der vedlægges, at bladet '  

  

 for at  

 finde ud af, hvilke type hemmeligheder, der er gemt i disse mange mapper  

  

 '  

 den 13. februar havde anmodet om aktindsigt '  

  

 i en stribe topembedsmænds papirer  

  

 '.
 Under gennemsynet i  

 Udenrigsministeriet den 25. februar 1997 oplyste journalist (C), (avisen B),  

 som nævnt i Udenrigsministeriets skrivelse af 9. maj 1997, at formålet med  

 anmodningen om aktindsigt af 13. februar 1997 generelt var at undersøge  

 rækkevidden af offentlighedsloven i relation til personalesager.
 4. Offentlighedslovens § 4,  

 stk. 3 betyder bl.a., at det er muligt at afslå en begæring om aktindsigt,  

 uanset  

 at genstanden for aktindsigt er identificerbar, hvis begæringen reelt  

 tilsigter at skabe adgang til en ubestemt flerhed af sager, jfr. herved bl.a.  

 Gammeltoft‑Hansen mfl., Forvaltningsret, s. 266.
 Udenrigsministeriets indtryk  

 af samtalen den 25. februar 1997 sammenholdt med artikelserien i (avisen B)  

 og ikke mindst ordlyden af artiklen den 14. februar 1997 var, at (B) var på  

 'fisketur' i en række personalemapper for som anført i artiklen den 14.  

 februar  

 at finde en ubestemt flerhed af 'hemmeligheder'.
Udenrigsministeriet kunne  

 derfor have afvist (B)'s anmodning af 13. februar 1997 om aktindsigt med den  

 begrundelse, at der var tale om en 'fisketur' i en række akter.
Ministeriet  

 valgte imidlertid at fortolke anmodningen af 13. februar 1997, så den i et  

 vist  

 omfang blev afgrænset.
Afgrænsningen og dens begrundelse fremgår af  

 ministeriets skrivelse til (B) af 9. maj 1997.
 Ved afgrænsningen blev der  

 især lagt vægt på, at (B) den 4. marts 1997 havde suppleret den generelle  

 anmodning om aktindsigt med en række konkrete spørgsmål (bl.a. aktuel løn),  

 der  

 indicerede, at bladet kun var interesseret i de aktuelle ansættelsesforhold  

 vedr. de udpegede embedsmænd. (B) spurgte derudover konkret til en række  

 forhold vedrørende de udpegede embedsmænds ansættelsesforhold, som det ikke  

 havde været nødvendigt at specificere, såfremt man virkeligt havde ønsket at  

 se alle dokumenterne på personalemapperne.
 Et yderligere argument for  

 afgrænsningen knytter sig til det forhold, at Udenrigsministeriets  

 personalemapper  

 hver for sig indeholder flere individuelle og klart afgrænsede personale  

  

 sager  

  

 vedrørende medarbejderne,  

 hvorfor det i relation til en anmodning om aktindsigt i en personale  

  

 mappe  

  

 i overenstemmelse med  

 offentlighedslovens § 4, stk. 3 er nødvendigt at præcisere, hvilken konkret  

 personalesag, der tænkes på.
 Det var som beskrevet ovenfor  

 nærliggende for ministeriet at fortolke (B)'s anmodninger om aktindsigt, så  

 disse omfattede sager  

  

 ne  

  

 vedrørende  

 de udpegede medarbejderes nuværende ansættelsesforhold, hvilket blev lagt til  

 grund ved afgrænsningen.
 Havde denne afgrænsning ikke  

 været acceptabel for (B), kunne bladet have reageret over for  

 Udenrigsministeriet,  

 hvilket ikke skete.
 5. Udenrigsministeriet kunne  

 i forbindelse med afgrænsningen, der knyttede (B)'s anmodninger om aktindsigt  

 til de nuværende ansættelsesforhold, have stillet yderligere krav til  

 identifikationen, idet der som nævnt ovenfor på personalemapperne findes  

 flere  

 selvstændige personalesager vedrørende medarbejderne.
Det gælder ikke alene sager  

 om ansættelse og forfremmelse, der i offentlighedslovens § 2 udtrykkeligt er  

 angivet som 'sager', der kan undtages fra aktindsigt.
Der findes også andre  

 personalesager, der er lige så selvstændige ‑ såsom sager om aflønning,  

 pension, placeringer, personalebedømmelser etc.
6. Det bemærkes, at  

 Udenrigsministeriets personalemapper indeholder dokumenter, der ikke har  

 indgået i Udenrigsministeriets administrative behandling af en personalesag  

 vedrørende de pågældende embedsmænd.
Disse dokumenter, der af arkivtekniske  

 grunde er blevet lagt på 'personalemapperne', er derfor ikke anset for  

 omfattet  

 af (B)'s anmodninger om aktindsigt.
 7. Med hensyn til  

 begrundelserne for de givne afslag på aktindsigt, henvises dels til  

 Udenrigsministeriets skrivelse af 9. maj 1997, dels til de notater, der er  

 hæftet på hvert enkelt dokument på akterne vedrørende de udpegede embedsmænds  

 aktuelle ansættelsesforhold.
 Udenrigsministeriets  

 skrivelse af 9. maj 1997 begrunder under henvisning til bestemmelser i  

 offentlighedsloven spørgsmålet om aktindsigt i udskrifter fra  

 Pensab‑registret,  

 hvortil tillige bemærkes, at en imødekommelse af anmodningen om aktindsigt  

 heri  

 så vidt ses ville være uforenelig med registerlovens § 17, stk. 1.
 Udenrigsministeriet har i  

 skrivelsen af 9. maj 1997 begrundet en undtagelse af aktindsigt i dokumenter  

 vedrørende de individuelle løntillæg med en henvisning til  

 offentlighedslovens  

 § 12, stk. 1, nr. 1. Som supplerende begrundelse skal så vidt ses henvises  

 til  

 offentlighedslovens § 13, stk. 1, nr. 6.
De individuelle lønforhold  

 aftales som et integreret led i personalepolitikken efter en individuel  

 bedømmelse af medarbejderen og dennes stilling, hvori også indgår en  

 bedømmelse af kvalifikationer m.m.
Såfremt disse oplysninger blev offentligt  

 tilgængelige,  

 ville det blive særdeles vanskeligt at gennemføre en individuel lønpolitik  

 som  

 forudset i Finansministeriets intentioner med den decentrale løndannelse, der  

 specielt på AC-området er blevet styrket ved de seneste  

 overenskomstforhandlinger.
Begrundelsen er parallel til  

 begrundelsen for ikke at give aktindsigt i dokumenter indeholdende  

 personalebedømmelser, der i almindelighed kan undtages fra aktindsigt i  

 medfør af lovens § 13, stk. 1, nr. 6. Som anført i Justitsministeriets  

 besvarelse af spørgsmål 1293 fra medlem af Folketinget Anne Baastrup bør det  

 være muligt for en myndigheds ledelse f.eks. én gang årligt skriftligt over  

 for medarbejderen at tilkendegive sin vurdering af medarbejderens  

 kvalifikationer,  

 arbejdsindsats, samarbejdsevner m.v.. Justitsministeriet vurderede, at en  

 sådan ordning i realiteten ville være umulig at opretholde, hvis vurderingen  

 som hovedregel var undergivet aktindsigt.
Tilsvarende ville efter  

 Udenrigsministeriets opfattelse gøre sig gældende for den individuelle  

 lønpolitik, hvis oplysning om de individuelle løntillæg var offentligt  

 tilgængelige.
Udenrigsministeriet har under  

 henvisning til offentlighedslovens § 12, stk. 1, nr. 1 heller ikke givet  

 oplysning  

 om udetillæg, der bl.a. fastsættes under hensyn til embedsmandens civilstand,  

 evt. ægtefælles opholdssted samt børn, som embedsmanden eller dennes  

 ægtefælle  

 har forsørgerpligt over for under hensyntagen til deres antal, alder og  

 opholdssted.
Denne praksis har i tidens løb ‑ uden at det har givet  

 anledning til indsigelser ‑ været opretholdt over for alle, der har  

 anmodet om aktindsigt i dokumenter eller sager vedrørende de konkret  

 beregnede  

 udetillæg.
 Udenrigsministeriet betragter  

 både sager om  

  

 udnævnelse til tjeneste på  

 en udepost  

  

 og sager om  

  

 hjemkaldelse  

  

 fra samme, som sager der i henseende til bestemmelserne om aktindsigt må  

 behandles som sager om ansættelse eller forfremmelse, der således er undtaget  

 fra aktindsigt i medfør af offentlighedslovens § 2.
Udenrigsministeriet har  

 derfor med hjemmel i offentlighedslovens § 2 undtaget dokumenter vedrørende  

 de  

 pågældende medarbejderes ansættelse og deres eventuelle efterfølgende  

 forflyttelser mellem hjemme‑ og udetjenesten.
Det gælder skrivelser  

 mellem Udenrigsministeriet og medarbejderne herom samt skrivelser til  

 repræsentationerne om forflyttelser.
Disse dokumenter kan tillige undtages  

 fra aktindsigt i medfør af offentlighedslovens § 7, nr. 1 og nr. 2.
 8. (B) anfører i skrivelsen  

 af 10. juni 1997 til Ombudsmanden, at bladet har mistanke om, at  

 Udenrigsministeriet i strid med offentlighedsloven tilbageholder oplysninger  

 vedrørende påtaler m.m. i anledning af tjenesteforsømmelser, uanset at de  

 konkrete  

 spørgsmål herom blev besvaret ved Udenrigsministeriets skrivelse af 14. marts  

 1997 og skrivelse af 9. maj 1997.
Det fremgik, at der  

  

 ikke  

  

 på Udenrigsministeriets akter  

 fandtes dokumenter af den nævnte karakter vedrørende (U), (R) og (T).  

 Dokumenterne  

 vedrørende '(J)‑sagen' (og eventuelle påtaler til (V)) blev behandlet  

 ved (A)'s gennemsyn den 9. april 1997 af (J)‑sagens dokumenter." Jeg sendte A en kopi af  

 udtalelsen, og han fremsatte i brev af 10. september 1997 bl.a. følgende  

 bemærkninger:
 "1. ...
 Fakta er, at (B) har haft et  

 overordnet formål med at henvende sig til flere myndigheder på én gang  

 vedrørende adgang til udvalgte personalesagsmapper.
 Det overordnede formål var således  

 at få efterprøvet, om decentrale som centrale myndigheder behandler sådanne  

 anmodninger  

 på samme måde ‑ eller på vidt forskellig måde.
 Resultatet af dette arbejde  

 viser, at Udenrigsministeriet af alle afprøvede myndigheder tolker  

 offentlighedsloven allermest restriktivt for så vidt angår offentlighedens  

 adgang til oplysninger i personalesagsmapper.
Dernæst viser vort arbejde,  

 at myndighederne behandler sådanne anmodninger på vidt forskellig vis.
En  

 myndighed ‑ DR ‑ behandler tillige enslydende anmodninger om  

 adgang  

 til personalesagsmapper forskelligt fra gang til gang. (...) (Et spørgsmål  

 som  

 er genstand for en anden klage til Ombudsmanden fra (B) ‑ ved  

 undertegnede).
 2. Ud over det overordnede  

 sigte ‑ at afprøve forvaltningspraksis omkring et specielt område i  

 offentlighedsloven ‑ har (B) selvfølgelig bestemte formål med at udbede  

 sig oplysninger fra udvalgte personalemapper.
Disse bestemte formål behøver  

 (B) netop ikke redegøre for.
Men det er ingen hemmelighed, at undertegnede  

 tidligere har skrevet artikler i (B), hvor (U)'s, (V)'s og (R)'s navne indgår  

 som en væsentlig bestanddel.
 Derudover har der i  

 offentligheden verseret en såkaldt '(I)‑sag', som igen ‑ siges  

 det ‑  

 har spillet en afgørende rolle i forbindelse med det faktum, at (T) ikke  

 længere  

 er direktør i (ministeriet K).
Personen (S) er netop  

 tiltrådt som direktør i ministeriet.
Alene af den grund forekommer en  

 anmodning  

 om aktindsigt i dennes personalesagsakter ‑ journalistisk set ‑  

 indlysende.
 Udenrigsministeriet er  

 udmærket bekendt med (B)'s mere præcise interesser i de udvalgte  

 personalesagsmapper.
 Påstanden om at (B) er på en  

 generel, ustruktureret, formålsløs fisketur ‑ så og sige for sjov, er  

 derfor fremsat mod bedre vidende.
3. Justitsministeriet har  

 offentliggjort en liste over, hvilke oplysninger, der kan frigives fra  

 personalemapperne.
Om denne liste indeholder alle grupper af oplysninger, der  

 skal frigives efter offentlighedsloven, må komme an på en prøve, men jeg vil  

 blot her konstatere, at Udenrigsministeriet (UM) undlader at frigive en række  

 akter og oplysninger, som Justitsministeriet (JM) mener skal udleveres.
 Lad mig blot nævne:
Oplysninger og akter om  

 uddannelse: JM siger ja.
UM nej.
Oplysninger om civilstand: JM  

 siger ja.
UM nej.
Ikke‑beskyttet adresse:  

 JM siger ja.
UM nej.
Ikke‑hemmeligt  

 telefonnummer: JM siger ja.
UM nej.
Oplysninger om  

 tjenesteforsømmelser: JM siger ja.
UM siger tilsyneladende nej.
Løn, inklusive tillæg: JM  

 siger ja.
UM vil ikke udlevere, hvad man betegner som individuelle tillæg og  

 udetillæg.
Oplysninger om  

 tjenesterejser: JM siger ja.
UM tilsyneladende nej.
 Rejseregnskaber: JM siger ja.  

 UM siger tilsyneladende nej.
Oplysninger om hvilke sager  

 man har beskæftiget sig med: JM siger ja.
UM tilsyneladende nej.
Oplysninger om  

 efteruddannelseskurser: JM siger ja.
UM tilsyneladende nej.
 4. Endelig kunne (B) ønske,  

 at punkt 6. i Udenrigsministeriets brev af 29. august 1997 klargøres.
 (B) læser punktet således, at  

 ministeriet af egen drift udtager en række akter fra personalesagsmapperne  

 uden  

 at oplyse, hvilke akter og aktgrupper, der er udtaget.
 Begrundelsen hævdes at være,  

 at de udtagne akter ikke hører hjemme i personalesagsmapperne.
Hertil må (B) indvende: Er  

 akter og aktgrupper arkiveret i en personalesagsmappe, så skal disse  

 selvfølgelig udleveres, såfremt nogen beder om aktindsigt i  

 personalesagsmappen.
Med mindre disse er undtaget aktindsigt.
Bordet fanger så at sige.
Man  

 kan ikke efterfølgende komme og sige, at de og de akter faktisk slet ikke  

 skulle have været arkiveret i personalesagsmappen.
Det var bare noget der  

 skete  

 af arkivtekniske grunde.
 Det noteres i den  

 forbindelse, at Udenrigsministeriet synes at mene, at kun akter, der er  

 'administrative' hører hjemme i personalesagsmapperne.
Alle andre steder vil man  

 mene, at også eksempelvis personale-politiske akter hører hjemme i  

 personalesagsmapperne." I et brev af 18. september  

 1997 supplerede De med følgende oplysninger:
 "I forlængelse af min  

 skrivelse af 10. september finder jeg det relevant at gøre opmærksom på, at  

 Justitsministeriets Domstolsafdeling netop har udleveret visse akter fra tre  

 landsdommeres personalemapper til (avisen B) (Efter anmodning fra  

 undertegnede).
 Justitsministeriet har - i  

 modsætning til Udenrigsministeriet - udleveret akter, der angiver:
Dommernes individuelle tillæg, Dommernes pensionsforhold, Dommernes eventuelle udetillæg (En enkelt af dommerne  

 har tidligere været udsendt i flere omgange til Bruxelles/Paris).
 Delvis omfanget af dommernes bijobs - og delvis hvad  

 dommerne honoreres med for disse bijobs.
Nærmere oplysninger om  

 Justitsministeriets behandling af denne sag kan fås hos Justitsministeriet,  

 Domstolsafdelingen, Administrationskontoret, St.
Kongensgade 1-3, 1264  

 København K.
Henvis til J.nr. (...).
Jeg vedlægger til orientering  

 udskrift af artikel om emnet begået af undertegnede..." Den nævnte artikel indeholdt  

 bl.a. følgende:
 "Justitsministeriet  

 udleverer oplysninger om individuel løn, udetillæg bijobs og pension fra  

 personalemapper, mens Udenrigsministeriet fortsat nægter ‑ sagen  

 indbragt  

 for Ombudsmanden.
 Justitsminister Frank Jensen  

 (S) tryner nu ‑ i realiteten ‑ sin kollega i Udenrigsministeriet  

 Niels Helveg Petersen (R).
 I en principsag om udlevering  

 af oplysninger fra de omstridte personalemapper har Justitsministeriet netop  

 udleveret oplysninger om tre landsdommeres pensionsforhold (Udskrifter fra  

 Pensab), deres individuelle løn, udetillæg og en række oplysninger om deres  

 bijobs over for (B).
 Akternes frigivelse er  

 interessant, fordi Udenrigsministeriet i en lignende sag har nægtet at  

 udlevere  

 de samme oplysninger fra blandt andet direktør (S)'s, ambassadør (U)'s,  

 ambassadør (R)'s og (nu afdøde) ambassadørs (V)'s personalemapper.
 (B) ankede i sommer  

 Udenrigsministeriets mangelfulde udlevering af akter fra personalemapperne  

 til  

 Ombudsmanden, der nu behandler sagen.
TYNDE BEGRUNDELSER Udenrigsministeriet hævder i  

 en svarskrivelse til Ombudsmanden af 29. august, at aktindsigt i udskrifter  

 fra  

 Pensab‑registeret 'så vidt ses ville være uforenelig med'  

 registerloven.
 Ministeriet hævder også, at  

 udlevering af akter og oplysninger om individuel løn ikke kan udleveres,  

 fordi  

 det i så fald ville 'blive særdeles vanskeligt at gennemføre en individuel  

 lønpolitik som forudset i Finansministeriets intentioner med den decentrale  

 løndannelse (....)'.
 Om udetillæg hævder  

 ministeriet, at de har lov til at hemmeligholde disse, fordi de 'fastsættes  

 under hensyn til embedsmandens civilstand, evt. ægtefælles opholdssted samt  

 børn, som embedsmanden eller dennes ægtefælle har forsørgerpligt over for  

 under  

 hensyntagen til deres antal, alder og opholdssted'.
 'Denne praksis har', skriver  

 Helvegs drenge i sit forsvarsskrift til Ombudsmanden, 'i tidens løb ‑  

 uden at det har givet anledning til indsigelser ‑ været opretholdt over  

 for alle, der har anmodet om aktindsigt i dokumenter eller sager vedrørende  

 de  

 konkret beregnede udetillæg'.
 Det sidste er lodret forkert.  

 (B) har utallige gange gjort indsigelser over manglende udlevering af  

 oplysninger om udetillæg.
 Det er tillige  

 bemærkelsesværdigt, at udenrigsminister Helvegs embedsmænd med hensyn til de  

 tre nævnte grupper af oplysninger ikke kan finde en eneste begrundelse for at  

 nægte udlevering i henhold til Lov om Offentlighed i Forvaltningen.
 Justitsministeriet har  

 tillige udleveret en række oplysninger om de tre landsdommeres bijobs.
Det gælder oplysninger om  

 hvilke bijobs de enkelte dommere har.
Og hvad de scorer på bijobbene.  

 Oversigterne er dog - indrømmer ministeriet - ikke udtømmende.
Også på dette punkt afviger  

 Udenrigsministeriets praksis.
Ministeriet nægter at udlevere en eneste  

 oplysning - eller akter - om embedsmændenes eventuelle bijobs.
 Det er justitsminister Frank  

 Jensen (S) og hans embedsmænd, der fastlægger reglerne for alle øvrige  

 ministeriers håndtering af offentlighedsloven - herunder hvilke akter og  

 oplysninger, der skal udleveres fra personalesagsmapperne.
Derfor er Justitsministeriets  

 udlevering af oplysninger om dommerne til (B) retningsgivende - også for  

 Udenrigsministeriet." A's kommentarer blev forelagt  

 for Udenrigsministeriet som i brev af 3. november 1997 anførte:
 "1. ...
 2. (B) fokuserer en del på  

 Udenrigsministeriets bemærkninger om 'fisketur', der var medtaget for at  

 sætte  

 (B)'s samtidige anmodninger om aktindsigt i flere myndigheders personaleakter  

 i relief.
 Bemærkningen i (B)'s  

 skrivelse af 10. september 1997 om personalepolitiske akter, som (B) havde et  

 håb om også at kunne finde på de konkrete personalemapper, bestyrker  

 'fisketurs‑indtrykket'. Det forhold, at (B) har haft et formål med  

 anmodningerne  

 om aktindsigt, udelukker ikke, at der kunne være tale om en 'fisketur'.  

 Udenrigsministeriet har imidlertid i sidste ende lagt vægt på, at (B)'s  

 anmodning  

 om aktindsigt i forhold til Udenrigsministeriet trods alt alene omfattede 6  

 personalemapper, hvorfor man ikke har ført argumentet om 'fisketur' (jf.  

 offentlighedslovens § 4, stk. 3) til ende.
 Udenrigsministeriet har  

 heller ikke afvist (B)'s anmodninger om aktindsigt i personalemapperne med  

 den  

 begrundelse, at (B) ikke som krævet i offentlighedslovens § 4, stk. 3 havde  

 præciseret genstanden for aktindsigt, og ministeriet er hermed i  

 overensstemmelse med justitsministerens besvarelse den 30. juni 1997 af  

 spørgsmål nr. 252 fra Folketingets Retsudvalg.
Udenrigsministeriet har  

 imidlertid omtalt ovennævnte to spørgsmål, da de bidrager til bedømmelsen af  

 den skete fortolkning af (B)'s anmodninger om aktindsigt, hvorefter  

 anmodningerne 'kun' blev behandlet til ende i relation til de udpegede  

 embedsmænds  

 nuværende ansættelsesforhold.
Fortolkningen blev ikke efterfølgende anfægtet  

 af (B) og er heller ikke udtrykkeligt bestridt i (B)'s 3 skrivelser til  

 Ombudsmanden om sagen.
 3. Udenrigsministeriet har i  

 relation til (B)'s anmodninger vurderet de dokumenter, der med rimelighed kan  

 betragtes som hørende til en løbende personalesag vedrørende medarbejdernes  

 aktuelle ansættelsesforhold.
Udenrigsministeriets arkiv er  

 baseret på et emneopdelt dossiersystem.
Ministeriets personalemapper  

 indeholder  

 derfor flere selvstændige sager og dokumenter, der ikke efter en sædvanlig  

 forståelse er en del af en løbende personalesag, men som alligevel på en  

 eller  

 anden måde vedrører medarbejderen.
Som anført i ministeriets skrivelse af 29.  

 august 1997 til Ombudsmanden er disse dokumenter/sager ikke behandlet i  

 relation til (B)'s anmodninger om aktindsigt, der vedrørte medarbejdernes  

 personalesager.
Udenrigsministeriet behøver  

 ikke over for (B) at redegøre for hvilke andre sager end personalesager, der  

 findes på mapperne.
Sagerne er ikke udtaget af mapperne, og såfremt  

 Ombudsmanden finder, at der kan stilles spørgsmål til den konkrete sondring  

 mellem 'løbende personalesager' og 'andre sager', vil ministeriet gerne  

 begrunde denne nærmere.
4. (B) drager i sin skrivelse  

 af 10. september 1997 nogle konklusioner om Udenrigsministeriets synspunkter  

 vedrørende aktindsigt i en række dokumenttyper.
Der sammenlignes med den  

 liste  

 over behandlingen af oplysninger i personalesager, der er optrykt på s. 46 i  

 Justitsministeriets vejledning om aktindsigt i personalesager.
Det er efter  

 Udenrigsministeriets opfattelse bemærkelsesværdigt, at denne sammenligning er  

 foretaget, når Udenrigsministeriet  

  

 ikke  

  

 har udtalt sig om de konkrete spørgsmål.
 Det bemærkes, at  

 justitsministeren ved fremsendelsen af listen til Folketinget bl.a. anførte,  

 at  

 den enkelte sags omstændigheder kunne indebære, at oplysninger, som efter  

 oversigten er undergivet aktindsigt, alligevel kan undtages fra aktindsigt,  

 jf.  

 Justitsministeriets vejledning om aktindsigt i personalesager s. 45.
5. Oplysninger om  

  

 tjenesterejser  

  

 er ikke oplysninger, der  

 kan karakteriseres som hørende til en 'løbende personalesag'. Det drejer sig  

 om  

 rent tjenstlige opgaver, der bestrides på linie med andre opgaver.
Da (B)  

 ikke  

 bad om aktindsigt i dokumenter vedrørende tjenesterejser, der i øvrigt ikke  

 er  

 akteret på Udenrigsministeriets personalemapper, har (B) selvsagt ikke fået  

 udleveret sådanne oplysninger.
6. Med hensyn til  

  

 løntillæg  

  

 bemærkes, at oplysninger om  

 generelle, typisk stillingsbestemte, tillæg er undergivet aktindsigt.
Derimod  

 finder Udenrigsministeriet, at et hensyn til ministeriets lønpolitik, der  

 indebærer en differentieret aflønning af bl.a. ministeriets chefer baseret på  

 en vurdering af kvalifikationer, belastning og resultater, arbejdsindsats,  

 fleksibilitet, personaleledelse, samarbejdsevner m.v., må medføre, at  

 oplysninger  

 om disse individuelle personlige tillæg kan undtages fra aktindsigt i henhold  

 til offentlighedslovens § 13, stk. 1, nr. 6 og § 12, stk. 1, nr. 1. Dette  

 konkrete skøn er ikke udelukket, jf. justitsministerens bemærkning til  

 ovennævnte  

 liste.
 De individuelt begrundede  

 personlige tillæg fandtes ikke i væsentligt omfang, da den oprindelige  

 offentlighedslov trådte i kraft i 1970, og var heller ikke et fremtrædende  

 element i lønpolitikken i 1986, da Folketinget behandlede den seneste  

 offentlighedslov,  

 der trådte i kraft den 1. januar 1987. Der er ikke holdepunkter i lovens  

 forarbejder for, at oplysninger om individuelt begrundede personlige tillæg  

 ikke kan undtages iht. offentlighedslovens § 13, stk. 1, nr. 6.
Blev disse oplysninger  

 offentligt tilgængelige må det formodes, at ministeriets medarbejdere ville  

 tendere mod at ønske en standardiseret aflønning, så forskelle i individuelle  

 kvalifikationer, arbejdsindsats, resultater m.m. ikke ville komme til udtryk  

 i  

 lønfastsættelsen.
Dette ville være vanskeligere at afvise, hvis medarbejderne  

 kunne risikere deres individuelle aflønning offentliggjort i dagspressen  

 sammenlignet  

 med andres aflønning.
 Det ville således blive  

 vanskeligere at gennemføre den mere individuelt begrundede aflønning af  

 medarbejderne, der er fastlagt som en konsekvens af de senere års lønpolitik  

 på  

 det offentlige arbejdsmarked, og som er aftalt mellem Finansministeriet og de  

 berørte faglige organisationer.
 7. Udenrigsministeriet må  

 fastholde, at oplysninger om de konkret beregnede  

  

 udetillæg  

  

 kan undtages fra aktindsigt i medfør af  

 offentlighedslovens § 12, stk. 1, nr. 1.
 (B) anfører i den artikel‑tekst,  

 der var vedlagt skrivelsen til Ombudsmanden af 18. september 1997, og som var  

 optrykt dagen efter i (B), at det er urigtigt, når Udenrigsministeriet har  

 anført, at (B) ikke tidligere havde gjort indsigelse mod ministeriets  

 synspunkt.
Selv om det er uden betydning  

 for den retlige vurdering af spørgsmålet om aktindsigt vedrørende konkrete  

 udetillæg, vil Udenrigsministeriet ikke undlade at meddele, at ministeriet  

 ikke  

 har kunnet finde skrivelser eller notater, der antyder, at (B) skriftligt  

 eller  

 mundtligt tidligere har anfægtet Udenrigsministeriets synspunkt vedrørende  

 dette.
Den medarbejder i ministeriet, der de sidste 8 år har været ansvarlig  

 for området, erindrer heller ikke, at (B) eller journalisten har anfægtet  

 Udenrigsministeriets bedømmelse.
8. Udenrigsministeriet  

 finder, at sager om  

  

 forflyttelse  

  

 af  

 ministeriets medarbejdere (udsendelse og hjemkaldelse) i relation til  

 offentlighedsloven må sidestilles med sager om ansættelse og forfremmelse og  

 derfor kan undtages fra aktindsigt i medfør af offentlighedslovens § 2. Dette  

 må klart gælde, såfremt medarbejderen i forbindelse med forflyttelsen bliver  

 forfremmet til ansættelse i en højere lønramme.
Men ministeriet finder, at  

 forflyttelsessagen ikke bør behandles anderledes i relation til  

 offentlighedsloven,  

 hvis medarbejderen beholder sin ansættelsesmæssige indplacering i forbindelse  

 med forflyttelsen til anden stilling.
 Udenrigsministeriets  

 forflyttelsespligt giver Udenrigsministeriet som ansættelsesmyndighed en  

 række beføjelser, der kan få indgribende konsekvenser for medarbejderne.  

 Uanset at behandlingen af sagerne om forflyttelse ‑ typisk efter  

 ansøgning  

 ‑ i de fleste tilfælde ikke giver anledning til særlige problemer,  

 ville  

 det være betænkeligt, om sagerne som udgangspunkt var offentligt  

 tilgængelige.  

 Da begrundelserne for ikke at give offentligheden adgang til disse  

 oplysninger  

 er sammenlignelige med begrundelserne for, at offentligheden ikke har ret til  

 aktindsigt i ansættelses‑ og forfremmelsessager, må det være korrekt at  

 anvende offentlighedslovens § 2 analogt på ministeriets forflyttelsessager.
 Skulle Ombudsmanden ikke være  

 enig heri, vil ministeriet selvsagt påny vurdere de dokumenter vedrørende  

 forflyttelser, som er blevet undtaget fra aktindsigt under henvisning til  

 offentlighedens (skal være offentlighedslovens, ombudsmandens bemærkning) §  

 2.  

 Af de til Ombudsmanden fremsendte akter fremgår, at der kan være andre  

 begrundelser for ikke at give fuld aktindsigt.
 9. Udenrigsministeriet finder  

 principielt, at brevveksling mellem ministeriet og en medarbejder i en  

 personalesag må betragtes som en intern brevveksling, jf. offentlighedslovens  

 § 7. Men skulle Ombudsmanden finde, at sådan brevveksling er 'ekstern', vil  

 ministeriet selvsagt påny overveje, i hvilket omfang de nævnte dokumenter kan  

 udleveres til (B), idet der, som det fremgår af de fremsendte akter, også her  

 kan være andre begrundelser for ikke at udlevere dokumenterne.
 10. Med hensyn til de i (B)'s  

 artikel den 19. september 1997 omtalte Pensab‑udskrifter bemærkes, at  

 disse som udgangspunkt ikke er offentligt tilgængelige, jf. registerlovens §  

 17 samt offentlighedslovens § 5, stk. 2. De registerudskrifter, der er  

 behandlet i denne sammenhæng, blev modtaget af Udenrigsministeriet fra  

 Økonomistyrelsen i lukkede kuverter adresseret til medarbejderne, der  

 efterfølgende returnerede dem til Udenrigsministeriets akter, og ministeriet  

 foretog ikke sagsbehandling på udskrifterne.
 11. (B) anfører i sin artikel  

 den 19. september 1997, at Udenrigsministeriets oplysninger på en række  

 områder  

 i sagen har været 'lodret forkerte'.
Ovenfor i pkt. 7 er omtalt  

 (avisen B)'s beskrivelse af dets tidligere henvendelser til  

 Udenrigsministeriet  

 om aktindsigt i konkrete individuelle udetillæg. (B) anfører tillige, at  

 ministeriet ikke har henvist til offentlighedsloven i forbindelse med afslag  

 på aktindsigt på en række områder.
Dette stemmer heller ikke med  

 Udenrigsministeriets opfattelse.
Endelig anfører (B), at Udenrigsministeriet  

 i  

 modsætning til Justitsministeriet har nægtet at give oplysninger om bijobs,  

 uanset at spørgsmålet ikke har været aktuelt i relation til de  

 personalesager,  

 der er blevet behandlet i denne sammenhæng.
Generelt har  

 Udenrigsministeriet ikke ønsket at give meroffentlighed i personalesager.  

 Denne  

 linie er blevet lagt i samråd og i overenstemmelse med repræsentanter for  

 ministeriets personalegrupper." Ombudsmandens udtalelse "Udenrigsministeriets afgørelse i sagen er truffet i henhold til  

 offentlighedslovens § 4. Bestemmelsen har følgende ordlyd:
'  

  

 § 4.  

  

 Enhver kan med de undtagelser, der er nævnt i §§ 7-14, forlange at blive  

 gjort bekendt med dokumenter, der er indgået til eller oprettet af en  

 forvaltningsmyndighed som led i administrativ sagsbehandling i forbindelse  

 med dens virksomhed.
En forvaltningsmyndighed kan give aktindsigt i videre  

 omfang, medmindre andet følger af regler om tavshedspligt mv.
Stk. 2.  

  

 Den, hvis personlige forhold er omtalt i et dokument, kan med de undtagelser,  

 der er nævnt i §§ 7-11 og § 14, forlange at blive gjort bekendt med  

 oplysningerne herom.
Det gælder dog ikke i det omfang de hensyn, der er nævnt  

 i § 13, eller hensynet til den pågældende selv eller andre med afgørende vægt  

 taler imod.
Stk. 3.  

  

 Begæring efter stk. 1 og 2 skal angive de dokumenter eller den sag, som den  

 pågældende ønsker at blive gjort bekendt med.' Ifølge bestemmelsen har borgerne - herunder pressen - et krav på at få  

 aktindsigt med de begrænsninger og undtagelser der følger af loven eller af  

 anden lovgivning.
Ministeriets afgørelse af 9. maj 1997 og de senere udtalelser til mig rejser  

 en række spørgsmål vedrørende anvendelse af offentlighedsloven.
Ikke alle  

 ministeriets synspunkter har haft betydning for den konkrete afgørelse af  

 hvilke dokumenter og oplysninger ministeriet har anset sig for forpligtet til  

 at udlevere til Dem.
 I det følgende udtaler jeg min opfattelse af ministeriets synspunkter uanset  

 om de har haft konkret betydning for sagens udfald.
 Jeg har haft samtlige akter i de fem omhandlede sager til gennemsyn.  

 Dokumenter der er blevet tilbageholdt, er i sagerne påhæftet  

 afkrydsningsskemaer med angivelse af grunde til at dokumentet blev  

 tilbageholdt.
 I det følgende har jeg ikke  

 omtalt de konkrete dokumenter, men har begrænset mig til at kommentere de  

 retlige synspunkter der har været bestemmende for om ministeriet har  

 tilbageholdt dokumenter.
Identifikation af sagen/dokumenter Ministeriet har i udtalelsen  

 af 29. august 1997 til mig gjort gældende at Deres anmodning om aktindsigt  

 ikke  

 indeholdt en tilstrækkelig identifikation af det ønskede materiale - at der  

 var  

 tale om en 'fisketur' i en række personalemapper.
Ministeriet anså sig derfor  

 berettiget til at afslå en del af Deres anmodning af denne grund.
Jeg forstår  

 ministeriets opfattelse således at bortset fra Deres specificering af at De  

 ønskede oplysninger om lønforhold vedrørende de fem personer og oplysninger  

 om  

 eventuelle disciplinærsager, opfyldte Deres henvendelse ikke kravene i lovens  

 § 4, stk. 3.
 Det fremgår af forarbejderne  

 til § 4, stk. 3, at bestemmelsen overvejende er begrundet i det praktiske  

 hensyn at en aktindsigtsanmodning skal indeholde tilstrækkelige oplysninger  

 til at myndigheden ved hjælp af sin journal kan finde frem til de ønskede  

 dokumenter eller til den pågældende sag.
 Justitsministeriets  

 arbejdsgruppe vedrørende aktindsigt i personalesager afgav i november 1997  

 betænkning (betænkning nr. 1349/1997). I betænkningen anføres bl.a. følgende  

 om  

 fortolkningen af § 4, stk. 3:
 'Om bestemmelsen anfører John  

 Vogter, s.  

 93f,  

 bl.a. følgende:
'Det er i bestemmelsen  

 præciseret, at en begæring om aktindsigt skal indeholde en angivelse enten af  

 den sag eller af de dokumenter, den pågældende ønsker at blive gjort bekendt  

 med.
Grundbetingelsen er således, at den, der ønsker aktindsigt, må have  

 kendskab til sagens eller dokumentets eksistens før henvendelsen til  

 vedkommende myndighed, jf.
Carl Aage Nørgaard og Jens Garde, Forvaltningsret,  

 Sagsbehandling, 3. udgave, s. 177.
Dette krav medfører bl.a., at  

 der ikke kan forlanges adgang til at gennemgå en forvaltningsmyndigheds  

 registre, journalmateriale, regnskabsmateriale eller andet tilsvarende  

 materiale af generel karakter med henblik på herigennem at finde frem til  

 sager  

 af en bestemt art eller alle sager, der er blevet journaliseret i en bestemt  

 periode, jf.
Eilschou Holm, side 36.
I øvrigt er det vanskeligt at  

 beskrive, hvor specificeret angivelsen af en sag eller et dokument skal være.  

 Det må anses for tilstrækkeligt, at begæringen indeholder de oplysninger, der  

 efter indretningen af de pågældende myndigheders journaler, registre mv. er  

 nødvendige for, at man kan finde frem til sagen, jf.
Folketingstidende  

 1969/70,  

 tillæg A, sp. 587. Angivelse af en sags journalnummer er ikke nødvendig.
Det  

 er  

 imidlertid heller ikke i alle tilfælde tilstrækkeligt, at der opgives et  

 journalnummer, når omstændighederne viser, at ansøgeren reelt ikke er bekendt  

 med den pågældende sags eksistens, men f.eks. blot gætter eller slutter sig  

 frem til, at et sådant journalnummer må dække over en sag.
Det påhviler vedkommende  

 forvaltningsmyndighed at vejlede publikum om, hvilke oplysninger der i det  

 enkelte tilfælde må tilvejebringes for at opfylde disse krav, jf.  

 vejledningen  

 til offentlighedsloven, pkt. 17.' Det følger bl.a. af det  

 anførte, at der ikke kan forlanges adgang til en myndigheds journaler m.v.  

 med  

 det formål at finde frem til personalesager, som der herefter kan søges  

 aktindsigt i.
Og er den, der søger aktindsigt, f.eks. ikke bekendt med navnet  

 på den pågældende medarbejder, og er det ikke på anden måde muligt at finde  

 frem til, hvem det drejer sig om, kan der også gives afslag efter § 4, stk.  

 3.
 Advokat Bent Unmack Larsen  

 har i et responsum af 19. marts 1996 til Dansk Sygeplejeråd og Foreningen af  

 Speciallæger, der efterfølgende er sendt til Folketingets Retsudvalg, gjort  

 gældende, at en begæring om aktindsigt i en bestemt offentligt ansats  

 'personalesag'  

 i realiteten henviser til en række forskellige sager, og at begæringen derfor  

 ikke opfylder konkretiseringskravet i § 4, stk. 3. Bent Unmack Larsens  

 synspunkt er, at 'personalesagen' reelt består af en række selvstændige sager  

 (f.eks. vedrørende lønforhold, disciplinær påtale, advarsler i anledning af  

 kritisable forhold uden karakter af tjenesteforseelse mv.).
 Justitsministeriet har taget  

 stilling til Unmack Larsens synspunkt i en besvarelse af 30. juni 1997 af  

 spørgsmål nr. 252 fra Folketingets Retsudvalg (alm. del ‑ bilag 773),  

 optaget  

 som bilag til betænkningen.
 I besvarelsen anføres bl.a.  

 følgende:
'Offentlighedsloven  

 indeholder ikke en definition af sagsbegrebet ‑ heller ikke i relation  

 til bestemmelsen i § 4, stk. 3. Nogen præcis definition af begrebet lader sig  

 næppe heller opstille.
Groft sagt kan udtrykket 'en sag' siges at sigte til  

 en  

 flerhed af dokumenter og oplysninger, hvor der består en sådan samhørighed,  

 at  

 det er naturligt og hensigtsmæssigt at behandle de pågældende dokumenter og  

 oplysninger som en afgrænset enhed.
Administrativ praksis må tillægges en vis  

 vejledende betydning for spørgsmålet om, hvorvidt en flerhed af dokumenter på  

 denne måde udgør en enhed og dermed en enkelt sag, eller om der er tale om  

 flere forskellige sager.
Det typiske er formentlig, at  

 en forvaltningsmyndigheds journaliseringssystem er indrettet således, at alle  

 eller de fleste oplysninger om den enkelte medarbejders personalemæssige  

 forhold er samlet på én sag (personalesagen). En begæring om aktindsigt i  

 'personalesagen' vil derfor i journalteknisk forstand angå en enkelt sag.
Det  

 vil være nemt for myndigheden at finde sagen frem, og ansøgeren vil være  

 bekendt med, at sagen findes.
Udgangspunktet må derfor være, at  

 konkretiseringskravet i § 4, stk. 3, er opfyldt, smlg. pkt. 2‑3  

 ovenfor.
 Det kan ikke udelukkes, at  

 der kan forekomme tilfælde, hvor en samling af dokumenter, der i  

 journalteknisk  

 henseende behandles som én sag, i realiteten omfatter en sådan ubestemt  

 flerhed  

 af emner og spørgsmål mv., at en begæring om aktindsigt i sagen alligevel vil  

 kunne afslås med hjemmel i § 4, stk. 3.
I de her omhandlede tilfælde,  

 hvor 'personalesagen' angår en enkelt person og alene indeholder oplysninger  

 af  

 en nærmere bestemt og afgrænset karakter (personalemæssige forhold), er der  

 imidlertid efter Justitsministeriets opfattelse ikke i retskilderne grundlag  

 for at fravige det anførte udgangspunkt.
Det bemærkes i den forbindelse  

 særligt, at det forhold, at ansøgeren eventuelt ikke på forhånd har nærmere  

 kendskab til de forskellige oplysninger, der ligger i sagen  

 (adresseoplysninger,  

 løn, intern rokering, karriereforløb m.v.), ikke i sig selv kan føre til et  

 andet resultat.
Et formål med offentlighedsloven er netop at sætte  

 offentligheden  

 i stand til at gøre sig bekendt med hidtil ukendte oplysninger i  

 forvaltningens  

 dokumenter, jf. nærmere Betænkning 325/1963 om Offentlighed i Forvaltningen,  

 s. 42ff.
 På den baggrund er  

 Justitsministeriet ikke enig i, at offentlighedslovens § 4, stk. 3, normalt  

 vil kunne anvendes som hjemmel til at afslå begæringer om aktindsigt i  

 navngivne medarbejderes personalesager.
Det er således fortsat  

 Justitsministeriets opfattelse, at hjemmelen for helt eller delvis at nægte  

 aktindsigt i personalesager i almindelighed må søges i andre bestemmelser i  

 offentlighedsloven,  

 herunder i § 13, stk. 1, nr. 6, som Bent Unmack Larsen også har behandlet i  

 sit  

 responsum af 19. marts 1996.' Justitsministeriet har også i  

 andre sammenhænge givet udtryk for, at en begæring om aktindsigt i en bestemt  

 offentligt ansats 'personalesag' ikke kan afslås med hjemmel i  

 offentlighedslovens § 4, stk. 3.' Jeg er enig i betænkningens  

 beskrivelse af indholdet af § 4, stk. 3.
Det følger af denne  

 fortolkning at Udenrigsministeriet ikke har ret i at ministeriet kunne afslå  

 en  

 del af Deres ansøgning om aktindsigt fordi De ikke specificerede hvilke  

 oplysninger  

 eller dokumenter i de fem personalesager De ønskede udleveret.
Det forhold at  

 ministeriet mente at der fra Deres side var tale om en 'fisketur', dvs. at  

 ansøgningen blot havde til formål at undersøge rækkevidden af aktindsigt i  

 personalesager, kan efter min mening ikke begrunde at ansøgningen blev  

 afslået  

 i henhold til § 4, stk. 3. Det fremgår klart af såvel ordlyden som  

 forarbejderne til bestemmelsen at der ikke er tale om en indholdsmæssig  

 begrænsning  

 af retten til aktindsigt, men om et praktisk begrundet krav til ansøgningens  

 formulering.
 Jeg har gjort Udenrigsministeriet  

 bekendt med min opfattelse.
Ministeriets afgrænsning af Deres ansøgning Det fremgår af ministeriets  

 bemærkninger i udtalelsen af 29. august 1997 at ministeriet har anset sig for  

 berettiget til at holde nogle dokumenter tilbage fordi De ikke udtrykkeligt i  

 anmodningen henviste til dem og derfor ikke havde bedt om at de blev  

 udleveret.
Det følger af det jeg har  

 anført ovenfor om § 4, stk. 3, at ministeriet ikke kunne forlange at De  

 udtrykkeligt angav at de pågældende dokumenter skulle udleveres når  

 dokumenterne rent faktisk lå i personalemapperne vedrørende de nævnte  

 personer.  

 Ministeriet har imidlertid ret i at Deres breve af 4. marts 1997 kunne læses  

 således at De ikke var interesseret i at få udleveret alle dokumenter fra de  

 fem sager, men at kun særlige dokumenter/oplysninger havde Deres interesse.  

 Det  

 fremgår ikke klart af sagen i hvilken udstrækning dokumenter er blevet  

 tilbageholdt fordi de ikke skønnedes at være omfattet af Deres ansøgning.
Jeg  

 vil dog pege på at ministeriet - såfremt man har været i tvivl om hvorledes  

 Deres ansøgning skulle forstås - burde have kontaktet Dem for at bede Dem  

 præcisere om et givet dokument var omfattet af ansøgningen.
 Jeg har gjort ministeriet  

 bekendt med min opfattelse.
Dokumenter som led i administrativ sagsbehandling Ministeriet synes endvidere  

 at have den opfattelse at en række dokumenter som lå i personalesagerne, men  

 som ikke ansås for at have direkte tilknytning til den pågældendes  

 ansættelsesmæssige forhold i ministeriet, men som dog var oprettet eller  

 modtaget fordi den pågældende havde ansættelse i ministeriet, kunne  

 tilbageholdes.
Jeg forstår ministeriets synspunkt således at disse dokumenter  

 ikke anses for at være indgået til eller oprettet som et led i administrativ  

 sagsbehandling.
 I bemærkningerne til  

 forslaget om lov om offentlighed i forvaltningen (Folketingstidende 1985-86,  

 tillæg A, sp. 210) er anført følgende om betingelserne for at et dokument kan  

 anses for at være undergivet administrativ sagsbehandling:
 '...
 Uden for falder således  

 dokumenter, der blot modtages til 'opbevaring' (f.eks. i Rigsarkivet) eller  

 alene undergives 'ren teknisk' eller lignende bearbejdning (stempling,  

 legalisering o.l.). Tilsvarende gælder dokumenter, der er sendt til en  

 myndighed ved en åbenbar fejltagelse, når disse ikke indgår som element i  

 myndighedens afgørelsesgrundlag.
 Uden for falder endvidere  

 andet 'papirmateriale' som f.eks. undervisningsmateriale, kort, bøger,  

 brochurer, selv om det produceres eller anvendes af offentlige myndigheder.  

 Indgår et sådant materiale derimod f.eks. i en klagesag over den pågældende  

 myndighed, vil det normalt på det grundlag blive omfattet af retten til  

 aktindsigt i den pågældende klagesag.
 Om dokumentbegrebets nærmere  

 afgrænsning henvises til bemærkninger til §§ 5-6, samt til udvalgets  

 overvejelser s. 160ff i betænkningen.
...' I betænkning nr. 857/1978, s.  

 160, anføres bl.a. følgende om hvilke dokumenter der bør være omfattet af  

 loven:
 '...
For det første må  

 bestemmelsen - ligesom loven i almindelighed - antages at bygge på en  

 forudsætning om, at dokumenter kun bliver undergivet aktindsigt efter loven,  

 såfremt de modtages af eller afsendes fra en forvaltningsmyndighed som led i  

 en  

 administrativ sagsbehandling.
Med denne begrænsning af lovens rækkevidde har  

 det navnlig været tanken at afskære aktindsigt med hensyn til dokumenter, der  

 blot opbevares eller befordres af en forvaltningsmyndighed eller alene gøres  

 til genstand for en teknisk bearbejdning af myndigheden.
Det gælder således  

 også for egentlige dokumenter, at de skal have karakter af aktstykker for at  

 blive omfattet af loven, sml. ovenfor under 1 om det beslægtede problem med  

 hensyn til andre genstande end skriftstykker i traditionel forstand.
At eksempelvis dokumenter, der af private  

 indleveres til postbesørgelse hos postvæsenet, ikke bør være omfattet af  

 loven,  

 er da også efter udvalgets opfattelse indlysende.
Det samme gælder imidlertid  

 ligeledes dokumenter, der af private indleveres til opbevaring i det  

 offentliges arkiver m.v. - ofte med klausuler om hemmeligholdelse i en  

 kortere  

 eller længere årrække.
Såfremt offentlighedsloven blev gjort anvendelig på  

 private arkivalier, måtte det befrygtes, at indlevering af sådanne dokumenter  

 i  

 en række tilfælde ville blive undladt til skade navnlig for forskningen.  

 Heller  

 ikke i tilfælde, hvor dokumenter alene indleveres til forvaltningsmyndigheder  

 med henblik på en teknisk eller anden dermed ligestillet bearbejdning, såsom  

 stempling, legalisering o.lign., bør de være undergivet aktindsigt.
...' Som det fremgår, er der  

 snævre grænser for hvilke dokumenter der ikke er omfattet af bestemmelsen, og  

 på baggrund af forarbejderne må det efter min opfattelse lægges til grund at  

 den nævnte passus i § 4, stk. 1 - om at dokumenterne skal være indgået til  

 myndigheden 'som led i administrativ sagsbehandling i forbindelse med dens  

 virksomhed' - kun udeholder dokumenter som ikke er tillagt eller kan  

 tillægges  

 betydning for myndighedens administrative virksomhed på området.
Det skal med  

 andre ord typisk være dokumenter hvis indhold er myndighedens almindelige  

 løbende administrative virksomhed helt uvedkommende.
Jf. også Carl Aage  

 Nørgaard og Jens Garde, Forvaltningsret, Sagsbehandling (1995), 4. udgave ved  

 Jens Garde og Karsten Revsbech, s. 203.
Det følger af det anførte at  

 dokumenter som er lagt på personalesagen, som udgangspunkt må anses for at  

 være indgået som et led i administrativ sagsbehandling.
Kun dokumenter som er  

 indgivet ved en fejl, eller som blot lægges til opbevaring uden at have nogen  

 som helst betydning for sagen, vil efter min mening kunne nægtes udleveret på  

 dette grundlag.
Som anført tidligere finder  

 jeg det ikke påkrævet at omtale de enkelte dokumenter der er nægtet  

 udleveret.  

 Min gennemgang af sagerne viser at kun ganske få dokumenter i de fem  

 personalesager vil kunne nægtes udleveret af denne grund.
Jeg finder navnlig  

 ikke at udskrifterne fra Pensab-registret ville kunne kategoriseres som  

 dokumenter af denne type.
Ministeriet har i udtalelsen  

 af 3. november 1997 bemærket at '(s)åfremt Ombudsmanden  

 finder, at der kan stilles spørgsmål til den konkrete sondring mellem  

 'løbende  

 personalesager' og 'andre sager', vil ministeriet gerne begrunde det  

 nærmere.' Da jeg som anført finder at  

 der kan sættes spørgsmålstegn ved den konkrete sondring mellem 'løbende  

 personalesager' og 'andre sager', har jeg på baggrund af ministeriets  

 bemærkning samtidig hermed henstillet til ministeriet at det genovervejer  

 nægtelsen af at udlevere dokumenter der har ligget i personalesagerne, men  

 som  

 ikke er indgået som et led i administrativ sagsbehandling i disse sager.
 Jeg har samtidig henstillet  

 at ministeriet i forbindelse med genvurderingen inddrager de betragtninger  

 jeg  

 har anført ovenfor om rækkevidden af begrebet 'administrativ sagsbehandling'.
Sager om ansættelse og forfremmelse Offentlighedslovens § 2, stk.  

 1, 2. punktum, indeholder følgende bestemmelse:
 '...
 For sager om ansættelse eller  

 forfremmelse i det offentliges tjeneste gælder kun bestemmelsen i § 6.
...' I begrundelsen for denne  

 undtagelse hedder det betænkning nr. 1349/1997 om aktindsigt i  

 personalesager:
 '...
I lovens § 2 bestemmes det,  

 at visse  

  

 sagstyper  

  

 er undtaget fra  

 dens anvendelsesområde.
Det gælder sager inden for  

  

 strafferetsplejen  

  

 , sager om  

  

 lovgivning  

  

 ,  

 indtil lovforslag er fremsat for Folketinget, og - med undtagelse af  

 bestemmelsen om notatpligt i § 6 - sager om  

  

 ansættelse  

 eller forfremmelse i det offentliges tjeneste.
Den sidstnævnte undtagelse  

 betyder, at sager om ansættelse og forfremmelse i det offentliges tjeneste  

 generelt er undtaget fra offentlighedslovens regler om aktindsigt, uanset  

 hvilke dokumenter og oplysninger de indeholder.
Det samme gjaldt under  

 1970-loven, jf. denne lovs § 6, stk. 1. Om baggrunden herfor hedder det i  

 Betænkning 325/1963 om Offentlighed i Forvaltningen, s.  

 51f, bl.a. følgende:
'Hvis den adgang til at gøre  

 sig bekendt med den offentlige forvaltnings dokumenter, som udkastet til lov  

 om offentlighed i forvaltningen i øvrigt vil hjemle, kommer til at omfatte  

 ansøgninger af den her omhandlede art og erklæringer afgivne herover, vil det  

 bevirke, at ikke blot ansøgere, men alle kan forlange oplysninger om  

 ansøgernes  

 navne og tillige adgang til at se selve ansøgningerne.
Ansøgernes navne og  

 ansøgningernes indhold ville kunne offentliggøres, og det samme ville gælde  

 erklæringer om ansøgninger om offentlig stilling eller hverv, afgivne af en  

 forvaltningsmyndighed eller af private, idet 1866-lovens  

 undtagelsesbestemmelse  

 for sådanne erklæringer da ville falde bort.
Undtagelsesbestemmelserne i  

 lovudkastets § 2 vil naturligvis også komme til at gælde for de her  

 omhandlede  

 dokumenter og vil muliggøre en vis hensyntagen til ansøgere ved at udelukke  

 adgangen til at gøre sig bekendt med oplysninger, hvis meddelelse ville komme  

 i  

 strid med væsentlige hensyn til privatlivets fred og personlige anliggender i  

 øvrigt, jfr. § 2, stk. 1, pkt. 4. Denne undtagelsesregel ville imidlertid i  

 sådanne sager kun beskytte mod offentlighed, når det drejer sig om personlige  

 forhold af særlig karakter, for eksempel sygdom eller invaliditet.' På denne baggrund fandt et  

 flertal på 12 af medlemmerne af den kommission, der afgav betænkningen, at  

 'afgørende hensyn' talte imod at lade offentlighedsprincippet finde  

 anvendelse  

 på dokumenter i sager om ansættelse og forfremmelse i det offentliges  

 tjeneste.  

 Flertallet pegede i den forbindelse navnlig på, at en offentlighedsordning i  

 lyset af de anførte forhold kunne afholde kvalificerede personer fra at søge  

 stilling i det offentlige, og at indstillinger mv. fra andre myndigheder om,  

 hvilke personer der skal ansættes i en stilling, ville blive mere  

 forbeholdne,  

 end hvis de ikke var undergivet offentlighed, jf. nærmere betænkningen, s.  

 52.
 Et mindretal på otte af  

 kommissionens medlemmer fandt ikke tilstrækkelig begrundelse for at undtage  

 de  

 nævnte sager fra offentlighedsprincippet, jf. betænkningen, s.  

 53f.
I forslaget til 1970-loven er  

 det alene anført, at det i overensstemmelse med kommissionens flertal  

 foreslås,  

 at sager om ansættelse eller forfremmelse i det offentliges tjeneste holdes  

 uden for offentlighedsordningen, jf.
Folketingstidende 1969-70, tillæg A, sp.  

 593.
Spørgsmålet om, hvorvidt der  

 fortsat var grundlag for at opretholde denne begrænsning i  

 offentlighedsprincippet, blev overvejet i forbindelse med tilblivelsen af den  

 gældende offentlighedslov.
I 1978-betænkningen, s. 107, hedder det således  

 bl.a. følgende:
 'Arbejdsgruppen [under det  

 udvalg, der afgav betænkningen] har overvejet både spørgsmålet om, hvorvidt  

 offentligheden helt eller delvis bør have adgang til aktindsigt i  

 personalesager (jf. den gældende lovs § 6, stk. 1), og spørgsmålet om,  

 hvorvidt  

 den særlige adgang hertil for en part i en ansættelses- eller  

 forfremmelsessag  

 efter lovens § 10, stk. 2, bør udvides.
 I førstnævnte henseende er  

 det arbejdsgruppens opfattelse, at der ikke i forbindelse med lovrevisionen  

 bør  

 indføres fuld offentlighed i ansættelses- og forfremmelsessager, idet dette  

 ville give anledning til væsentlige betænkeligheder både af hensyn til  

 offentlige interesser, navnlig ønsket om i videst muligt omfang at tiltrække  

 kvalificerede ansøgere, og private interesser, navnlig behovet for at  

 beskytte  

 ansøgere mod offentliggørelse af deres private forhold.
 ...
Udvalget kan tiltræde  

 arbejdsgruppens opfattelse af, at det ikke vil være forsvarligt generelt at  

 lade sager om ansættelse og forfremmelse i det offentliges tjeneste blive  

 undergivet den almindelige adgang til aktindsigt efter offentlighedslovens  

 kapitel  

 1 og skal herved henvise til de af arbejdsgruppen anførte grunde.' Udvalget foreslog i stedet en  

 ordning, hvorefter der i de omtalte sager skulle udarbejdes en fortegnelse  

 over  

 ansøgerne.
Denne fortegnelse skulle kunne kræves udleveret i det omfang,  

 hemmeligholdelse ikke var påkrævet efter stillingens beskaffenhed eller af  

 hensyn til en ansøgers forhold, jf. betænkningen, bl.a. s. 36 og 108. I det  

 oprindelige forslag til en ny offentlighedslov var der medtaget en  

 bestemmelse  

 herom, men under Folketingets behandling af lovforslaget blev der rejst tvivl  

 om hensigtsmæssigheden og berettigelsen af en sådan ordning, idet den kunne  

 tænkes at afholde kvalificerede ansøgere fra at søge stillinger i det  

 offentlige, jf.
Folketingstidende 1984-85, tillæg B, sp. 3079. På den  

 baggrund  

 blev bestemmelsen ikke medtaget i det endelige forslag til den gældende lov.
 Der er således ikke nogen  

 almindelig adgang for offentligheden til at blive gjort bekendt med, hvem der  

 er ansøger til en stilling i det offentliges tjeneste.
Derimod er der efter  

 tjenestemandslovens § 5, stk. 3, en særlig ret for den, der søger en  

 tjenestemandsstilling (og vedkommende faglige organisation), til at få  

 udleveret en liste med navn mv. på de øvrige ansøgere.
En ansøger kan efter  

 bestemmelsens  

 stk. 4 skriftligt anmode om, at de pågældende oplysninger ikke gengives  

 offentligt.
I så fald straffes en sådan gengivelse efter stk. 5 med bøde.
Den nævnte bestemmelse gælder  

 kun personer, der søger ansættelse i statens eller folkekirkens tjeneste  

 efter  

 reglerne i tjenestemandsloven, jf. lovens § 1. Den gælder således f.eks. ikke  

 for kommunale og amtskommunale tjenestemænd.
For sådanne tjenestemænd gælder  

 alene bestemmelsen i forvaltningslovens § 10, stk. 2. Efter denne bestemmelse  

 kan den, der ansøger eller har ansøgt om ansættelse eller forfremmelse i det  

 offentliges tjeneste, kun forlange at blive gjort bekendt med de dokumenter  

 mv., der vedrører den pågældendes egne forhold.
Om den nærmere rækkevidde af  

 undtagelsesbestemmelsen i offentlighedslovens § 2, stk. 1, 2. pkt., henvises  

 i  

 øvrigt til John Vogter, s. 71ff.
Som det her bl.a. anføres, er  

  

 andre sager om tjenesteforholdet  

  

 (personalesager) end sager om ansættelse og forfremmelse  

  

 omfattet  

  

 af lovens almindelige regler, jf. herved også Folketingets  

 Ombudsmands beretning for året 1976, s. 130, vedrørende den tilsvarende  

 bestemmelse i § 6, stk. 1, i 1970-loven.
Ombudsmandssagen drejede sig  

 om, i hvilket omfang en sag i Undervisningsministeriet vedrørende  

 forskningskontrol ved handelshøjskolen i Århus var undergivet aktindsigt.
I  

 ombudsmandens udtalelse, der refereres nærmere nedenfor under pkt. 4.4.3,  

 anføres bl.a., at den nævnte bestemmelse ikke - heller ikke analogt - kan  

 udstrækkes til at omfatte andre arter af sager om offentligt ansatte end  

 ansættelses- og forfremmelsessager.
Således er f.eks. sager om  

  

 suspension  

  

 ,  

  

 afskedigelse  

  

 og  

  

 disciplinærforfølgning  

  

 omfattet af offentlighedsloven.
Også '  

  

 almindelige  

 personalesager  

  

 ', som typisk oprettes ved en medarbejders tiltræden, og  

 hvor der løbende lægges oplysninger om f.eks. merarbejdsvederlag og andre  

 tillæg, orlov, intern rokering, personalebedømmelser, referater af  

 udviklingssamtaler mv., er omfattet af loven.
...' Justitsministeren fremsatte  

 den 14. november 1997 et lovforslag om ændring af lov om offentlighed i  

 forvaltningen (lovforslag nr.
L 76). § 2, stk. 2, havde følgende indhold:
 '...
Stk. 2. Bortset fra bestemmelsen i § 6 gælder loven endvidere ikke  

 for sager om ansættelse eller forfremmelse i det offentliges tjeneste.
Det  

 samme gælder for andre sager om enkeltpersoners ansættelsesforhold i det  

 offentliges tjeneste, jf. dog stk. 3.
...' I bemærkningerne til  

 bestemmelsen er bl.a. anført følgende:
 '...
Bestemmelsens 1. pkt. svarer  

 til den gældende bestemmelses stk. 1, 2. pkt.
Der tilsigtes ingen ændringer i  

 bestemmelsens anvendelsesområde.
 Efter bestemmelsens 2. pkt.  

 vil loven, bortset fra § 6 om notatpligt, som udgangspunkt heller ikke gælde  

 for andre sager om enkeltpersoners ansættelsesforhold i det offentliges  

 tjeneste (konkrete personalesager).
 Bestemmelsens typiske  

 anvendelsesområde vil være 'almindelige personalesager', dvs. sager, der  

 normalt oprettes ved en medarbejders tiltræden, og hvor der løbende lægges  

 oplysninger om medarbejderen vedrørende f.eks. grundløn, merarbejdsvederlag  

 og  

 andre tillæg, ferieoversigter, sygelister, erklæringer om tavshedspligt,  

 personalebedømmelser, referater af udviklingssamtaler, oplysninger om intern  

 rokering, oplysninger om tjenesterejser mv.
...' Forslaget blev endeligt  

 vedtaget efter tredje behandling den 7. maj 1998.
Ordlyden af den nugældende  

 bestemmelse i § 2, stk. 1, 2. punktum, taler efter min mening for at  

 udtrykkene  

 'ansættelse' og 'forfremmelse' fortolkes således at der sigtes til sager  

 vedrørende førstegangsansættelse hos vedkommende myndighed eller udnævnelse  

 til avancementsstillinger.
Jeg har for så vidt forståelse for at  

 bestemmelsens  

 ordlyd og de hensyn der ligger bag, kunne begrunde at beslutninger om at  

 udpege  

 en person til ambassadør eller tilsvarende stillinger ved repræsentationerne  

 anses for forfremmelser.
Imod denne fortolkning taler imidlertid  

 bestemmelsens  

 forhistorie, bestemmelsens formål og de forudsætninger med hensyn til  

 fortolkningen  

 af den nugældende bestemmelse der fremgår af betænkning nr. 1349/1997 og  

 bemærkningerne til lovforslag, L 76. Hertil kommer yderligere at det nu i lov  

 om udenrigstjenesten (§ 2) er fastslået at Udenrigsministeriet, de  

 diplomatiske  

 og konsulære repræsentationer, udgør en fælles tjeneste og er én myndighed  

 (se  

 s. 37). Hermed er det blevet præciseret - som anført af Udenrigsministeriet i  

 den sag som er omtalt i min beretning 1996, s. 270ff - at et kontor i  

 ministeriet og en ambassade i organisatorisk henseende har samme status, jf.  

 Folketingets Ombudsmands beretning for året 1996, s. 279, sp. 2.
 Ministeriet har afslået at  

 udlevere dokumenter om udsendelse og hjemsendelse af de pågældende  

 medarbejdere  

 under henvisning til at disse sager må sidestilles med sager om 'ansættelse  

 og  

 forfremmelse' (Udenrigsministeriets brev af 3. november 1997, citeret foran,  

 s. 18-22).
 Jeg opfatter ministeriets  

 bemærkning således at ministeriet ikke mener at de pågældende spørgsmål er  

 direkte omfattet af § 2, stk. 1, 2. punktum.
Denne opfattelse er jeg som  

 anført ovenfor enig i.
Videre må jeg forstå ministeriet således at et afslag  

 på  

 at udlevere disse dokumenter kan begrundes med en analogislutning fra §  

 2.
Offentlighedsloven er  

 opbygget således at § 4 fastlægger som en hovedregel at almenheden har ret  

 til  

 aktindsigt medmindre der i loven er gjort undtagelse fra eller fastsat  

 begrænsninger i denne ret.
Allerede lovens systematik fører derfor efter min  

 mening til at det må anses for betænkeligt at undtagelserne finder analog  

 anvendelse på tilfælde uden for deres direkte anvendelsesområde.
Dertil  

 kommer  

 det i betænkning nr. 1346/1997 anførte om at § 2 ikke - heller ikke analogt -  

 kan udstrækkes til at omfatte andre typer af sager om offentligt ansatte end  

 ansættelses- og forfremmelsessager.
 Jeg finder derfor ikke at  

 ministeriet har været berettiget til at sidestille sager om udsendelse og  

 hjemsendelse med ansættelses- eller forfremmelsessager, og derfor heller ikke  

 at offentlighedslovens § 2, stk. 1, 2. punktum, har kunnet anvendes i denne  

 relation.
 Jeg har gjort  

 Udenrigsministeriet bekendt med min opfattelse og henstillet at ministeriet  

 genoptager denne del af sagen til fornyet vurdering på baggrund af det jeg  

 har  

 anført.
Interne arbejdsdokumenter Offentlighedslovens § 7 har  

 følgende indhold:
'§ 7.  

  

 Retten til aktindsigt omfatter ikke en myndigheds interne  

 arbejdsdokumenter.
Som interne arbejdsdokumenter anses dokumenter, der udarbejdes af en myndighed til eget  

 brug, brevveksling mellem forskellige enheder inden for samme  

 myndighed og brevveksling mellem en kommunalbestyrelse og dennes  

 udvalg, afdelinger og andre organer eller mellem disse organer indbyrdes.' Ministeriet oplyser at det  

 har afslået at udlevere skrivelser mellem ministeriet og de enkelte  

 medarbejdere om udsendelse til og hjemkaldelse fra udeposter som interne  

 dokumenter (udtalelse af 29. august 1997). I udtalelsen af 3. november 1997  

 har  

 ministeriet tilføjet at det finder at 'brevveksling mellem ministeriet og en  

 medarbejder i en personalesag må betragtes som en intern brevveksling'.
 I betænkning nr. 1349/1997  

 hedder det om dette spørgsmål:
 '...
Et særligt spørgsmål er, om  

 brevveksling mellem myndigheden og  

  

 medarbejderen  

 selv  

  

 om personalemæssige spørgsmål - f.eks. om afskedigelse, tildeling af  

 disciplinær sanktion, orlov, tjenestefrihed mv. - kan anses for intern  

 brevveksling.
Justitsministeriet har antaget, at sådan brevveksling ikke er  

 intern, jf. herved bl.a. pkt. 12 i Justitsministeriets vejledning om  

 aktindsigt  

 i personalesager (1997). Baggrunden er, at medarbejderen ikke deltager i  

 brevvekslingen på myndighedens vegne, men som part i den pågældende sag.' (S. 27) I breve om løn, udnævnelse,  

 afskedigelse, tjenestefrihed osv. har den person beslutningen vedrører,  

 partsstatus efter forvaltningsloven og er i denne sammenhæng en  

 udenforstående  

 person i forhold til myndigheden.
Brevveksling om sådanne spørgsmål kan  

 derfor  

 efter min mening ikke betragtes som interne dokumenter i henhold til § 7 i  

 offentlighedsloven.
Dette gælder ikke alene sager  

 hvori der træffes egentlig afgørelse i forhold til den ansatte, men også  

 tilfælde hvor brevvekslingen fra myndighedens side har karakter af en  

 tjenestebefaling, f.eks. om hvorvidt den pågældende kan afholde ferie, eller  

 om  

 hvor den pågældende skal gøre tjeneste.
Jeg er derfor ikke enig med  

 ministeriet i at de her omhandlede breve har kunnet nægtes udleveret i  

 henhold  

 til offentlighedslovens § 7.
 Jeg har gjort  

 Udenrigsministeriet bekendt med min opfattelse og har henstillet at  

 ministeriet  

 genoptager sagen for så vidt det har været lagt til grund at sådanne  

 dokumenter  

 har kunnet tilbageholdes i henhold til § 7.
 Ministeriet betragter  

 notitser og skrivelser udvekslet mellem personalekontoret og  

 repræsentationerne  

 i udlandet som interne arbejdsdokumenter.
 Lov nr. 150 af 13. april 1983  

 om udenrigstjenesten, som ændret ved lov nr. 331 af 14. maj 1997, § 2, har  

 følgende indhold:
'Udenrigstjenestens tre  

 grene, udenrigsministeriet, de diplomatiske og de konsulære repræsentationer,  

 udgør en fælles tjeneste og er én myndighed.' Ved loven er det nu slået  

 fast at brevveksling mellem udenrigstjenestens tre grene skal anses for  

 interne bl.a. i henhold til offentlighedslovens § 7.
Jeg har tidligere - den 31.  

 maj 1996 - givet udtryk for at jeg ikke anså brevveksling mellem ministeriet  

 og  

 de udenlandske repræsentationer for interne, jf.
Folketingets Ombudsmands  

 beretning for året 1996, s. 270 og s. 273. Efter Folketingets vedtagelse af  

 ovennævnte lovændring finder jeg ikke at jeg som Folketingets Ombudsmand bør  

 udtale mig yderligere om spørgsmålet.
 Ministeriet har endvidere  

 undtaget indstillinger til dronningen om udnævnelser af de pågældende  

 tjenestemænd og forflyttelse af samme som interne dokumenter idet ministeriet  

 i  

 disse sager betragter dronningen og ministeriet som én myndighed.
 I betænkning nr. 325/1963 om  

 offentlighed i forvaltningen, s.  

 58f,  

 foreslog kommissionen i § 4, stk. 1, litra a, i udkast til offentlighedslov  

 at 'indstillinger til Kongen' udtrykkeligt blev undtaget fra retten til  

 aktindsigt  

 (udkastets § 4, stk. 1, litra a).
 I forarbejderne til den  

 tidligere offentlighedslov (lov nr. 280 af 10. juni 1970) er bl.a. anført  

 følgende om baggrunden for ikke at følge kommissionens forslag på dette punkt  

 (Folketingstidende 1969-70, tillæg A, sp. 591):
 '...
 Bestemmelsen, der angiver  

 visse dokumenter, som ikke er undergivet offentlighed, svarer med enkelte  

 ændringer til kommissionsudkastets § 4, men er opstillet og affattet i  

 overensstemmelse med den tilsvarende bestemmelse i partsoffentlighedslovens §  

 6.
 Bestemmelsen i  

 kommissionsudkastets stk. 1, litra a, om indstillinger til kongen er ikke  

 medtaget;  

 denne bestemmelse må anses for overflødig ved siden af bestemmelsen i  

 forslagets § 5, nr. 4.
...' I betænkning nr. 857/1978 om  

 offentlighedslovens revision, s. 236, er der for så vidt angår  

 forvaltningsmyndigheders indstillinger til regenten, anført følgende:
 '...
Udvalget har... ikke... fundet det påkrævet udtrykkeligt at undtage en  

 forvaltningsmyndigheds indstillinger til kongen, som det ved  

 offentlighedslovens gennemførelse blev anset for overflødigt at medtage i §  

 5,  

 nr. 1, på grund af bestemmelsen i § 5, nr. 4, om brevveksling 'inden for  

 samme  

 myndighed'. I sager, der afgøres ved kgl. resolution, må kongen og den  

 forvaltningsmyndighed,  

 der har behandlet sagen, anses for én myndighed, og indstillinger til kongen  

 må  

 derfor utvivlsomt bedømmes som interne arbejdsdokumenter i relation til  

 bestemmelsen i § 9 i udvalgets lovudkast.
Udvalget skal i denne forbindelse  

 bemærke,  

 at sager, hvor kongen kan handle uden ministerkontrasignatur, f.eks. hans  

 privatretlige  

 dispositioner, udnævnelse og afskedigelse af hofembedsmænd, ordenstildelinger  

 osv., overhovedet ikke kan anses for omfattet af loven.
...' Som det fremgår af  

 offentlighedslovens § 7, omfatter retten til aktindsigt ikke en myndigheds  

 interne arbejdsdokumenter.
Jeg har på baggrund af tilblivelseshistorien for  

 bestemmelsen ikke grundlag for kritik i anledning af denne del af  

 ministeriets  

 afgørelse.
Offentlighedslovens § 11, stk. 1 § 11, stk. 1, i  

 offentlighedsloven indeholder følgende bestemmelse:
'Oplysninger i dokumenter,  

 der er omfattet af § 7 og § 10, nr. 1-5, om faktiske omstændigheder, der er  

 af  

 væsentlig betydning for sagsforholdet, skal, uanset disse bestemmelser,  

 meddeles i overensstemmelse med lovens almindelige regler.' Udenrigsministeriet bemærkede  

 i afgørelsen af 9. maj 1997 at der efter ministeriets mening ikke - ud over  

 nogle oplysninger der var refereret i tjenestebiografien fra  

 Udenrigsministeriets Grå Kalender for 1997 - var indeholdt oplysninger om  

 faktiske  

 omstændigheder af væsentlig betydning for de pågældendes ansættelsesforhold i  

 de interne dokumenter.
 Rækkevidden af denne  

 bemærkning er ikke ganske klar, og dens betydning bliver yderligere uklar ved  

 at ministeriets afgrænsning af sagens interne dokumenter som anført ovenfor  

 må  

 anses for baseret på en urigtig retsopfattelse.
 Ministeriet mener  

 tilsyneladende at oplysninger i interne dokumenter om individuelle løntillæg,  

 om orlov, om tjenesterejser osv. ikke er ekstraheringspligtige i henhold til  

 §  

 11, stk. 1.
Denne opfattelse er jeg ikke  

 enig i.
Jeg har gjort ministeriet bekendt med min opfattelse.
Offentlighedslovens § 12, stk. 1, nr. 1 En række oplysninger har  

 ministeriet afslået at udlevere i henhold til offentlighedslovens § 12, stk.  

 1,  

 nr. 1. Bestemmelsen har følgende ordlyd:
'Retten til aktindsigt  

 omfatter ikke oplysninger om 1) enkeltpersoners private,  

 herunder økonomiske, forhold ...' Ministeriet har under sagen  

 gjort gældende at - i hvert fald - følgende oplysninger har kunnet  

 tilbageholdes i henhold til bestemmelsen:
·  

  

 	  

 individuelle løntillæg ·  

  

 	  

 udetillæg ·  

  

 	  

 pensionsalderberegning ·  

  

 	  

 privat adresse ·  

  

 	  

 CPR-nummer ·  

  

 	  

 oplysninger om pårørende ·  

  

 	  

 oplysninger om eventuelle  

 'sikkerhedsundersøgelser' I forarbejdsbemærkningerne  

 til § 12, stk. 1, nr. 1, anførtes bl.a.:
'Undtagelsesadgangen er  

 principielt knyttet til en generel vurdering af oplysningernes karakter.
Det  

 er  

 lige så lidt som efter den gældende lov en forudsætning for bestemmelsens  

 anvendelse, at hemmeligholdelse i det konkrete tilfælde må anses for  

 påkrævet.  

 På den anden side kan det dog forekomme, at den, hvis forhold en oplysning  

 angår, særligt har tilkendegivet, at den pågældende for sit vedkommende anser  

 oplysningen for at tilhøre privatlivets fred.
Dette vil efter  

 omstændighederne  

 kunne begrunde, at oplysningen undtages med hjemmel i bestemmelsen.
Dette  

 gælder f.eks.  

  

 hemmeligholdte telefonnumre  

  

 og  

  

 beskyttede adresser  

  

 i  

 folkeregistrene.' (Ombudsmandens fremhævning). (Folketingstidende 1985-86,  

 tillæg A, sp.  

 226f  

 ) Det afgørende for anvendelse  

 af § 12, stk. 1, nr. 1, er som det ses af ordlyden og forarbejderne,  

 oplysningernes karakter af at vedrøre 'private forhold'.
Det er herefter klart at  

 oplysninger der vedrører eventuel ægtefælle og eventuelle børn, som  

 udgangspunkt kan undtages fra aktindsigt.
Det samme gælder oplysninger om  

 CPR-nummer.
Omvendt må jeg finde det lige  

 så klart at oplysninger om løn, herunder individuelle løntillæg, hjemmetillæg  

 og udetillæg, ikke kan anses for at vedrøre de ansattes private forhold.
Der  

 ses navnlig ikke at være grundlag for at skelne imellem almindelig løn og løn  

 der er fastsat på mere individuelt grundlag.
Det forhold at udetillæg  

 indirekte afspejler private forhold, såsom antal børn og civilstand, finder  

 jeg  

 ikke kan gøre en forskel.
For så vidt oplysninger om antal børn og den  

 ansattes  

 civilstand indgår i lønberegningen, har oplysningerne tjenstlig karakter og  

 kan ikke begrunde at oplysninger om tillæggets størrelse nægtes udleveret.
 Heller ikke oplysninger om  

 pensionsalderberegning kan efter min mening betragtes som private  

 oplysninger.  

 Oplysningerne relaterer sig utvivlsomt til tjenstlige forhold og kan ikke  

 undtages i henhold til § 12, stk. 1, nr. 1.
Med hensyn til de ansattes  

 privatadresse er retsstillingen mindre klar.
Privatadresse må som  

 udgangspunkt  

 anses for at vedrøre enkeltpersoners private forhold og er således omfattet  

 af  

 ordlyden af § 12, stk. 1, nr. 1. I betænkning nr. 1349/1997 er imidlertid  

 anført følgende:
 '...
 Særligt om det nævnte  

 spørgsmål vedrørende aktindsigt i offentligt ansattes  

  

 privatadresser  

  

 (og telefonnumre) bemærkes følgende:
Efter § 3, stk. 1, nr. 3, i  

 lov om folkeregistrering (jf. lovbekendtgørelse nr. 508 af 14. september  

 1978)  

 kan der fra CPR-registeret bl.a. videregives oplysning om en bestemt,  

 identificeret persons adresse.
Dette gælder dog ikke, hvis adressen er  

 beskyttet.
De nærmere regler om adressebeskyttelse  

 findes i § 17 i Indenrigsministeriets bekendtgørelse nr. 652 af 27. juli 1995  

 om folkeregistrering.
Efter bestemmelsens stk. 1 kan enhver ved henvendelse  

 til folkeregisteret i sin bopælskommune kræve, at vedkommendes adresse ikke  

 opgives til private.
Adressebeskyttelsen bortfalder efter et år, men kan  

 efter  

 ønske forlænges, jf. § 17, stk. 2.
En adressebeskyttelse er ikke  

 ubetinget.
Efter § 17, stk. 3, kan beskyttelsen normalt ikke opretholdes over  

 for kreditorer, der agter at foretage skridt til opkrævning eller inddrivelse  

 af en forfalden fordring, og efter stk. 4, kan folkeregisteret også i øvrigt  

 udlevere  

 en beskyttet adresse til personer, der skønnes at have en retlig interesse  

 heri.
 Under offentlighedsloven af  

 1970 var det almindeligt antaget, at oplysninger, der efter andre regler var  

 offentligt tilgængelige, ikke kunne tilbageholdes efter den tilsvarende  

 bestemmelse i denne lovs § 2, stk. 1, nr. 1. Det var således bl.a. antaget,  

 at  

 sædvanlige folkeregisteroplysninger ikke kunne undtages efter bestemmelsen,  

 jf. 1978-betænkningen, s. 253.
I forarbejderne til den  

 gældende bestemmelse i § 12, stk. 1, nr. 1, er det anført, at der i forhold  

 til  

 den tilsvarende bestemmelse i 1970-loven tilsigtes en vis udvidelse af  

 adgangen  

 til aktindsigt, jf.
Folketingstidende 1985-86, tillæg A, sp. 226. Endvidere  

 hedder det bl.a. følgende:
'Undtagelsesadgangen er  

 principielt knyttet til en generel vurdering af oplysningernes karakter.
Det  

 er  

 lige så lidt som efter den gældende lov en forudsætning for bestemmelsens  

 anvendelse, at hemmeligholdelse i det konkrete tilfælde må anses for  

 påkrævet.  

 På den anden side kan det dog forekomme, at den, hvis forhold en oplysning  

 angår, særligt har tilkendegivet, at den pågældende for sit vedkommende anser  

 oplysningen for at tilhøre privatlivets fred.
Dette vil efter  

 omstændighederne  

 kunne begrunde, at oplysningen undtages med hjemmel i bestemmelsen.
Dette  

 gælder f.eks.  

  

 hemmeligholdte telefonnumre  

  

 og  

  

 beskyttede adresser  

  

 i  

 folkeregistrene.' (fremhævet her) På den anførte baggrund er  

 det i Justitsministeriets praksis antaget, at ikke-beskyttede adresser (og  

 ikke-hemmelige telefonnumre) ikke kan undtages efter § 12, stk. 1, nr. 1, jf.  

 herved også John Vogter, s.  

 188f,  

 med omtale af Justitsministeriets sag L.A.1989-523-51. I denne sag udtaltes  

 det  

 bl.a., at patientrådgiveres private adresser og telefonnumre kun kan undtages  

 fra aktindsigt, såfremt de er hemmelige, henholdsvis beskyttede.
Også i anden  

 forvaltningsretlig litteratur er det anført, at oplysninger, der i forvejen  

 er  

 frit tilgængelige, f.eks. visse oplysninger i folkeregisteret, ikke kan  

 undtages efter § 12, stk. 1, nr. 1, jf.
Hans Gammeltoft-Hansen, s. 285.' (S.  

 33-34) Jeg er enig i udvalgets  

 beskrivelse af gældende ret og må derfor lægge til grund at privatadresser  

 kun  

 kan anses for undtaget fra aktindsigt for så vidt adressen er beskyttet mod  

 udlevering i henhold til bekendtgørelsen om folkeregistrering.
 I øvrigt har jeg henstillet  

 til Udenrigsministeriet at ministeriet genoptager sagen til ny behandling og  

 træffer  

 ny afgørelse i forhold til de oplysninger som er nægtet udleveret i henhold  

 til  

 § 12, stk. 1, nr. 1, og som efter det foran anførte ikke kan henregnes til  

 denne bestemmelse.
Offentlighedslovens § 13, stk. 1 Ministeriet har afslået at  

 udlevere oplysninger med henvisning til offentlighedslovens § 13, stk. 1.  

 Bestemmelsen har følgende indhold:
'Retten til aktindsigt kan  

 begrænses i det omfang, det er nødvendigt til beskyttelse af væsentlige  

 hensyn  

 til statens sikkerhed eller rigets forsvar, rigets udenrigspolitiske eller udenrigsøkonomiske  

 interesser, herunder forholdet til fremmede magter eller mellemfolkelige  

 institutioner, forebyggelse, opklaring og forfølgning af  

 lovovertrædelser, straffuldbyrdelse og lignende samt beskyttelse af sigtede,  

 vidner eller andre i sager om strafferetlig eller disciplinær forfølgning, gennemførelse af offentlig kontrol, regulerings- eller  

 planlægningsvirksomhed eller af påtænkte foranstaltninger i henhold til  

 skatte- og afgiftslovgivningen, det offentliges økonomiske interesser, herunder  

 udførelsen af det offentliges forretningsvirksomhed, eller private og offentlige interesser, hvor hemmeligholdelse  

 efter forholdets særlige karakter er påkrævet.' Oplysninger om eventuelle  

 'sikkerhedsundersøgelser' har ministeriet undtaget i henhold til § 13, stk.  

 1,  

 nr. 1 og nr. 2, idet tilbageholdelsen er blevet anset for nødvendig af hensyn  

 til 'statens sikkerhed' og 'rigets udenrigspolitiske interesser'. Denne  

 opfattelse giver mig ikke anledning til bemærkninger.
 Oplysninger om individuelle  

 løntillæg, herunder udetillæg og hjemmetillæg, er blevet nægtet udleveret i  

 henhold til § 13, stk. 1, nr. 6.
 Disse oplysninger er også  

 blevet nægtet udleveret i henhold til § 12, stk. 1, nr. 1, og jeg har ovenfor  

 udtalt at § 12, stk. 1, nr. 1, efter min mening ikke kan anvendes i denne  

 relation.
En bestemmelse svarende til  

 offentlighedslovens § 13, stk. 1, nr. 6, blev indført ved offentlighedsloven  

 fra 1970 (lov nr. 280 af 10. juni 1970). I betænkningen der lå til grund for  

 lovforslaget til offentlighedsloven fra 1970 (betænkning nr. 325/1963), er på  

 s. 64 om baggrunden for bestemmelsen anført at man forudsatte at der kun  

 ville  

 blive gjort brug af den under § 2, nr. 7, foreslåede bestemmelse i tilfælde,  

 hvor hemmeligholdelse af hensyn til det offentliges eller enkeltpersoners  

 interesse klart ville tilsige det.
I betænkning nr. 857/1978 om  

 offentlighedslovens revision, s. 260, har udvalget om den tidligere  

 bestemmelses rækkevidde bl.a. skrevet således:
 'Der kan være anledning til  

 indledningsvis at fastslå, at den eksemplifikation på bestemmelsens  

 anvendelsesområde, der er givet i forarbejderne, utvivlsomt ikke er  

 udtømmende,  

 men at også andre beskyttelsesinteresser end de nævnte kan komme i  

 betragtning.  

 Tværtimod er forholdet antagelig det, at der næppe på forhånd kan drages  

 absolutte grænser for, hvilke  

  

 typer  

  

 af interesser der i givet fald vil kunne varetages gennem anvendelse af  

 generalklausulen.
I det omfang, der er  

 spørgsmål om at begrænse offentligheds-princippet af hensyn til interesser,  

 der  

 falder uden for de i lovmotiverne nævnte, vil der dog givetvis blive stillet  

 strengere krav med hensyn til styrken af det aktuelle beskyttelsesbehov.
I  

 det  

 hele taget må det i overensstemmelse med forarbejderne lægges til grund, at  

 undtagelse efter bestemmelsen kun kan gøres,  

  

 hvor det er klart påkrævet...
En samlet vurdering af de  

 tilfælde, hvor bestemmelsen efter de foreliggende oplysninger har været bragt  

 i  

 anvendelse i praksis, efterlader det indtryk, at den i betydelig udstrækning,  

 -...- er blevet benyttet til at tilgodese beskyttelsesinteresser, der som  

 sådanne er anerkendt ved udformningen af lovens øvrige  

 undtagelsesbestemmelser,  

 men hvor de udtrykkelige bestemmelser har vist sig utilstrækkelige.' På baggrund af denne  

 beskrivelse af gældende ret skrev udvalget i betænkningen på s. 285ff  

 følgende  

 om sine overvejelser:
'Det er udvalgets opfattelse,  

 at en sådan generalklausul bør opretholdes i forbindelse med  

 offentlighedslovens revision.
Udvalget har i så henseende navnlig lagt vægt  

 på,  

  

 at  

  

 der ikke i den periode,  

 offentlighedsloven har været i kraft, er indhøstet så udførlige erfaringer,  

 at  

 det er muligt med rimelig grad af sikkerhed at overskue alle de  

 undtagelsesbehov, der vil kunne opstå i praksis,  

  

 at  

  

 en generalklausul er påkrævet for at undgå, at visse meget  

 specielle undtagelsesbehov opregnes udtrykkeligt i loven,  

  

 samt  

  

 at en generalklausul giver loven en ønskelig smidighed med  

 hensyn til at kunne tilpasses nye undtagelsesbehov, der måtte opstå i  

 fremtiden,  

 således at hyppige ændringer af loven kan undgås.
Udvalget skal dog samtidig  

 understrege, at generalklausulen som hidtil kun forudsættes anvendt i  

 begrænset  

 omfang og kun, hvor der er et klart behov derfor.' Som det ses, forudsætter  

 anvendelse af § 13 som helhed at vurderingen af de beskrevne hensyn foretages  

 konkret.
Dertil kommer at anvendelse af § 13, stk. 1, nr. 6, yderligere  

 forudsætter at de hensyn der skal kunne begrunde at en oplysning  

 tilbageholdes,  

 gør sig gældende med betydelig vægt.
 Ministeriets synspunkt er at  

 det vil gøre det vanskeligt at gennemføre en individuel lønpolitik hvis  

 oplysninger om individuelle løntillæg bliver offentligt tilgængelige.
Efter min mening kan det ikke  

 afvises at en lønpolitik baseret på individuelle løntillæg vil have  

 vanskeligere vilkår såfremt oplysninger er undergivet almindelig aktindsigt,  

 end hvis de kan hemmeligholdes.
Dette hensyn er måske snarere end efter § 13,  

 stk. 1, nr. 6, tilgodeset i § 13, stk. 1, nr. 5. Det er dog i denne  

 sammenhæng  

 mindre betydningsfuldt om vurderingen skete i henhold til nr. 5 eller efter  

 nr.  

 6, idet det klart er forudsat at nr. 6 kan benyttes til at varetage hensyn  

 som  

 er beslægtet med de hensyn der udtrykkeligt er opregnet i nr. 1-5.
 Jeg finder således at et  

 hensyn som det påberåbte kan tilgodeses efter § 13, stk. 1, nr. 5 eller nr.  

 6.
Jeg må imidlertid anse det  

 for tvivlsomt om ministeriets personalepolitiske interesse er tilstrækkeligt  

 tungtvejende til at begrunde at oplysninger af denne type tilbageholdes.
Jeg  

 henviser for det første til at netop oplysninger om aflønning af offentligt  

 ansatte ud fra mere generelle hensyn bør være offentligt tilgængelige.
I det  

 forslag til lov om ændring af lov om offentlighed i forvaltningen  

 justitsministeren  

 fremsatte den 14. november 1997 (L 76), foreslås adgangen til aktindsigt i  

 personalesager  

 opretholdt for så vidt angår 'oplysninger om den ansattes ... lønmæssige  

 forhold'. I bemærkningerne til lovforslaget er det anført bl.a. at denne type  

 oplysninger hører til den gruppe 'som offentligheden, herunder medierne, kan  

 have en reel interesse i'. Specielt om hvilke lønmæssige oplysninger der  

 efter  

 lovforslaget skal være omfattet af aktindsigten, anførtes følgende:
'Endvidere er oplysninger om  

 lønmæssige forhold omfattet af loven.
Det gælder ikke kun oplysninger om  

 grundløn m.v., men også oplysninger om f.eks. merarbejdsvederlag,  

 kvalifikations- og funktionsløn, særlige tillæg, fratrædelsesgodtgørelse og  

 pension m.v.
I forlængelse heraf er også oplysninger om tjenesterejser,  

 herunder bl.a. rejseregnskaber, undergivet aktindsigt efter lovens  

 almindelige  

 regler.
Oplysninger om de nærmere omstændigheder i forbindelse med f.eks.  

 tildeling af tillæg eller indgåelse af aftaler om fratrædelsesgodtgørelse er  

 derimod ikke omfattet af bestemmelsen.' Som det ses, er oplysninger  

 om særlige tillæg, kvalifikationstillæg og funktionsløn i lovforslaget  

 kendetegnet som oplysninger af reel offentlig interesse.
 Såfremt individuelle  

 løntillæg fastsættes efter objektive kriterier såsom kvalifikationer,  

 arbejdsindsats, resultater mm., forekommer det mindre sandsynligt at  

 offentlighed vedrørende tillæggenes størrelse skulle gøre det så vanskeligt  

 at  

 føre en individuel og løndifferentieret lønpolitik at det kan begrunde at  

 oplysninger af denne art generelt nægtes udleveret i henhold til § 13, stk.  

 1,  

 nr. 5, evt. nr. 6.
 Jeg har gjort  

 Udenrigsministeriet bekendt med min opfattelse og henstillet at ministeriet i  

 forbindelse med sin genoptagelse af sagen også genvurderer dette spørgsmål.
Sammenfatning Efter min opfattelse  

 indeholdt Deres ansøgning om aktindsigt tilstrækkelig identifikation af de  

 pågældende sager.
Jeg er derfor ikke enig i ministeriets bemærkninger om  

 dette  

 spørgsmål.
 Min gennemgang af de fem  

 personalemapper viser at kun ganske få dokumenter vil kunne nægtes udleveret  

 fordi de ikke er indgået til eller oprettet af ministeriet som et led i  

 administrativ sagsbehandling.
 Jeg finder ikke at  

 ministeriet har været berettiget til at anse sager om udsendelse og  

 hjemsendelse for sager om ansættelse og forfremmelse.
 En række af de undtagne  

 dokumenter er fejlagtigt anset for interne arbejdsdokumenter i henhold til  

 offentlighedslovens § 7.
 Ministeriet har endvidere  

 ikke været berettiget til at undtage oplysninger om persionsalderberegning,  

 om  

 ude- og hjemmetillæg, om individuelle løntillæg samt om private ubeskyttede  

 adresser i henhold til § 12, stk. 1, nr. 1.
 Endelig finder jeg det  

 uberettiget at oplysninger om individuelle løntillæg generelt er undtaget i  

 henhold til § 13, stk. 1, nr. 6.
 Jeg har henstillet at  

 ministeriet genoptager sagen til fornyet behandling for så vidt angår  

 dokumenter der efter det foran anførte er blevet nægtet udleveret ud fra en  

 urigtig retsopfattelse.
..." NOTER (*1) Jf.
FOB 1976, s.  

 130,  

 FOB 1996, s. 270, FOB 1996, s. 279 (  

 FOB 1996, s. 273  

 ).
