Fremsat den 25. januar 2019 af Rasmus Prehn (S), Kim Christiansen (DF), Henning Hyllested (EL), Andreas Steenberg (RV) og Karsten Hønge (SF) Forslag til folketingsbeslutning om anlæg af en ny jernbane på Vestfyn Folketinget pålægger regeringen at fremsætte forslag til en anlægslov for en ny jernbane over Vestfyn (nordlig linjeføring) senest den 31. marts 2019 og i den forbindelse indbudgettere anlægget af den nye jernbane på finansloven.
Bemærkninger til forslaget Forslagsstillerne kan konstatere, at regeringen endnu ikke har fremsat forslag til en anlægslov for en ny jernbane på Vestfyn, på trods af at et flertal i Folketinget har besluttet, at banen skal bygges.
Derfor pålægges regeringen nu at fremsætte forslag til en sådan anlægslov senest den 31. marts 2019.
Skriftlig fremsættelse Rasmus Prehn (S):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om anlæg af en ny jernbane på Vestfyn.
(Beslutningsforslag nr.
B 83) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
