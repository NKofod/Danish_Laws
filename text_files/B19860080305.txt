 I medfør af § 21 i lov nr. 212 af 23. maj 1979 om kemiske stoffer og  

 produkter, som ændret ved lov nr. 68 af 20. februar 1980, samt i henhold til  

 § 8 i bekendtgørelse nr. 82 af 21. februar 1986 om klassificering,  

 emballering, mærkning, salg og opbavaring af farlige kemiske stoffer og  

 produkter og under henvisning til De Europæiske Fællesskabers  

 Kommissionsdirektiv 86/431/EØF af 24. juni 1986 om syvende tilpasning til den  

 tekniske udvikling af Rådets direktiv 67/548/EØF om tilnærmelse af lovgivning  

 om klassificering, emballering og etikettering af farlige stoffer, som senest  

 ændret ved Rådets direktiv 79/831/EØF, fastsættes:
 § 1.  I de af Miljøministeriets bekendtgørelser, hvori  

 der henvises til listen over farlige stoffer, finder bilaget til denne  

 bekendtgørelse anvendelse.
 § 2.  Bekendtgørelsen træder i kraft den 15. december  

 1986.
 Stk. 2.  Samtidig ophæves Miljøstyrelsens bekendtgørelse  

 nr. 341 af 16. maj 1984 om ændring af bekendtgørelse om klassificering,  

 emballering, mærkning, salg og opbevaring af farlige kemiske stoffer og  

 produkter (ændring af listen over farlige stoffer).
 Stk. 3.  Farlige kemiske stoffer og produkter kan dog  

 sælges indtil den 15. juni 1987, såfremt de er mærket i overensstemmelse med  

 de hidtil gældende bestemmelser.
