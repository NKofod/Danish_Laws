Bekendtgørelse om forsøgsordninger efter lov om tolkning til personer med hørehandicap I medfør af § 17 i lov nr. 1503 af 27. december 2009 om tolkning til personer med hørehandicap fastsættes:
 § 1. Socialministeriet har godkendt et forsøg med en udvidet timebank til døvblinde, hvorefter timebanken efter lovens § 12 i 2011 suppleres med 13 timer pr. døvblind bruger.
 § 2. Socialministeriet foretager en evaluering af forsøgsordningen inden udgangen af 2011.
 § 3. Bekendtgørelsen træder i kraft den 1. juli 2011.
 Stk. 2. Samtidig ophæves bekendtgørelse nr. 639 af 14. juni 2011 om forsøgsordninger efter lov om tolkning til personer med hørehandicap.
