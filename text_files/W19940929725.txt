Ankestyrelsens principafgørelse O-8-94 om forældremyndighed - solidarisk hæftelse - dagplejerestance Resume:
 En fraskilt mand hæftede for en restance vedrørende et barns dag pleje, der var opstået i en periode, hvor han stadig havde del i forældremyndigheden.
 Forældrene hæftede således solidarisk for betalingen for dagplejen, selv om det kun var moderen, der havde underskrevet ansøgningen om optagelse i dagpleje.
 Kassation:
Principafgørelsen har ikke længere vejledningsværdi Kassationsdato:
05-06-2009 Love:
Lov om social bistand - lovbekendtgørelse nr. 829 af 1. oktober 1992 - § 7, stk. 1 Sagsfremstilling:
 Den omhandlede restance vedrørte betaling for et fællesbarns dagpleje i en periode, hvor faderen stadig havde del i forældremyndigheden.
 Det var moderen, der havde anmodet kommunen om dagplejeplads til barnet.
 Kommunen søgte restancen inddrevet ved at foretage indeholdelse i faderens løn.
 Faderen klagede til ankenævnet, idet han ikke mente, at han hæftede for restancen, når han ikke havde søgt om dagpleje til barnet.
Ankenævnet fandt, at også faderen hæftede for restancen.
Nævnet lagde vægt på, at dagplejeydelsen efter bistandslovens § 64 måtte anses for at være ydet til begge ægtefæller og at det påhvilede begge ægtefæller at varetage barnets behov for pasning.
 Faderens advokat anførte i klagen til Ankestyrelsen, at retsvirk ningslovens princip om ægtefællers særhæften og særråden medfører, at ægtefæller hver for sig hæfter for de forpligtelser, de påtager sig.
 Sagen blev behandlet i principielt møde med henblik på en afklaring af, om begge ægtefæller hæftede for daginstitutionsrestancen, selv om det kun var den ene ægtefælle, der havde fremsat anmodning om daginstitutionsplads.
 Afgørelse:
 Ankestyrelsen fandt, at faderen efter bistandslovens § 7 var for pligtet til at betale for datterens dagpleje, og at kommunen derfor med rette havde anvendt inddrivelsesreglen i bistandslovens § 7, stk. 2. Ankestyrelsen lagde vægt på, at restancen var opstået i en periode, hvor faderen havde del i forældremyndigheden og derfor var beføjet og forpligtet til sammen med sin daværende ægtefælle at drage omsorg for barnet og træffe afgørelse om dets personlige forhold.
 Forældrene hæftede således solidarisk for betalingen for dagplejen, selv om det kun var moderen, der havde underskrevet ansøgningen om optagelse i dagpleje.
 Retsvirkningslovens princip om ægtefællers særråden og særhæften var således ikke anvendeligt i en situation som den foreliggende.
