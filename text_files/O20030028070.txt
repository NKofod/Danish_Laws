Resumé  



  

 En ansøger klagede over forløbet af en optagelsesprøve til musikalsk  

 grundkursus på en musikskole.
Ansøgeren blev ved prøven vurderet som  

 måske  

 egnet.
Bedømmerne havde ved prøven oplyst at denne bedømmelse normalt  

 ikke  

 førte til optagelse på skolen.
 Det var ikke ombudsmandens opfattelse at bedømmernes udtalelse  

 umiddelbart efter prøven kunne karakteriseres som en afgørelse i  

 forvaltningslovens  

 forstand.
 Ombudsmanden  

 udtalte derimod  

 at det endelige afslag på optagelsesansøgningen var en afgørelse med den  

 virkning at de almindelige sagsbehandlingsregler skulle iagttages, herunder  

 reglerne om partshøring og begrundelse.
 Ombudsmanden  

 kritiserede at  

 de faglige bedømmeres notatpligt i forbindelse med optagelsesprøven ikke var  

 overholdt i tilstrækkeligt omfang. (J.nr. 2001-3422-759).
Optagelsesprøve til musikalsk grundkursus  

  

 Afgørelsesbegrebet.
Notatpligt.
Partshøring.
Begrundelse Det fremgik af As brev af  

 26. marts 2001 til X Musikhøjskole at han seks dage før havde deltaget i en  

 optagelsesprøve til musikalsk grundkursus på musikhøjskolen.
A havde ved  

 prøven  

 fået bedømmelsen måske egnet.
A klagede den 26. marts 2001  

 til X Musikhøjskoles bestyrelse over forløbet ved prøven og over at han ikke  

 havde fået bedømmelsen egnet.
A ønskede med klagen at få adgang  

 til en  

 omprøve.
I klagen anførte A bl.a. at  

 fagcensor ikke havde de nødvendige forudsætninger for at deltage i  

 bedømmelsen  

 ved optagelsesprøverne, herunder at fagcensor ikke havde et tilstrækkeligt  

 kendskab til kravene for at opnå optagelse på kurset.
Et af As  

 klagepunkter i  

 brevet af 26. marts 2001 var endvidere at censor under prøven flere gange  

 slog forkert an.
A sluttede klagen af med at  

 gøre opmærksom på at han i forbindelse med en tidligere optagelsesprøve var  

 blevet vurderet egnet.
Herudover søgte A om indsigt i bl.a. de  

 notater som  

 bedømmerne havde foretaget i forbindelse med optagelsesprøven.
X Musikhøjskole afslog den 6.  

 april 2001 As anmodning om en omprøve.
I brevet fastholdt  

 musikhøjskolen bedømmelsen  

 måske egnet under henvisning til udtalelser fra henholdsvis  

 prøveleder,  

 ekstern fagcensor og gennemgående censor.
Ifølge udtalelserne var det  

 tilsyneladende alene fagcensors udtalelse der var baseret på notater fra  

 prøven.
De øvrige udtalelser var af mere generel karakter.
Musikhøjskolen tog  

 i  

 øvrigt ikke stilling til As anmodning om indsigt i bl.a. bedømmerens  

 notater  

 fra prøven.
 Med brev af 4. maj 2001 fik A  

 meddelelse om afslag på sin ansøgning om optagelse på X Musikhøjskole.
 A meddelte med brev af 28.  

 maj 2001 til X Musikhøjskole at han ikke var tilfreds med besvarelsen af 6.  

 april  

 2001. A  

 fastholdt således sin klage over forløbet og bedømmelsen af ham ved  

 optagelsesprøven.  

 I brevet klagede A desuden over musikhøjskolens behandling af hans klage, og  

 over at han ikke havde fået indsigt i bedømmernes notater fra  

 optagelsesprøven.  

 Af brevet fremgik det afslutningsvist at As ret sene reaktion på  

 musikhøjskolens afgørelse skyldtes dødsfald i hans familie.
Sagen blev herefter indbragt for  

 Statens Musikråd.
Med brev af 21. juni 2001 meddelte musikrådet A at der  

 efter  

 rådets opfattelse ikke var begået procedurefejl i forhold til de  

 retningslinjer  

 musikrådet havde udstedt for musikalsk grundkursus.
 Musikrådet anførte desuden i  

 brevet af 21. juni 2001 at der ikke var grundlag for at kræve aktindsigt i  

 bedømmernes notater idet der efter rådets opfattelse ikke var fastsat  

 en pligt  

 til at tage sådanne notater.
 Musikrådet fandt endelig at  

 der ikke var grundlag for at kritisere musikhøjskolens behandling af As  

 klagesag.
Den 2. juli 2001 indbragte A  

 første gang sagen for mig.
Med brev af 13. juli 2001 oversendte jeg brevet  

 til  

 Kulturministeriet idet jeg anmodede ministeriet om at tage stilling til om  

 ministeriet kunne behandle As klage over afgørelsen fra Statens  

 Musikråd.
Kulturministeriet  

 bekræftede i et brev til A af 17. august 2001 at ministeriet ville behandle  

 sagen.
Statens Musikråd beklagede i  

 sin udtalelse af 29. august 2001 til Kulturministeriet at rådet ikke havde  

 været opmærksom på muligheden for at klage over musikrådets afgørelse til  

 Kulturministeriet.
Musikrådet fastholdt i øvrigt afgørelsen af 21. juni 2001.
 A fik herefter mulighed for  

 at kommentere musikrådets udtalelse, hvilket han gjorde i sit brev af 9.  

 september 2001 til Kulturministeriet.
Den 12. oktober 2001 traf  

 Kulturministeriet afgørelse i As sag.
Afgørelsen var delt ind i seks  

 punkter:
Klageadgang i denne sag De vejledende retningsliniers status Musikskolernes forhold til forvaltningsloven Musikhøjskolens afholdelse af prøven Musikhøjskolens efterfølgende behandling af sagen Musikrådets behandling af sagen. Om de af Statens Musikråd  

 udstedte retningslinjer for musikalske grundkurser har Kulturministeriet  

 anført følgende under pkt. 2 i afgørelsen af 12. oktober 2001:
De vejledende retningslinier  

 er bindende i den forstand, at de er opstillet med henblik på at  

 skabe  

 ensartethed i forvaltningen af MGK, og du kan derfor have en forventning om,  

 at  

 retningslinierne blev overholdt under din prøve. Under afgørelsens pkt. 3 har  

 Kulturministeriet redegjort for at musikskolerne er en del af den offentlige  

 forvaltning.
Om X Musikhøjskole har Kulturministeriet endvidere anført:
Skolen må være omfattet af  

 forvaltningsloven i det omfang, den træffer afgørelser, da skolen er  

 underlagt  

 offentligt tilsyn mv., da den er oprettet i henhold til lov, da  

 kommunalbestyrelsen  

 vælger medlemmer til bestyrelsen, og da 75 % af skolens drift finansieres af  

 det offentlige. I forlængelse heraf har  

 ministeriet anført følgende om sin opfattelse af optagelsesprøven:
Det er nu spørgsmålet, om  

 optagelsesprøven og musikskolens karaktergivning er en forvaltningsafgørelse.  

 Kulturministeriet henholder sig til den overvejende opfattelse, at  

 karaktergivning  

 ikke skal henføres til afgørelsesbegrebet, hvorfor forvaltningsloven ikke  

 finder anvendelse på selve karaktergivningen i forbindelse med prøven.
Loven  

 finder dog anvendelse på Musikhøjskolens afgørelse i klagesagen og på  

 Musikrådets afgørelse, da afgørelser i klagesager vedrørende en stedfunden  

 eksamen er forvaltningsafgørelser. Under pkt. 4 i afgørelsen af  

 12. oktober 2001 har Kulturministeriet foretaget en vurdering af X  

 Musikhøjskoles afvikling af optagelsesprøven i marts 2001. Kulturministeriet  

 har indledningsvis fastlagt rammerne for vurderingen på følgende måde:
Resultatet ved  

 optagelsesprøven er en konsekvens af en musikfaglig vurdering.
Denne  

 vurdering  

 har Kulturministeriet ikke kompetence til at efterprøve, da vurderingen som  

 ovenfor anført ikke er en forvaltningsafgørelse, men et udslag af faktisk  

 forvaltningsvirksomhed.
Det er herefter opgaven at  

 afgøre, om Musikhøjskolen ved afholdelsen af prøven overholdt de vejledende  

 retningslinier fra Musikrådet. Kulturministeriet tager  

 herefter stilling til As klage over specielt den ene censors  

 kvalifikationer.  

 Eftersom censorerne ved As optagelsesprøve levede op til kravene i  

 retningslinjerne  

 fra Statens Musikråd, gav dette forhold ikke anledning til kritik fra  

 Kulturministeriets  

 side.
I forlængelse heraf har Kulturministeriet anført følgende i afgørelsen  

 af 12. oktober 2001:
Dernæst klager du over, at  

 vurderingen burde have været egnet frem for måske  

 egnet, at fagcensor har  

 udtalt sig om dine chancer for at blive optaget, at fagcensor til din lærer  

 har  

 udtalt, at prøven var tilfredsstillende aflagt, samt at fagcensor ikke med  

 den  

 fornødne styrke har fremført sine synspunkter angående det faglige niveau på  

 hovedinstrumentet i den endelige votering.
Endelig har du anført at prøverne  

 i almene fag blev afviklet på en forvirrende måde.
Kulturministeriet finder  

 ikke, at disse klagepunkter giver anledning til bemærkninger, da  

 klagepunkterne vedrører forhold ved prøvens afholdelse, som ministeriet ikke  

 kan vurdere.
Det er derfor ministeriets vurdering, at prøven er afviklet i  

 overensstemmelse med retningslinierne. I relation til spørgsmålet om  

 aktindsigt og bedømmernes pligt til at gøre notater i forbindelse med prøven  

 har Kulturministeriet anført følgende under pkt. 5 i afgørelsen af 12.  

 oktober  

 2001:
Med hensyn til notaterne,  

 der blev taget under prøven, finder Kulturministeriet ikke, som du har  

 anført,  

 at der var notatpligt efter offentlighedslovens § 6, da der ikke var tale om  

 en  

 afgørelsessag men derimod faktisk forvaltningsvirksomhed, der ikke er  

 omfattet  

 af bestemmelsen.
Notaterne er taget som led i prøven til brug for voteringen,  

 og de er løse notater om prøvens forløb til støtte for censors hukommelse.  

 Sådanne dokumenter må anses for interne dokumenter, der som udgangspunkt ikke  

 er aktindsigt i.
Efter omstændighederne vælger Kulturministeriet at give dig  

 aktindsigt i de notater, der blev taget ved prøven (vedlagt i kopi).  

 Musikhøjskolen  

 er ikke i besiddelse af yderligere notater. Kulturministeriet har i  

 øvrigt på flere punkter kritiseret X Musikhøjskole og Statens Musikråds  

 behandling af As klage, jf. pkt. 5 og 6 i afgørelsen af 12. oktober  

 2001.  

 Kulturministeriet har herunder kritiseret skolens mangelfulde begrundelse i  

 afgørelsen i klagesagen af 6. april 2001. Herudover har ministeriet bl.a.  

 kritiseret at musikhøjskolen ikke tog stilling til As anmodning om  

 aktindsigt,  

 og at musikhøjskolen ikke foretog partshøring over udtalelserne fra  

 prøveledelsen  

 før afgørelsen blev truffet.
I forhold til Statens Musikråd kritiserede  

 ministeriet  

 bl.a. den mangelfulde begrundelse for rådets afgørelse af 21. juni 2001 og  

 det  

 forhold at der ikke var givet klagevejledning i afgørelsen.
Samlet set var det dog  

 Kulturministeriets opfattelse at der ikke var grundlag for at indstille A til  

 en omprøve.
Ifølge ministeriets vurdering var der ikke sket fejl i  

 forbindelse  

 med prøven, og de efterfølgende sagsbehandlingsfejl havde ikke haft betydning  

 for udfaldet af prøven.
Prøvens resultat var i øvrigt udtryk for en  

 musikfaglig vurdering som ministeriet ikke kunne efterprøve eller omgøre.
 På baggrund af  

 Kulturministeriets afgørelse i sagen klagede A på ny til mig i en henvendelse  

 af 16. oktober 2001.
 Jeg bad den 14. november 2001  

 Kulturministeriet, X Musikhøjskole og Statens Musikråd om en udtalelse om  

 sagen.
I musikhøjskolens udtalelse  

 af 3. december 2001 er det bl.a. anført at de notater der var vedlagt  

 Kulturministeriets afgørelse af 12. oktober 2001, var foretaget af én af  

 censorerne,  

 og at notaterne var fundet i en rodekasse efter prøverne.
Bedømmelsen foregik  

 ifølge musikhøjskolen ikke på grundlag af notater, men derimod efter en  

 meningsudveksling censorerne imellem med en efterfølgende samlet konklusion.
 I forbindelse med skolens  

 forhold til forvaltningsloven har skolen anført følgende:
 det er et element i sagen at  

 det drejer sig om en lille institution, Musikhøjskolen, der ikke kan  

 forventes  

 at være i besiddelse af juridisk ekspertise på det niveau der her lægges op  

 til.
Institutioner af vores størrelse må hver dag forholde os  

 praktisk og til  

 substansen i de sager vi [afgør]  Endelig har skolen i  

 udtalelsen af 3. december 2001 anført at det på grund af den betydelige  

 mængde ansøgere ikke var sikkert at en bedømmelse som egnet betød  

 at vedkommende  

 blev optaget på musikalsk grundkursus på X Musikhøjskole.
 Statens Musikråd tilsluttede  

 sig i sin udtalelse af 5. december 2001 Kulturministeriets fremstilling af  

 sagen i afgørelsen af 12. oktober 2001.
 På samme måde henviste  

 Kulturministeriet i sin udtalelse af 13. december 2001 til afgørelsen af 12.  

 oktober 2001 idet Kulturministeriet fastholdt at optagelsesprøven og  

 musikskolens  

 karaktergivning ikke skulle henføres til afgørelsesbegrebet.
 A tilkendegav med brev af 19.  

 februar 2002 at A ikke havde yderligere kommentarer til sagen.
Ombudsmandens udtalelse Ved min undersøgelse af sagen har jeg koncentreret mig om hvorvidt der  

 kan konstateres fejl eller forsømmelser i forbindelse med forløbet omkring  

 optagelsesprøven (§ 16, stk. 1, i lov nr. 473 af 12. juni 1996 om  

 Folketingets Ombudsmand  

 ).
Afgørelsestidspunktet Et afslag på en ansøgning om optagelse på en uddannelsesinstitution er  

 utvivlsomt en afgørelse i forvaltningslovens forstand, jf. eksempelvis sagen  

 som er refereret i Folketingets Ombudsmands beretning for 1996, s. 335ff*  

 (særligt s. 337).
I afgørelsen af 12. oktober 2001 har Kulturministeriet lagt til grund at (X)  

 Musikhøjskole er en del af den offentlige forvaltning.
Jeg er enig i det af  

 Kulturministeriet anførte.
Spørgsmålet i Deres sag er herefter  

  

 hvornår  

  

 der kunne siges at være truffet afgørelse om afslag på optagelse på musikalsk  

 grundkursus på (X)  

 Musikhøjskole.
En besvarelse heraf indebærer en vurdering af om der allerede  

 ved optagelsesprøven i marts 2001 blev truffet afgørelse om afslag, eller om  

 afgørelsen først blev truffet ved det skriftlige afslag som De modtog med  

 musikskolens brev af 4. maj 2001.
Det fremgår af Deres klage  

 over bedømmelsen i brev af 26. marts 2001 at De opfattede bedømmelsen af Dem  

 som måske egnet som værende ensbetydende med at De ikke blev  

 optaget på musikalsk  

 grundkursus på (X) Musikhøjskole.
Hertil har musikhøjskolen den 6. februar  

 2003 telefonisk oplyst at ansøgerne i forbindelse med afviklingen af  

 optagelsesprøverne normalt blev informeret om at musikskolerne sædvanligvis  

 ikke optog ansøgere der fik bedømmelsen ikke egnet eller  

 måske egnet, på  

 musikalsk grundkursus.
Det klare udgangspunkt er at  

 en indstilling eller udtalelse der indhentes til brug for en myndigheds  

 afgørelse af en sag, ikke er en afgørelse i forvaltningslovens forstand.
Jeg  

 henviser til forarbejderne til forvaltningslovens § 2 (Folketingstidende  

 1985-86, tillæg A, sp. 116) og til Hans Gammeltoft-Hansen mfl.,  

 Forvaltningsret  

 (2002), s. 56ff.
Hvis en ansøger som  

 forudsætning for optagelse eller ansættelse aflægger en praktisk prøve, er  

 forløbet og resultatet af denne prøve normalt af afgørende betydning for om  

 ansøgningen kan imødekommes eller afslås.
Det samme gælder  

 ansættelsessamtaler.  

 Umiddelbart efter en sådan prøve eller samtale er myndigheden derfor ofte i  

 stand til med betydelig sikkerhed at udtale sig om hvorvidt optagelse eller  

 ansættelse kan komme på tale.
I disse tilfælde kan myndighedens udtalelser  

 umiddelbart efter prøven eller samtalen forekomme endelige.
Normalt kan sådanne  

 udtalelser dog ikke anses for at have en så definitiv karakter at de kan  

 anses  

 for afgørelser i forvaltningslovens forstand.
Det skyldes navnlig at de  

 endelige beslutninger om hvem der henholdsvis kan eller ikke kan optages  

 eller  

 ansættes, først kan træffes når alle prøver eller planlagte samtaler er  

 gennemført.
Hertil kommer at myndigheden bl.a. som følge af reglerne om  

 inhabilitet  

 og partshøring skal være opmærksom på at umiddelbare resultater af en prøve  

 eller en samtale kan blive korrigeret under den efterfølgende sagsbehandling.  

 Myndigheden har således pligt til forud for de endelige svar på ansøgningerne  

 at sikre sig at de enkelte prøver eller samtaler og den efterfølgende proces  

 med f.eks. partshøring er gennemført korrekt.
 Det er på den baggrund min  

 opfattelse at skolens afgørelse af Deres ansøgning om optagelse først blev  

 afgjort ved det afslag som De modtog med brev af 4. maj 2001 fra musikskolen.  

 Bedømmernes udtalelse umiddelbart efter prøven om at bedømmelsen af Dem som  

 måske egnet var ensbetydende med afslag, mener jeg således ikke  

 kan anses  

 for en afgørelse i forvaltningslovens forstand.
Partshøring og begrundelse I Deres sag var (X)  

 Musikhøjskole forpligtet til at foretage partshøring i overensstemmelse med  

 forvaltningslovens § 19 før der blev truffet afgørelse i sagen, det vil sige  

 før afslaget i brev af 4. maj 2001. Partshøring efter forvaltningslovens § 19  

 kan foregå såvel skriftligt som mundtligt.
Før afslaget på Deres  

 ansøgning havde musikhøjskolen således pligt til at meddele Dem hvilke  

 nærmere  

 omstændigheder og forhold musikhøjskolen tillagde vægt ved vurderingen af  

 Deres  

 ansøgning, herunder som det væsentligste bedømmernes vurdering af Deres  

 præstation  

 ved optagelsesprøven.
De skulle endvidere have mulighed for at udtale Dem  

 herom før der blev truffet endelig afgørelse i sagen.
Af Deres klage i brev af 26.  

 marts 2001 fremgår det at De ved optagelsesprøven fik meddelelse om  

 bedømmelsen  

 af Dem, og at prøvelederen umiddelbart efter aflæggelsen af prøven fremkom  

 med  

 nogle negative bemærkninger om sammenspilspræstationen, herunder om valget af  

 musikstykke.
Af brevet fremgår det at også fagcensor efterfølgende  

 kommenterede Deres præstation ved prøven i hovedinstrumentet  dette  

 skete  

 tilsyneladende primært i forhold til Deres musiklærer som var med ved prøven.
Der skete således en mundtlig  

 evaluering af Deres præstation i forbindelse med optagelsesprøven.
Som sagen  

 er forelagt mig, er det imidlertid uafklaret hvilket omfang eller form denne  

 evaluering havde idet hverken bedømmerne eller prøvelederen gjorde notat  

 herom, jf. nedenfor.
Ud fra indholdet af Deres brev af 26. marts 2001 mener  

 jeg  

 dog at det kan lægges til grund at De ved prøven blev gjort bekendt med  

 bedømmernes vurderinger i et omfang som gjorde det muligt for Dem  

 efterfølgende  

 at kommentere dem.
 Hertil kommer at De i brevet  

 af 26. marts 2001 fremsatte Deres indsigelser til prøven, og at disse  

 indsigelser indgik i grundlaget for skolens afgørelse i brevet af 4. maj  

 2001.
 På den baggrund finder jeg  

 ikke tilstrækkeligt grundlag for at foretage yderligere undersøgelser af om  

 De blev partshørt i tilstrækkeligt omfang før afgørelsen i sagen.
I forbindelse med min  

 behandling af sagen har jeg endvidere overvejet at foretage en nærmere  

 undersøgelse  

 af musikhøjskolens overholdelse af begrundelsespligten efter  

 forvaltningslovens  

 § 22 og § 24. Efter endt gennemgang af sagen har jeg imidlertid besluttet  

 ikke  

 at gå nærmere ind i dette forhold.
Jeg har herved lagt vægt på at spørgsmålet  

 indgik i Kulturministeriets behandling af klagesagen, og at ministeriet i  

 afgørelsen af 12. oktober 2001 bl.a. kritiserede musikhøjskolens mangelfulde  

 begrundelse ved besvarelsen af Deres klage over forholdene ved  

 optagelsesprøven  

 og bedømmelsen i forbindelse hermed.
Notatpligt (og aktindsigt) Myndighedernes notatpligt  

 fremgår af offentlighedslovens § 6:
§ 6  

  

 I sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager oplysninger  

 vedrørende en sags faktiske omstændigheder, der er af betydning for sagens  

 afgørelse, eller som på anden måde er bekendt med sådanne oplysninger, gøre  

 notat om indholdet af oplysningerne.
Det gælder dog ikke, såfremt  

 oplysningerne  

 i øvrigt fremgår af sagens dokumenter.
 De faglige bedømmeres  

 vurdering af Dem i forbindelse med optagelsesprøven var uden tvivl omfattet  

 af  

 notatpligten efter offentlighedslovens § 6. Der bestod således en pligt til  

 at gøre notat om de forhold som de faglige bedømmere tillagde vægt ved  

 bedømmelsen af Dem, og om eventuelle andre faktiske omstændigheder der måtte  

 antages at være af betydning for afgørelsen af om De skulle optages på  

 musikalsk grundkursus.
Derudover havde  

 musikhøjskolen pligt til at gøre notat om partshøringen af Dem og om den  

 mundtlige meddelelse om bedømmelsen af Dem.
Baggrunden herfor er at en  

 myndighed er forpligtet til at sørge for at der gøres notat om alle  

 væsentlige  

 ekspeditioner i sagen, hvilket følger af en ulovbestemt forvaltningsretlig  

 grundsætning der gælder ved siden af offentlighedslovens § 6.  

 Retsgrundsætningen  

 er til dels begrundet i ønsket om orden i myndighedernes sagsbehandling, men  

 også i kravet om at myndighederne efterfølgende kan dokumentere deres  

 sagsbehandlingsskridt.
Endelig tilgodeser notatpligten hensynet til  

 fyldestgørende aktindsigt.
Jeg henviser til John Vogter, Offentlighedsloven  

 med kommentarer (1998), s. 154, og Jon Andersen mfl., Forvaltningsret (2002),  

 s.  

 413f.
 Den manglende overholdelse af  

 notatpligten bevirkede at De ikke i tilstrækkeligt omfang kunne få aktindsigt  

 i notater fra de faglige bedømmere ved prøven, hvilket De bad om bl.a. i  

 brevet  

 til musikhøjskolen af 26. marts 2001.
Der blev endvidere ikke gjort  

 notat om partshøringen af Dem.
Det var som følge heraf ikke umiddelbart  

 muligt  

 at konstatere i hvilket omfang der blev foretaget en egentlig partshøring af  

 Dem, jf. ovenfor.
 Jeg mener på denne baggrund  

 at (X) Musikhøjskoles manglende overholdelse af notatpligten var kritisabel.  

 Jeg har gjort musikhøjskolen bekendt med min opfattelse.
Kulturministeriet har i sagen  

 lagt til grund at forholdene ved optagelsesprøven på (X) Musikhøjskole ikke  

 kunne betragtes som led i en afgørelsessag.
Ministeriet har som følge heraf  

 ikke inddraget forvaltningslovens regler ved vurderingen af disse forhold, og  

 der var ifølge ministeriets opfattelse ikke pligt til at gøre notat efter  

 offentlighedslovens § 6 i forbindelse med optagelsesprøven, jf. ministeriets  

 afgørelse af 12. oktober 2001. Ifølge afgørelsen valgte ministeriet dog  

 efter  

 omstændighederne at give Dem indsigt i de notater der reelt var taget  

 ved  

 prøven.
Det fremgår af sagen at det drejede sig om notater fra én af de  

 faglige bedømmere  notaterne var fundet ved en tilfældighed.
 Det fremgår af sagen,  

 herunder af Statens Musikråds udtalelse af 5. december 2001, at musikrådet  

 deler Kulturministeriets opfattelse af disse forhold.
 Det er min opfattelse at det  

 er beklageligt at Kulturministeriet og Statens Musikråd ikke opfattede  

 optagelsesprøven som et led i en afgørelsessag, herunder at ministeriet og  

 musikrådet ikke kritiserede musikhøjskolens manglende overholdelse af  

 notatpligten.
 Jeg har gjort  

 Kulturministeriet og Statens Musikråd bekendt med min opfattelse.
Jeg foretager mig herefter  

 ikke mere i sagen. NOTE: (*)  

 FOB 1996, s. 335.
