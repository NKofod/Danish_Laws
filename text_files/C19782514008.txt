 Erstatter: FKOBST Ø.380-2, NOV 1973.
FORMÅL 1. Formålet med denne bestemmelse er at fastlægge  

 ansvar, funktioner og procedurer forbundet med den administrative  

 edb-virksomhed inden for Forsvarskommandoens (FKO) myndighedsområde.
DEFINITIONER 2. Forsvarets administrative edb-virksomhed er  

 afgrænset i forhold til anden edb-virksomhed i forsvaret ved ref.a.
Organisationen og funktionskomplekset omkring en edb-opgave benævnes et  

 opgavesystem.
Opgavesystemet består af et brugersystem og et  edb-system.  

 Udviklingen af et opgavesystem benævnes et edb- projekt.
 Det overordnede ansvar for udvikling, indhold og anvendelse (drift og  

 vedligeholdelse) af et opgavesystem benævnes systemansvar.
 Det med den daglige anvendelse af brugersystemet forbundne ansvar benævnes  

 brugeransvar, medens ansvaret for planlæggende, udførende og kontrollerende  

 funktioner vedrørende edb-systemet benævnes  edb-fagligt ansvar.
IVÆRKSÆTTELSE AF EDB-PROJEKTER 3. Edb-projekter kan alene iværksættes med FKO  

 bemyndigelse.
 4. Det påhviler enhver myndighed at overveje  

 anvendelsen af edb inden for sit ansvarsområde og i givet fald fremsætte  

 forslag herom.
Motiveret indstilling om udvikling af sådanne projekter fremsendes ad  

 kommandovejen til FKO.
Indstillingen skal indeholde en vurdering vedrørende  

 det forventede tids- og ressourceforbrug til projektets gennemførelse samt en  

 lønsomhedsvurdering.
 Forud for indstillingen kan den pågældende myndighed indhente edb- faglig  

 rådgivning ved direkte henvendelse til Forsvarets Datatjeneste (FDAT), hvis  

 udtalelse i så fald vedlægges indstillingen.
SYSTEMANSVAR 5. I forbindelse med beslutningen om iværksættelse af  

 et administrativt edb-projekt, jf. pkt. 3. og 4., udpeger FKO en myndighed  

 (evt. en af FKO stabe el. lign.), som pålægges systemansvaret.
 Til den praktiske gennemførelse af et edb-projekt kan FKO beslutte, at der  

 etableres en særlig projektorganisation, jf. tillæg A.
 6. Systemansvaret omfatter under opgavesystemets  

 udvikling:
- tilvejebringelsen af de til projektets gennemførelse nødvendige  

 ressourcer og disses udnyttelse, samt en fortløbende vurdering af projektets  

 lønsomhed, - den for projektets gennemførelse nødvendige specialuddannelse af  

 brugerpersonellet, - projektets gennemførelse i overensstemmelse med de givne tids- og  

 ressourcemæssige rammer, - projektets koordination med andre edb-projekter samt opgavesystemer i  

 drift, - overensstemmelse mellem opgavesystemet og højere samt sidestillede,  

 herunder allierede myndigheders krav og ønsker, - koordination af brugernes krav og ønsker samt overensstemmelse mellem  

 disse og opgavesystemet under hensyntagen til de edb-tekniske muligheder samt  

 en rimelig tids- og ressourcemæssig indsats, - definition og afgrænsning af den i projektet medinddragne edb- faglige  

 ekspertises opgaver og ansvar, - dokumentationen i projektets forskellige faser samt af opgavesystemet  

 som helhed i overensstemmelse med den for forsvaret fastsatte  

 dokumentationsstandard, - bestemmelser for opgavesystemets udnyttelse, - opgavesystemets iværksættelse.
 7. Systemansvaret omfatter inden for den givne  

 økonomiske ramme under opgavesystemets drift:
- bestemmelser for tilvejebringelse og opretholdelse af de i  

 basisorganisationen fornødne brugerelementer til medvirken ved  

 opgavesystemets drift, vedligeholdelse, ændring eller videre udvikling, - overvågning af opgavesystemets udnyttelse i overensstemelse med de  

 herfor udgivne bestemmelser, - drift og vedligeholdelse af edb-systemet, jf. tillæg B, - koordinering af brugernes krav og ønsker om ændringer til  

 opgavesystemet, - ændring eller videreudvikling af opgavesystemet, herunder systemets  

 fortsatte koordinering med andre opgavesystemer samt vurdering af  

 edb-systemets fortsatte relevans r jf. tillæg B, - bestemmelser for vedligeholdelse af den for opgavesystemets drift  

 nødvendige dokumentation.
 8. Såvel under et opgavesystems udvikling som senere  

 drift og vedligeholdelse omfatter systemansvaret den dermed forbundne  

 militære sikkerhed, jf. ref. b., i samt særlige forhold vedrørende  

 edb-registre, som indeholder personoplysninger, jf. ref. c.
 9. Systemansvaret omfatter endvidere gennemførelsen af  

 den fornødne brugeruddannelse i forbindelse med opgavesystemets iværksættelse  

 samt vedligeholdende brugeruddannelse under opgavesystemets drift.
 Den systemansvarlige myndighed foranlediger, at de af forsvarets  

 uddannelser, som indeholder emner i relation til opgavesystemet, justeres i  

 fornødent omfang.
 10. Den systemansvarlige myndighed foranlediger  

 iværksat rationaliserings- og effektiviseringsforanstaltninger - udover de  

 forinden et opgavesystems udvikling iværksatte - hvor sådanne findes  

 hensigtsmæssige for opgavesystemets udnyttelse og i øvrigt ikke ville være i  

 modstrid med forsvarets generelle virksomhed og udvikling.
 11. Den systemansvarlige myndighed udarbejder  

 budgetforslag samt aktivitets- og ressourceplaner i forbindelse med  

 opgavesystemets udvikling samt den efterfølgende systemvedligeholdelse og  

 forelægger disse for FKO, jf. tillæg C.
 12. Den systemansvarlige myndighed rapporterer om  

 planernes afvikling til FKO, jf. tillæg C og indberetter i øvrigt om forhold,  

 som måtte anses at være relevante for FKO varetagelse af den overordnede  

 styring af edb-virksomheden.
 13. Den systemansvarlige myndighed varetager den  

 eventuelle af levering af edb-arkivalier til Rigsarkivet.
BRUGERANSVAR 14. Brugeransvar påhviler myndigheder m.fl., der  

 leverer inddata til og/eller anvender uddata fra edb-systemer, hvad enten  

 disse er i drift på centrale, distribuerede eller decentrale anlæg.
15. Brugeransvaret omfatter - etablering og opretholdelse af den for det enkelte opgavesystems  

 udnyttelse fornødne interne organisation efter den systemansvarlige  

 myndigheds bestemmelse, herunder udpegning af forbindelsesled til henholdsvis  

 den systemansvarlige og den edb-faglige myndighed, - koordination mellem de interne organisationselementer, der er etableret  

 med henblik på drift og vedligeholdelse af forskellige opgavesystemer ved den  

 brugende myndighed, - iværksættelse af det enkelte opgavesystem ved egen myndighed, - opgavesystemernes udnyttelse under de givne økonomiske betingelser i  

 henhold til brugerinstrukser, sikkerhedsbestemmelser o.lign., - koordineret anvendelse af alt edb-udstyr ved myndigheden samt  

 betjeningen af dette udstyr i henhold til betjeningsforskrifter m.v., - den med adgangen til og anvendelsen af edb-systemer og edb-udstyr  

 forbundne militære sikkerhed, jf. ref.b.
16. Den brugende myndighed - stiller personelle ressourcer til rådighed for edb-opgaver under  

 udvikling efter den systemansvarlige myndigheds nærmere bestemmelse, jf.  

 tillæg A, - medvirker forinden et opgavesystems iværksættelse ved brugeruddannelsen  

 samt afprøvning af systemet, - varetager vedligeholdende brugeruddannelse af eget personel ved  

 nyansættelser og efter den systemansvarlige myndigheds nærmere bestemmelse, - udgiver lokale bestemmelser vedrørende organisation og interne  

 forretningsgange, - udpeger edb-sikkerhedsofficer og udgiver lokale sikkerhedsbestemmelser  

 jf. ref. b., - medvirker ved edb-systemernes vedligeholdelse, jf. tillæg B, - medvirker ved forvaltning, herunder vedligeholdelse, af edb-materiel  

 efter FKO bestemmelse, - rapporterer til den systemansvarlige myndighed efter dennes bestemmelse  

 med henblik på denne myndigheds varetagelse af ansvaret for et opgavesystems  

 drift, vedligeholdelse og videreudvikling og indberetter i øvrigt om forhold,  

 som måtte anses for at være relevante for varetagelsen af dette ansvar.
EDB-FAGLIGT ANSVAR 17. Det edb-faglige ansvar varetages af FDAT og  

 omfatter udvikling, drift og vedligeholdelse af edb-systemer, herunder - fastlæggelse og vedligeholdelse af dokumentationsstandard, - koordination af opgavesystemernes edb-faglige indhold, herunder  

 systemets effektivitet, integritet og sikkerhed, såvel under systemernes  

 udvikling som under disses senere drift og vedligeholdelse, - konstruktion af forsvarets administrative databaser samt koordination af  

 og tilsyn med disses indhold og anvendelse, herunder brugernes  

 tilgangsrettigheder til klassificerede data, - vurdering og anbefaling i forbindelse med tilvejebringelse og  

 opretholdelse af edb-anlæg m.m. til brug for den administrative  

 edb-virksomhed, samt udarbejdelse af bestemmelser for disses udnyttelse, - overvågning af forsvarets edb-udstyr til administrativ brug, dets  

 sammensætning og anvendelse (systemkonfigurationskontrol), - driftsplanlægning og -kontrol.
 18. FDAT varetager det edb-faglige ansvar i henhold  

 til særlig FKO-bestemmelse.
 19. Brugere af decentrale edb-anlæg kan efter  

 indstilling herom i hvert enkelt tilfælde til FKO eventuelt gives tilladelse  

 til udvikling og vedligeholdelse af edb-systemer til anvendelse inden for den  

 pågældende brugende myndigheds ansvarsområde.
 Tilladelse til sådan lokal edb-udvikling m.v. gives bl.a. under  

 forudsætning af edb-fagligt samarbejde med FDAT og under dennes edb-faglige  

 koordinering.
 Lokalt udviklede edb-systemer omfattes af bestemmelserne i tillæg B og C  

 med mindre andet foreskrives af FKO.
EB O.
HØGBERG generalmajor Chef for Økonomistaben Fordeling: Standardfordeling TILLÆG A BESTEMMELSER FOR UDVIKLING AF ADMINISTRATIVE EDB-OPGAVER FORMÅL 1. Formålet med nærværende bestemmelse er at fastlægge  

 ansvar og funktioner forbundet med større administrative edb-projekter,  

 medens bestemmelsen i øvrigt vil være retningsgivende.
 Bestemmelserne finder derudover anvendelse som retningsgivende i  

 forbindelse med ændring eller videreudvikling af et i drift værende  

 opgavesystem.
SYSTEMANSVARET 2. Den systemansvarlige myndighed er ansvarlig for  

 projektets gennemførelse i henhold til de derfor gældende bestemmelser,  

 herunder varetagelsen af de herfor nødvendige funktioner og beslutningstagen,  

 i den udstrækning, disse ansvar ikke delegeres i overensstemmelse med  

 nedenstående bestemmelser.
OPRETTELSE, STYRING OG NEDLÆGGELSE AF EDB-PROJEKTORGANISATIONER 3. Til den praktiske gennemførelse af et  

 administrativt edb-projekt kan der med Forsvarskommandoens (FKO) bemyndigelse  

 oprettes en særlig edb-projektorganisation bestående af en evt. styrekomite  

 samt en eller flere projektgrupper, hvis størrelse og sammensætning samt  

 pålagte ansvar og funktioner afhænger af projektets karakter og omfang.
 Til varetagelse af forbindelsen til projektorganisationen kan der ved de  

 implicerede myndigheder i basisorganisationen efter behov udpeges  

 referencegrupper og/eller kontaktpersoner.
4. Den systemansvarlige myndighed forestår  

 projektorganisationens oprettelse og udgiver dens kommissorium indeholdende - en opgavebeskrivelse med angivelse af projektets formål, - bestemmelser vedrørende projektorganisationens sammensætning, ansvar og  

 beføjelser, - tidsmæssige rammer, retningslinier for opgaveløsningen og referencer,  

 herunder bestemmelser for koordinering med andre edb- projekter og  

 opgavesystemer, - bestemmelser for sikkerhed i projektorganisationen, herunder udpegning  

 af edb-sikkerhedsofficer, - administrative bestemmelser, herunder bestemmelser vedrørende  

 forvaltning af det til projektorganisationen tilknyttede personel, - bestemmelser vedrørende rapportering.
 5. Den systemansvarlige myndighed forelægger løbende  

 tids- og ressourceplaner vedr. projektet for FKO og foranlediger på baggrund  

 af FKO bemyndigelse de for projektets gennemførelse nødvendige personelle  

 ressourcer samt fornødne databehandlingskapacitet til bl.a. programudvikling  

 og -afprøvning tilvejebragt.
 Kontrakter vedr. eventuel konsulent- og anden ekstern bistand til  

 projektet indgås af den systemansvarlige myndighed indenfor den godkendte  

 ramme.
 6. Den systemansvarlige myndighed overvåger  

 projektarbejdet og varetager den fornødne koordination af projektet med  

 forsvarets øvrige virksomhed i samarbejde med de derfor ansvarlige  

 myndigheder.
 Betydende afvigelser fra godkendte planer samt koordinationsproblemer,  

 hvorom den systemansvarlige myndighed ikke kan træffe beslutning, forelægges  

 umiddelbart for FKO.
 Den systemansvarlige myndighed forelægger statusrapporter m.v. for FKO  

 efter dennes nærmere bestemmelse.
 7. Den systemansvarlige myndighed indhenter FKO  

 godkendelse af kravsspecifikation(er) og efterfølgende valg mellem  

 alternative systemskitser.
 Den på baggrund af den valgte systemskitse udarbejdede systemløsning og  

 derefter følgende dokumentation af såvel bruger- som edb-systemet, godkendes  

 direkte af den systemansvarlige myndighed.
 Den godkendte dokumentation overdrages successivt i fornødent omfang til  

 de myndigheder, som skal forestå opgavesystemets drift og vedligeholdelse,  

 jf. tillæg B.
 8. I forbindelse med opgavesystemets iværksættelse kan  

 der i fornøden udstrækning etableres en midlertidig driftsorganisation  

 indenfor projektets rammer.
 Når acceptabel drift er opnået, forelægger den systemansvarlige myndighed  

 systemvurderingsrapport for FKO med forslag til endelig driftsorganisation  

 samt evt. særlige retningslinier vedr. driften.
 9. Når FKO godkendelse af systemvurderingsrapporten  

 foreligger, nedlægges projektorganisationen ved den systemansvarlige  

 myndigheds foranstaltning, hvorefter afsluttende rapport fremsendes til FKO.
PROJEKTORGANISATIONENS SAMMENSÆTNING OG ANSVAR 10. Styrekomiteen sammensættes af ledende personel fra de myndigheder  

 m.fl., der senere skal anvende opgavesystemet.
Styrekomiteen kan i  

 overensstemmelse med projektets karakter og omfang suppleres med edb-faglig  

 repræsentation.
Den systemansvarlige myndighed besætter normalt  

 formandsposten i styrekomiteen.
11. Styrekomiteen varetager på den systemansvarlige  

 myndigheds vegne projektets styring eller dele heraf, herunder projektets  

 koordination indadtil.
Det nærmere omfang af styrekomiteens ansvar samt de  

 dermed forbundne funktioner, herunder rapporteringskrav, fastsættes i  

 kommissoriet.
 Betydende afvigelser fra godkendte planer samt koordinationsproblemer og  

 andre spørgsmål, der ikke herefter kan afgøres af styrekomiteen, forelægges  

 den systemansvarlige myndighed.
 Styrekomiteen foranlediger, at der tilgår projektledelsen information om  

 de i basisorganisationen trufne beslutninger.
12. Projektgruppen består af en projektledelse, en brugergruppe samt en  

 systemgruppe.
Projektgruppen kan efter omstændighederne suppleres med et  

 administrationselement.
 13. Projektgruppen gennemfører projektet efter dets  

 formål i overensstemmelse med de i kommissoriet givne retningslinier.
 14. Projektgruppen bemyndiges generelt til at optage  

 direkte kontakt med implicerede myndigheder i basisorganisationen.
 15. Dokumentationen af projektet foretages i  

 overensstemmelse med den af Forsvarets Datatjeneste (FDAT) godkendte  

 dokumentationsstandard.
 16. Projektgruppen planlægger og forestår den  

 indledende brugeruddannelse under medvirken af de brugende myndigheder.
 Projektgruppen medvirker ved opgavesystemets iværksættelse og udarbejder  

 herunder evt. forslag til driftsorganisation samt særlige retningslinier  

 vedr. driften.
 17. Projektledelsen udpeges af den systemansvarlige myndighed.  

 Projektledelsen kan i overensstemmelse med projektets karakter og omfang  

 suppleres med edb-faglig repræsentation.
 18. Projektledelsen forestår den daglige ledelse af  

 projektarbejdet, og har herunder ansvaret for den fornødne detailplanlægning,  

 fastlæggelse af interne procedurer, disponering af ressourcerne samt  

 planernes opfølgning.
 Projektledelsen indstiller til styrekommiteen/den systemansvarlige  

 myndighed om den nødvendige special-/videreuddannelse af det i projektgruppen  

 værende brugerpersonel.
 19. Projektledelsen forelægger den af projektgruppen  

 udarbejdede dokumentation for styrekomiteen/den systemansvarlige myndighed og  

 holder løbende gennem statusrapporter denne orienteret om projektets  

 udvikling.
 Afvigelser fra godkendte planer samt spørgsmål, der falder uden for  

 projektgruppens kompetence, forelægges for styrekomiteen/den systemansvarlige  

 myndighed.
 20. Brugergruppen sammensættes af brugerpersonel, der stilles til rådighed  

 af de myndigheder m.fl., der senere skal anvende opgavesystemet.
 Systemgruppen sammensættes af edb-personel, der stilles til rådighed af  

 FDAT eventuelt suppleret med personel med edb-faglig ekspertise fra brugende  

 myndigheder m.fl. og/eller personel fra edb- servicebureauer på  

 kontraktbasis.
 21. Brugergruppen og systemgruppen løser pålagte  

 opgaver i overensstemmelse med de af projektledelsen fastlagte procedurer.  

 Personel fra bruger- og systemgruppen kan efter projektledelsens bestemmelse  

 indgå i ad hoc arbejdsgrupper.
VARETAGELSE AF BASISORGANISATIONENS RELATIONER TIL  PROJEKTORGANISATIONEN 22. De i basisorganisationen udpegede  

 referencegrupper, kontaktpersoner eller lignende varetager på de implicerede  

 myndigheders vegne den løbende direkte kontakt med projektorganisationen.
 23. Referencegrupperne/kontaktpersonerne formulerer og  

 formidler den enkelte myndigheds bidrag og ønsker til projektet og  

 koordinerer om fornødent disse bidrag myndighederne imellem forinden  

 forelæggelse for projektorganisationen.
 Evt. bidrag og ønsker, hvortil stillingtagen skønnes at måtte falde  

 udenfor projektgruppens kompetence fremsendes ad kommandovejen til den  

 systemansvarlige myndighed.
 24. Brugende myndigheder m.fl. medvirker i øvrigt ved  

 brugeruddannelse og systemafprøvning f. eks. gennem medinddragelse i en  

 eventuel midlertidig driftsorganisation jf. pkt. 8. samt efter den  

 systemansvarlige myndigheds nærmere bestemmelse.
TILLÆG B BESTEMMELSER FOR DRIFT OG VEDLIGEHOLDELSE AF ADMINISTRATIVE  EDB-SYSTEMER FORMÅL 1. Formålet med bestemmelsen er at give retningslinier  

 for organisation og koordinering af virksomheden i driftsfasen med henblik på  

 sikring af en stabil drift af forsvarets administrative edb-systemer, disses  

 fortsatte egnethed som støtte for brugerne samt den fortsatte koordinering  

 inden for og imellem forsvarets administrative opgavesystemer.
DEFINITIONER 2. Dataadministration er den styrende og udførende virksomhed, der løbende  

 skal sikre forsvaret hensigtsmæssige definitioner og registreringer af data.
 3. Databaseadministration er den styrende og udførende virksomhed, der  

 løbende skal sikre de fysiske databasers overensstemmelse med det totale  

 systemkompleks.
 4. Systemvedligeholdelse er den virksomhed, der har til formål at holde  

 opgavesystemerne ajour under hensyntagen til såvel edb-faglige muligheder som  

 brugeres ønsker.
 5. Driftsvedligeholdelse er den virksomhed, der har til formål at  

 opretholde driften af et opgavesystem gennem rettelse af evt. fejl og mangler  

 ved brugersystemet og edb-systemet.
PRIORITERING 6. FKO foretager løbende - efter samråd med de  

 systemansvarlige myndigheder - den overordnede driftsmæssige prioritering  

 mellem forsvarets administrative edb-systemer eller dele af disse samt  

 fastsætter, for hvilke driften skal søges opretholdt under særlige forhold,  

 herunder øget beredskab.
 7. Systemansvarlige myndigheder foretager løbende -  

 efter samråd med de brugende myndigheder - den driftsmæssige prioritering  

 mellem funktioner inden for de enkelte edb-systemer.
SYSTEMKOORDINATION 8. FKO varetager den styrende virksomhed indenfor  

 dataadministrationen og dermed den overordnede koordination mellem forsvarets  

 administrative opgavesystemer samt disse systemers eventuelle relationer til  

 anden edb-anvendelse i og uden for forsvaret.
 9. Systemansvarlige myndigheder varetager den interne  

 koordination mellem funktioner inden for det enkelte opgavesystem.
 Koordinationsspørgsmål, som tillige vedrører andre myndigheders  

 ansvarsområder, og som ikke kan afgøres myndighederne imellem, forelægges for  

 FKO.
10. FDAT varetager den udførende virksomhed indenfor  

 dataadministrationen, herunder udvikling og vedligeholdelse af fornødne  

 oversigter over data og disses indbyrdes sammenhænge til støtte for  

 ovennævnte koordination.
FDAT stiller denne dokumentation eller dele deraf i  

 overensstemmelse med ansvarsfordelingen til rådighed for FKO,  

 systemansvarlige og brugende myndigheder.
 11. FDAT rådgiver på baggrund af bl.a.  

 konsekvensvurderinger, jf. pkt. 13, FKO og de systemansvarlige myndigheder  

 med hensyn til såvel den overordnede som den interne koordination i relation  

 til berørte edb-systemer og varetager det med edb-systemernes tilpasning  

 forbundne ansvar, herunder databaseadministrationen.
SYSTEMVEDLIGEHOLDELSE 12. Brugende myndigheders ønsker om/forslag til  

 ændring/videreudvikling af et opgavesystem forelægges den systemansvarlige  

 myndighed bilagt en oversigt over fordele og konsekvenser på brugerniveau  

 bl.a. med hensyn til evt. andre opgavesystemer i brug ved myndigheden.
 13. Systemansvarlige myndigheder træffer beslutning om  

 systemvedligeholdelse af egne opgavesystemer efter forudgående henvendelse  

 til FDAT med henblik på edb-faglig koordinering og konsekvensvurdering, jf.  

 pkt. 10 og 11.
 Antager systemvedligeholdelsen et sådant omfang, at den ikke vil kunne  

 varetages inden for godkendte økonomiske rammer, jf. tillæg C, samt ved hjælp  

 af de til rådighed værende personelle og maskinelle ressourcer forelægges  

 sagen bl.a. bilagt en lønsomhedsvurdering for FKO.
 14. Systemvedligeholdelsen gennemføres og dokumenteres  

 i overensstemmelse med de for udvikling af opgavesystemer gældende regler.
DRIFTSVEDLIGEHOLDELSE 15. Driftsvedligeholdelse af brugersystemer varetages  

 indenfor rammerne af forsvarets daglige administrative virksomhed.
 16. Driftsvedligeholdelse af edb-systemer varetages af  

 FDAT ved hjælp af de til rådighed værende personelle og maskinelle  

 ressourcer, herunder bistand fra servicebureau indenfor godkendte økonomiske  

 rammer, jf. tillæg C.
 Antager driftsvedligeholdelsen af edb-systemerne et sådant omfang, at den  

 ikke kan varetages inden for ovennævnte rammer, forelægges sagen for FKO.
 17. Når brugere af et edb-system konstaterer fejl og  

 mangler ved systemet, rapporterer den brugende myndighed om disse til FDAT i  

 overensstemmelse med derfor gældende bestemmelser (brugerinstruks).
 18. Fejlrettelser m.v. af edb-systemer gennemføres i  

 overensstemmelse med en mellem FDAT og de systemansvarlige myndigheder aftalt  

 prioritering og dokumenteres efter gældende standard.
 19. FDAT giver løbende tilbagemelding til de brugende  

 myndigheder, der vil være berørt af en konstateret fejl/mangel i et  

 edb-system, med angivelse af den forventede termin for afhjælpning.
 FDAT udsender periodiske oversigter (med efterretning til FKO) til  

 respektive systemansvarlige og brugende myndigheder over modtagne  

 fejl/mangelrapporter for hvert enkelt edb-system med angivelse af iværksatte  

 foranstaltninger til afhjælpning samt status herfor.
TILLÆG C BESTEMMELSER FOR PLANLÆGNING AF OG RAPPORTERING VEDR.
DEN  ADMINISTRATIVE  

 EDB-VIRKSOMHED (forventes udsendt primo 1979) TILLÆG D BESTEMMELSER FOR FORVALTNING AF EDB-MATERIEL TIL ADMINISTRATIVE FORMÅL OG ETB-MATERIEL Bilag: Procedurediagram.
FORMÅL 1. Formålet med nærværende bestemmelse er at fastlægge  

 ansvar og funktioner forbundet med forvaltning af såvel edb-materiel til  

 administrative formål som etb-materiel, herefter fælles benævnt  

 administrativt edb-materiel.
GENERELT 2. Administrativt edb-materiel forvaltes i forsvaret i  

 henhold til de i ref. d. og e. angivne regler og definitioner.
 Henset til de særlige regler, jf. ref. a., der gælder for anskaffelse,  

 tillægges FMK/FMI såvel hovedansvar som funktionsansvar i relation til  

 administrativt edb-materiel.
 FMK/FMI fastsætter ved introduktion, om den enkelte forsyningsgenstand  

 skal centralstyres ved brugende materielkommando(er).
OMFANG 3. Materiel.
 Administrativt edb-materiel omfatter:
- Centralenheder - Ydre enheder - Telekommunikationsudstyr - Efterbehandlingsudstyr - Særligt inventar (terminalborde, brandskabe m.v.).
 Edb-materiel til Forsvarets Administrative Dataanlæg (FADA), Valby, er  

 ikke omfattet af denne bestemmelse.
 4. Afgrænsning mellem edb-udstyr og etb-udstyr.
 Udtrykket »udstyr til elektronisk tekstbehandling«, jf. ref.a.,  

 pkt. 10, omfatter udstyr, hvis væsentligste funktioner vedrører indskrivning,  

 fejlrettelse og udskrivning af tekster (undertiden benævnt  

 ordbehandlingsudstyr). Elektronisk udstyr, der primært skal tjene andre  

 administrative formål - også udstyr, der har til formål at redigere og lagre  

 tekster i større mængder med henblik på informationssøgning - betragtes som  

 edb-udstyr.
 5. Forvaltningsfunktioner.
 Forvaltningen af administrativt edb-materiel omfatter følgende funktioner:
- opgørelse af behov for materiel/udarbejdelse af specifikationer - anskaffelse - initiering (udarbejdelse af grundlag for materielintroduktion) - modtagelse - normering - vedligeholdelse - anvendelse/drift - udfasning - økonomi og endvidere - opgørelse over og gennemførelse af bygningsmæssige foranstaltninger  

 (herunder sikkerhedsmæssig afskærmning).
FORVALTNINGSPROCEDURER 6. Opgørelse af behov for materiel.
Under udarbejdelsen af systemskitser opgør systemansvarlig myndighed  

 behovet for administrativt edb-materiel.
Systemskitserne tilsendes FKO til  

 godkendelse, medens opgørelse over behov for materiel tilsendes FMK/FMI, der  

 på grundlag heraf foretager indledende udarbejdelse af bevillingsoplæg.
 I forbindelse med godkendelsesproceduren forelægger FKO behovet for  

 materiel for Finansministeriets Administrationsdepartement (ADMDEF), med  

 mindre anskaffelsen er omfattet af undtagelsesbestemmelserne i ref. a., pkt.  

 9.
Når edb-systemet af FKO er godkendt til udvikling, fastlægger  

 systemansvarlig myndighed og FDAT den endelige systemkonfiguration og  

 udarbejder samtidig grundlæggende militære krav (GMK), herunder evt.  

 sikkerhedsmæssige krav til materiellet.
Endvidere skal foreligge kriterier  

 udarbejdet af FMK/FMI, systemansvarlig myndighed og FDAT til brug for  

 vurdering af indhentede tilbud.
På grundlag heraf indstiller systemansvarlig myndighed til FKO om  

 anskaffelse af materiel.
Indstillingen skal være vurderet af FDAT og FMK/FMI,  

 der udtaler, hvorvidt behovet kan inddækkes ved anvendelse af til rådighed  

 værende materiel.
Indstillingen skal ligeledes indeholde oplysning om bl.a.  

 etablering af kredsløb med tilhørende modemer, efterbehandlingsudstyr,  

 særligt inventar, lokalebehov og bygningsmæsssige foranstaltninger, der skal  

 gennemføres for at materiellet kan installeres.
 7. Anskaffelse.
 Efter FKO godkendelse af indstillingen anmodes FMK/FMI om at iværksætte  

 udbudsforretning for materiel og programmel.
Når tilbud er modtaget, vurderes disse efter godkendte kriterier af  

 systemansvarlig myndighed, FMK/FMI og FDAT, og forslag til leverandørvalg  

 tilsendes FKO til godkendelse.
I forbindelse med godkendelsesproceduren  

 forelægger FKO evt. forslaget til leverandørvalg for ADMDEP til endelig  

 godkendelse.
Efter godkendelse anmoder FKO FMK/FMI om at tilvejebringe  

 materiellet.
FMK/FMI indleder herefter kontraktforhandlinger på det  

 foreliggende grundlag, og såfremt materiellet skal vedligeholdes af  

 leverandøren, skal aftale herom indgås samtidigt med købsaftalen.
 Systemansvarlig myndighed anmoder FMI om at anskaffe evt.  

 efterbehandlingsudstyr og særligt inventar.
 FKO anmoder FBT om at gennemføre evt. bygningsmæssige følgearbejder,  

 herunder sikkerhedsmæssig afskærmning, således at dette arbejde er  

 færdiggjort senest samtidigt med installation af materiellet.
 FDAT er ansvarlig for bestilling af kredsløb og modemer.
 8. Initiering.
 FMK/FMI foretager initiering, der omfatter udfærdigelse og behandling af  

 formular »Introduktion af forsyningsgenstand (IFO)», som grundlag  

 for materielintroduktion i MILKOD og MILLAG, herunder ordreregistrering,  

 reservering m.v., samt foranledige brugerregistrering af berørte værn.
 9. Modtagelse.
 FMK/FMI er i samarbejde med FDAT ansvarlige for modtagekontrol af  

 materiellet.
 FMK/FMI meddeler FDAT aftalte leverings- og installationstidspunkter,  

 såsnart disse er kendt.
 Installation af materiellet foretages normalt af leverandøren, som er  

 ansvarlig for, at materiellet opfylder specifikationerne.
 FDAT forestår systemgenerering.
 10. Normering/beholdningsregistrering.
 FMK/FMI foranlediger den af FKO fastsatte  

 normering/beholdningsregistrering gennemført ved brugende  

 materielkommando(er).
 11. Vedligeholdelse.
 Overfor brugende myndigheder fastsætter FMK/FMI i samarbejde med FDAT  

 retningslinier for materiellets vedligeholdelse.
 12. Anvendelse.
 Systemansvarlig myndighed udgiver bestemmelser for anvendelse af  

 materiellet.
 Systemansvarlig myndighed og brugende myndigheder er ansvarlige for, at  

 materiellet anvendes i den/de funktioner, hvortil det er anskaffet.
 13. Udfasning.
 Udfasning (overdragelse eller bortsalg af kasseret materiel) sker i  

 samarbejde med FDAT ved FMK henholdsvis FMI foranstaltning.
I øvrigt følges de i ref. d. (tillæg F) og ref. g. anførte bestemmelser,  

 idet dog ADMDEP så tidligt som muligt underrettes om materiel, der fortsat er  

 brugbart.
ADMDEP afgør hvorvidt udstyret kan overtages af anden myndighed  

 inden for statsadministrationen.
 For lagermedier gælder særlige sikkerhedsmæssige forhold, jf. ref.c.
 14. Økonomi.
Systemansvarlig myndighed medtager i forbindelse med fremsendelse af  

 endelig systemkonfiguration midler til edb-materiel m.v.
Bevillingsoplæg  

 udarbejdes af FMK/FMI evt.
FBT i sambejde med FDAT og systemansvarlig  

 myndighed.
 Efter godkendelse optages beløbene som budgettal i »Udviklingsplan  

 for administrativ edb« og anvises til FMK/FMI.
 Systemansvarlig myndighed foretager budgetopfølgning i forbindelse med  

 indkaldelse af budgettal, revurdering af budgettet og forslag til  

 tillægsbevilling.
 Systemansvarlig myndighed fremsætter endvidere forslag til budgettet for  

 drift og vedligeholdelse af materiellet på grundlag af oplysninger fra FDAT  

 henholdsvis FMK/FMI.
 15. Anskaffelse af ekstra udstyr.
 Efter vurdering af brugende myndigheders ønsker herom indstiller  

 systemansvarlig myndighed efter forhandling med FDAT til FKO om behov, midler  

 og tidsplan for anskaffelse af ekstra materiel.
