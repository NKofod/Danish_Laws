Bekendtgørelse om ændring af bekendtgørelse om kompensation for faste omkostninger til virksomheder i økonomisk krise som følge af COVID-19 § 1 I bekendtgørelse nr. 574 af 5. maj 2020 om kompensation for faste omkostninger til virksomheder i økonomisk krise som følge af COVID-19, foretages følgende ændringer:
 1. I § 3, stk. 3, indsættes efter »gældende«: », jf. dog stk. 4 og 5«.
 2. I § 3 indsættes efter stk. 3 som nyt stykke:
»Stk. 4. For virksomheder omfattet af stk. 3, som har forbud mod at holde åbent i henhold til § 7 a i bekendtgørelse om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19, beregnes perioden i stk. 3, fra og med den 1. maj 2020, og så længe forbuddet er gældende.« Stk. 4-9 bliver herefter stk. 5-10.
 3. I § 3, stk. 4, der bliver til stk. 5, ændres »stk. 5« to steder til: »stk. 6«.
 4. § 6, stk. 2, affattes således:
»Stk. 2. Retten til kompensation efter reglerne i denne bekendtgørelse er betinget af, at virksomheden for indkomståret 2020 har betalt eller vil betale den skat, som den er forpligtet til i henhold til gældende internationale aftaler og nationale regler.
Det indebærer, at retten til kompensation er betinget af, at virksomheden ikke er skattemæssigt hjemmehørende i et land, som optræder på EUs liste over ikkesamarbejdsvillige skattejurisdiktioner.
Retten til kompensation er endvidere betinget af, at en legal ejer, der har kontrol med virksomheden, f.eks. som følge af besiddelse af en ejerandel på mindst 25 pct., ikke er skattemæssigt hjemmehørende i et land, som optræder på EUs liste over ikkesamarbejdsvillige skattejurisdiktioner.
Betingelsen i 3. pkt. finder tilsvarende anvendelse for det øverste danske moderselskab i en eventuel dansk sambeskatning, hvori virksomheden indgår.« 5. I § 6 indsættes efter stk. 2 som nyt stykke:
»Stk. 3. Såfremt virksomheden indirekte kontrolleres af en fysisk eller juridisk person, der er skattemæssigt hjemmehørende i et land, som optræder på EUs liste over ikkesamarbejdsvillige skattejurisdiktioner, er retten til kompensation betinget af, at der ikke er blevet indsat mellemliggende selskaber i ejerskabsstrukturen mellem virksomheden og den pågældende fysiske eller juridiske person med opfyldelse af betingelsen i stk. 2, som hovedformål eller et af hovedformålene.« Stk. 3 bliver herefter stk. 4.
 6. I § 8, stk. 3, ændres »for regnskabsår« til: »i regnskabsår« og »stk. 5« til: »stk. 6«.
 7. § 8, stk. 4, affattes således:
»Stk. 4. Virksomheden skal i ansøgningen under strafansvar på tro og love erklære, at virksomheden for indkomståret 2020 har betalt eller vil betale den skat, som den er forpligtet til i henhold til gældende internationale aftaler og nationale regler, jf. § 6, stk. 2, og at ejerskabsstrukturen ikke er blevet tilrettelagt med opfyldelse af betingelsen i § 6, stk. 2, jf. § 6, stk. 3, som hovedformål eller et af hovedformålene.« 8. § 10, stk. 2, affattes således:
»Stk. 2. Erhvervsstyrelsen kan i forbindelse med kontrollen af § 6, stk. 2 og 3 vedrørende skatteforhold, udbede sig den fornødne dokumentation.« 9. I § 11, stk. 3, ændres »stk. 8« til: »stk. 9«.
 10. I § 12, stk. 3, ændres »stk. 5« til: »stk. 6«.
 11. I § 12, stk. 4, ændres »stk. 4« til: »stk. 5«, og »stk. 5« ændres to steder til: »stk. 6«.
 12. § 14, stk. 2, affattes således:
»Stk. 2. Erhvervsstyrelsen kan i forbindelse med den efterfølgende kontrol af § 6, stk. 2 og 3 vedrørende skatteforhold, udbede sig den fornødne dokumentation.« 13. Overskriften før § 17 affattes således:
 »Ikrafttrædelse og overgangsbestemmelser«.
 14. I § 17, stk. 3, ændres »jf. stk. 4 og 5« til: »jf. dog stk. 4-6«.
 15. I § 17, stk. 5, ændres »stk. 5« til: »stk. 6«.
 16. I § 17 indsættes efter stk. 5:
»Stk. 6. Bekendtgørelsens § 6, stk. 2, § 8, stk. 4, § 10, stk. 2, og § 14, stk. 2, finder anvendelse på ansøgninger modtaget fra og med ikrafttrædelsestidspunktet, jf. stk. 1.« § 2 Stk. 1. Bekendtgørelsen træder i kraft ved bekendtgørelse i Lovtidende.
 Stk. 2. § 6, stk. 2 og 3, § 8, stk. 4, § 10, stk. 2, og § 14, stk. 2, som affattet ved denne bekendtgørelses § 1, nr. 4, 5, 7, 8 og 12, finder alene anvendelse på ansøgninger modtaget fra og med ikrafttrædelsestidspunktet, jf. stk. 1, og alene for den del af virksomhedens kompensationsperiode der løber fra og med 9. juni 2020 til og med 8. juli 2020.
