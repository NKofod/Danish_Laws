 Til samtlige eksportautoriserede svineslagterier og dyrlægerne ved disse.
 Opbevaring m.v. af bugspytkirtler på svineslagterier.
 Nordisk Insulinlaboratorium har anmodet om tilladelse til at pakke  

 bugspytkirtlerne i en stabelbar bølgepapkarton, der kan indeholde ca. 25 kg  

 samt til at fryse og opbevare kirtlerne i slagteriernes almindelige fryserum,  

 hvor de stables med 20 kartoner på hver palle, og herefter afhentes af  

 specielle kirtelindsamlingsvogne.
I denne anledning skal meddeles, at man herfra er indforstået med den  

 ændrede fremgangsmåde ved opbevaring m.v. af bugspytkirtlerne på betingelse  

 af, at opsamlingen af bugspytkirtlerne foretages i korrosionsfaste beholdere, at pakning, indfrysning og lagring af bugspytkirtlerne sker passende  

 adskilt fra varer til menneskeføde, samt at kartonerne mærkes, som angivet i § 11 i landbrugsministeriets  

 bekendtgørelse af 22. maj 1975 om udførsel af kød m.m.
 Det enkelte slagteri må efter aftale med overdyrlægen sikre, at ovennævnte  

 betingelser opfyldes.
 P.V.V.
K.
Hermansen.
