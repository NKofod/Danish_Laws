Nr LSF 168 Forslag til Lov om ændring af postloven Fremsat af ministeren (Torben Rechendorff) den 18. april 1991 Vedtaget ved tredjebehandling den 21. maj 1991 § 1 I postloven, jf. lovbekendtgørelse nr. 356 af 25. maj 1989, foretages  

 følgende ændringer:
 1. § 2 affattes således:
» § 2. Postvæsenet er forpligtet til med eneret for GiroBank  

 A/S at stille de til enhver tid værende posthuse, herunder faste anlæg og  

 løsøre, samt tilknyttet personale til rådighed for udførelsen af finansielle  

 serviceydelser.
Denne forpligtelse gælder også over for tredjemand, som  

 GiroBank A/S måtte have indgået aftale med om udførelsen af de pågældende  

 ydelser.
 Stk. 2. Postvæsenet er uanset det i stk. 1 anførte berettiget til  

 efter aftale med GiroBank A/S undtagelsesvis selv eller ved tredjemand at  

 udføre finansielle serviceydelser jf. § 3, stk. 1.
Stk. 3. Postvæsenet er berettiget til betaling for de af stk. 1  

 omfattede ydelser.
Betalingen skal give postvæsenet dækning for  

 omkostningerne forbundet med ydelsernes levering samt en rimelig  

 fortjeneste.« 2. Efter § 7 indsættes:
»§ 7 a.
Kurerpost er ikke omfattet af eneretsbestemmelserne i  

 §§ 5 og 7.« 3. I § 10 indsættes efter »Postvæsenet«:  

 »samt GiroBank A/S.« 4. I § 12 indsættes efter stk. 2 som nyt stykke:
»Stk. 3. Stk. 1 og 2 finder tillige anvendelse på  

 forretninger omfattet af § 2.« 5. § 18, stk. 2 og 3, ophæves.
 6. I § 26 udgår ordene »for udbetalingen af beløb  

 ifølge postanvisninger og efter ministerens bestemmelse for udbetalinger fra  

 postgirokonti«.
 7. § 29 ophæves.
 8. I § 30 indsættes efter stk. 2 som nyt stykke:
»Stk. 3. Hvis et krav rejses mod en tredjemand, som  

 postvæsenet har indgået aftale om udførelse af forretninger med, skal denne  

 have ret til at benytte sig af indsigelser og ansvarsbegrænsninger, som  

 postvæsenet kan påberåbe sig.« Stk. 3 bliver herefter stk. 4.
 9. I § 33, nr. 1, udgår »§ 2«.
 10. I § 42, stk. 1, udgår »§ 2«.
 11. I § 42, stk. 2, udgår »§ 47, stk. 3, samt«.
 12. § 47 ophæves.
 13. I § 56 udgår »og beløb« samt »eller  

 indbetalingen«.
 14. § 57, stk. 2, ophæves.
§ 2 Ministeren fastsætter tidspunktet for lovens ikrafttræden bortset fra nr.  

 2 og nr. 7, der træder i kraft dagen efter bekendtgørelsen i Lovtidende.
Oprindeligt fremsat forslag § 1.
 I postloven jf. lovbekendtgørelse nr. 356 af 25. maj 1989 foretages  

 følgende ændringer:
 1. § 2 affattes således:
» § 2. Postvæsenet er forpligtet til med eneret for GiroBank  

 A/S at stille de til enhver tid værende posthuse, herunder faste anlæg og  

 løsøre, samt tilknyttet personale til rådighed for udførelsen af finansielle  

 serviceydelser.
Denne forpligtelse gælder også over for trediemand, som  

 GiroBank A/S måtte have indgået aftale med om udførelsen af de pågældende  

 ydelser.
 Stk. 2. Postvæsenet er, uanset det i stk. 1 anførte, berettiget  

 til efter aftale med GiroBank A/S undtagelsesvis selv eller ved trediemand at  

 udføre finansielle serviceydelser jf. § 3, stk. 1.
Stk. 3. Postvæsenet er berettiget til betaling for de i stk. 1  

 omfattede ydelser.
Betalingen skal give Postvæsenet dækning for  

 omkostningerne forbundet med ydelsernes levering samt en rimelig fortjeneste.
 2. Efter § 7 indsættes:
»§ 7a.
Kurerpost er ikke omfattet af eneretsbestemmelserne i  

 §§ 5 og 7.« 3. I § 10 indsættes efter »Postvæsenet«:  

 »samt GiroBank A/S.« 4. I § 12 indsættes efter stk. 2 som 3. stykke:
»Stk. 3. Stk. 1 og 2 finder tillige anvendelse på forretninger  

 omfattet af § 2.« 5. § 18, stk. 2 og 3 ophæves.
 6. I § 26 sættes punktum efter »værdi« og  

 »for udbetalingen af beløb ifølge postanvisninger og efter ministerens  

 bestemmelse for udbetalinger fra postgirokonti« udgår.
 7. § 29 ophæves.
 8. I § 30 indsættes efter stk. 2 som nyt stykke:
»Stk. 3. Hvis et krav rejses mod en trediemand, som  

 Postvæsenet har indgået aftale om udførelse af forretninger med, skal denne  

 have ret til at benytte sig af indsigelser og ansvarsbegrænsninger, som  

 Postvæsenet kan påberåbe sig.« Stk. 3 bliver herefter stk. 4.
 9. I § 33, nr. 1 udgår »§ 2«.
 10. I § 42, stk. 1 udgår »§ 2«.
 11. I § 42 stk. 2 udgår »§ 47 stk. 3 samt«.
 12. § 47 ophæves.
 13. I § 56 udgår »og beløb« samt »eller  

 indbetalingen«.
 14. § 57 stk. 2 ophæves.
§ 2 Ministeren fastsætter tidspunktet for lovens ikrafttræden bortset fra nr.  

 2 og nr. 7, der træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Regeringen, Socialdemokratiet, Centrumdemokraterne, Det radikale Venstre  

 og Kristeligt Folkeparti indgik den 14. marts 1991 en aftale vedrørende  

 statsvirksomheden Postgiro's fremtidige status.
Aftalen er vedlagt som bilag  

 til Forslag til Lov om GiroBank A/S, der fremsættes samtidig med dette  

 lovforslag.
Ifølge aftalen skal kommunikationsministeren tillige fremlægge et  

 lovforslag om ændring af postloven, hvori bl.a. bestemmelserne vedrørende  

 giroforretninger ændres , Giro Bank A/S får eneret til at benytte  

 Postvæsenets filialnet og principperne for betalingsforholdet mellem  

 Postvæsenet og Giro Bank A/S fastlægges.
Dette er baggrunden for dette  

 lovforslag.
Bemærkninger til de enkelte bestemmelser Til § 1 Til nr. 1 De gældende bestemmelser, der vedrører de forretninger som skal udføres af  

 statsvirksomheden Postgiro, foreslås ændret.
Internationale postanvisninger  

 er i henhold til Verdenspostforeningens overenskomster en posttjeneste.
Da  

 der er tale om en finansiel tjeneste, der hidtil har været udført af  

 Postgiro, er det hensigten at henlægge denne tjeneste til GiroBank A/S.
 Der indsættes en ny bestemmelse, hvorefter Postvæsenet er forpligtet til  

 med eneret for GiroBank A/S at stille de til enhver tid værende posthuse til  

 rådighed til udførelsen af finansielle serviceydelser.
 Posthuse skal forstås bredt og omfatter også samdriftsposthuse og andre,  

 som Postvæsenet måtte have indgået aftale om udførelse af forretninger med.
 I Forslag til Lov om GiroBank A/S foreslås GiroBank A/S forpligtet til at  

 anvende posthusene til udførelse af finansielle serviceydelser, idet denne  

 pligt dog ikke er til hinder for, at GiroBank A/S selv eller ved trediemand  

 undtagelsesvis udfører finansielle serviceydelser.
 Finansielle servioeydelser skal forstås bredt og omfatter alle de  

 forretninger, der kan udføres af pengeinstitutter i medfør af bank- og  

 sparekasselovgivningen enten i eget navn eller på vegne af andre.
I forhold til kunderne virker posthusene, herunder samdriftsposthusene, på  

 samme måde som pengeinstitutternes egne filialnet.
Kunderne indgår i direkte  

 retsforhold med GiroBank A/S, og Postvæsenet fungerer i den forbindelse som  

 fuldmægtig for GiroBank A/S.
Aktieselskabets eneret henholdsvis forpligtelse til at benytte  

 Postvæsenets filialnet skal ses i sammenhæng med behovet for dels at sikre  

 GiroBank A/S sit eget filialnet dels at understøtte det landsdækkende  

 posthusnet, hvor giroforretninger i dag beslaglægger ca. 50 pct. af  

 posthusindleveringspersonalets arbejdstid.
At GiroBank A/S fremover skal  

 benytte posthusene udelukker dog ikke, at der fortsat vil være behov for at  

 sikre, at Postvæsenets filialnet til enhver tid er tilpasset forretningernes  

 omfang.
Uanset selskabets eneret til benyttelsen af posthusene, er  

 Postvæsenet således berettiget til at foretage sådanne tilpasninger af  

 filialnettet, og selskabet kan ikke af den grund gøre krav på erstatning.
 Aktieselskabets eneret til at benytte Postvæsenets filialnet til udførelse  

 af finansielle tjenesteydelser er dog ikke til hinder for, at Postvæsenet  

 efter aftale med Giro Bank A/S undtagelsesvis selv eller ved trediemand  

 udfører finansielle tjenesteydelser, hvor dette udgør et naturligt led i  

 postvæsenets virksomhed.
 De nærmere vilkår for samarbejdet mellem Postvæsenet og Postgiro er  

 fastlagt i den mellem parterne indgåede samarbejdsaftale.
 Principperne i den nuværende samarbejdsaftale forudsættes benyttet også  

 ved indgåelse af senere aftaler.
 Samarbejdsaftalen omfatter ikke forhold vedrørende Postgiro's betaling af  

 porto for forsendelser til og fra Postgiro, idet der på dette område gælder  

 samme betalingsvilkår for Postgiro som for andre kunder.
Betalingen for Postvæsenets ydelser består dels i husleje for de arealer,  

 der ud fra en forholdsmæssig opgørelse medgår til udførelsen af  

 postgiroforretninger, dels et variabelt beløb, der beregnes på grundlag af  

 priser pr. leveret enkeltydelse.
Hertil kommer betaling for uddannelse og  

 efteruddannelse af Postvæsenets personale i giroforretninger.
 Huslejen er fastsat på grundlag af en konkret arealopgørelse og fordeling  

 og skal dække Postvæsenets udgifter til drift og leje af lokalerne,  

 henholdsvis forrentning og afskrivning af Postvæsenets egne bygninger.
Det variable beløb, som beregnes på grundlag af priser pr. leveret  

 enkeltydelse, er fastsat på grundlag af detaljerede målinger af  

 tidsforbruget, der medgår til behandling af de enkelte ind- og  

 udbetalingsblanketter m.v.
I prisen er endvidere indlagt et procenttillæg til  

 dækning af andre driftsudgifter, personalets fravær på grund af ferie og  

 sygdom m.v. samt endelig et avancetillæg, således at Postvæsenet er sikret en  

 rimelig fortjeneste på de udførte opgaver.
 Priserne i samarbejdsaftalen reguleres årligt på grundlag af udviklingen i  

 et prisindeks for bruttofaktorindkomsten.
 Aftalen rummer endvidere forskrifter om etablering af voldgift i tilfælde  

 af retstvister mellem parterne vedrørende fortolkningen af bestemmelserne.
 Aftalen mellem statsvirksomheden Postgiro og Postvæsenet er således  

 indgået på rent forretningsmæssige vilkår, hvorfor GiroBank A/S uden videre  

 kan overtage statsvirksomheden Postgiro's forpligtelser efter aftalen.
Til nr. 2 Ændringen er begrundet i dels et behov for at tilpasse postloven efter den  

 markedsmæssige udvikling, dels resultatet af en drøftelse mellem regeringen  

 og EF-kommissionen om udformningen af den danske postlov vedrørende  

 kurerpost.
 Private operatører har, såvel i Danmark som i andre lande, med stor  

 effektivitet opbygget et marked for kurerpost.
 Ved kurerpost forstås forsendelser med følgende karakteristika:
 - Hasteforsendelse fra dør til dør.
 - Forsendelsen garanteres af operatøren med et ansvar for manglende  

 rettidig opfyldelse.
 - Hver enkelt forsendelse er under operatørens kontrol med mulighed for  

 til ethvert tidspunkt at opspore forsendelsen og i forbindelse hermed  

 muligheden for at omdirigere forsendelsen.
 - Adressatens kvittering for modtagelsen.
 - Private firmaers udførelse af kurerpostvirksomhed sker uden Postvæsenets  

 mellemkomst.
 Operatøren yder således for kurerpost en højere service og kræver til  

 gengæld en højere pris end for almindelig brevpost.
 Kurerpost er en tjenesteydelse, som Postvæsenet først for nylig er begyndt  

 at udbyde i samme omfang som de private kurerpost-firmaer.
 På den baggrund førte førnævnte drøftelse mellem Kommissionen og  

 regeringen til den konklusion, at kurerpost må opfattes som en  

 tjenesteydelse, der ligger uden for Postvæsenets traditionelle eneretsområde.  

 Denne opfattelse af kurerpost som en ny tjeneste er i overensstemmelse med  

 den holdning, som en række øvrige EF-medlemsstater har indtaget over for  

 Kommissionen i spørgsmålet om afgrænsningen mellem kurerpost og de  

 eksisterende postmonopoler.
Kurerforsendelser har i praksis længe været besørget ufrankeret uden om  

 Postvæsenet, idet loven har været vanskelig at administrere.
Der forventes  

 derfor ikke noget nævneværdigt indtægtsfald for Postvæsenet af denne grund.
 Kommissionen har i en række efterfølgende sager mellem private  

 postbesørgelsesfirmaer og nationale postvæsener gentaget, at den opfatter  

 kurerpost som en ny tjeneste, der ligger uden for postvæsenernes  

 traditionelle eneretsområde.
 Da EF-kommissionen er i færd med at udarbejde en grønbog om de postale  

 tjenester i Europa, kan der senere opstå behov for at revidere definitionen  

 af kurerpost.
Til nr. 3 Ved ændringen er det sikret, at GiroBank A/S vil kunne anvende det kronede  

 posthorn på samme måde som det har været tilfældet med statsvirksomheden  

 Postgiro.
Til nr. 4 Da GiroBank A/S benytter posthusnettet som filialnet, er det nødvendigt at  

 skabe mulighed for, at Postvæsenet kan videregive oplysninger til GiroBank  

 A/S i forbindelse med udførelse af finansielle serviceydelser for GiroBank  

 A/S.
Med den foreslåede tilføjelse til § 12 vil Postvæsenet kunne videregive  

 oplysninger til GiroBank A/S i det omfang oplysningerne vedrører forretninger  

 udført med hjemmel i § 2 stk. 1. De oplysninger, GiroBank A/S videregiver til  

 Postvæsenets ansatte i medfør af § 6, stk. 3. i Forslag til Lov om GiroBank  

 A/S anses for omfattet af tavshedspligten i postlovens § 12.
Til nr. 5 Bestemmelserne, der vedrører rådighedsretten i forbindelse med  

 postgiroforretninger, ophæves.
Til nr. 6 Henvisningen til »postanvisninger« og »udbetalinger fra  

 postgirokonti« foreslås slettet.
Til nr. 7 Bestemmelsen ophæves, idet forsendelsesarten tryksager fra den 16. januar  

 1989 ikke længere findes i den indenrigske posttjeneste.
Til nr. 8 I overensstemmelse med sølovens § 122, stk. 2 er det foreslået, at de, der  

 udfører forretninger for Postvæsenet, ikke kan ifalde større ansvar end det,  

 der påhviler Postvæsenet.
Regler for Postvæsenets ansvar i forbindelse med udførelse af forretninger  

 i medfør af § 2 findes i den mellem Postvæsenet og GiroBank A/S indgåede  

 samarbejdsaftale.
Bestemmelsen i § 30 stk. 3 indebærer, at trediemand, der  

 udfører de i § 2 nævnte forretninger for Postvæsenet, heller ikke i dette  

 tilfælde vil kunne ifalde større ansvar end Postvæsenet.
Til nr. 9 § 33 vedrører fastsættelsen af takster.
Henvisningen til § 2 foreslås  

 slettet.
 Til nr. 10, 11, 12, 13 og 14.
Kapitel 6 (§§ 42-58 incl.) indeholder erstatningsreglerne for Postvæsenet  

 og statsvirksomheden Postgiro.
Reglerne om Postgiro's erstatningsansvar  

 foreslås ophævet.
Til § 2 Bortset fra nr. 2 og 7 har lovforslaget nær tilknytning til Forslag til  

 Lov om GiroBank A/S.
Det foreslås derfor,at ministeren fastsætter tidspunktet  

 for lovens ikrafttræden bortset fra nr. 2 og 7, der træder i kraft dagen  

 efter bekendtgørelsen i Lovtidende.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 2 affattes således:
» § 2. Postvæsenet er forpligtet til med eneret for GiroBank  

 A/S at stille de til enhver tid værende posthuse, herunder faste anlæg og  

 løsøre, samt tilknyttet personale til rådighed for udførelsen af finansielle  

 serviceydelser.
Denne forpligtelse gælder også over for trediemand, som  

 GiroBank A/S måtte have indgået aftale med om udførelsen af de pågældende  

 ydelser.
 Stk. 2. Postvæsenet er uanset det i stk. 1 anførte berettiget til  

 efter aftale med GiroBank A/S undtagelsesvis selv eller ved trediemand at  

 udføre finansielle serviceydelser jf. § 3, stk. 1.
Stk. 3. Postvæsenet er berettiget til betaling for udførelsen af  

 de i stk. 1 omfattede ydelser.
Betalingen skal give Postvæsenet dækning for  

 omkostningerne forbundet med ydelsernes levering samt en rimelig  

 fortjeneste.« § 2. Postvæsenet skal udføre postgiroforretninger samt besørge  

 postanvisninger.
Stk. 2. Kommunikationsministeren kan fastsætte bestemmelser om  

 løngirokonti for ansatte i post- og telegrafvæsenet.
I bestemmelserne kan  

 fastsættes særlige regler om opsigelsesvilkår, forrentning og ydelse af lån  

 til kontohaverne.
 Stk. 3. Ministeren kan efter forhandling med finansministeren  

 iværksætte foranstaltninger med henblik på statsstyrelsers og  

 statsinstitutioners anvendelse af postgiro ved betalinger, herunder ved  

 anvisning af lønninger m.v. til fordeling til lønmodtagernes postgirokonti  

 eller konti i bank eller sparekasse.
2. I § 7 indsættes ny »§ 7 a Kurerpost er ikke omfattet af eneretsbestemmelserne i §§ 5 og  

 7.« § 7. stk. 1. Ingen må drive erhvervsvirksomhed ved at  

 indsamle, befordre eller omdele adresserede brevforsendelser.
 Stk. 2. Det er forbudt at danne eller opretholde sammenslutninger  

 til privat besørgelse af deltagernes eller andres forretningsmæssige  

 brevforsendelser.
3. I § 10 indsættes efter »postvæsenet«:  

 »samt GiroBank A/S.« § 10. Anvendelse af det kronede posthorn som kendetegn er  

 forbeholdt postvæsenet.
 4. I § 12 indsættes som stk. 3:
»Stk. 3. Stk. 1 og 2 finder tillige anvendelse på forretninger  

 omfattet af § 2.« § 12. Den, der virker i postvæsenets tjeneste, må ikke give  

 uvedkommende nogen underretning om andres benyttelse af postvæsenet eller  

 lejlighed til selv at skaffe sig sådan oplysning.
 Stk. 2. Hemmeligholdelsespligten vedvarer, efter at den  

 pågældendes virke ved postvæsenet er ophørt.
 5. § 18 stk. 2 og 3 ophæves.
 § 18. Afsenderen kan, indtil en forsendelse er afleveret til eller  

 anmeldt for rette modtager, forlange den tilbageleveret eller udleveret til  

 en anden end adressaten eller på anden måde forandre sin bestemmelse med den.
 Stk. 2. I forbindelse med postgiroforretninger kan det med en  

 kontohaver aftales, at bestemte betalingsordrer ikke skal kunne tilbagekaldes  

 eller ændres efter et nærmere bestemt tidspunkt.
 Stk. 3. Kommunikationsministeren fastsætter nærmere regler for  

 afsenders og modtagers rådighedsret i forbindelse med postgiroforretninger.
 6. I § 26 sættes punktum efter »værdi« og:  

 »,for udbetalinger af beløb ifølge postanvisninger og efter ministerens  

 bestemmelse for udbetalinger fra postgirokonti.« udgår.
 § 26. Postvæsenet skal kræve kvittering for udlevering af  

 rekommanderede forsendelser og forsendelser med angiven værdi, for  

 udbetalingen af beløb ifølge postanvisninger cg efter ministerens bestemmelse  

 for udbetalinger fra postgirokonti.
 7. § 29 ophæves.
 § 29. Poststyrelsen kan fastsætte regler om, at uanbringelige  

 tryksager ikke tilbagesendes, medmindre afsenderen ved en påtegning på  

 forsendelsens ydre har forlangt forsendelsen tilbagesendt.
 8. I § 30 indsættes efter stk. 2 som nyt stykke:
» Stk.3. Hvis et krav rejses mod en trediemand, som  

 Postvæsenet har indgået aftale om udførelse af forretninger med, skal denne  

 have ret til at benytte sig af indsigelser cg ansvarsbegrænsninger, som  

 Postvæsenet kan påberåbe sig.« Stk.3 bliver herefter stk. 4.
 § 30. Kommunikationsministeren eller efter dennes bestemmelse  

 poststyrelsen fastsætter de nærmere regler for forretningernes omfang og  

 udførelse.
 Stk. 2. Kommunikationsministeren kan fastsætte nærmere regler for  

 indgåelse af aftaler med tredjemand om udførelse af postforretninger.
Stk. 3. Takster og de bestemmelser, der fastsættes af  

 poststyrelsen optages ikke i Lovtidende.
Kommunikationsministeren fastsætter  

 regler om, hvorledes takster og de nævnte bestemmelser bekendtgøres.
 9. I § 33, nr. 1, udgår: »§2«.
 § 33. Poststyrelsen fastsætter taksterne for:
1) de forretninger, der udføres i henhold til §§ 1 og 2, 2) forsendelser til Færøerne, Grønland og udlandet, 3) de tillægsydelser, der kan knyttes til de forretninger, der er nævnt i  

 § 1, 4) pakker, der er af særlig stort omfang (voluminøse pakker,) eller som  

 kræver særlig behandling under befordringen (forsigtigpakker), og 5) blade, der skal omdeles til grupper af modtagere (summarisk anmeldte  

 blade), udgiverkorsbånd, bladtillæg, bladindlæg samt blade, der besørges på  

 særlige vilkår.
 10. I § 42, stk. 1, udgår: »§ 2«.
 11. I § 42, stk. 2, udgår: »§ 47, stk. 3 samt«.
 § 42. Dette kapitel finder anvendelse på postvæsenets udførelse af  

 de i §§ 1 og 2 nævnte forretninger.
 Stk. 2. Postvæsenet er ansvarlig for besørgelsen, til forsendelsen  

 er afleveret rigtigt efter adressen, selv om skaden er hændelig, jf. dog §  

 47, stk. 3 samt §§ 48 og 49.
 12. § 47 ophæves.
§ 47. Postvæsenet er ansvarlig for beløb, der er indbetalt til forsendelse på postanvisning, indtil det er rigtigt udbetalt,  

 medmindre der er tale om fejl eller forsømmelse fra indbetalerens eller  

 beløbmodtagerens side.
 Stk. 2. På samme måde er postvæsenet ansvarlig for ind- eller  

 udbetalinger vedrørende postgiro.
 Stk. 3. For de øvrige postgiroforretninger er postvæsenet  

 ansvarlig efter almindelige erstatningsregler, men indestår ikke for følger  

 af forsinket udførelse af forretningerne.
 13. I § 56 udgår: »og beløb« samt »eller  

 indbetalingen«.
 § 56. Postvæsenet er fritaget for at yde erstatning for bortkomne  

 forsendelser og beløb, når der ikke kan forelægges postkvittering, medmindre  

 indleveringen eller indbetalingen fremgår af postvæsenets bøger eller der på  

 anden måde kan føres bevis for den.
 14. § 57, stk. 2, ophæves.
 § 57. Postvæsenets erstatningspligt ophører, når kravet ikke er  

 anmeldt for et posthus eller for poststyrelsen inden 1 år efter forsendelsens  

 indlevering.
 Stk. 2. For postanvisninger og for postgiroforretninger er fristen  

 dog 2 år.
