Betænkning afgivet af Udvalget for Udlændinge- og  

 Integrationspolitik den 7. juni 2005 Betænkning over Forslag til folketingsbeslutning om  

 integration i folkeskolen [af Anne‑Marie Meldgaard (S)] 1. Udvalgsarbejdet Beslutningsforslaget blev fremsat den 30. marts 2005 og var til  

 1. behandling den 25. maj 2005. Beslutningsforslaget blev efter 1. behandling  

 henvist til behandling i Udvalget for Udlændinge- og Integrationspolitik.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 flertal  

  

 i udvalget (udvalget med undtagelse af S og SF) indstiller  

 beslutningsforslaget til  

  

 forkastelse.
Enhedslistens medlem af udvalget indstiller forslaget til  

 forkastelse.
Når Enhedslisten afviser det socialdemokratiske forslag, er det  

 ikke, fordi vi ikke vil gøre en indsats for integration i folkeskolen, men  

 fordi forslaget ikke vil virke.
Tvangsflytninger giver ikke nødvendigvis resultater.
Man kan jo  

 bare spørge sig selv, hvordan det vil være at blive flyttet fra sit  

 nærområde,  

 fordi der ikke længere er plads til en med den etniske baggrund, man nu har.  

 Man kan spørge sig selv: Bliver børn bedre eller dårligere i stand til at  

 modtage  

 undervisning, udvikle sprog og blive fagligt dygtige, hvis de er blevet  

 tvangsflyttet  

 fra deres nærområde? Efter Enhedslistens mening: Nej.
Det er et faktum, at den danske folkeskole ikke er god nok.  

 PISA-undersøgelsen er faktisk dybt bekymrende, særlig med hensyn til de alt  

 for  

 mange tosprogede børn, som har dårlige læsefærdigheder.
PISA-undersøgelsen  

 giver da også nogle fingerpeg om, hvad man kan bygge videre på: styrket  

 efteruddannelse af lærerne og bedre lokal evalueringsstruktur, hvor lærerne i  

 højere grad følger op på den enkelte elev  for bare at nævne nogle af  

 dem.
For  

 Enhedslisten er det afgørende, at der afsættes midler til at styrke  

 efteruddannelse, til øget skole-hjem-samarbejde og til styrkelse af den  

 pædagogiske ledelse på skolerne.
Samtidig mener vi også, det er nødvendigt  

 med  

 en massiv indsprøjtning i folkeskolens fysiske rammer, i arbejdsmiljøet på  

 skolerne, i undervisningsmaterialer osv.
 Et  

  

 mindretal  

  

 i udvalget (S) indstiller beslutningsforslaget til  

  

 vedtagelse uændret.
Socialdemokratiets  

 medlemmer af udvalget mener, at det er vigtigt at sikre en bedre integration  

 af  

 børn med en anden etnisk baggrund end dansk i folkeskolen.
Kommunerne bør  

 derfor have lovbestemte værktøjer til at forestå  

 en kvalificeret integration.
En spredning af elever med anden  

 etnisk  

 baggrund end dansk på en kommunes skoler er et eksempel  

 på en hensigtsmæssig ordning.
Det er bekymrende, at den borgerlige  

 regering, Venstre og De Konservative, med sit  

 støtteparti, Dansk  

 Folkeparti, ikke vil støtte denne politik.
 Et  

  

 andet mindretal  

  

 i udvalget (SF) vil ved 2. behandling stemme  

 hverken for eller imod beslutningsforslaget.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Anne‑Mette Winther Christiansen (V)  

  

  fmd.  

  

 Kristian Pihl Lorentzen (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Anne‑Marie Meldgaard (S)  

  

  nfmd.  

  

 Christine Antorini (S)   

 Karen J.
Klint (S)   

 Morten Bødskov (S)   

 Elsebeth Gerner Nielsen (RV)   

 Morten Østergaard (RV)   

 Kamal Qureshi (SF)   

 Jørgen Arbo‑Bæhr (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende B 40 Bilagsnr.
