Bekendtgørelse om uddannelsen til  

 murer I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 122 af 5. februar 1997,  

 fastsættes:
Kapitel l Uddannelsen § l.
Uddannelsens formål er, at eleven gennem skoleundervisning  

 og praktikuddannelse opnår kompetence som murer.
 § 2. Det faglige udvalg for uddannelsen, jf.  

 § 37 i erhvervsuddannelsesloven, er Det Faglige Fællesudvalg for  

 Murer-, Stenhugger- og Stukkaturfaget.
Kapitel 2 Uddannelsens varighed og struktur m.v.
§ 3. Uddannelsen varer indtil afslutningen af  

 sidste skoleophold, dog mindst 3 år og 5 måneder, og højst  

 3 år og 11 måneder.
Det afsluttende skoleophold placeres i  

 afslutningsårets l. eller 3. kvartal.
Voksenuddannelse § 4. Personer over 25 år kan indgå  

 uddannelsesaftale med afkortning af uddannelsestiden med den tid, der  

 fremgår af bilag l.
Det faglige udvalg træffer afgørelse  

 efter indhentet udtalelse fra skolen.
 Stk. 2. Det faglige udvalg kan dispensere fra  

 beskæftigelseskravet, hvis udvalget efter samråd med  

 praktikvirksomheden og eleven skønner, at eleven har de  

 fornødne forudsætninger for at gennemføre  

 uddannelsen.
 Stk. 3. Det er en forudsætning, at eleven efter skolens  

 vurdering vil kunne gennemføre skoleundervisningen efter § 5,  

 stk. 2, inden for den fastsatte uddanelsestid, eventuelt efter  

 fritagelse for dele af undervisningen, jf. § 6.
 § 5. Skoleundervisningen varer 55 uger.  

 Skoleundervisningen veksler med praktikuddannelse som vist i figuren  

 nedenfor.
0 1 2 3 4 P 10 P 10 P 10 P 10 P 10 P 5 20 P 10 P 10 P 10 P 5 1)	Praktikuddannelse for elever, der indleder uddannelsen i  

 virksomheden.
2)	2. skoleperiode, 20 uger.
For elever, der indleder uddannelsen i  

 praktikvirksomhed, deles 2. skoleperiode i 2 gange 10 uger med mellemliggende  

 praktikuddannelse på ca. 15 - 20 uger.
3)	Praktikuddannelse, ca. 35 - 40 uger.
For elever, der indleder  

 uddannelsen i praktikvirksomhed, ca. 20 uger.
 4)	3. skoleperiode, 10 uger.
 5)	Praktikuddannelse ca. 25 - 30 uger.
 6)	4. skoleperiode, 10 uger.
 7)	Praktikuddannelse, ca. 25 - 30 uger.
 8)	5. skoleperiode, 10 uger.
 9)	Praktikuddannelse, ca. 40 - 45 uger.
 10)	6. skoleperiode, 5 uger.
 Stk. 2. For elever med uddannelsesaftale efter § 4  

 fastsætter skolen i samråd med det faglige udvalg et  

 uddannelsesforløb bestående af moduler med skoleundervisning og  

 praktikuddannelse.
 § 6. Eleven kan fritages for dele af uddannelsen  

 efter reglerne i bekendtgørelse om erhvervsuddannelser  

 (hovedbekendtgørelsen) og bekendtgørelse om merit i visse  

 ungdomsuddannelser (meritbekendtgørelsen).
Kapitel 3 Uddannelsens mål og indhold § 7. Den uddannede murer skal selvstændigt  

 kunne udføre de forekommende discipliner inden for nybyggeri,  

 byfornyelse, bygningsrestaureringsopgaver samt reparationsarbejde.
 Stk. 2. Uddannelsen tilrettelægges således, at den  

 uddannede opnår forståelse for arbejdsmiljø og  

 miljøbeskyttelse samt kendskab til regler herom.
Skoleundervisning § 8. Skoleundervisningen skal under hele  

 uddannelsesforløbet på en helhedsorienteret måde omfatte  

 både praktisk og teoretisk undervisning med henblik på at give  

 eleven fornødne generelle og specielle kvalifikationer, herunder give  

 eleven forudsætninger for at varetage de arbejdsområder,  

 uddannelsen tager sigte på.
Undervisningen skal endvidere bidrage til  

 elevens personlige udvikling og give forståelse af samfundet og dets  

 udvikling.
Undervisningen skal samtidig give den uddannede grundlag for at  

 deltage i efter- og videreuddannelse.
Stk. 2. For elever med uddannelsesaftale efter § 4  

 tilrettelægges undervisningen efter elevens forudsætninger og  

 behov, idet vejledende uddannelsestid og den fastsatte fordeling af  

 undervisningen på skoleperioder fraviges i fornødent omfang og  

 under respekt af de angivne mål for undervisningen.
Undervisningen skal  

 omfatte valgfag.
 § 9. Undervisningen omfatter følgende  

 grundfag:
 1)	Matematik niveau F.
 2)	Fremmedsprog niveau F.
 3)	Informationsteknologi niveau F 1,1 uger.
 4)	Førstehjælp og brandbekæmpelse 0,5 uge.
 5)	Stil, form og farve 3,2 uger.
 6)	Samfundsfag niveau F.
 7)	Arbejdsmiljø 2,7 uger.
 8)	Materialeforståelse 1,1 uger.
 9)	Virksomhedslære niveau F.
 10)	Produktudvikling, produktion og service 2,2 uger.
 § 10. Undervisningen omfatter følgende  

 områdefag med den angivne vejledende uddannelsestid og de  

 undervisningsmål, som er fastsat i stk. 2:
 1)	Mureteknik 12,7 uger.
 2)	Konstruktionslære 1,2 uger.
 3)	Bygge- og anlægsarbejde 1,1 uger.
 4)	Tegningslære 1,2 uger.
 5)	Stillads 2,0 uger.
 Stk. 2. Undervisningen i områdefag har følgende  

 undervisningsmål:
 1)	Mureteknik.
Eleven skal selvstændigt kunne udføre almindeligt  

 forekommende murværkskonstruktioner og nødvendige  

 arbejdsfunktioner i forbindelse med tilrettelæggelse,  

 materialebehandling og opførelse af murværkskonstruktioner.  

 Herunder skal eleven a)	selvstændigt kunne foretage den fornødne  

 tilrettelæggelse af murværkskonstruktioner og forstå  

 tilrettelæggelsens betydning for både gennemførelsen og  

 kvaliteten af det færdige produkt, b)	selvstændigt kunne udtage, sammensætte og tildanne  

 materialer, som indgår i murværkskonstruktioner, c)	selvstændigt kunne udføre reparationsarbejder i  

 forbindelse med nybyggeri og ved ombygning og tilbygning, d)	opnå viden om og forståelse for de regler, bestemmelser  

 og anvisninger, som gælder for udførelse og kvalitet i  

 murværkskonstruktioner, og e)	kunne anvende de for området forekommende  

 værktøjer og fremstille simple værktøjer og  

 hjælpemidler.
2)	Konstruktionslære Eleven skal opnå grundlæggende kendskab til de forskellige  

 bygningsdetaljer, der indgår i eller sammensættes i  

 bygningskonstruktioner samt opnå kendskab til gældende lovgivning  

 på området.
Herunder skal eleven a)	opnå teoretisk kendskab til samspillet mellem materialevalg og  

 udformning af konstruktioner, b)	opnå indsigt i, hvorledes de enkelte dele af tegningsmateriale  

 i forbindelse med projektering af byggeri praktisk udarbejdes, og hvilke  

 oplysninger der kan hentes ud af dette materiale til anvendelse på  

 byggepladsen, og c)	kunne opsøge og tilegne sig informationer ud fra  

 byggelovgivning, standarder og brugervejledninger.
3)	Bygge- og anlægsarbejde Eleven skal selvstændigt kunne udføre planlægning,  

 byggepladsindretning, bygningsafsætning, højdeafsætning,  

 fladenivellement samt afsætning af vandrette og lodrette mål ved  

 mindre bygge- og anlægsarbejder i henhold til gældende love,  

 normer og standarder.
Herunder skal eleven a)	opnå forståelse af betydningen af nøjagtighed ved  

 bygge- og anlægsarbejde, b)	opnå kendskab til planlægningsteknik, c)	opnå kendskab til byggepladsindretning, d)	kunne udføre bygge- og anlægsarbejde i henhold til  

 givne kvalitetskrav, love, normer og DS-standarder, e)	opnå grundlæggende forståelse af og kendskab til  

 kontrolmetoder og deres anvendelse, f)	kunne anvende almindeligt forekommende instrumenter og  

 måleværktøjer i forbindelse med bygningsafsætning  

 udført på galger og i henhold til standarder og gældende  

 love og normer, g)	opnå kendskab til planlægningsteknik, herunder  

 opstilling af logisk rækkefølge for bygge- og  

 anlægsarbejde og netplanlægning udført skriftligt samt ved  

 hjælp af edb, og h)	opnå kendskab til byggepladsindretning med hensyn til  

 byggeveje, stier, skurforhold, tildannelsessteder, materialepladser og  

 materiel under hensyntagen til arbejdsplan.
4)	Tegningslære Eleven skal kunne aflæse og udføre almindeligt  

 forekommende tegninger inden for byggesektoren efter gældende normer,  

 standarder og anvisninger.
Herunder skal eleven a)	opnå indsigt i og kendskab til beskrivelser ved brug af  

 forskellige tegningsformer, b)	opnå forståelse af tegningens betydning for  

 udførelsen af det færdige produkt, c)	opnå forståelse af tegningsteknik i forbindelse med  

 udarbejdelse af tegninger, d)	udvikle konstruktiv sans samt evne til kritisk vurdering af visuelle  

 indtryk, e)	i relation til bygnings- og konstruktionstegninger opnå  

 kendskab til de forskellige tegningsformer, herunder dobbelt retvinklet  

 projektionstegning, isometri, aksonometri, geometrisk tegning, vandret-,  

 lodret-, snit- og detailbillede, og f)	kunne anvende de for området almindeligt forekommende  

 tegnerekvisitter.
5)	Stillads Eleven skal i forbindelse med eget arbejde kunne opstille de  

 tilhørende stilladstyper i henhold til de til enhver tid  

 gældende love, bekendtgørelser og anvisninger.
 § 11. Undervisningen omfatter følgende  

 specialefag med den anførte vejledende uddannelsestid og de  

 undervisningsmål, som er fastsat i stk. 2:
1)	Overfladebehandling	1,0 uger 2)	Pudsearbejde	1,9 uger 3)	Fugearbejde	0,9 uger 4)	Tagarbejde	1,5 uger 5)	Flisearbejde	2,0 uger 6)	Gulvarbejde	2,0 uger 7)	Byfornyelse og restaurering	1,0 uger Stk. 2. Mål for alle specialefag er, at eleven skal  

 overholde regler, anvisninger og normer, kunne vurdere sammensætning af  

 delmaterialerne og opfylde de givne kvalitetskrav.
Eleven skal opnå  

 kendskab til og kunne anvende kontrolmetoder og sikkerhedsregler samt  

 opnå kendskab til de krav, der stilles til det færdige arbejdes  

 kvalitet og udseende, herunder den betydning for kvalitet og udseende, som  

 udspringer af materialesammensætning, arbejdsmetoder og underlag m.v.  

 Eleven skal kunne udføre de enkelte specialefags discipliner korrekt.  

 Yderligere er målet for de enkelte specialefag:
1)	Overfladebehandling Eleven skal selvstændigt kunne udføre forekommende  

 overfladebehandlinger inden for muret byggeri.
Herunder skal eleven a)	opnå kendskab til en færdig overflades betydning for  

 bygningsdelens tæthed og udseende, b)	kunne udføre almindeligt forekommende  

 overfladebehandling, c)	kunne vurdere sammensætningen af delmaterialer med henblik  

 på at opfylde de givne kvalitetskrav til den færdige  

 overfladebehandling, d)	opnå forståelse af betydningen af forberedelse for  

 overfladebehandling, herunder rensning, udsætning, forvanding og  

 priming, e)	kunne udføre berapningsarbejde samt vandskuring og opnå  

 kendskab til nye metoder og produkter, f)	opnå viden om materialesammensætning og arbejdsmetoder  

 ved filtsning og svumningsarbejde, tynd- og finpuds samt kendskab til brugen  

 af færdigprodukter inden for området, g)	opnå kendskab til kalkning og maling samt til de  

 materialesammensætninger og arbejdsmetoder, der er almindeligt  

 forekommende, og h)	selvstændigt kunne foretage reparation af en  

 overfladebehandling.
2)	Pudsearbejde Eleven skal kunne udføre forekommende pudsearbejde efter  

 gældende normer og anvisninger.
Herunder skal eleven a)	opnå kendskab til pudsearbejdets betydning for  

 efterfølgende behandlinger som tapetsering og fliseopsætning  

 samt påvirkninger som moderat og aggressivt miljø, b)	selvstændigt kunne udføre pudsearbejde, c)	kunne vurdere en pudsemørtels sammensætning for  

 opfyldelse af givne kvalitetskrav, d)	kunne vurdere underlag for puds samt nødvendigheden af  

 forudgående behandling, e)	kunne udføre udkast og runding således, at pudsen  

 fremstår i stok uden lunker, at sammenpudsningen ikke udviser buler  

 eller huller, og at ud- og indgående hjørner og false  

 fremstår i lod og vinkel og uden huller, og f)	kunne udføre reparation af såvel gammelt som nyt  

 pudsearbejde.
3)	Fugearbejde Eleven skal selvstændigt kunne udføre forekommende  

 fugearbejde efter gældende normer.
Herunder skal eleven a)	opnå kendskab til fugens betydning for murværkets  

 tæthed og udseende, b)	selvstændigt kunne udføre fugearbejde, c)	kunne vurdere fugemørtlers sammensætning for  

 opnåelse af de givne kvalitetskrav, d)	kunne udføre udkradsning og e)	kunne udføre reparation af såvel nyt som gammelt  

 fugearbejde.
4)	Tagarbejde Eleven skal selvstændigt kunne udføre forekommende  

 tagarbejde.
Herunder skal eleven a)	opnå kendskab til betydningen af tagets tæthed og  

 udseende, b)	opnå kendskab til kvalitet og udseende for tagstenstyper,  

 rygningssten og gratsten, c)	opnå kendskab til metoder for udmåling af  

 dækbredde, lægteafstand, rygning og grat, d)	opnå kendskab til anvendelsen af fagets hugge-, klippe- og  

 skæreværktøjer i forbindelse med tildannelse af  

 tagmaterialer, e)	opnå kendskab til bindetyper og deres anvendelse,  

 udførelse af undertag samt ventilation af undertag og tagrum, f)	opnå kendskab til oplægsmetoder med brug af forekommende  

 værktøjer og anerkendte metoder, g)	opnå kendskab til oplægning af ventileret rygning og  

 grat, oplægning af rygning og grat i mørtel, binding og  

 oplægning i og uden mørtel ved skotrende samt kunne tildanne  

 rygningsmaterialer, h)	kunne anvende oplægningsmetoder og udføre  

 skålhugning af teglsten samt lægning i mørtel og  

 understrygning, og i)	opnå forståelse af materialesammensætningens  

 betydning for kvaliteten i arbejdets udførelse samt kendskab til  

 værktøjer.
5)	Flisearbejde Eleven skal selvstændigt kunne udføre flisearbejde efter  

 gældende normer og anvisninger.
Herunder skal eleven:
a)	opnå kendskab til flisearbejdets betydning for vægges  

 tæthed i fugtige rum samt dets dekorative effekt, b)	kunne vurdere og disponere vægflader,  

 opsætningsmaterialer og flisetyper, c)	opnå kendskab til nødvendigheden af forudgående  

 behandling af underlag, d)	opnå kendskab til de krav, der stilles til flisearbejdets  

 kvalitet og udseende, herunder inddeling og rengøring, e)	kunne vurdere og kontrollere fliseunderlag samt vælge rigtige  

 opsætningsmaterialer, ud fra kendskab til de forskellige  

 opsætningsmaterialer, f)	kunne udføre reparation af nye og gamle fliseflader, g)	kunne anvende mekaniske hjælpemidler og h)	opnå kendskab til sikkerhedsbestemmelser.
6)	Gulvarbejde Eleven skal opnå færdighed i selvstændigt at kunne  

 udføre gulvarbejde i bygninger efter gældende normer og  

 anvisninger.
Herunder skal eleven:
a)	opnå kendskab til kvalitetskravene i forbindelse med  

 udførelse af gulvarbejde og forståelse af gulvarbejdets udseende  

 og kvalitet, b)	kunne anvende værktøj og hjælpemidler i  

 forbindelse med tildannelse af materialer samt udførelsen  

 arbejdet, c)	opnå kendskab til de krav, der stilles med hensyn til fugers  

 tæthed samt udførelse af fugning med anvendelse af  

 fugematerialer, d)	opnå kendskab til sikkerhedsregler i forbindelse med  

 anvendelsen af materialer, værktøjer og hjælpemidler, e)	opnå kendskab til materialesammensætning,  

 færdigprodukter, klargøring og udmåling, tildannelse og  

 fald, slidlag og glitning, nedlægning, fugning og reparation, f)	opnå kendskab til delmaterialer til gulvarbejde og kunne  

 udtage, sammensætte og håndtere delmaterialer under hensyntagen  

 til stillede kvalitetskrav, g)	opnå forståelse af klargøringens og  

 udmålingens betydning for det færdige arbejdes kvalitet, h)	opnå kendskab til anvendelsen af hjælpemidler til  

 skæring og klipning af materialer, i)	opnå kendskab til de almindelige færdigproducerede  

 gulvbelægninger samt øvrige produkter til gulvarbejde, herunder  

 klæber, fugematerialer, underlagsmaterialer og  

 rengøringsprodukter, j)	kunne udlægge gulve med fald samt udføre  

 dilatationsfuger og udlægning af ledere, k)	kunne udføre slidlag, glitning af slidlag, priming og  

 afdækning af slidlag, l)	kunne opmure sokkelhulkehl og nedlægge naturstens- og  

 murstensgulve samt klinkegulve ved klæbning eller ved slemmemetoden  

 og m)	kunne udføre reparation af nye og gamle gulve.
7)	Byfornyelse og restaurering Eleven skal opnå begyndende færdighed i samt kendskab til  

 byfornyelse og bygningsrestaurering.
Herunder skal eleven på udvalgte  

 områder a)	opnå grundlæggende kendskab til særlige materialer  

 og arbejdsmetoder, der anvendes ved byfornyelsesarbejder og  

 bygningsrestaurering, b)	opnå grundlæggende kendskab til de arbejdsprocesser, der  

 anvendes ved etablering af åbninger i bygningsværker, c)	opnå grundlæggende kendskab til materialer og  

 arbejdsmetoder, der anvendes ved bygningsrenovering, d)	opnå grundlæggende kendskab til de bygningsmæssige  

 konstruktioner af æstetisk og arkitektonisk karakter, hvor der  

 tidligere blev anvendt murværksudformninger og design, e)	opnå grundlæggende forståelse af byfornyelsens  

 hensyntagen til bygningen og eventuelle beboere, f)	opnå grundlæggende færdigheder i udførelse  

 af byfornyelsesopgaver, g)	opnå grundlæggende viden om og færdighed i  

 murgennembrydning, afstivninger, kundeservice, afdækning og  

 rengøring, tilmuring af åbninger, pudse- og fugearbejder samt  

 til murede gesimser, h)	opnå grundlæggende kendskab til de særlige  

 lovmæssige krav og regler ved bygningsmæssige ændringer og  

 afstivningsarbejder, udmåling, opmærkning, udhugning for  

 afstivning og afstivningsmetoder, fornøden afdækning og  

 afskærmning og emner af holdningsmæssig karakter samt de dertil  

 knyttede sikkerhedsregler og bestemmelser, i)	kunne foretage udhugning af fortanding, tilmuring af åbninger  

 samt isolering for varme og fugt, j)	opnå forståelse af genetablering af gammelt  

 murværk og tilbygninger med hensyn til patina, puds- og fugetyper  

 anvendt på ældre bygninger samt murede og pudsede gesimser, k)	orienteres om den specielle materialekundskab, som  

 bygningsrestaurering præges af, l)	orienteres om det specielle arbejde, der indgår i reparation  

 og restaurering af gamle bygninger, samt deres konstruktion og opbygning,  

 og m)	orienteres om kalk, farvestoffer og mørtler til restaurering  

 af murværk og teglgulve, isoleringsmaterialer til efterisolering, tegl-  

 og andre lerprodukter, fundamenter, overfladebehandling, bygningshistorie og  

 stilarter m.v.
§ 12. Undervisningen i valgfag følger  

 reglerne i hovedbekendtgørelsen.
Der anvendes ca. 9 uger til  

 valgfag.
 § 13. Skolen fastsætter i overensstemmelse  

 med hovedbekendtgørelsen det nærmere indhold af  

 undervisningen.
Skoleundervisning i virksomheder § 14. Skolen kan i samarbejde med det lokale  

 uddannelsesudvalg tilrettelægge den praktiske undervisning  

 således, at dele heraf kan gennemføres i en virksomhed.
 Stk. 2. Såfremt dele af skoleundervisningen  

 gennemføres i en virksomhed, skal dette ske på grundlag af en  

 skriftlig aftale mellem virksomheden og skolen.
Praktikuddannelsen § 15. Virksomheden skal gennemføre  

 praktikuddannelsen således, at den sammen med skoleundervisningen  

 fører til, at eleven kan nå uddannelses mål, jf.  

 § 7.
§ 16. Formålet med praktikuddannelsen er, at  

 eleven opnår færdighed og rutine i arbejdsdiscipliner, metoder,  

 materialer og værktøj, som almindeligvis anvendes inden for  

 faget.
Eleven skal beskæftiges med varierende arbejdsopgaver  

 således. at der gives oplæring i alle arbejdsdiscipliner.
 § 17. Det lokale uddannelsesudvalg kan  

 fastsætte nærmere vejledende retningslinier om  

 praktikuddannelsens gennemførelse for skolens elever efter  

 hovedbekendtgørelsen.
 Stk. 2. For elever, der gennemfører uddannelsen efter  

 § 4, eller som har opnået fritagelse for dele af  

 praktikuddannelsen, kan praktikuddannelsens fordeling på  

 praktikperioder fraviges i fornødent omfang under respekt af de  

 anførte mål.
§ 18. Virksomheden meddeler i en erklæring  

 ved afslutningen af en praktikperiode, undtagen den sidste, skolen og eleven,  

 hvilke arbejdsområder og funktioner eleven har været  

 beskæftiget med.
I denne erklæring anføres endvidere, om  

 praktikvirksomheden skønner, at eleven har særligt behov med  

 hensyn til skoleundervisning.
Stk. 2. Virksomheden udsteder en afsluttende  

 praktikerklæring i overensstemmelse med hovedbekendtgørelsen ved  

 praktiktidens afslutning.
Praktikerklæringen er samtidig tilmelding af  

 eleven til svendeprøve.
Stk. 3. Det faglige udvalg udfærdiger blanketter til  

 brug for de erklæringer, som er nævnt i stk. l og  

 stk. 2, jf. hovedbekendtgørelsen.
Blanketterne kan indgå i  

 en samlet elevhåndbog (»logbog«) udarbejdet af det faglige udvalg.  

 Skolen udleverer blanketterne eller bogen.
Kapitel 4 Bedømmelse og uddannelsesbeviser m.v.
Uddannelsesbevis § 19. Ved uddannelsens afslutning udsteder det  

 faglige fællesudvalg et uddannelsesbevis (svendebrev) til eleven som  

 dokumentation for, at eleven har opnået kompetence inden for  

 uddannelsen, jf. § l.
 Stk. 2. Uddannelsesbeviset udstedes, når skolebevis er  

 udstedt, jf. § 20, og afsluttende praktikerklæring er udstedt, jf.  

 § 18, stk. 2, og når eksamen i områdefag og specialefag  

 (svendeprøven) er bestået, jf. § 26-28.
 Stk. 3. l uddannelsesbeviset, der affattes i overensstemmelse  

 med hovedbekendtgørelsen, skal angives uddannelsens betegnelse, jf.  

 § l, samt oplysning om den opnåede karakter ved eksamen i  

 områdefag og specialefag (svendeprøven), jf. § 24,  

 stk. 2.
 Stk. 4. Det faglige udvalg opbevarer fortegnelsen over  

 udstedte uddannelsesbeviser i 20 år.
Skolebevis § 20. Når alle skoleperioder i uddannelsen  

 er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2. Følgende betingelser skal være opfyldt  

 for udstedelse af skolebevis, jf. dog stk. 4:
 1)	Eleven skal have opnået et gennemsnit på mindst  

 karakteren 6 i grundfagene ved skolens bedømmelse efter § 22.
 2)	Eleven skal have opnået mindst karakteren 6 i områdefag  

 og specialefag ved skolens bedømmelse efter § 22.
 3)	Den eksamen, som er omtalt i § 26, skal være  

 bestået.
 Stk. 3. Skolebeviset skal indeholde:
 1)	Betegnelse for uddannelsen.
 2)	Oplysninger om de karakterer, skolen har givet i områdefag og  

 specialefag, jf. § 25, stk. 4.
 3)	Oplysning om eksamenskarakterer eller standpunktskarakterer i  

 grundfag, jf. § 25, stk. l og stk. 3.
 Stk. 4. Hvis betingelsen i stk. 2, nr. 2, ikke er  

 opfyldt, men betingelsen i stk. 2, nr. 3, er opfyldt, udstedes  

 skolebevis, når skolen ud fra en samlet bedømmelse vurderer, at  

 eleven, eventuelt efter supplerende undervisning, opfylder målene for  

 skoleundervisningen.
 Stk. 5. Hvis betingelserne for udstedelse af skolebevis ikke  

 er opfyldt, jf. stk. 2 og stk. 4, udsteder skolen en  

 skolevejledning, jf. § 23, stk. 3.
 Stk. 6. Hvis en elev ophører med skoleundervisning,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemførte undervisning.
 Eksamensbeviser m.v.
§ 21. Senest ved afslutningen af sidste  

 skoleperiode i uddannelsen udsteder skolen eksamensbeviser for de grundfag  

 eller valgfag, som er afsluttet med eksamen.
Hvis et fag ikke er afsluttet  

 med eksamen, giver skolen ved uddannelsens afslutning eleven bevis for den  

 gennemførte undervisning med angivelse af den opnåede karakter,  

 hvis karakteren ikke fremgår af skolebeviset, jf. § 20,  

 stk. 3.
Stk. 2. Ved en skoleperiodes afslutning udsteder skolen, hvis  

 eleven anmoder om det, eksamensbevis for grundfag og valgfag, som er  

 afsluttet med eksamen i den pågældende skoleperiode, når  

 eleven har gennemført eksamen.
I øvrigt udsteder skolen ved en  

 skoleperiodes afslutning, hvis eleven anmoder om det, bevis for den  

 gennemgåede undervisning.
Skolens bedømmelse § 22. I forbindelse med undervisningens  

 gennemførelse foretager skolen en løbende bedømmelse af  

 eleven i overensstemmelse med skolebedømmelsesplanen, jf.  

 hovedbekendtgørelsen.
 Stk. 2. Formålet med den løbende  

 bedømmelse er at hjælpe og vejlede eleven og at give grundlag  

 for udstedelse af skolevejledning samt at evaluere undervisningens indhold og  

 metode.
Stk. 3. Inden afslutningen af 2., 3. og 5. skoleperiode samt  

 for elever, der har indledt uddannelsen i praktikvirksomheden, tillige inden  

 afslutningen af de første 10 uger af 2. skoleperiode, udfører  

 eleven en praktisk opgave, der stilles af skolen inden for skoleperiodens  

 område- og specialefag.
En eller to repræsentanter fra det lokale  

 uddannelsesudvalg gennemgår den udførte opgave sammen med  

 læreren og eleven.
Gennemgangen indgår i lærerens endelige  

 bedømmelse, der som led i den løbende bedømmelse  

 indgår i grundlaget for udstedelse af skolevejledning, jf. § 22,  

 stk. 2.
Stk. 4. Skolen orienterer det lokale uddannelsesudvalg om de  

 enkelte skoleperioder ved fremsendelse af klasselister ved skoleperiodens  

 begyndelse.
Det lokale uddannelsesudvalg og skolen aftaler tidspunkt for  

 gennemgangen.
 Stk. 5. Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 20.
Skolevejledning § 23. Ved en skoleperiodes afslutning, jf. dog  

 stk. 3, udsteder skolen en skolevejledning til eleven og til  

 praktikvirksomheden, jf. dog stk. 4.
 Stk. 2. Skolevejledningen, der udfærdiges i  

 overensstemmelse med hovedbekendtgørelsen, skal indeholde:
 1)	Angivelse af karakterer i de enkelte grund-, område- og  

 specialefag.
 2)	Angivelse af skolens vurdering af elevens eventuelle behov for  

 supplerende oplæring i praktikvirksomheden.
 3)	Angivelse af skolens vurdering af elevens eventuelle behov for  

 supplerende skoleundervisning for så vidt angår de  

 områdefag og specialefag, hvor eleven ikke har opnået karakteren  

 6.
Stk. 3. Efter sidste skoleperiode i uddannelsen udsteder  

 skolen kun en skolevejledning, hvis betingelserne for udstedelse af  

 skolebevis, jf. § 19, stk. 2, ikke er opfyldt.
Skolen kan dog  

 udstede en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4. Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til  

 eleven.
Karakterskala § 24. Ved karaktergivning anvendes 13-skalaen, jf.  

 bekendtgørelse om karakterskala og anden bedømmelse.
Stk. 2. Karakteren ved svendeprøven udtrykkes ved en af  

 de betegnelser uden tal, som er angivet i nedenstående skala:  

 Under 6,0 Ikke bestået  

 6,0 - 8,9 Bestået  

 9,0 - 9,9 Antaget med ros  

 10 - 10,9 Antaget med bronzemedalje  

 11 - 13,0 Antaget med sølvmedalje Afsluttende bedømmelse § 25. Skolen afholder eksamen i grundfag, hvis det  

 følger af reglerne om disse fag.
 Stk. 2. Endvidere afholdes afsluttende eksamen efter reglerne  

 i §§ 26-28.
 Stk. 3. Skolen giver i øvrigt karakterer i de grundfag,  

 som ikke afsluttes med eksamen efter stk. l.
 Stk. 4. I områdefag og specialefag giver skolen ved  

 afslutningen af den sidste skoleperiode, en samlet standpunktskarakter i  

 forhold til målene for undervisningen i disse fag, jf. §§ 10-11.  

 Karakteren gives på grundlag af en helhedsvurdering.
 Stk. 5. For valgfag foretages bedømmelse efter reglerne  

 om disse fag.
§ 26. I sidste skoleperiode afholdes en  

 afsluttende eksamen, der samtidig udgør en svendeprøve.
Eksamen  

 består af en skriftlig prøve og en praktisk opgave, jf.  

 § 26, og foregår uden vejledning.
 Stk. 2. Opgaverne stilles af skolen efter samråd med det  

 faglige udvalg.
 Stk. 3. Ved indkaldelsen af elever til den skoleperiode, hvori  

 den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomheder  

 til det faglige udvalg.
Stk. 4. Det faglige udvalg udpeger herefter de censorer  

 (skuemestre), der er nævnt i stk. 5, og giver skolen meddelelse om  

 udpegelsen.
Tidspunkt for bedømmelse af prøven aftales mellem  

 skolen og det faglige udvalg.
 Stk. 5. Elevernes løsning af opgaverne bedømmes  

 efter reglerne i § 28 af en lærer udpeget af skolen og 2 censorer.  

 Censorerne skal have den fornødne fagkundskab og repræsentere  

 henholdsvis arbejdsgiversiden og arbejdstagersiden i det faglige udvalg.  

 Censorerne skal opfylde habilitetskravene i henhold til  

 eksamensbekendtgørelsen.
 Stk. 6. Elever, der ønsker det, kan få opgaverne  

 læst op.
§ 27. Den skriftlige prøve består af  

 opgaver inden for område- og specialefag.
Skriftligt og elektronisk  

 opslagsmateriale, herunder elevens egne notater, og regnemaskiner må  

 anvendes under løsningen af opgaven.
Opgaverne skal løses inden  

 for 6 klokketimer.
Stk. 2. Den praktiske prøve inden for område- og  

 specialefag varer højst 49 klokketimer og består af  

 følgende discipliner med den angivne fordeling af tiden 1)	murearbejde	ca. 55 % 2)	fugearbejde	ca. 7 % 3)	pudsearbejde	ca. 10 % 4)	flisearbejde	ca. 7 % 5)	gulvarbejde	ca. 19 % 6)	reparationsarbejde	ca. 2 % Stk. 3. Læreren skal være til stede under  

 udførelsen af den praktiske prøve.
§ 28. Ved bedømmelsen af hver prøve,  

 jf. § 27, stk. l og stk. 2, giver læreren og de to  

 censorer hver en karakter under anvendelse af talværdierne i  

 karakterskalaen i § 24, stk. l.
Karakteren for prøven er  

 gennemsnittet af de tre afgivne karakterer.
Karakteren for den skriftlige  

 prøve vægtes med l/6 af den samlede bedømmelse af eksamen  

 (svendeprøven), karakteren for den praktiske prøve med  

 5/6.
 Stk. 2. For at bestå den afsluttende eksamen  

 (svendeprøven) kræves, at karakteren for den praktiske  

 prøve multipliceret med 5 og adderet med karakteren for den skriftlige  

 prøve og derefter divideret med 6 uden afrunding er mindst 6.
 Stk. 3. Resultatet af den afsluttende eksamen  

 (svendeprøven) udtrykkes ved en af de betegnelser uden tal, som er  

 angivet i § 24, stk. 2.
 Stk. 4. Ved de beregninger, som er forudsat i stk. 1 og  

 2, foretages ikke afrunding.
Stk. 5. De beregninger, som er forudsat i stk. l og 2,  

 foretages af skolen.
Skolen indsender resultatet af beregningen og  

 oplysninger om de enkelte karakterer, som er givet efter stk. l, til det  

 faglige udvalg.
Det faglige udvalg kan udarbejde et skema til dette  

 formål.
 § 29. Skolen skal tilbyde elever, der ikke  

 består den afsluttende eksamen (svendeprøven), en ny eksamen  

 eventuelt efter supplerende praktikuddannelse eller skoleundervisning.
Kapitel 5 Ikrafttræden og overgangsbestemmelser § 30. Bekendtgørelsen træder i kraft  

 den 1. september 1998.
 Stk. 2. Samtidig ophæves bekendtgørelse nr. 729  

 af 8. august 1994 om uddannelsen til murer.
 Stk. 3. Skolen fastsætter efter samråd med det  

 lokale uddannelsesudvalg overgangsregler for elever, der på  

 ikrafttrædelsestidspunktet er i gang med uddannelsen.
Bilag 1 Bekendtgørelse om uddannelse til murer Juni 1998 Noter til skema:
 Skolen vurderer ansøgeres forudsætning i de enkelte fag, jf.  

 hovedbekendtgørelsen.
 * 80, 100: Delvis merit.
EFG-basis murer- og betonlinien Stenhugger Stukkatør Struktør/brolægger Tømrer/snedker Industrielle snedker Bygningsmaler Glarmester VVS/blikkenslager/ teknisk isolering Elektriker Teknisk assistent GRUNDFAG:
Matematik x x x x x x x x x Fremmedsprog x x x x x x x Informationsteknologi x x x x x x Førstehjælp og brandbekæmpelse x x x x x x x x x x Stil, form og farve x x *80 ti.
 *100 ti.
x Samfundsfag x x x x x x x x Arbejdsmiljø x x x x Materialeforståelse x x Virksomhedslære x Produktudvikling, produktion og servide x x x x x x x OMRÅDEFAG:
Mureteknik Konstruktionslære x x x x x Bygge- & anlægsarbejde x x x x Tegningslære x x x x x x x Stillads x x x SPECIALFAG:
Overfladebehandling Pudsearbejde Fugearbejde Tagarbejde Flisearbejde Gulvarbejde Byfornyelse og restaurering Generel merit for praktik i måneder:
6 6 6 6 6 6 6 6 6 6 6 Ufaglærte med min. 1 årsbyggepladserfaring: 6  

 måneder Ufaglærte med max. 1 års byggepladserfaring: 3  

 måneder Mere end 6 måneders merit gives kun af  

 Fællesudvalget.
