 I medfør af § 6 og § 8, stk. 6, i lov om oprettelse af en landsskatteret  

 og om tilsynet med skatteligningen m.v., jfr. lovbekendtgørelse nr. 134 af  

 17. marts 1970 fastsættes:
§ 1.  Klager til landsskatteretten vedrørende  

 skatterådenes og amtsskatterådenes indkomst- og formueansættelser m.v. samt  

 vedrørende amtsskatteinspektoraternes værdiansættelser til brug ved  

 gaveafgiftsberegningen stiles til landsskatteretten, men indsendes til  

 vedkommende amtsskatteinspektorat.
I København og Frederiksberg indgives  

 klagerne som hidtil til skattedirektoratet.
 § 2.  Amtsskatteinspektoraterne indhenter til brug for  

 klagebehandlingen oplysninger og erklæringer fra de stedlige  

 ligningsmyndigheder og klageren og fremsender disse til landsskatteretten.  

 Forinden fremsendelsen skal amtsskatteinspektoratet forvisse sig om, at  

 ligningsmyndighedernes erklæring fyldestgør de krav, som efter det  

 foreliggende må stilles til den, og eventuelt indhente supplerende erklæring.
§ 3.  Finder amtsskatteinspektoratet på grundlag af  

 klagen og de indhentede oplysninger og erklæringer, at ansættelsen vil kunne  

 ændres i medfør af amtsskatterådslovens § 3, stk. 2, forelægger inspektoratet  

 forslag til ændring for klageren og udbeder sig dennes udtalelse om, hvorvidt  

 han kan tiltræde forslaget.
I bekræftende fald anmodes han om skriftligt at  

 tilbagekalde klagen til landsskatteretten.
Hvis klageren er en anden end den  

 skattepligtige, må dennes tilslutning være indhentet, forinden ændringen  

 foretages.
 § 4.  For sent indkomne klager fremsendes til  

 landsskatteretten til afgørelse af, hvorvidt sagen skal tages under  

 påkendelse.
 Stk. 2.  Såfremt klagen kun kan tages under påkendelse  

 af landsskatteretten med finansministerens tilladelse, forelægges spørgsmålet  

 af amtsskatteinspektoratet.
§ 5.  Har amtsskatteinspektoratet optaget eller  

 besluttet sig til at optage andre af klagerens ansættelser end den påklagede  

 til revision, kan samtlige ansættelser tages op til undersøgelse af  

 amtsskatteinspektoratet.
Foretages en sådan undersøgelse af  

 ligningsdirektoratet, fremsendes klagen til direktoratet til eventuel  

 behandling i forbindelse med dettes revisionssag.
 § 6.  Ligningsdirektoratets udtalelse i henhold til  

 landsskatteretslovens § 12, stk. 3, indhentes, når den forberedende  

 kontormæssige behandling af klagen ved retten er tilendebragt.
 § 7.  Bekendtgørelsen finder anvendelse på klager, der  

 indgives efter den 1. december 1973.
 Stk. 2.  For så vidt angår behandlingen af de i § 1  

 nævnte klagesager ophæves § 3, stk. 2, og § 4, stk. 1-5, i forretningsorden  

 for landsskatteretten af 7. juli 1942 og § 17, stk. 1-6, og § 20 i  

 bekendtgørelse nr. 298 af 7. juli 1942 angående reglerne vedrørende  

 ligningsdirektoratets og ligningsrådets virksomhed.
 Finansministeriet, den 24. oktober 1973.
 Henry Gruenbaum.
