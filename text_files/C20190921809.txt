Cirkulære om organisationsaftale for værkstedsledere ved universiteter mv. samt tekniske ledere ved Rigspolitiet Generelle bemærkninger 1. Finansministeriet og Lederne har den 19. marts 2019 indgået vedlagte organisationsaftale for værkstedsledere ved universiteter mv. samt tekniske ledere ved Rigspolitiet.
 2. Organisationsaftalen udgør sammen med den til enhver tid gældende OAO-S-fællesoverenskomst det samlede overenskomstgrundlag.
 3. Organisationsaftalen har virkning fra den 1. april 2018.
 4. Ved overenskomstforhandlingerne i 2018 er der med virkning fra 1. oktober 2018 aftalt forhøjelse af pensionsbidragsprocenten fra 17,05 pct. til 17,37 pct. samt forhøjelse af valgfriheden mellem pension og løn til 2,05 pct.
Ikrafttræden Dette cirkulære har virkning fra den 1. april 2018. Samtidig ophæves cirkulære af 3. september 2013 om organisationsaftale for værkstedsledere ved universiteter m.v. samt tekniske ledere ved Rigspolitiet (Modst. nr. 041-13).
Finansministeriet, Moderniseringsstyrelsen, den 21. marts 2019 Kathrine Wibe Bilag Organisationsaftale for værkstedsledere ved universiteter mv. samt tekniske ledere ved Rigspolitiet - Nedennævnte bestemmelser supplerer og/eller fraviger fællesoverenskomsten med OAO  Det Statslige område § 1. Organisationsaftalens område Organisationsaftalen omfatter værkstedsledere, der ansættes som værkførere og inspektører ved universiteter og forskningsinstitutioner samt Dansk Dekommisionering.
 Organisationsaftalen omfatter endvidere stillinger som gartnerformænd ved universiteter samt chefteknikere ved universiteternes tandlægeskoler.
 Organisationsaftalen omfatter endelig tekniske ledere ved Rigspolitiet.
 Organisationsaftalens parter kan aftale, at andre stillinger som arbejdsleder for faglærte og ufaglærte arbejdere omfattes af organisationsaftalen.
§ 2. Løn Løn og tillæg forhandles 1 gang årligt mellem ansættelsesmyndigheden og den enkelte ansatte.
Herudover kan begge parter kræve en forhandling, hvis der sker væsentlige ændringer i stillingen.
 Cirkulærebemærkning til § 2, stk. 1:
 I forbindelse med lønforhandling er det hensigtsmæssigt, at der foreligger en stillingsbeskrivelse, som parterne kan tage udgangspunkt i.
 Stk. 2. Under lønforhandlingen kan den ansatte lade sig bistå af sin faglige organisation/tillidsrepræsentanten eller en bisidder.
 Stk. 3. Lønfastsættelsen, herunder ydelse af tillæg, kan ikke gøres til genstand for fagretslig behandling.
 Cirkulærbemærkninger til § 2:
 Lønnen fastsættes bl.a. ud fra kravene til stillingen, den enkelte ansattes kompetence, faglige kunnen og personaleansvar.
§ 3. Engangsvederlag Ud over lønnen og tillæg efter § 2 kan ansættelsesmyndigheden efter drøftelse med den enkelte ansatte fastsætte engangsvederlag.
 Engangsvederlag kan f.eks. ydes som:
1) Resultatløn 2) Honorering af særlig indsats 3) Honorering af merarbejde Cirkulærebemærkning til § 3:
 Resultatløn kan være et godt redskab til at tydeliggøre prioriteringer og fremme gennemsigtighed i løndannelsen samt skabe en klar sammenhæng mellem mål, resultater og løn.
 Hvordan resultatløn konkret anvendes vil bl.a. afhænge af, hvad de lokale parter ønsker at opnå med ordningen, samt opgavetyper og prioriteringer, kultur og andre forhold på arbejdspladsen.
§ 4. Pension Ansættelsesmyndigheden indbetaler et samlet pensionsbidrag på 17,05 pct. af lønnen samt af varige og midlertidige tillæg i henhold til § 2, stk. 2. Af det samlede pensionsbidrag anses 1/3 for at være den ansattes eget bidrag.
Lønspecifikationen skal indeholde oplysning herom.
 Det samlede pensionsbidrag indbetales til Lederpension under PFA.
 For ansatte før 1. oktober 1997 indbetales pensionsbidragene til hidtidig pensionsordning.
 Stk. 2. Fra den 1. oktober 2018 udgør pensionsbidraget 17,37 pct. af de pensionsgivende løndele.
 Stk. 3. Indbetaling af pensionsbidrag sker i øvrigt efter de regler, der er fastsat i OAO-S-fællesoverenskomsten.
 Stk. 4. Der kan i forbindelse med lønfastsættelsen efter § 2, stk. 1 og 2, aftales højere pensionsbidragsprocenter; dog maximalt 18,0 pct.
§ 5. Valgfrihed mellem pension og løn Den enkelte ansatte kan vælge, at pensionsbidrag, der overstiger 15 pct., i stedet for indbetaling til pensionskassen, udbetales som løn.
 Fra den 1. oktober 2018 kan den ansatte vælge, at pensionsbidrag, der overstiger 15,32 pct., i stedet for indbetaling til pensionskassen, udbetales som løn.
 Stk. 2. Hvis den ansatte vælger at få forhøjelsen udbetalt som løn, sker det på følgende vilkår:
1) Der beregnes ikke særlig feriegodtgørelse af beløbet 2) Beløbet er ikke pensionsgivende 3) Engangsvederlag medregnes ikke i årslønnen.
Cirkulærebemærkning til § 5, stk. 2 I alle andre henseender indgår de 2,05 pct. i lønnen, og pensionsbidraget udgør 15 pct., hvis den ansatte har valgt at få forhøjelsen, der overstiger 15, udbetalt som løn.
 Fra den 1. oktober 2018 ændres cirkulærebemærkningen til § 5, stk. 2, til følgende:
 I alle andre henseender indgår de 2,05 pct. i lønnen, og pensionsbidraget udgør 15,32 pct., hvis den ansatte har valgt at få forhøjelsen, der overstiger 15,32 udbetalt som løn.
Stk. 3. Institutionen fastsætter de nærmere regler for administrationen af valgfrihedsordningen, herunder fastsættelse af perioder, hvor de ansatte kan anmode om ændringer.
Den ansatte skal dog mindst en gang årligt kunne foretage omvalg.
Ved nyansættelser kan valgfrihedsordningen benyttes uagtet ansættelsestidspunktet falder udenfor eventuelle fastsatte ændringsperiode.
§ 6. Arbejdstid De ansatte er ansat uden højeste arbejdstid.
 Stk. 2. De tekniske ledere i Rigspolitiet, der oppebærer merarbejds- eller rådighedstillæg, vil ikke kunne ydes overarbejds- eller merarbejdsgodtgørelse eller ydelser efter natpengeaftalen.
Cirkulærebemærkning til § 6 Hvis der i en længere periode forekommer et væsentligt merarbejde ud over de gennemsnitlige 37 timer om ugen, vil der kunne ydes engangsvederlag i overensstemmelse med § 3.
§ 7. Arbejdsstandsninger De ansatte er aftalt undtaget for arbejdsstandsninger i medfør af hovedaftale mellem Finansministeriet og Statsansattes Kartel § 5.
§ 8. Undtagelser fra fællesoverenskomsten 1) Bestemmelsen om konvertering af ikke-afviklet over-/merarbejde til omsorgsdage 2) Bestemmelsen om arbejdstidsbestemte tillæg mv.
3) Bestemmelsen om resultatløn Samt følgende generelle aftaler (bilag 1) i OAO-S-fællesoverenskomsten:
1) Rammeaftalen om nye lønsystemer 2) Arbejdstid for tjenestemænd i staten 3) Lokalløn 4) Konvertering af over-/merarbejde, arbejdstidsbestemte ydelser mv. til faste tillæg § 9. Ikrafttræden og opsigelse Organisationsaftalen har virkning fra den 1. april 2018 og kan af parterne opsiges skriftligt med 3 måneders varsel til en 31. marts  dog tidligst 31. marts 2021. Samtidig ophæves organisationsaftale af 30. august 2013 for Værkstedsledere ved universitetet mv. samt tekniske ledere ved Rigspolitiet.
