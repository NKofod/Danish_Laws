Skriftlig fremsættelse (3. oktober 2018) Beskæftigelsesmininsteren (Troels Lund Poulsen):
 Herved tillader jeg mig for Folketinget at fremsætte:
Forslag til lov om ændring af lov om brug af køberet eller tegningsret til aktier m.v. i ansættelsesforhold (Udvidelse af aftalefriheden i optionsordninger) (Lovforslag nr.
L 10) Det foreslås, at aktieoptionsloven ændres, så muligheden for at indgå aftaler om optionsordninger udvides.
 Lovforslaget er udformet i overensstemmelse med den politiske aftale om erhvervs- og iværksætterinitiativer af 12. november 2017 pkt. 1.4.
 Forslaget går således ud på, at begrænsningerne i forhold til, hvad der er muligt at aftale om optioner i forbindelse med lønmodtagers fratræden, ophæves, og at det som led i en optionsordning kan aftales, at aktier kan tilbagekøbes til markedspris.
 Konkret sker dette ved, at den gældende § 4 i loven erstattes med en bestemmelse om, at der ikke kan indgås aftale om tilbagekøb til en lavere pris end markedsprisen, og at den gældende lovs § 5 ophæves.
Det bemærkes, at en aftale om arbejdsgivers tilbagekøb til markedspris må forudsætte, at aktierne faktisk er på markedet  er omsættelige  da det ellers ikke giver mening at operere med en markedspris.
Dette fremgår af lovbemærkningerne Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
