Ankestyrelsens principafgørelse O-1-95 om frist - anbringelse - foreløbig beslutning - godkendelse - ankeadgang - endelig beslutning Resume:
 Ankestyrelsen har behandlet 4 sager om Børn og unge-udvalgets foreløbige beslutninger om anbringelse af børn uden for hjemmet.
I sag nr. 1 fandt Ankestyrelsen i forbindelse med beregning af 7 dages fristen i § 35 c, stk. 3, (nu servicelovens § 45, stk. 3) at dagen for iværksættelsen af beslutningen samt søn- og helligdage medregnes ved beregningen af denne frist.
Ankestyrelsen fandt endvidere, at en formandsbeslutning, der ikke bliver godkendt af Børn og unge-udvalget inden for 7-dages fristen, er uvirksom, og at der herefter ikke var tale om en afgørelse, som Ankestyrelsen kunne tage materiel stilling til.
I sag nr. 2 fandt Ankestyrelsen, at 7-dages fristen ikke kunne fraviges, uanset at der forelå samtykke hertil fra forældremyndighedens indehaver, som ikke kunne være til stede på mødet, hvor den foreløbige beslutning skulle godkendes.
Adgangen efter § 127, stk. 2, (nu servicelovens § 62, stk. 2) for forældremyndighedens indehaver til at være til stede på mødet, var alene et tilbud og ingen gyldighedsbetingelse.
 I sag nr. 3 fandt Ankestyrelsen, at der ikke kunne klages til Anke styrelsen over formandens beslutning om en foreløbig afgørelse, da der kun kunne klages til Ankestyrelsen over afgørelser truffet af Børn og unge-udvalget.
I sag nr. 4 tiltrådte Ankestyrelsen både udvalgets godkendelse af formandens beslutning om anbringelse af et barn uden for hjemmet samt udvalgets beslutning om endelig anbringelse, herunder at beslutningerne blev truffet i samme udvalgsmøde.
Vestre Landsret har tilsvarende udtalt om en anbringelsesbeslutning, der ikke var anket, at der godt kunne træffes endelig beslutning om anbringelse samtidig med, at der blev truffet beslutning om godkendelse af en foreløbig Kassation:
Principafgørelsen har ikke længere vejledningsværdi Kassationsdato:
08-06-2009 Love:
Lov om social bistand - lovbekendtgørelse nr. 829 af 1. oktober 1992 - § 128, stk. 1 og § 35c Vejledninger:
Socialministeriets vejledning nr. 218 af 15. december 1992 om bistandslovens bestemmelser om særlig støtte til børn og unge - pkt. 103, pkt. 104, pkt. 106, pkt. 198, pkt. 94 Sagsfremstilling 1:
Sag nr. 1 - j.nr. 40041-94/40067-94 Formanden for Børn og unge-udvalget i A kommune traf den 31. januar 1994 en foreløbig beslutning om at anbringe et barn uden for hjemmet efter § 35 c, stk. 1. Barnet fik samme dag ophold på institution.
Formandens foreløbige beslutning blev godkendt på møde i udvalget den 7. februar 1994 efter § 35c, stk. 3. Den 4. marts 1994 traf udvalget endelig afgørelse om anbringelse uden for hjemmet.
Godkendelsen og den endelige afgørelse blev indbragt for Ankestyrelsen.
 Afgørelse:
 Ankestyrelsen tiltrådte Børn og unge-udvalgets endelige afgørelse om, at barnet skulle være anbragt uden for hjemmet uden samtykke fra forældremyndighedens indehaver.
Efter § 35 c, stk. 3 skal en foreløbig afgørelse forelægges udvalget til godkendelse senest 7 dage efter iværksættelsen af beslutningen.
Ved beregningen af denne frist medregnes dagen for iværksættelsen samt søn- og helligdage.
Da formandens afgørelse ikke blev godkendt af udvalget inden for den anførte frist på 7 dage, fandt Ankestyrelsen formandsafgørelsen uvirksom efter den 6. februar 1994. Barnet havde således i perioden frem til den endelige afgørelse været anbragt uden for hjemmet uden hjemmel i loven, hvilket Ankestyrelsen udtalte kritik af.
Der var herefter ingen godkendelsesbeslutning for Ankestyrelsen at tage materiel stilling til.
____________________________________________________ Sagsfremstilling 2:
Sag nr. 2 - j.nr. 40049-94 Formanden for Børn og unge-udvalget i B kommune traf den 13. december 1993 foreløbig beslutning om at anbringe et barn uden for hjemmet efter § 35 c, stk. 1. Formandens beslutning blev først godkendt af udvalget efter § 35 c, stk. 3 den 23. december 1993, da forældremyndighedens indehaver ikke havde mulighed for at deltage i udvalgs mødet, der lå inden for 7-dages fristen.
Mødet blev derfor udskudt, således at 7-dages fristen blev overskredet.
 Afgørelse:
 Ankestyrelsen gjorde Børn og unge-udvalget opmærksom på, at 7-dages fristen i § 35 c, stk. 3, efter Ankestyrelsens opfattelse ikke kunne fraviges, uanset at der forelå samtykke hertil fra forældremyndighedens indehaver.
Ankestyrelsen har herved lagt vægt på, at lovens regel er ubetinget, og at formandens afgørelse af retssikkerhedsmæssige grunde, herunder af hensyn til udvalget, skal afgøres inden for fristen.
Det er ikke et krav til godkendelsesbeslutningens gyldighed, at forældremyndighedens indehaver er til stede på godkendelsesmødet.
Der er alene tale om et tilbud til forældremyndighedens indehaver om at udtale sig over for udvalget, jf. § 127, stk. 2.
___________________________________________________ Sagsfremstilling 3:
Sag nr. 3 - j.nr. 40293-93 Forældremyndighedens indehaver klagede, via advokat, til Ankestyrelsen over en beslutning om anbringelse uden for hjemmet af sit barn med henblik på gennemførelse af en undersøgelse efter bistandslovens § 32 d.
Beslutningen var truffet af formanden for Børn og unge-udvalget i C kommune efter bistandslovens § 35 c, stk. 1.
 Afgørelse:
 Ankestyrelsen afviste at behandle sagen.
Ankestyrelsen oplyste, at der ifølge bistandsloven ikke kunne klages til Ankestyrelsen over en afgørelse, truffet af formanden efter § 35 c, stk. 1. Der kunne kun klages til Ankestyrelsen over afgørelser truffet af Børn og unge-udvalget.
Det gjaldt både udvalgets foreløbige og endelige afgørelser, jf. bistandslovens § 128, stk. 1.
___________________________________________________ Sagsfremstilling 4:
Sag nr. 4 - j.nr. 40009-94/40291-93 Formanden for Børn og unge-udvalget i D kommune traf den 23. december 1993 foreløbig beslutning om anbringelse uden for hjemmet af et barn.
Den 29. december 1993 godkendte udvalget formandens foreløbige beslutning.
Samtidig blev der af udvalget truffet endelig beslutning om anbringelse uden for hjemmet af barnet for en periode på 1 år.
 Afgørelse:
 Ankestyrelsen tiltrådte udvalgets godkendelse af formandsbeslutningen, jf. § 35 c, stk. 3, da Ankestyrelsen var enig i, at beslutningen efter de oplysninger, der forelå, da formanden traf sin foreløbige beslutning, ikke kunne afvente sagens behandling i Børn og unge-udvalget.
 Ankestyrelsen tiltrådte endvidere udvalgets endelige beslutning omanbringelse af barnet uden for hjemmet, truffet i det samme udvalgs møde i overensstemmelse med forvaltningens indstilling, jf. § 35 c, stk. 4. Ankestyrelsen lagde vægt på, at mødet var indkaldt med henblik på stillingtagen til begge spørgsmål.
 Vestre Landsret har i en tilsvarende sag, hvor udvalget også i samme møde traf beslutning både om godkendelse af formandsbeslutningen og om den endelige anbringelse, udtalt, at det forhold, at der samtidig med en beslutning efter bistandslovens § 127, jf. § 35 om anbringelse uden for hjemmet uden samtykke er truffet beslutning om godkendelse af en forudgående foreløbig afgørelse efter bistandslovens § 35c, ikke i sig selv kan medføre, at anbringelsen ikke kan udstrækkes længere end fastsat i lovens § 35 c, stk. 4 (1 måned).
 Landsretten fremkom alene med en udtalelse, da spørgsmålet ikke var påklaget.
