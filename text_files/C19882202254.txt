(Til alle amtsråd og  

 kommunalbestyrelser, Amtsrådsforeningen i Danmark, Kommunernes Landsforening,  

 Rektorerne for samtlige gymnasieskoler, studenterkursus og  

 Statens kursus til HF, HF-kursus ved seminarier, Forberedelseskurser,  

 Friskoler og private grundskoler, Efterskoler,  

 Øvelsesskoler, Amtscentraler m.fl.) Med cirkulæreskrivelse af 25. juli 1985 udsendte Undervisningsministeriet  

 aftale om fotokopiering ved folkeskoler, gymnasier og HF.
 Denne aftale er nu afløst af medfølgende aftale med protokollat samt  

 beregningsaftale af 18. januar 1988 gældende fra den 1. august 1987.
 Som det fremgår af aftalens indledning er Undervisningsministeriet ikke  

 længere part i aftalen (men deltager i forhandlingerne som observatør), jf.  

 tidligere orientering herom i cirkulæreskrivelse herfra af 16. juli 1986,  

 hvori meddeles, at man efter statsgymnasiernes overgang til amtskommunerne,  

 ændringen af ophavsretsloven m.m. ikke længere finder, at  

 Undervisningsministeriet kan være part i fotokopiaftalen på skoleområdet, men  

 at forhandlingerne herom for fremtiden må varetages af de kommunale  

 organisationer og hovedstadskommunerne.
 Den nye aftale er indrettet med hensyntagen til ministeriets udtræden og  

 med nogle mindre - hovedsageligt redaktionelle - ændringer.
 Beregningsaftalen er forenklet og procentsatserne (for det beskyttede  

 materiales andel af den samlede kopiering) er korrigeret.
 Betalingen pr. kopiside af ophavsretligt beskyttet materiale er - som  

 tidligere meddelt - for skoleårene 1986/87, 1987/88 og 1988/89 aftalt til 14  

 øre.
 Denne skrivelse med bilag bedes af kommunerne snarest videresendt til de  

 under de respektive kommuner hørende folkeskoler og kommunale ungdomsskoler  

 (der ikke modtager eksemplarer herfra).
 P.m.v.
 e.b.
Erik Metz eksp.sekr.
Efter forhandling mellem Kommunernes Landsforening, Amtsrådsforeningen i  

 Danmark, Københavns Kommune og Frederiksberg Kommune (i det følgende betegnet  

 som »brugerne«) på den ene side og forvaltningssektoren  

 »Skolekopier« under COPY-DAN (i det følgende betegnet som  

 »COPY-DAN«) på den anden side er der indgået følgende Aftale om fotokopiering m.v. ved folkeskoler, gymnasier og  

  forberedelseskurser m.fl.
Kapitel I.
Indledning § 1 Aftalen omfatter kommunale og amtskommunerne folkeskoler og ungdomsskoler,  

 gymnasier, studenterkurser, HF-kurser samt enkeltfagskurser.
 stk. 2.
 Private skoler og kurser - herunder efterskoler - på samme  

 undervisningsniveau som nævnt i stk. 1, hvis drift reelt betales af det  

 offentlige, kan tilslutte sig aftalen.
§ 2 Aftalen omfatter fotografisk eller anden mangfoldiggørelse - herunder  

 fotokopiering, duplikering og off-set fremstilling - af publikationer, jf.  

 stk. 3, som en lærer foretager eller lader foretage til brug for sin egen  

 undervisning i en skole, der er omfattet af aftalen, uanset om  

 mangfoldiggørelsen sker med skolens apparatur eller på anden måde.
 stk. 2.
 Aftalen omfatter tillige fotografisk eller anden mangfoldiggørelse, som  

 foretages til brug for efteruddannelse og konferencevirksomhed for skolens  

 lærerpersonale.
 stk. 3.
 Ved en publikation forstås den samlede fysiske form, hvori et stof bliver  

 offentliggjort, f.eks. bog, pjece, tidsskriftnummer, blad, avis (en  

 bibliografisk enhed).
§ 3 Aftalen omfatter alle udgivne publikationer, som medlemmer af de  

 ophavsretsorganisationer, der har tilsluttet sig denne aftale, er berettiget  

 til at give tilladelse til at mangfoldiggøre som nævnt i § 2, stk. 1 og 2.
Kapitel II.
Begrænsninger og forpligtelser.
§ 4 Adgangen til kopiering efter denne aftale er knyttet til de nedenfor i §§  

 5 og 6 anførte begrænsninger.
 stk. 2.
 Der må ikke kopieres i medfør af ophavsretslovens § 11, stk. 1 eller  

 fotografilovens § 5. Der må dog altid tages op til 3 kopier af en publikation  

 eller dele af en publikation.
 stk. 3.
 Aftalen berører ikke den ret til mangfoldiggørelse, som følger af andre  

 bestemmelser i ophavsretsloven eller fotografiloven end de i stk. 2 nævnte.
§ 5 Kopiering må kun ske til komplettering af de øvrige læremidler (de normalt  

 anvendte lærebøger m.v.).
 stk. 2.
 Der må højst kopieres 20% af en publikation, dog ikke over 20 sider pr.  

 klasse pr. år.
 stk. 3.
 Kopiering må ikke ske til oplagring.
 stk. 4.
 Kopiering af noder må ikke finde sted med henblik på fremførelse uden for  

 den enkelte klasse/hold.
§ 6 Det er ikke tilladt at kopiere fra følgende typer af publikationer:
 1. Opgavesamlinger, med mindre de er sammenstillet af  

 tidligere anvendte eksamensopgaver.
 2. Engangsmaterialer, hvorved forstås  

 undervisningsmaterialer bestemt for een elev, f.eks. arbejdshefter.
§ 7 Hvert kopisæt skal indeholde oplysning om den kopierede publikations  

 titel, ophavsmandens navn, forlag (udgiver) og udgivelsesår eller - dato.
§ 8 Den enkelte skoles ledelse påser, at kopieringen finder sted efter de i  

 aftalen angivne retningslinjer.
Kapitel III.
Vederlag m.v.
§ 9 Vederlaget for kopieringen fastsættes ved aftale mellem parterne som en  

 betaling pr. kopiside, dog således at en avisside tæller som 3 sider og en  

 nodeside som 5 sider.
§ 10 Skoler, som ønsker at benytte sig af denne aftale, skal tilmeldes  

 »COPY-DAN« ved skoleårets begyndelse.
Tilmeldingen foretages ved  

 indbetaling til »COPY-DAN« af et a conto-vederlag, beregnet på  

 grundlag af forrige års forbrug af kopisider af ophavsretligt beskyttet  

 materiale, jf. beregningsaftalen.
 stk. 2.
 Tilmelding og betaling vil også kunne ske fra en kommune eller en  

 amtskommune, omfattende alle under kommunen/amtskommunen henhørende skoler.
§ 11 Den enkelte skole registrerer ved skoleårets afslutning tællerstatus for  

 hver enkelt af skolens maskiner, herunder også maskiner som helt eller delvis  

 anvendes til kopiering af administrativ karakter.
For maskiner uden  

 fortløbende tællerapparatur beregnes forbruget på grundlag af papirforbrug,  

 løbende registrering eller lignende.
 stk. 2 .
 Den i stk. 1 nævnte registrering indberettes til COPY-DAN ved skoleårets  

 af slutning.
§ 12 Efter skoleårets af slutning opgør COPY-DAN det endelige omfang af  

 kopieringen af ophavsretligt beskyttet materiale på grundlag af den i § 11  

 omtalte kopitælleraflæsning, jf. beregningsaftalen.
 stk. 2.
 På grundlag af det opgjorte kopieringsomfang beregner »COPY-DAN«  

 skolens endelige betaling, jf. beregningsaftalen.
§ 13 Til brug for »COPY-DAN's fordeling af vederlaget foretages der hvert  

 skoleår, løbende over hele skoleåret, den nedenfor i § 14 beskrevne  

 rapportering af fotokopiering m.v. på en række af de af aftalen omfattende  

 skoler.
Kapitel IV.
Rapportering.
§ 14 Efter nærmere aftale mellem aftaleparterne udvælges for hvert skoleår et  

 antal af de af aftalen omfattede skoler til at deltage i rapporteringen.
 stk. 2 .
 På de skoler, der deltager i rapporteringen, fremstilles et ekstra  

 kopisæt, hver gang der tages kopier af offentliggjorte publikationer eller  

 dele deraf med de i § 4, stk. 2, 2. pkt. og stk. 3 nævnte undtagelser.
 stk. 3 .
 Kopisæt, der indgår i rapporteringen, forsynes med de i § 7 nævnte  

 oplysninger.
 stk. 4 .
 De i stk. 2 nævnte ekstra kopisæt samles løbende af den enkelte skole og  

 indsendes en gang om måneden til »COPY-DAN«.
§ 15 Det er en forudsætning for en skoles deltagelse i ordningen, at skolen og  

 dens personale er forpligtet til at medvirke ved den i § 14 omhandlede  

 rapportering.
 stk. 2.
»COPY-DAN« udsender til de omfattede skoler et  

 informationsmateriale.
Det materiale, der udsendes, samt de skemaer, der  

 benyttes ved den løbende rapportering til »COPY-DAN«, tilsendes  

 »brugerne« samt de berørte skoleforvaltninger til orientering.
§ 16 Fordelingen af vederlaget mellem rettighedshaverne foretages af  

 »COPY-DAN« i overensstemmelse med forvaltningssektorens regler og  

 er »brugerne« uvedkommende.
Kapitel V.
Afsluttende bestemmelser.
§ 17 »COPY-DAN« skal på forlangende fremlægge materiale, der  

 dokumenterer, hvor stor en del »COPY-DAN« repræsenterer af  

 rettighedshaverne til publikationer inden for aftalens område.
 stk. 2 .
 »COPY-DAN« underretter løbende »brugerne« om ændringer  

 i medlemstilslutningen.
§ 18 »COPY-DAN« underretter løbende »brugerne« om ændringer  

 i vedtægterne for forvaltningssektoren.
§ 19 I tilfælde af at en udenforstående rettighedshaver måtte fremsætte krav  

 over for en bruger eller en skole om vederlag for kopiering af en  

 publikation, der omfattes af aftalen, er »COPY-DAN« forpligtet til  

 at yde den pågældende vederlag efter »COPY-DAN's almindelige regler.
§ 20 Aftalen træder i kraft den 1. august 1987. Samtidig bortfalder den  

 tidligere aftale af 16. juli 1985.
 stk. 2 .
 Aftalen kan af hver af parterne opsiges med 6 måneders varsel til udløb af  

 en juli måned.
 stk. 3 .
 Endvidere kan de enkelte organisationer, der har tilsluttet sig aftalen,  

 hver for sit vedkommende udtræde med det i stk. 2 nævnte varsel.
§ 21 Hvis væsentligt forandrede forhold indtræder, kan enhver af parterne kræve  

 forhandlinger optaget om ændringer i aftalen.
§ 22 Parterne er enige om det som bilag vedhæftede protokollat, der skal tjene  

 som vejledning ved gennemførelse af aftalen.
§ 23 Med hensyn til beregningsprincipperne henvises til beregningsaftalen.
 København, den 18. januar 1988.
 For COPY-DAN, Skolekopier:
H.
Lund Christiansen Kommunernes Landsforening:
Thorkild Simonsen Peter Gorm Hansen Københavns Kommune:
Ib Glarborg Frederiksberg Kommune:
Bente Kjøller Amtsrådsforeningen:
Poul Christensen Otto Larsen Protokollat til aftale om fotokopiering m.v. ved folkeskoler, gymnasier og forberedelseskurser m. fl.
 ad § 2.
Af de senere bestemmelser fremgår, at kopiering ikke må ske  

 til lager.
Der er derfor ikke tale om at legalisere  

 en virksomhed, der Med udformningen af stk. 1 er først og fremmest tænkt på skoler, der  

 mangler eget kopieringsudstyr.
 ad § 4.
 Der er enighed om, at bestemmelsen ikke giver grundlag for en udvidelse af  

 citatretten.
 ad § 9.
En kopiside defineres som et aftryk af een side i en publikation.
En  

 fotokopi kan derfor indeholde flere kopisider.
 ad § 10.
Der henvises til den af Undervisningsministeriet, Økonomisk- Statistisk  

 Kontor, i perioden 1. april 1983 - 31. marts 1984 foretagne  

 »stikprøveundersøgelse« ved en række skoler af kopieringens omfang  

 og sammensætning.
Denne undersøgelse danner grundlag for beregningen indtil  

 en ny undersøgelse er gennemført.
 Parterne er enige om, at en ny undersøgelse af kopieringens omfang og  

 sammensætning på skoleområdet skal foretages snarest muligt, dog senest i  

 skoleåret 1988/89.
 Den nye undersøgelse vil danne beregningsgrundlag fra og med det skoleår,  

 der følger efter det skoleår, hvor undersøgelsen er påbegyndt.
Hver af parterne kan forlange en ny undersøgelse foretaget, hvis  

 kopieringens omfang og/eller sammensætning forekommer at have ændret sig  

 væsentligt på et undervisningsområde i forhold til gældende  

 beregningsgrundlag/undersøgelse.
Aftalen forpligter parterne til at medvirke  

 til sådanne undersøgelser på en måde, så resultaterne bliver de bedst mulige.
 Parterne har ikke anset det for muligt at regulere det forhold, at et for  

 undervisningen nødvendigt materiale ikke kan fremskaffes ved normalt køb.  

 Sådanne situationers løsning via fotokopiering må derfor afklares gennem  

 konkret aftale mellem skolen og vedkommende rettighedshavere.
 ad § 14.
 »Brugerne« skal senest 1. maj meddele »COPY-DAN«,  

 hvilke skoler der er udpeget til at rapportere til »COPY-DAN« i det  

 kommende skoleår.
 København, den 18. januar 1988.
 For COPY-DAN Skolekopier:
H.
Lund Christiansen Kommunernes Landsforening:
Thorkild Simonsen Peter Gorm Hansen Københavns Kommune:
Ib Glaborg Frederiksberg Kommune.
Bente Kjøller Amtsrådsforeningen:
Poul Christensen Otto Larsen Aftale om betalings-og beregningsprincipper for  

 fotokopiering ved skoler m.v.
 Betalingen pr. kopiside af ophavsretligt beskyttet materiale er for  

 skoleårene 1986/87, 1987/88 og 1988/89 aftalt til 14 øre, jf. § 9 i  

 Skoleaftalen.
 De i Aftale om fotokopiering m.v. ved folkeskoler, gymnasier og  

  forberedelseskurser m.fl. i § 12, stk. 1 og 2, omtalte beregningsprincipper  

 fastsættes med virkning fra 1. august 1987 således:
 1. Kommunale og amtskommunale folkeskoler og ungdomsskoler,  efterskoler,  

 private skoler på grundskoleniveau, specialskoler og  forberedelseskurser på  

 folkeskoleniveau:
 Fra 1. august 1987 fastsættes andelen af ophavsretligt beskyttet materiale  

 til 19,3% af den samlede kopiering, indtil en ny undersøgelse gennemføres,  

 senest i skoleåret 1988/89.
 2. Gymnasier og HF samt studenterkurser - såvel offentlige som  private -  

 samt forberedelseskurser på HF-niveau:
 Fra 1. august 1987 fastsættes andelen af ophavsretligt beskyttet materiale  

 til 38,7% af den samlede kopiering.
 3. For det enkelte skoleår opkræver »COPY-DAN« et a conto-beløb  

 beregnet på grundlag af det foregående skoleårs kopiforbrug.
Såfremt der er betalt for meget i det forløbne skoleår, fradrages beløbet  

 i a conto-betalingen for det kommende skoleår.
Såfremt der er betalt for  

 lidt, lægges det manglende beløb til a contobetalingen.
 4. I henhold til § 14, stk. 1, i fotokopieringsaftalen er det aftalt, at  

 rapporteringen til »COPY-DAN« i hvert skoleår skal varetages af 5%  

 af folkeskolerne samt et gymnasium eller HF-kursus fra hver amtskommune (med  

 undtagelse af Bornholms amtskommune og således at Københavns og Frederiksberg  

 kommuner regnes som en enhed).
 Den tidligere beregningsaftale af 31. maj 1985 bortfalder hermed.
 For COPY-DAN, Skolekopier:
H.
Lund Christiansen Kommunernes Landsforening:
Thorkild Simonsen Peter Gorm Hansen Københavns Kommune:
Ib Glarborg Frederiksberg Kommune:
Bente Kjøller Amtsrådsforeningen:
