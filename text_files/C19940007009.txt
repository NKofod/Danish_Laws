Akkreditering af laboratorier og selskaber m.v. til teknisk prøvning, certificering og inspektion under Dansk Akkreditering, DANAK, varetages af Erhvervsfremme Styrelsen i henhold til § 10, stk. 2, 3, 4, 5, 6 og 7, § 12, § 13 samt § 16, stk. 4, i lov om erhvervsfremme, jf. lovbekendtgørelse nr. 84 af 22. februar 1993 og de i medfør heraf udstedte bekendtgørelser om akkreditering m.v.
 Dette cirkulære er udarbejdet med henblik på udbygning af samarbejdet  

 mellem Erhvervsfremme Styrelsen og andre myndigheder, jf. § 10, stk. 3, i lov  

 om erhvervsfremme.
 Samarbejde i forbindelse med behandling af ansøgninger om  

 akkreditering.
§ 1.  Erhvervsfremme Styrelsen foretager ved  

 behandling af nye ansøgninger høring af relevante myndigheder.
Af  

 høringsskrivelsen skal fremgå, hvem ansøgeren er og hvilket område, der søges  

 akkreditering til.
 Stk. 2.  Fristen for afgivelse af høringssvar fastsættes  

 til 14 dage.
 Stk. 3.  I høringssvaret bør anføres, om pågældende  

 myndighed ønsker at blive inddraget i behandlingen af den aktuelle  

 akkrediteringssag.
 Stk. 4.  Inddragelsen kan omfatte:
 Samarbejde i forbindelse med det løbende tilsyn med akkrediterede  

 virksomheder og laboratorier og andre organisationer og samarbejde i  

 forbindelse med fornyelse af akkrediteringer.
 § 2.  I forbindelse med ændringer og fornyelser af  

 akkrediteringer anvender Erhvervsfremme Styrelsen den fremgangsmåde, der er  

 fastlagt ved den oprindelige ansøgnings behandling, medmindre der i  

 høringssvaret er fremsat ønske om andet.
 Stk. 2.  Såfremt der ved tilsynet med akkrediterede  

 laboratorier og selskaber m.v. opstår problemer, som skønnes at være  

 væsentlige i relation til den eller de hørte myndigheder, underretter  

 Erhvervsfremme Styrelsen den pågældende myndighed herom.
 Ikrafttrædelsesbestemmelse m.v.
 § 3.  Cirkulæret træder i kraft den 19. april 1994.
 Stk. 2.  Samtidig bortfalder Industri- og  

 Handelsstyrelsens cirkulære nr. 59 af 21. april 1993 om samarbejde med andre  

 myndigheder ved akkreditering af virksomheder m.v.
