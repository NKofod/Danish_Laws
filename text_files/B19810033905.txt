 I henhold til § 48 i lov om afgift af arv og gave, jfr. lovbekendtgørelse  

 nr. 443 af 28. september 1972 med senere ændringer, fastsættes følgende  

 bestemmelser:
 § 1.  Amtsskatteinspektoraterne kan nedsætte  

 forhøjelsen af gaveafgiftsbeløb efter §§ 45 og 47 i lov om afgift af arv og  

 gave, uanset afgiftens størrelse og forsinkelsen med indsendelse af  

 gaveanmeldelsen.
 § 2.  Amtsskatteinspektoraterne kan give de  

 afgiftspligtige udsættelse med indgivelse af gaveanmeldelse i indtil 3  

 måneder.
 § 3.  Statsskattedirektoratet kan som et led i  

 opkrævningen give udsættelse med betaling af gaveafgift i indtil et år fra  

 afgiftens forfaldsdag.
 § 4.  Såfremt et amtsskatteinspektorats forhøjelse af  

 en værdiansættelse i en gaveanmeldelse påklages, kan inspektoratet give  

 henstand med betalingen af den del af gaveafgiften, der skyldes forhøjelsen,  

 indtil klagesagens afgørelse.
 § 5.  Amtsskatteinspektoraternes og  

 statsskattedirektoratets afgørelser kan indbringes for ministeren for skatter  

 og afgifter.
 § 6.  Bekendtgørelsen træder i kraft den 1. august  

 1981.
 Stk. 2.  § 19, stk. 2, i finansministeriets  

 bekendtgørelse om arve- og gaveafgift nr. 161 af 28. marts 1973 med senere  

 ændringer ophæves.
