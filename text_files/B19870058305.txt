 I medfør af § 15, stk. 5 og 6 i lov nr. 371 af 10. juni 1987 om tilskud  

 til afvikling af studiegæld og om eftergivelse af studiegæld fastsættes:
 Ansøgning om eftergivelse, bortfald af tilsagn m.v.
 § 1.  Ansøgning om eftergivelse af studiegæld  

 indsendes til Hypotekbanken på et særligt ansøgningsskema.
 Stk. 2.  Hypotekbanken kan hos ansøger indhente de  

 oplysninger, herunder dokumentation herfor, som er nødvendige for afgørelsen  

 om eftergivelse, herunder om:
 § 2.  Hypotekbanken kan kræve, at ansøger inden for en  

 nærmere fastsat frist fremkommer med yderligere oplysninger, herunder  

 dokumentation, der har betydning for behandlingen af ansøgningen.
 Stk. 2.  Hvis ansøger ikke overholder fristen efter stk.  

 1, eller hvis ansøgningen er mangelfuld eller urigtig, kan Hypotekbanken  

 afvise den fortsatte behandling af ansøgningen.
 § 3.  Hypotekbanken kan bestemme, at et givet tilsagn  

 om eftergivelse af studiegæld bortfalder, hvis ansøger har afgivet urigtige  

 oplysninger, som er af betydning for afgivelsen af tilsagnet.
 § 4.  Hypotekbanken kan hos pengeinstitutterne og  

 Styrelsen for Statens Uddannelsesstøtte indhente de oplysninger, som er  

 nødvendige for behandlingen af ansøgningen om eftergivelse, herunder om:
Tilbagebetaling af studiegæld, der ikke eftergives § 5.  Når meddelelse om tilsagn om hel eller delvis  

 eftergivelse foreligger, indfrier Styrelsen for Statens Uddannelsesstøtte på  

 statskassens vegne studiegælden i pengeinstituttet.
Gælden overføres til  

 Hypotekbanken.
Det samme gælder for statslån.
 Stk. 2.  Kan Hypotekbanken ikke imødekomme en ansøgning  

 om hel eller delvis eftergivelse, fortsætter afviklingen af gælden i  

 overensstemmelse med de oprindeligt med pengeinstituttet, Styrelsen for  

 Statens Uddannelsesstøtte eller Hypotekbanken aftalte vilkår.
§ 6.  Den del af studiegælden, der ikke eftergives,  

 tilbagebetales til Hypotekbanken normalt med en fast månedlig ydelse, der  

 skal være modtaget senest den første i hver måned.
Betaling til postvæsenet  

 senest den første i måneden betragtes dog som rettidig betaling.
 Stk. 2.  Den del af studiegælden, som ikke eftergives,  

 forrentes ikke, jf. dog § 9.
§ 7.  Størrelsen af de månedlige ydelser fastsættes  

 under hensyntagen til en rimelig restløbetid, restgældens størrelse samt til,  

 at låntager kan opretholde en rimelig levestandard.
Er der truffet afgørelse  

 om eftergivelse efter lovens § 14, stk. 2, kan restløbetiden dog højst  

 fastsættes til 3 år.
 § 8.  Hvis låntager er arbejdsløs, modtager  

 bistandshjælp, er under uddannelse, eller hvis låntagers tilbagebetalingsevne  

 af andre grunde er væsentligt reduceret, kan Hypotekbanken give udsættelse  

 med tilbagebetalingen, når låntager ansøger herom.
 § 9.  Hvis låntager ikke overholder en  

 afviklingsordning som fastsat efter §§ 6-7, kan Hypotekbanken sende  

 restgælden til retslig inkasso samt foretage modregning i låntagers  

 eventuelle krav på overskydende skat.
 Stk. 2.  Restgælden forrentes efter lovgivningens  

 almindelige regler.
Klageregler og ikrafttræden § 10.  Klager over Hypotekbankens afgørelser indsendes  

 til Hypotekbanken inden 4 uger efter, at klageren har fået meddelelse om  

 afgørelsen.
 Stk. 2.  Hvis Hypotekbanken efter en fornyet vurdering  

 kan give klageren medhold, træffer Hypotekbanken afgørelse i klagesagen.
 Stk. 3.  Hvis Hypotekbanken efter en fornyet vurdering  

 kan give klageren delvis medhold, skal Hypotekbanken samtidig give klageren  

 meddelelse om, at klagen kan fastholdes, hvis der gives Hypotekbanken besked  

 herom inden 4 uger efter, at Hypotekbankens afgørelse er meddelt klageren.
 Stk. 4.  Hvis den oprindelige afgørelse ikke ændres,  

 eller hvis klageren fastholder sin klage, sender Hypotekbanken klagen til  

 Finansministeriet, som træffer den endelige administrative afgørelse i  

 klagesagen.
 § 11.  Bekendtgørelsen træder i kraft den 1. oktober  

 1987.
