Bekendtgørelse om ændring af bekendtgørelse om tilskud til statslige vådområder § 1 I bekendtgørelse nr. 840 af 15. august 2012 om tilskud til statslige vådområdeprojekter, som ændret ved bekendtgørelse nr. 303 af 18. marts 2013, foretages følgende ændringer:
 1. I § 5, stk. 1, indsættes som 2. pkt.
»Uanset 1. punktum kan der fra den 1. september 2014 ikke indgives ansøgning om tilskud.« 2. § 9, stk. 1, nr. 2,  affattes således:
 »at tilsagnshaver indsender udbetalingsanmodning, alle udbetalingsbilag, dokumentation for betaling, forundersøgelsesrapporter, samt udtalelse om gennemførelse rettidigt til NaturErhvervstyrelsen, jf. § 20, stk.1, nr. 3, og stk. 2 og 3,«.
 3. § 10, stk. 1, nr. 3, affattes således:
 »at tilsagnshaver indsender anmodning om slutudbetaling, alle udgiftsbilag, dokumentation for betaling, afsluttende projektrapport samt udtalelse om gennemførelse til NaturErhvervstyrelsen,«.
 4. § 15, stk. 3, affattes således:
»Stk. 3. Tilsagnsbeløbet til anlæg kan i exceptionelle tilfælde forhøjes i forbindelse med ændringer af projektet.« 5. Efter § 15 indsættes:
»§ 15 a.
NaturErhvervstyrelsen kan efter ansøgning tillade, at fristen for projektets afslutning forlænges.
 Stk. 2. For projekter med tilsagn fra 2013 eller tidligere gælder, at ansøgning om forlængelse af fristen for projektets afslutning ud over den 1. august 2015 kun kan imødekommes i behørigt begrundede tilfælde.
 Stk. 3. Ansøgning efter stk. 1 skal indgives til NaturErhvervstyrelsen på et særligt skema, der fås via NaturErhvervstyrelsens hjemmeside.
Stk. 4. Ansøgning om forlængelse af projektet skal være modtaget i NaturErhvervstyrelsen inden udløb af projektperioden.« 6. § 19, 2. pkt. affattes således:
»Anmodning om udbetaling af tilskud indgives til NaturErhvervstyrelsen på et særligt skema og vedlægges alle udgiftsbilag samt dokumentation for betaling.« 7. I § 20 indsættes som stk. 2 og 3:
 »Stk. 2. For projekter med tilsagn fra 2013 eller tidligere gælder, at uanset fristen i stk. 1, nr. 3, skal udbetalingsanmodning, forundersøgelsesrapport, alle udgiftsbilag, dokumentation for betaling, samt udtalelse om gennemførelse være modtaget i NaturErhvervstyrelsen senest den 1. august 2015. NaturErhvervstyrelsen kan i særlige tilfælde dispensere fra denne frist.
Stk. 3. Uanset fristen i stk. 1, nr. 3, og stk. 2 gælder for projekt, der opnår fristforlængelse efter § 15a, stk. 2, at udbetalingsanmodning, forundersøgelsesrapporter, alle udgiftsbilag, dokumentation for betaling, samt udtalelse om gennemførelse skal være modtaget i NaturErhvervstyrelsen senest to måneder efter at projektet senest skal være afsluttet og ikke senere end 1. august 2017. NaturErhvervstyrelsen kan i særlige tilfælde dispensere fra denne frist.« 8. I § 21 indsættes som stk. 2, 3 og 4:
 »Stk. 2. Afsluttende udbetaling er betinget af, at afsluttende udbetalingsanmodning indsendes rettidigt, jf. stk. 1, nr. 3, stk. 3 og 4. Manglende indsendelse af afsluttende projektrapport vil medføre bortfald af tilsagn med krav om tilbagebetaling af allerede udbetalte rater, jf. § 23.
 Stk. 3. Uanset fristen i stk. 1, nr. 3, skal udbetalingsanmodning, projektrapporter, alle udgiftsbilag, dokumentation for betaling, samt udtalelse om gennemførelse være modtaget i NaturErhvervstyrelsen senest den 1. august 2015, NaturErhvervstyrelsen kan i særlige tilfælde dispensere fra denne frist.
Stk. 4. Uanset fristen i stk. 1, nr. 3, og stk. 3 gælder for projekter, der opnår fristforlængelse efter § 15a, stk. 2, at udbetalingsanmodning, projektrapport, alle udgiftsbilag, dokumentation for betaling, samt udtalelse om gennemførelse skal være modtaget i NaturErhvervstyrelsen senest to måneder efter, at projektet senest skal være afsluttet, og ikke senere end 1. august 2017. NaturErhvervstyrelsen kan i særlige tilfælde dispensere fra denne frist.« § 2 Bekendtgørelsen træder i kraft den 1. september 2014.
