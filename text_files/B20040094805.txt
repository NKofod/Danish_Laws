Bekendtgørelse om forretningsorden for Naturklagenævnet I medfør af § 83 i lov om naturbeskyttelse, jf.  

 lovbekendtgørelse nr. 884 af 18.august 2004, fastsættes:
 § 1.  

  

 Formanden  

 for Naturklagenævnet tilrettelægger nævnets arbejde, fastsætter tid og sted  

 og dagsorden  

 for nævnets møder og drager omsorg for udførelsen af nævnets beslutninger.
 Stk. 2.  

  

 Formanden  

 leder nævnets sekretariat.
 § 2.  

  

 Formanden  

 kan bestemme, at beføjelserne som formand i en for nævnet verserende sag skal  

 udøves af en viceformand, selv om formanden ikke er forhindret i at deltage i  

 sagen.
 Stk. 2.  

  

 I tilfælde,  

 hvor formandens eller viceformandens forfald vil medføre, at et fastlagt møde  

 må aflyses, kan nævnet udpege et nævnsmedlem til at lede mødet.
 § 3.  

  

 Formanden  

 kan på nævnets vegne afgøre en klage efter lov om planlægning, lov om  

 naturbeskyttelse, skovloven og efter kapitel 3 i lov om råstoffer, når klagen  

 ikke skønnes at indeholde spørgsmål af meget væsentlig interesse i forhold  

 til  

 lovens formål.
 Stk. 2.  

  

 Indtil  

 formanden har udsendt en afgørelse, der er truffet i medfør af stk. 1,  

 kan  

 nævnet forlange klagen forelagt til afgørelse i nævnet.
 Stk. 3.  

  

 Formanden  

 skal give nævnet oplysning om alle modtagne klager efter de love, der er  

 nævnt  

 i stk. 1. Oplysningerne skal gives hver måned, med mindre nævnet  

 beslutter  

 andet.
 § 4.  

  

 Formanden  

 kan på nævnets vegne fastsætte frister for afgivelse af udtalelser fra sagens  

 parter, myndigheder, sagkyndige m.v. til brug for behandling af sager.
§ 5.  

  

 Nævnet  

 bestemmer, om der skal foretages besigtigelse i en sag og/eller afholdes møde  

 med sagens parter og interesserede i sagen.
I fredningssager bør der normalt  

 altid foretages besigtigelse og afholdes møde.
 Stk. 2.  

  

 Indbydelse  

 til at deltage i en besigtigelse eller et møde skal gives skriftligt med så  

 vidt muligt mindst 2 ugers varsel, for besigtigelser og møder i  

 fredningssager  

 dog med så vidt muligt mindst 4 ugers varsel.
 § 6.  

  

 Nævnets  

 besigtigelser og møder, hvortil parter og interesserede er indbudt, er  

 offentligt tilgængelige, medmindre nævnet undtagelsesvist bestemmer andet.  

 De,  

 der er indbudt til mødet, skal have lejlighed til at udtale sig om sagen.
 Stk. 2.  

  

 Nævnet kan  

 tillade, at drøftelserne på de i stk. 1 omhandlede møder optages på lyd-  

 eller videobånd.
Stk. 3.  

  

 Nævnets  

 drøftelser er ikke offentligt tilgængelige.
Formanden bestemmer, i hvilken  

 udstrækning nævnets konsulenter og ansatte i nævnets sekretariat kan overvære  

 nævnets drøftelser.
Stk. 4.  

  

 Nævnets  

 voteringer finder normalt sted i tilslutning til de i stk. 1 nævnte  

 besigtigelser og møder.
Såfremt voteringen må udsættes til et senere møde kan  

 alene de nævnsmedlemmer, som har været med til besigtigelsen og mødet,  

 deltage  

 i den efterfølgende votering.
 § 7.  

  

 I  

 klager over afgørelser efter naturbeskyttelseslovens § 37, stk. 4,  

 og  

 § 37 a, stk. 3, skal nævnet træffe afgørelse inden 8 uger efter  

 modtagelse af klagen.
 § 8.  

  

 Formanden  

 drager omsorg for, at nævnets afgørelser udsendes snarest muligt efter, at  

 voteringen har fundet sted.
Stk. 2.  

  

 Det skal  

 fremgå af nævnets afgørelser, med hvilke stemmetal afgørelsen er truffet.  

 Hvis  

 et mindretal ønsker det, skal afgørelsen indeholde en begrundelse for  

 mindretallets afvigende opfattelse.
Begrundelsen affattes af formanden efter  

 samråd med mindretallet.
 Stk. 3.  

  

 Nævnet  

 bestemmer, om mindretallet skal anføres med navn.
 Stk. 4.  

  

 Nævnets  

 medlemmer må ikke udtale sig offentligt om de af nævnet trufne afgørelser,  

 før  

 afgørelsen er meddelt til sagens parter.
 § 9.  

  

 Bekendtgørelsen  

 træder i kraft den 1. oktober 2004. Samtidig ophæves bekendtgørelse nr. 720  

 af  

 7. september 1997 om forretningsorden for Naturklagenævnet.
