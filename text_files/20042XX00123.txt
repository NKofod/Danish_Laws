Skriftlig fremsættelse (16. marts 2005) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af skattekontrolloven,  

 kursgevinstloven og skattestyrelsesloven  

 (Udarbejdelse af skattemæssigt årsregnskab  

 i fremmed valuta) (Lovforslag nr.
L 129).
Lovforslaget er en revideret genfremsættelse af lovforslag  

 nr.
L 123, som blev fremsat den 24. november sidste år, men som bortfaldt, da  

 der blev udskrevet valg den 18. januar.
 Lovforslaget skal ses i lyset af regeringens bestræbelser på  

 at lette virksomhedernes administrative byrder.
Formålet med lovforslaget er at indføre en mulighed for, at  

 virksomhederne også kan udarbejde det skattemæssige årsregnskab i en fremmed  

 valuta.
Dette sker ved at ændre skattekontrolloven og kursgevinstloven mv.,  

 således at visse nærmere afgrænsede selskaber, personer og dødsboer får  

 mulighed for at vælge at udarbejde det skattemæssige årsregnskab i en fremmed  

 valuta.
Den stigende internationalisering medfører, at det bliver  

 relevant for stadigt flere virksomheder at bogføre eller aflægge regnskab i  

 fremmed valuta.
Ifølge regnskabsreglerne er det allerede muligt at aflægge  

 regnskab i en relevant fremmed valuta, og for visse børsnoterede virksomheder  

 blev det endvidere pr. 1. januar 2005 en pligt at aflægge regnskabet i en  

 relevant fremmed valuta.
Imidlertid kan virksomhederne efter de gældende  

 skatteregler alene aflægge skattemæssigt årsregnskab i danske kroner, og  

 dette  

 betyder, at virksomheder, der ønsker at bogføre eller aflægge regnskab i  

 fremmed valuta pålægges væsentlige administrative byrder.
 Udformningen af de foreslåede regler har i videst muligt  

 omfang tilgodeset hensynene til enkelhed, overskuelighed og praktisk  

 anvendelighed.
Det foreslås således, at virksomheder under visse  

 betingelser kan vælge at udarbejde det skattemæssige årsregnskab i fremmed  

 valuta og omregne resultatet til danske kroner til en gennemsnitskurs for  

 indkomståret.
Dermed vil den omfattende registrering af valutakurser til brug  

 for udarbejdelsen af det skattemæssige årsregnskab i vidt omfang blive  

 erstattet af en engangsomregning.
Det skattemæssige resultat skal  

 dog fortsat  

 opgøres efter de danske skatteregler.
For at undgå uhensigtsmæssige konsekvenser og huller  

 foreslås det samtidig, at der knyttes nogle betingelser til valget af valuta  

 samt en efterfølgende ændring af valuta, herunder regler for beregning af  

 indgangsværdier.
Lovforslaget sikrer dog, at virksomheder, der har et reelt  

 behov  

 for efterfølgende at skifte valuta, får mulighed herfor.
Der foreslås endvidere indsat en bestemmelse i  

 kursgevinstloven, hvorefter avanceopgørelserne mv. renses for  

 valutakursændringer i den valgte fremmede valuta.
Dette modsvares af, at der  

 ved avanceopgørelserne mv. skal indgå valutakursændringer på fordringer og  

 gæld  

 i danske kroner.
Kursgevinstlovens regler for beskatning af fordringer og  

 gæld  

 i danske kroner henholdsvis fremmed valuta opretholdes.
Det er særligt på dette punkt, at lovforslaget adskiller sig  

 fra det tidligere fremsatte L 123. Grundprincippet i L 123 var at bytte rundt  

 på danske kroner og den valgte fremmede valuta, således at fordringer og gæld  

 i  

 den valgte fremmede valuta som udgangspunkt blev behandlet efter reglerne om  

 fordringer og gæld i danske kroner og vice versa.
Der var imidlertid så mange  

 undtagelser til dette udgangspunkt, at realiteten blev, at kursgevinstlovens  

 regler for fordringer og gæld i danske kroner henholdsvis fremmed valuta  

 opretholdtes.
 Der er tale om en lovteknisk forskel, da realiteten i de to  

 modeller i hovedsagen er den samme.
 Lovforslaget skønnes at være provenuneutralt over en  

 årrække.
 Loven træder i kraft dagen efter offentliggørelsen i  

 Lovtidende, og får virkning for indkomstår, der starter den 1. juli 2005  

 eller  

 senere.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets velvillige  

 behandling.
