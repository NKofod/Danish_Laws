I medfør af § 60, stk. 2 jf. § 58 i lov om erhvervsdrivende fonde, jf. lovbekendtgørelse nr. 571 af 27. september 1988 fastsættes:
Gebyrer for anmeldelser § 1.  Ved anmeldelse af nye erhvervsdrivende fonde  

 skal der betales afgift til Erhvervs- og Selskabsstyrelsen.
Afgiften udgør  

 3.200 kr.
 § 2.  For anmeldelse af de af lov nr. 300 af 6. juni  

 1984 omfattede fonde, der omdannes til erhvervsdrivende fonde betales 2.000  

 kr.
 § 3.  Nægtes registrering af en anmeldelse eller  

 tilbagekaldes en indgiven anmeldelse tilbagebetales 1.500 kr.
 § 4.  Erhvervsdrivende fonde skal betale en årsafgift  

 på 900 kr. med tillæg af 3/4 promille af egenkapitalen, dog højest 25.000 kr.  

 Årsafgiften betales for et helt kalenderår ad gangen. Årsafgiften beregnes på  

 grundlag af fondens egenkapital ifølge årsregnskabet for det seneste  

 regnskabsår. Årsafgiften nedrundes til nærmeste hele kronebeløb.
 Stk. 2.  Er årsafgiften efter stk. 1 betydelig i forhold  

 til nettoomsætningen ved den erhvervsvirksomhed, fonden udøver eller har  

 forbindelse med som nævnt i lov om erhvervsdrivende fonde § 1, stk. 2 nr. 3,  

 kan Erhvervs- og Selskabsstyrelsen nedsætte afgiften til 10.000 kr.
Stk. 3.  Årsafgiften forfalder 6 måneder efter et  

 regnskabsårs udløb.
Hvis årsafgiften ikke er indbetalt til styrelsen senest  

 en måned efter forfaldstidspunktet, betales en tillægsafgift på 600 kr. for  

 hver påbegyndt måned efter dette.
 § 5.  Udgifterne ved fondsregistrets og  

 fondsmyndighedernes administration af erhvervsdrivende fonde er inkluderet i  

 de i §§ 1 og 4 nævnte afgifter.
Gebyrer for dokumenter og oplysninger § 6.  For en fuldstændig udskrift af alle registrerede  

 oplysninger eller for et sammenskrevet resume betales for hver fond 400 kr.  

 For en tegningsudskrift betales for hver fond 100 kr.
Stk. 2.  For bekræftede kopier af henholdsvis vedtægter  

 og regnskaber betales 200 kr.
For bekræftede kopier af anmeldelser betales  

 125 kr.
For bekræftede kopier af andre offentligt tilgængelige dokumenter  

 betales 10 kr. for hver side, dog mindst 125 kr.
Stk. 3.  For ubekræftede kopier af et regnskab betales  

 125 kr.
Ved publikums benyttelse af de i Erhvervs- og Selskabsstyrelsens  

 ekspedition opstillede apparater til kopiering af mikrofotograferede  

 regnskaber betales 6 kr. pr. kopiside eller 90 kr. for hvert aftryk af  

 fondens regnskaber på mikrofilm.
 Stk. 4.  For særlige attestationer, erklæringer mv. samt  

 for alle eller bestemte oplysninger for flere fonde betales efter regning.
 § 7.  For forlods ekspedition af de i § 6 omhandlede  

 ydelser betales et tillægsgebyr på 300 kr.
Ikrafttrædelsesbestemmelser § 8.  Bekendtgørelsen træder i kraft den 1. marts  

 1990. Samtidig ophæves bekendtgørelse af 27. juni 1988 om Erhvervs- og  

 Selskabsstyrelsens takster for erhvervsdrivende fonde.
 Stk. 2.  Ved anmeldelse af fonde, der er optaget i  

 fondsregisteret inden 1. januar 1985, skal der betales 2.000 kr.
 Stk. 3.  For fonde, der ikke er optaget i  

 fondsregisteret, men som er oprettet inden 1. januar 1985 finder § 1  

 tilsvarende anvendelse.
