 Denne datasammenskrivning omfatter lov om erstatning til  

 skadelidte værnepligtige m.fl, jf.lov nr. 80 af 8. marts 1978 med de  

 ændringer, der følger af lov nr. 196 af 29. marts 1989 og lov nr.924 af 25.  

 november 1992.
§ 1 Enhver, der rammes af et ulykkestilfælde eller en sygdom, der med rimelig  

 sandsynlighed kan henføres til udførelsen af de pligter, der er forbundet med  

 tjenesten, eller til de forhold, hvorunder tjenesten foregår, er berettiget  

 til erstatning fra staten for følgerne heraf efter denne lov.
§ 2 Et påvist tab af erhvervsevne, et varigt meen eller en persons død anses  

 at være en følge af et ulykkestilfælde eller en sygdom som nævnt i § 1,  

 medmindre overvejende sandsynlighed taler herimod.
§ 3 Arbejdsskadestyrelsen træffer afgørelse af alle spørgsmål efter denne lov.
 Stk. 2.  (Ophævet ved lov nr. 924 af 25. november 1992).
§ 4 Socialministeren fastsætter efter forhandling med forsvarsministeren og  

 indenrigsministeren regler for, hvorledes anmeldelse skal ske, og hvilke  

 oplysninger anmeldelsen skal indeholde.
§ 5 Krav om erstatning skal rejses inden 6 måneder fra hjemsendelsen eller  

 inden 1 år fra ulykkestilfældet indtrådte eller sygdommen blev påvist.  

 Arbejdskadestyrelsen kan se bort fra disse frister, når der er særlig grund  

 dertil.
§ 6 Ydelserne efter loven er § 7 I sager efter loven anvendes reglerne i lov om forsikring mod følger af  

 arbejdsskade tilsvarende for så vidt angår:
§ 8 For en indkaldt værnepligtig skal der ved årslønsfastsættelsen tages  

 hensyn til den indtægt, skadelidte kunne forvente at opnå, såfremt han var  

 blevet hjemsendt uden følger af ulykkestilfældet eller sygdommen.
§ 9 Arbejdsskadestyrelsens afgørelser efter § 3 kan af skadelidte, dennes  

 efterladte og arbejdsgiveren indbringes for Den Sociale Ankestyrelse.  

 Arbejdsgiveren kan dog alene indbringe Arbejdsskadestyrelsens afgørelse om,  

 hvorvidt et anmeldt tilfælde er omfattet af loven, for Ankestyrelsen.  

 Arbejdsgiverens aktindsigt er begrænset til oplysninger, der alene vedrører  

 tjenestestedets forhold.
Stk. 2.  Klage efter stk. 1 skal indgives inden 4 uger  

 efter, at klageren har modtaget afgørelsen.
For skadelidte eller efterladte,  

 der på afgørelsens tidspunkt opholder sig på Færøerne eller i det øvrige  

 Europa uden for Danmark, er fristen dog 6 uger.
Opholder skadelidte eller de  

 efterladte sig uden for Europa, er fristen 3 måneder.
 Stk. 3.  Ankestyrelsen kan se bort fra overskridelse af  

 klagefristerne, når der er særlig grund hertil.
 Stk. 4.  I det omfang arbejdsgiveren har adgang til at  

 anke Arbejdsskadestyrelsens afgørelser til Ankestyrelsen og udnytter denne  

 adgang, har anken opsættende virkning.
§ 10 Loven træder i kraft den 1. april 1978 og anvendes, såfremt  

 ulykkestilfældet er indtrådt eller sygdommen er påvist efter lovens  

 ikrafttræden.
Stk. 2.  Fra samme tidspunkt ophæves lov om erstatning  

 til tilskadekomne værnepligtigte m.fl., jfr. lovbekendtgørelse nr. 138 af 26.  

 april 1968. Loven finder dog fortsat anvendelse på ulykkestilfælde og  

 sygdomme, der er indtruffet, henholdsvis påvist, før den 1. april 1978. § 7,  

 nr. 6, jf. lov om forsikring mod følger af arbejdsskade § 44, træder dog i  

 stedet for §§ 26, 29 og 33 i lov om erstatning til tilskadekomne  

 værnepligtige m.fl.
Endvidere træder § 11, jf. lov om forsikring mod følger  

 af arbejdsskade § 42, i stedet for §§ 32 og 32 A i lov om erstatning til  

 tilskadekomne værnepligtige m.fl.
§ 11 Løbende renter, der skal udbetales efter den hidtil gældende lov, forhøjes  

 fra den 1. januar 1993 til 260,8 pct. af den rente, der svarer til  

 grundlønnen.
Renterne reguleres efter lov om forsikring mod følger af  

 arbejdsskade § 42, stk. 2. For kapitalerstatninger, der skal udbetales efter  

 den hidtil gældende lov, og som fastsættes mere end 3 år efter  

 ulykkestilfældet, anvendes lov om forsikring mod følger af arbejdsskade § 42,  

 stk. 4.
 Stk. 2.  Dør en tilskadekommen, der modtager en rente,  

 beregnes og reguleres erstatningen til de efterladte på grundlag af en  

 årsløn, der svarer til det rentebeløb, som er fastsat efter stk. 1.
 Stk. 3.  Rentemodtagere, der er fyldt 67 år, kan  

 forlange, at renten, efter at denne er nedsat efter den hidtil gældende lovs  

 § 21, stk. 4, eller § 22, stk. 6, omsættes til et kapitalbeløb.
 Stk. 4.  Fristen, inden for hvilken den i stk. 3 nævnte  

 omsætning af rente til kapital kan ske, fastsættes af chefen for  

 Arbejdsskadestyrelsen, der ligeledes fastsætter regler for omsætning af rente  

 til efterladte.
 Stk. 5.  (Ophævet ved lov nr. 924 af 25. november 1992).
---------- lov nr. 196 af 29. marts 1989 (omstrukturering/nedlæggelse af  

 Sikringsstyrelsen og Socialstyrelsen) indeholder følgende  

 ikrafttrædelsesbestemmelse:
§ 17 Loven træder i kraft den 1. juli 1989.
---------- Lov nr. 924 af 25. november 1992 (Konsekvensændringer som følge af  

 gennemførelsen af lov om forsikring mod følger af arbejdsskade m.v.)  

 indeholder følgende bestemmelser:
§ 2 Loven træder i kraft den 1. januar 1993.
§ 3 I ikke afgjorte sager, der er anmeldt før lovens ikrafttræden, anvendes §  

 9 som affattet ved denne lovs § 1, nr. 8, ved aktindsigt og klageadgang for  

 sagens parter og arbejdsgiveren.
