Landsskatteretskendelse Erstatning fra bank - fejlagtig tilskudsadministration - indbetaling til ratepension Reference:
SL § 4 A klagede for indkomståret 1997 over, at en  

 erstatning modtaget fra B bank til dækning af restskat som følge  

 af ikke godkendt fradrag for indbetaling på ratepension, af de stedlige  

 skattemyndigheder var anset for skattepligtig.
 Det fremgik af oplysningerne, at klageren på et ikke  

 nærmere oplyst tidspunkt oprettede en ratepension hos B bank.
 I forbindelse med udfærdigelsen af et 55-års  

 tillæg på ratepensionen blev det i 1996 konstateret, at der siden  

 klager fyldte 55 år i 1991 var indbetalt mere end  

 tillægsmuligheden berettigede til.
 Banken underrettede myndighederne herom og klagerens  

 indkomstansættelser for indkomstårene 1993, 1994 og 1995 blev  

 herefter korrigeret således, at de uretmæssigt opnåede  

 fradrag blev tilbageført. Ændringen medførte, at klageren  

 skulle tilbagebetale den urigtige skattebesparelse som restskat på i  

 alt 61.806 kr. for de tre indkomstår.
Ved brev af 11. oktober 1996 anmodede B bank på  

 vegne af klageren Ligningsrådet om tilladelse til at få  

 tilbagebetalt det fuldt indbetalte beløb på 91.200 kr. fra  

 ratepensionsordningen uden krav om afgiftserlæggelse.
Ved brev af 29.  

 september 1997 imødekom Ligningsrådet anmodningen, idet  

 Ligningsrådet fandt, at beløb, der var indbetalt i strid med  

 tillægsreglerne i pensionsbeskatningslovens §11 A var at anse for  

 skattemæssige nulliteter.
Efter det oplyste havde banken over for klageren erkendt  

 en fejlagtig tillægsindskudsadministration af klagerens  

 ratepensionsordning.
Banken havde derfor i 1997 udbetalt en erstatning  

 på 61.806 kr. til dækning af klagerens mistede  

 skattebesparelse.
 Klageren havde i sit regnskab for indkomståret 1997  

 bogført erstatningen som en skattefri formuebevægelse.
 Klagerens repræsentant havde over for  

 Landsskatteretten oplyst, at banken havde fratrukket erstatningen i sit  

 skattemæssige regnskab.
De stedlige skattemyndigheder havde ved den  

 påklagede ansættelse forhøjet klagerens personlige  

 indkomst for indkomståret 1997 med 61.806 kr., jf.
SL § 4.
Myndighederne havde som begrundelse herfor bl.a.  

 anført, at det af Sydbank udbetalte erstatningsbeløb  

 ikke kunne anses for en erstatning af et formuetab, en pålignet  

 merskat, eller et tab af ikke-økonomisk karakter, som kunne  

 henføres til statsskattelovens § 5, men måtte anses for  

 skattepligtig for modtager, jf. statsskattelovens § 4, at TfS 1995.47  

 Lsr ikke var anvendelig på den foreliggende sag, idet der var tale om  

 udbetaling af erstatning til dækning af en merskat, at der i TfS  

 1984.428 VLD blev foretaget en sondring således at alene den del af den  

 udbetalte erstatning, der kunne anses at udgøre en egentlig merskat,  

 omfattende forøget formueskattebetaling og 8 pct.-tillæg, som  

 ikke senere kunne genindvindes blev anset for skattefri, at der  

 tilsvarende i TfS 1982.40 Lsr alene blev indrømmet skattefrihed for en  

 egentlig merskat, at  der således i samtlige de af  

 repræsentanten påberåbte afgørelser var tale om  

 erstatning for udløste merskatter, som var betragtet som formuetab og  

 dermed skattefrie, at der ikke i den foreliggende sag var tale om  

 påligning af merskatter, at det beløb, der var indskudt  

 på ratepensionsordningen, jf.
Ligningsrådets afgørelse om  

 sagens skattemæssige nullitet, kunne tilbagebetales uden  

 afgiftsmæssige konsekvenser, og at klageren ved tilbagereguleringen med  

 de uretmæssigt foretagne fradrag og genopkrævning af den  

 opnåede skattebesparelse, blot blev ligestillet med andre skatteydere,  

 der ikke havde tegnet en sådan ordning, at klageren  

 således var blevet stillet som om indskud med deraf følgende  

 uretmæssige fradrag ikke var sket, at der således ikke var  

 tale om en opstået merskat, men alene krav om tilbagebetaling af en  

 uretmæssig opnået skattebesparelse, hvorfor der ikke var tale om  

 erstatning for et formuetab, som kunne henføres til statsskattelovens  

 § 5 som skattefri.
Klagerens repræsentant havde over for  

 Landsskatteretten nedlagt påstand om, at klagerens personlige indkomst  

 for indkomståret 1997 blev nedsat med 61.806 kr., jf.
SL § 5.
Det var til støtte for påstanden bl.a. gjort  

 gældende, at en modtagen erstatning som udgangspunkt skulle  

 behandles som det tab, erstatningen var ydet for, at hvis erstatningen  

 ikke dækkede tab af et omsætteligt aktiv, ville det  

 afgørende være, om der var tale om erstatning for en mistet  

 skattepligtig indtægt eller dækning af en fradragsberettiget  

 udgift, idet erstatningen i så fald skulle medregnes ved  

 indkomstopgørelsen, at hvis erstatningen derimod dækkede  

 et tab af selve indkomstgrundlaget, et ikke fradragsberettiget formuetab  

 eller en skattefri indtægt, skulle erstatningen ikke beskattes,  

at rådgivererstatning for en yderligere skattebetaling blev  

 vurderet som skattefri i TfS 1982.40 Lsr, at TfS 1984.428 VLD og TfS  

 1995.47 Lsr ligeledes støttede repræsentantens synspunkt,  

at kommunen efter repræsentantens opfattelse anlagde en for  

 indskrænket fortolkning af muligheden for udbetaling af skattefrie  

 erstatninger, at banken ydede en rådgivererstatning, jf.
TfS  

 1982.40 Lsr til dækning af en skat opstået ved beskatning af  

 tilbageførte fradrag, der aldrig kunne genindvindes ved senere fradrag  

 og dermed reduktion af fremtidige skattebetalinger, jf.
TfS 1984.428 VLD,  

at skatter var indkomstopgørelsen uvedkommende og erstatning  

 for skatter derfor var skattefrie, at erstatningen til klageren  

 måtte anses for skattefri.
Landsskatteretten bemærkede, at en udbetalt  

 erstatning som hovedregel skattemæssigt skulle behandles som den  

 indtægt, udgift eller det aktiv, erstatningen trådte i stedet  

 for.
Erstatningen i den foreliggende sag var ikke omfattet af nogen  

 særlovgivning og den skattemæssige behandling af erstatningen  

 skulle derfor bedømmes efter reglerne i SL §§ 4-6.
Den til klageren udbetalte erstatning vedrørte  

 umiddelbart betalingen af forøgede skatter som følge af bankens  

 fejlagtige administration af klagerens indbetaling til ratepension, hvorefter  

 de af klageren indbetalte ratepensionsbeløb ikke havde medført  

 den forventede skattemæssige fradragsret.
Ligningsrådet havde  

 imidlertid givet tilladelse til klagerens hævning af de indbetalte  

 pensionsbeløb uden berigtigelse af afgift, idet Ligningsrådet  

 havde tilkendegivet, at ratepensionsindbetalingerne måtte anses som en  

 skattemæssig nullitet.
På baggrund af Ligningsrådets  

 tilladelse var klageren stillet som om, han aldrig havde oprettet en  

 ratepension.
Bankens betaling af de beregnede merskatter som følge af  

 de urigtige selvangivne fradrag vedrørende de nu frigivne  

 ratepensionsmidler medførte således umiddelbart en berigelse for  

 klageren.
Henset hertil og til, at indbetalinger til ratepension alene  

 medførte en udskydelse af skatten, idet også de senere  

 udbetalinger fra ratepensionen ville være skattepligtige som  

 almindelig, personlig indkomst, hvorfor bankens erstatning reelt udgjorde  

 kompensation for klagerens mistede likviditet af de umiddelbart sparede  

 skatter, fandt Landsskatteretten, jf. princippet i TfS 1984.428 VLD, at den  

 af banken til klageren udbetalte erstatning  var skattepligtig, jf.
SL §  

 4.
 Den påklagede ansættelse blev  

 stadfæstet.
