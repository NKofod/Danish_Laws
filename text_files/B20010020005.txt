 Bekendtgørelse om ændring af  

 bekendtgørelse om fersk kød m.v.
§ 1 I bekendtgørelse nr. 883 af 21. september 2000 om fersk kød  

 m.v., senest ændret ved § 20, stk. 2, i bekendtgørelse nr. 84 af  

 8. februar 2001 om mærkning, registrering og flytning af kvæg,  

 svin, får og geder, foretages følgende ændringer:
 1. § 2, nr. 3, affattes således:
» 2. § 11, stk. 1, affattes således:
» 3. § 13, stk. 5, affattes således:
» 4. § 18 affattes således:
» Stk. 2. Ved specificeret risikomateriale  

 forstås:
1)	kranium, herunder hjerne og øjne, tonsiller, rygmarv og  

 rygsøjle, herunder dorsalrodsganglier, fra kvæg på 12  

 måneder eller derover, 2)	tarmen fra duodenum til rektum fra kvæg uanset alder, 3)	kranium, herunder hjerne og øjne, tonsiller og rygmarv fra  

 får og geder, som er 12 måneder eller derover eller som har en  

 frembrudt, blivende fortand, og 4)	milt fra får og geder, uanset alder.
 Stk. 3. Den i stk. 2, nr. 1, nævnte definition  

 på specificeret risikomateriale omfatter ikke:
 1)	Hvirvler i halen.
 2)	Kød med påsiddende rygsøjle, som er  

 indført i overensstemmelse med de til enhver tid gældende  

 bestemmelser om veterinærkontrol ved indførsel af animalske  

 fødevarer, og hvor det i henhold til disse bestemmelser er tilladt at  

 anvende rygsøjle, herunder dorsalrodsganglier, til konsum.
Stk. 4. Specificeret risikomateriale skal fjernes fra  

 slagtekroppen på slagteriet.
Dog kan rygsøjle, som er omfattet  

 af den i stk. 2, nr. 1, nævnte definition på specificeret  

 risikomateriale, fjernes i en opskæringsvirksomhed eller i en  

 detailslagterbutik, herunder slagterafdelingen i et supermarked.
 Stk. 5. Rygsøjlen fra kvæg skal betragtes  

 som specificeret risikomateriale, medmindre virksomheden kan dokumentere, at  

 rygsøjlen er fra kvæg under 12 måneder eller er omfattet  

 af de i stk. 3 nævnte undtagelser.
 Stk. 6. Fersk kød af kvæg med  

 påsiddende rygsøjle, som er omfattet af definitionen på  

 specificeret risikomateriale, må udelukkende opbevares i køle-  

 og fryselagre før levering til kødopskæringsvirksomhed  

 eller detailslagterbutik.
Stk. 7. Specificeret risikomateriale skal opsamles  

 særskilt, således at det ikke kommer i kontakt med andet animalsk  

 materiale.
Der skal træffes de nødvendige forholdsregler for at  

 undgå krydskontamination.
Efter opsamlingen skal specificeret  

 risikomateriale farves med Patent Blue V (E131) i en opløsning  

 på 0,5% (vægt/volumen) på en sådan måde, at  

 farvestoffet er klart synligt på hele overfladen af materialet.« 5. § 23, stk. 1, affattes således:
» 1)	overtræder § 3, § 5, stk. 1, §§ 6-12, § 13, stk. 1, 2 eller  

 4-7, § 14, stk. 1, 3 eller 6-8, § 15, stk. 2-5, §§ 16-17, § 18, stk. 1 eller  

 4-7, § 19, stk. 1, eller § 20, eller 2)	tilsidesætter vilkår fastsat i medfør af § 1,  

 stk. 4, § 3, stk. 6, § 14, stk. 4 eller 5, eller § 19, stk. 1.« 6. Bilag 4 affattes som bilag 1 til denne  

 bekendtgørelse.
§ 2 Bekendtgørelsen træder i kraft den 1. april 2001.
Fødevaredirektoratet, den 22. marts  

 2001 P.D.V.E.BHenrik G.
Jensen /Annelise Andersen Bilag 1 » Kapitel 1 Opmærkning af slagtedyr 1)	Slagteriet skal sikre en kendemærkning gennem hele  

 slagteforløbet af de dyr og dele heraf, som skal behandles efter  

 bestemmelserne om specificeret risikomateriale.
2)	Slagteriet kan træffe beslutning om at lade alle slagtedyr  

 behandle efter bestemmelserne om specificeret risikomateriale.
I disse  

 tilfælde er der ikke krav om særlig kendemærkning af alle  

 dele af slagtedyrene, men slagtekrop og slagtedyrets hoved skal være  

 kendemærket for i påkommende tilfælde at muliggøre  

 udtagning af kontraprøve.
Kapitel 2 Bedøvelse og aflivning 1)	Risikoen for spredning af specificeret risikomateriale under  

 bedøvelses- og aflivningsprocessen skal reduceres mest muligt.
 2)	Hjernevæv, der er trængt ud af kraniet efter anvendelse  

 af boltpistol, skal opsamles, behandles og bortskaffes som specificeret  

 risikomateriale.
Kapitel 3 Slagtemæssig behandling af hovedet 1)	Hovedet skal afslagtes, så risikoen for spredning af  

 specificeret risikomateriale reduceres mest muligt.
 2)	Såfremt kæbemusklerne afskæres, skal  

 håndteringen foregå, så kontamination  

 undgås.
Kapitel 4 Udbening af hovedet 1)	Der må ikke ske omsætning af ikke-udbenede hoveder  

 mellem kødforarbejdende virksomheder.
 2)	Tonsiller skal efter veterinærkontrollens undersøgelse  

 af slagtekroppen med tilhørende organer fjernes, behandles og  

 bortskaffes som specificeret risikomateriale.
 3)	Såfremt udbening af hovedet foretages, skal det foregå  

 på slagteriet, og må kun foretages som varm udbening i direkte  

 tilslutning til slagteprocessen efter reglerne i bilag 1, kapitel 9, nr. 9.  

 Hovederne skal under transport i virksomheden og udbening være placeret  

 på glidestang på en sådan måde, at krydskontaminering  

 undgås.
 4)	Kraniet med hjerne og øjne skal enten straks efter  

 veterinærkontrollens undersøgelse af slagtekroppen med  

 tilhørende organer og frigivelse heraf eller straks efter udbeningen  

 behandles og bortskaffes som specificeret risikomateriale.
Kapitel 5 Fjernelse af rygmarv 1)	Midtflækningen skal foretages, så forurening af  

 slagtekroppen med savsmuld eller rygmarv reduceres mest muligt.
 2)	Rygmarven skal fjernes fuldstændigt.
 3)	Rygmarven fra får og geder kan fjernes ved udsugning, efter  

 midtflækning eller ved at den del af rygsøjlen, der omgiver  

 rygmarven, afsaves eller afhugges og derefter behandles og bortskaffes som  

 specificeret risikomateriale.
Kapitel 6 Fjernelse af tarmen fra kvæg 1)	Efter veterinærkontrollens undersøgelse af  

 slagtekroppen med tilhørende organer og frigivelse heraf skal tarmen  

 fra duodenum til rektum fra kvæg, uanset alder, fjernes, behandles og  

 bortskaffes som specificeret risikomateriale.
Kapitel 7 Fjernelse af milt fra får og geder 1)	Efter veterinærkontrollens undersøgelse af  

 slagtekroppen med tilhørende organer og frigivelse heraf skal milten  

 fra samtlige får og geder, uanset alder, fjernes, behandles og  

 bortskaffes som specificeret risikomateriale.
Kapitel 8 Særlige hygiejne- og kontrolforskrifter for  

 inventar og redskaber, der kommer i berøring med specificeret  

 risikomateriale 1)	Ved fjernelse, behandling og bortskaffelse af specificeret  

 risikomateriale skal der udvises særlig omhu og god hygiejne for at  

 undgå krydskontaminering.
 2)	Beholdere, som anvendes til opsamling af specificeret  

 risikomateriale, skal opmærkes, så de tydeligt kan kendes fra  

 beholdere til kød, dyrefoder samt destruktionsbeholdere, f.eks. ved at  

 de har en særlig farve.
 3)	Brynjehandske må kun anvendes i forbindelse med en  

 overtrækshandske, der let kan rengøres og desinficeres eller  

 udskiftes.
Kapitel 9 Behandling og bortskaffelse af specificeret  

 risikomateriale 1)	Specificeret risikomateriale skal så hurtigt som muligt  

 anbringes i de til dette formål særligt opmærkede  

 beholdere.
 2)	Indholdet i disse beholdere skal med passende mellemrum  

 overføres til en eller flere sekundære beholdere, hvori  

 indholdet forbliver indtil afhentning til en hertil særligt godkendt  

 virksomhed.
