Bekendtgørelse om regulering af grænser og præmier i forsikringsordningerne for private arbejdsgivere og selvstændige erhvervsdrivende I medfør af § 45, stk. 5, og § 55, stk. 4, i lov om sygedagpenge, jf. lovbekendtgørelse nr. 653 af 26. juni 2012, fastsættes:
Sygedagpengeforsikring for private arbejdsgivere § 1. Grænsen for optagelse (§ 28, stk. 1, nr. 1, i bekendtgørelse om sygedagpenge) udgør 7.008.750 kr.
 Stk. 2. Udelukkelsesgrænsen (§ 40, stk. 1, i bekendtgørelse om sygedagpenge) udgør 8.650.800 kr.
 § 2. Præmiesatsen udgør 0,66 %.
Sygedagpengeforsikring for selvstændige erhvervsdrivende § 3. For personer med indtægt ved selvstændig erhvervsvirksomhed, der har tegnet sygedagpengeforsikring med ret til sygedagpenge fra 3. fraværsdag, udgør den årlige præmie:
 1) 1/1 sats (sygedagpengenes højeste beløb): 1.236 kr.
 2) 2/3 sats (2/3 af sygedagpengenes højeste beløb): 824 kr.
 § 4. For personer med indtægt ved selvstændig erhvervsvirksomhed, der har tegnet sygedagpengeforsikring med ret til sygedagpenge fra 1. fraværsdag, udgør den årlige præmie:
 1) 1/1 sats (sygedagpengenes højeste beløb): 1.908 kr.
 2) 2/3 sats (2/3 af sygedagpengenes højeste beløb): 1.272 kr.
 Ikrafttrædelse m.v.
 § 5. Bekendtgørelsen træder i kraft den 1. januar 2013. §§ 3 og 4 træder dog først i kraft den 1. april 2013.
 Stk. 2. Bekendtgørelse nr. 1077 af 25. november 2011 ophæves med virkning fra den 1. januar 2013, §§ 3 og 4 dog først med virkning fra den 1. april 2013.
