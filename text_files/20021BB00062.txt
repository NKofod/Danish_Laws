Fremsat den 7. januar 2003 af  

 Keld Albrechtsen (EL) og Line Barfod (EL) Forslag til folketingsbeslutning om ændring af sammensætningen af de regionale  

 jordbrugskommissioner m.v.
Folketinget opfordrer regeringen til i indeværende  

 folketingssamling at fremsætte forslag til lov om ændring af  

 landbrugsloven vedrørende sammensætningen af de regionale  

 jordbrugskommissioner med den virkning, at amtsrådet udpeger et  

 større antal medlemmer, således at erhvervets  

 repræsentanter ikke udgør et flertal i den enkelte  

 jordbrugskommission, og således at jordbrugskommissionerne varetager  

 bredere samfundsmæssige interesser.
Endvidere skal reglerne for  

 jordbrugskommissionsmedlemmernes »vetoret« i forbindelse med  

 afgørelser også ændres.
Bemærkninger til forslaget Jordbrugskommissionerne består i dag  

 hver af 3 medlemmer, hvoraf formanden, der skal have juridisk  

 kandidateksamen, udpeges af amtsrådet og de 2 resterende medlemmer  

 udpeges efter indstilling af landbrugets organisationer (Landboforeningerne  

 og Dansk Familielandbrug). Den amtskommunale administration er sekretariat  

 for jordbrugskommissionen.
Sammensætningen af jordbrugskommissionerne  

 betyder, at det er landmænd, der sidder og har ansvaret for, at  

 landmænd overholder landbrugsloven.
Man kan konstatere, at  

 offentligheden ofte bibringes det indtryk, at systemet er præget af  

 indspisthed og kammerateri.
 Det er formålet med forslaget, at  

 jordbrugskommissionerne bør varetage det brede samfunds interesser i  

 forhold til strukturudvikling, fødevareforsyning, arealanvendelse,  

 erhvervsudvikling i landdistrikterne og ikke mindst  

 miljøpåvirkninger fra fødevareproduktionen.
Systemet er muligvis opstået med baggrund i, at man  

 har ment, at der er tale om regulering af forhold, der udspiller sig inden  

 for landbruget, hvor interesser landmænd imellem skal vægtes.
I  

 så fald er der tale om en misforståelse.
Landbrugsloven bør forstås som nogle krav,  

 samfundet stiller til regulering af landbruget, herunder forhold som  

 bopælspligt, størrelsen af landbrugsbedrifterne, og til hvilke  

 formål landbrugsjord kan sælges.
Jordbrugskommissionerne  

 administrerer også landbrugslovens dispensationsmuligheder meget  

 lempeligt.
Der har været en lang række sager vedrørende  

 manglende overholdelse af landbrugslovens grænser for størrelsen  

 af de enkelte ejendomme og den samlede bedrift.
En tillidsrepræsentant  

 for en af landbrugets organisationer har endda været indblandet.
Disse  

 sager har givet det indtryk, at jordbrugskommissionerne måske ikke har  

 interesse i at kontrollere, om landbrugsloven bliver overholdt.
 Derfor bør landbrugsorganisationernes  

 repræsentanter ikke have flertallet i jordbrugskommissionerne.
Dertil kommer så spørgsmålet om  

 fortrinsstilling til køb af jord, som måske mere skal  

 vægte de enkelte landmænds interesser i forhold til hinanden, men  

 også i dette tilfælde har samfundet interesse i, at jorden bliver  

 fordelt til dem, der har størst behov.
Man kunne endvidere  

 ønske, at jordbrugskommissionerne i højere grad tog hensyn til  

 økologiske landmænds relativt større behov for jord,  

 fordi de ud over at overholde EU-reglernes krav til harmoni mellem jordareal  

 og dyrehold også skal overholde det økologiske regelsæts  

 strammere harmoniregler.
Det problem bunder dog, i hvert fald delvis, i, at  

 landbrugslovens regler om fortrinsstilling til køb af jord ikke tager  

 hensyn til, at økologer har større behov for jord.
 Fusionen mellem det konventionelle landbrugs to store  

 hovedorganisationer, Landboforeningerne og Dansk Familielandbrug, til Dansk  

 Landbrug kalder i sig selv på, at man tager repræsentationen i  

 jordbrugskommissionerne op til revision.
Forslagsstillerne foreslår, at sammensætningen  

 af jordbrugskommissionerne ændres således, at der er et flertal  

 af personer, der kan forventes at varetage brede, demokratiske Som konsekvens heraf skal også landbrugslovens  

 bestemmelse om »vetoret« ændres, således at det er flertallet,  

 der bestemmer.
Det bør ikke være muligt, at varetagelse af en  

 særinteresse kan blokere for, at samfundsinteresser varetages.
Forslagsstillerne finder, at lovændringen bør  

 give amtsrådet lov til at sætte antallet af medlemmer i  

 jordbrugskommissionerne op fra 3 til 5 medlemmer.
Så ville der  

 også være plads til, at både Dansk Landbrug og  

 Økologisk Landsforening kan være repræsenteret, uden at  

 landbruget har flertal.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ændring af  

 sammensætningen af de regionale jordbrugskommissioner m.v.
(Beslutningsforslag nr.
B 62).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
