Skriftlig fremsættelse (13. december 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
 Forslag til lov om  

 ændring af lov om ansvaret for og styringen af den aktive  

 beskæftigelsesindsats,  

 lov om fleksydelse og integrationsloven. (Kommunernes kontrolmuligheder).
(Lovforslag nr.
L 104).
Med lovforslaget foreslås det, at der indsættes en  

 bestemmelse i lov om ansvaret for og styringen af den aktive  

 beskæftigelsesindsats, samt en bestemmelse i lov om fleksydelse og i  

 integrationsloven.
Bestemmelserne indsættes med den virkning, at de kan  

 anvendes på de tilskud og ydelser, der udbetales af kommunerne efter lov om  

 aktiv socialpolitik, lov om en aktiv beskæftigelsesindsats, lov om  

 sygedagpenge  

 og lov om fleksydelse, samt integrationsloven.
 Med lovforslaget får kommunerne samme muligheder for at  

 registersamkøre data og kræve oplysninger fra private uden samtykke fra  

 borgerne, som  

 Arbejdsdirektoratet  

 i dag kan  

 for medlemmer af arbejdsløshedskasser.
Lovforslaget supplerer de gældende regler om kommunernes  

 muligheder for at indhente oplysninger efter lov om retssikkerhed og  

 administration på det sociale område.
Kommunerne har efter  

 retssikkerhedsloven  

 hjemmel til at foretage registersamkøring i kontroløjemed alene for så vidt  

 angår  

 oplysninger om økonomiske forhold indhentet hos andre offentlige myndigheder  

 og  

 arbejdsløshedskasser.
Hjemlen omfatter ikke oplysninger om ikke-økonomiske  

 forhold.
Med lovforslaget får kommunerne hjemmel til at kræve andre  

 nødvendige oplysninger fra andre offentlige myndigheder samt fra  

 arbejdsløshedskasserne.
Afkrævningen sker uden samtykke til brug for kontrol  

 af  

 en enkelt sag eller generel kontrol.
De indhentede oplysninger kan  

 registersamkøres, når dette er nødvendigt for at kontrollere, om  

 betingelserne  

 for at modtage ydelser er opfyldt.
Herudover giver lovforslaget kommunerne hjemmel til brug for  

 kontrol af en enkelt sag eller generel kontrol at kræve nødvendige  

 oplysninger  

 fra private arbejdsgivere, pensionskasser, livsforsikringsselskaber og  

 pengeinstitutter.
Afkrævningen sker ligeledes uden samtykke.
Oplysningerne  

 indhentes  

 med henblik på at kontrollere om, der sker fejl eller misbrug i forbindelse  

 med  

 udbetaling af ydelser.
Disse oplysninger kan ikke benyttes til  

 registersamkøring.
 Det foreslås, at forslaget træder i kraft den 1. april  

 2007.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige  

 behandling.
