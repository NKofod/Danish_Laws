 I fortsættelse af AF-cirkulære nr. 275/75 af 10. november 1975 om  

 samarbejde mellem arbejdsformidlingskontorerne og de under direktoratet for  

 kriminalforsorgen hørende anstalter, institutioner og afdelinger følger  

 hermed til orientering kopi af skrivelse af 11. januar 1979 med bilag fra  

 Direktoratet for Kriminalforsorgen vedrørende nye principper for  

 forsorgsarbejdet inden for kriminalforsorgen.
P.
D.
V.
E.
Wingsøe kontorchef /Palle Eisenhardt fuldmægtig + bilag.
I forbindelse med gennemførelsen af lov nr. 114 af 28. februar 1973 om  

 statens overtagelse af tilsyn af betinget dømte m.v. (integrationsloven) var  

 det forudsat, at der som led i gennemførelsen af en ny kriminalpolitisk  

 målsætning - forskydning fra frihedsberøvelse til kriminalforsorg i frihed -  

 skulle ske en styrkelse af det bistandsapparat, som kriminalforsorgen i  

 frihed råder over.
Det var samtidig forudsat, at forsorgsarbejdet for  

 kriminalforsorgens klienter i almindelighed skulle gøres til genstand for  

 mere dybtgående overvejelser i et udvalg, hvor også spørgsmålet om den  

 fremtidige organisation af forsorgssektoren skulle overvejes.
 Justitsministeriets planlægningsudvalg vedrørende forsorgsarbejdet inden  

 for kriminalforsorgen afgav i slutningen af 1975 betænkning nr. 752  

 »Kriminalforsorg-Socialforsorg«.
I overensstemmelse med planlægningsudvalgets intentioner er der i løbet af  

 de senere år gennemført en decentralisering af kriminalforsorgen i frihed.  

 Der er således nu afdelinger i samtlige landets amtskommuner, og der er ved  

 at blive oprettet lokalkontorer i en række større provinsbyer.
Oversigt med  

 adresseangivelse over kriminalforsorgens afdelinger og de under de enkelte  

 afdelinger hørende lokalkontorer vedlægges.
For så vidt angår Københavns amt samt Københavns og Frederiksberg kommuner  

 nedlagde man i april måned 1978 det hidtidige centralkontor for  

 kriminalforsorgen i hovedstadsområdet og erstattede det med 9 lokalafdelinger  

 fordelt på 6 lokalafdelinger i Københavns og Frederiksberg kommuner og 3  

 lokalafdelinger i Københavns amt.
De enkelte lokalafdelinger i det  

 storkøbenhavnske område har områdeinddeling svarende til det sociale system.  

 Oversigt over afdelingerne i det storkøbenhavnske område er vedlagt.
 På baggrund af planlægningsudvalgets overvejelser er i øvrigt truffet  

 beslutning om, at forsorgsarbejdet inden for kriminalforsorgen i fremtiden  

 søges gennemført i overensstemmelse med nedenstående fire principper:
