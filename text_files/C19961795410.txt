Cirkulæreskrivelse om meddelelse om  

 opgørelse af overskydende timer i forbindelse med arbejde som  

 handicaphjælper, "Paragraf 48-Hjælpeordningen" Kommentar m.v.:
Arbejdet som handicaphjælper, "Paragraf 48 -  

 Hjælpeordningen", var ikke så ensartet, at der kunne siges at  

 være tale om overenskomstlignende forhold.
Der skulle derfor ved  

 opgørelsen af overskydende timer tages udgangspunkt i, hvad der var  

 den normale ugentlige arbejdstid i overenskomsten for hjemmehjælpere og  

 hjemmeplejere.
 Meddelelse om afgørelsen:
 Et medlem var ansat som handicaphjælper, "Paragraf  

 48 - Hjælpeordningen", med en ca. arbejdstid på 42 timer om  

 ugen.
 Medlemmet anførte, at "Paragraf 48 -  

 Hjælpeordningen" måtte sidestilles med en overenskomst, hvorfor  

 der ved beregningen af overskydende timer skulle tages udgangspunkt i en 42  

 timers arbejdsuge.
Medlemmet anførte endvidere, at  

 arbejdsområdet var specielt, idet det var brugeren der ansatte  

 hjælperen, kommunen der udbetalte lønnen, og hjælperen var  

 underlagt de kommunale retningslinier på området.
Der kunne  

 derfor ikke henvises til andre overenskomster for lignende arbejde.
 Direktoratet traf afgørelse om, at medlemmet skulle  

 afspadsere alle overskydende timer ud over 37 timer pr. uge i de sidste 13  

 uger før opgørelsestidspunktet.
 Direktoratet lagde herved vægt på, at det  

 omhandlede arbejde ikke sås at være overenskomstdækket,  

 hvorfor der skulle tages udgangspunkt i en 37 timers arbejdsuge, som  

 direktoratet anså for normal ugentlig arbejdstid for arbejde af  

 lignende art.
 Direktoratet lagde endvidere vægt på, at  

 "Paragraf 48 - Hjælpeordningen" fremstod som en individuel  

 ansættelseskontrakt, og at der ikke var grundlag for at sidestille den  

 med en overenskomst.
 Arbejdsmarkedets Ankenævn tiltrådte  

 direktoratets afgørelse.
 Ankenævnet lagde til grund, at arbejdstiden for  

 handicaphjælpere ikke var så ensartet, at der kunne siges at  

 være tale om et overenskomstlignende forhold.
 Ankenævnet fandt, at der ved fastlæggelsen af  

 fagets normale ugentlige arbejdstid skulle tages udgangspunkt i den  

 overenskomstmæssige ugentlige arbejdstid på 37 timer for  

 hjemmehjælpere og hjemmeplejere.
