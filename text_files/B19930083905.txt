(Ioniserende stråling) I medfør af § 5, stk. 1, § 21, stk. 2 og efter bemyndigelse i henhold til § 9, stk. 2 i lov nr. 292 af 10. juni 1981 om visse havanlæg, samt efter samråd med Søfartsstyrelsen fastsættes:
 § 1.  Bekendtgørelsen finder anvendelse på havanlæg,  

 som omhandlet i havanlægslovens § 1.
 § 2.  Bekendtgørelsen omfatter ethvert arbejde med  

 ioniserende stråling.
 Stk. 2.  Arbejde med ioniserende stråling må kun udføres  

 af personer, hvis helbredstilstand ikke derved udsættes for forringelse.
§ 3.  Enhver, der skal udføre arbejde under forhold,  

 som normalt kan udsætte vedkommende for ioniserende stråling i doser, der  

 overstiger 15mSv pr. år, skal gennemgå en lægeundersøgelse med henblik på at  

 bestemme vedkommendes egnethed til det pågældende arbejde.
Lægeundersøgelsen  

 skal finde sted, så vidt muligt inden arbejdet påbegyndes og senest 1 uge  

 efter dette tidspunkt.
Hvor særlige forhold taler herfor, kan Energistyrelsen  

 efter forhandling med Sundhedsstyrelsen forlænge tidsfristen for  

 undersøgelsen med indtil 4 måneder.
Energistyrelsen kan fastsætte nærmere  

 regler om fritagelse for undersøgelse af personer, som tidligere er undersøgt  

 i medfør af denne bestemmelse.
§ 4.  Enhver, der udfører arbejde som anført i § 3,  

 skal gennemgå en rutinemæssig kontrol af helbredstilstanden med henblik på en  

 vurdering af, om vedkommende fortsat er egnet til at udføre det pågældende  

 arbejde.
Kontrollen fastlægges og udføres under hensyn til arten og omfanget  

 af udsættelsen for ioniserende stråling samt til den pågældendes  

 helbredstilstand.
Helbredstilstanden skal dog vurderes mindst een gang årligt  

 og hyppigere, hvis bestrålingsforholdene eller helbredstilstanden kræver det.
 Stk. 2.  Helbredkontrollen skal suppleres med de  

 yderligere undersøgelser, dekontamineringer og øjeblikkelige medicinske  

 behandlinger, som lægen anser for nødvendige.
 Stk. 3.  Arbejdsgiveren skal meddele lægen alle  

 nødvendige oplysninger til brug for kontrollen m.v. af ansatte.
§ 5.  Såfremt en person på grund af uregelmæssigheder  

 som følge af uheld, fejlbetjening eller af andre årsager er blevet eller må  

 formodes at være blevet udsat for ioniserende stråling i mere end det  

 tilladelige omfang, jf.
Sundhedsstyrelsens bekendtgørelse nr. 838 af 10.  

 december 1986, skal arbejdsgiveren omgående træffe de fornødne  

 sikkerhedsmæssige foranstaltninger.
Arbejdsgiveren skal endvidere underrette  

 den i § 6, stk. 1, nævnte læge eller, hvis en sådan ikke er foreskrevet,  

 pågældende arbejdslæge, Energistyrelsen og Sundhedsstyrelsen, Statens  

 Institut for Strålehygiejne, samt virksomhedens sikkerhedsorganisation.
 Stk. 2.  Lægen skal snarest muligt foretage de fornødne  

 undersøgelser af den pågældende.
 § 6.  Til ethvert arbejdssted, hvor beskæftigelse af  

 den i § 3 nævnte art forekommer, skal der være knyttet en uden for denne  

 beskæftigelse stående læge, som til stadighed skal holde sig underrettet om  

 det pågældende arbejde og de dermed forbundne sundhedsmæssige problemer.
Stk. 2.  Denne læge foretager de i §§ 3-5 omhandlede  

 undersøgelser.
Den i § 3 omhandlede undersøgelse kan dog foretages af den af  

 den ansatte sædvanligt benyttede læge.
 § 7.  Udgifterne til lægeundersøgelser m.v. af ansatte  

 efter denne bekendtgørelse afholdes af arbejdsgiveren.
 Stk. 2.  Arbejdsgiveren skal sørge for, at  

 lægeundersøgelser m.v. kan foregå uden tab af indtægt for de ansatte og  

 normalt i arbejdstiden.
 § 8.  Energistyrelsen kan efter forhandling med  

 Sundhedsstyrelsen fastsætte nærmere regler om de i §§ 3-5 nævnte  

 lægeundersøgelser m.v.
Stk. 2.  Den læge, der foretager undersøgelse i henhold  

 til § 3, indsender erklæring om undersøgelsen til Energistyrelsen og  

 orienterer de undersøgte om resultatet.
Energistyrelsen meddeler den  

 pågældende arbejdsgiver om arbejdet kan påbegyndes.
Stk. 3.  Den læge, der foretager kontrol m.v. i henhold  

 til §§ 4 og 5, indsender erklæring om kontrollen m.v. til Energistyrelsen og  

 orienterer de undersøgte om resultatet.
Resultatet af kontrollen m.v. af  

 ansatte må ikke overlades til arbejdsgiveren.
Energistyrelsen træffer  

 beslutning om eventuelt nødvendige foranstaltninger, om fornødent efter  

 forhandling med Sundhedsstyrelsen.
 Stk. 4.  Energistyrelsen træffer de nødvendige  

 foranstaltninger til at sikre, at resultaterne af lægeundersøgelserne m.v.  

 opbevares mindst 30 år efter den pågældendes ophør med arbejde, der medfører  

 udsættelse for ioniserende stråling.
§ 9.  Med bøde eller hæfte straffes den, der Stk. 2.  For overtrædelse af § 2, stk. 2, §§ 3-6 og § 8,  

 stk. 2 og 3 kan der pålægges rettighedshaverne og operatøren bødeansvar, selv  

 om overtrædelsen ikke kan tilregnes dem som forsætlig eller uagtsom.  

 Overtrædes de i 1. punktum nævnte bestemmelser under samme omstændigheder  

 indenfor andre arbejdsgiveres respektive arbejdsområder, pålægges vedkommende  

 arbejdsgiver bødeansvar som nævnt i 1. punktum.
For bødeansvaret fastsættes  

 ingen forvandlingsstraf.
 Stk. 3.  For overtrædelser, der begås af et  

 aktieselskab, anpartselskab, andelsselskab eller lignende, kan der pålægges  

 selskabet som sådant bødeansvar.
 § 10.  Bekendtgørelsen træder i kraft den 1. december  

 1993.
 Stk. 2.  Samtidig ophæves § 4A, nr. 20 i  

 Energiministeriets bekendtgørelse nr. 592 af 30. december 1981 om hidtil  

 gældende regler om sikkerhedsmæssige forhold på havanlæg, som med visse  

 ændringer forbliver i kraft efter lov om visse havanlægs ikrafttræden.
Energistyrelsen, den 21. oktober 1993 Ib Larsen / Frank Bill (* 1) Bekendtgørelsen indeholder bestemmelser, der gennemfører Rådets  

 direktiv 80/836/EURATOM, EF-Tidende 1980 L 246 s. 1, som ændret ved direktiv  

 84/467/EURATOM, EF-Tidende 1984 L 265 s. 4.
