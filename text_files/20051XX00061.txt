Skriftlig fremsættelse (9. november 2005) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
Forslag til lov om  

 ændring af lov om erhvervsuddannelser (Ny mesterlære) (Lovforslag nr.
L 60).
 Lovforslaget bidrager til at opfylde  

 regeringens målsætning om, at flere unge får en ungdomsuddannelse.
 Ifølge regeringsgrundlaget Nye  

 mål fra februar 2005 er det regeringens mål, at andelen af en  

 ungdomsårgang,  

 der gennemfører en ungdomsuddannelse, skal hæves fra 78 pct. til mindst 85  

 pct.  

 i 2010 og mindst 95 pct. i 2015.
 På baggrund af  

 regeringsgrundlaget nedsatte regeringen derfor i april 2005 Udvalget om  

 mesterlære,  

 der fik til opgave at opstille og vurdere modeller for genindførelse af  

 mesterlæren som et supplement til de eksisterende muligheder for at  

 tilrettelægge erhvervsuddannelser og tilsvarende modeller for uddannelsen til  

 social- og sundhedshjælper og den pædagogiske grunduddannelse (pgu).
 Lovforslaget, der fremsættes samtidig med regeringens forslag  

 til lov om ændring af lov om grundlæggende social- og sundhedsuddannelser  

 (Praktiske indgange og sammenhængende uddannelsesforløb) er udarbejdet med  

 udgangspunkt i den rapport, som udvalget afgav den 1. juni 2005.
 Lovgivningsinitiativet skal endvidere ses i forlængelse af  

 aftalen om Fornyelse af vekseluddannelserne og nye løsninger i stedet  

 for  

 skolepraktik, som blev indgået i november 2003 mellem regeringen, Dansk  

 Folkeparti og Det radikale Venstre, og af indførelsen af en  

 præmieringsordning  

 for virksomheder, der har oprettet ekstra praktikpladser.
 Endelig er initiativet omtalt i regeringens aftale om  

 integrationsplanen En ny chance til alle, hvoraf det fremgik, at  

 der  

 etableres en ny mesterlære, som skal give  

 den unge mulighed for at få fodfæste i en virksomhed, inden den unge skal på  

 skole.
Efter lovforslaget indføres i erhvervsuddannelserne med virkning  

 fra den 1. august 2006 mulighed for, at en elev kan indgå uddannelsesaftale  

 med  

 en virksomhed og lade praktisk oplæring i virksomheden i den første del af  

 uddannelsesforløbet,  

 typisk inden for uddannelsens første år, helt eller delvis erstatte  

 grundforløbet.
Herefter vil der være tre modeller for at gennemføre en  

 erhvervsuddannelse: skoleadgangsvejen, praktikadgangsvejen og mesterlære.
Den praktiske oplæring i virksomheden kan eventuelt suppleres af  

 skoleundervisning.
Omfanget af eventuel skoleundervisning aftales for hver  

 enkelt elev af virksomhed, elev og skole i et samarbejde.
I nogle uddannelser  

 og i nogle virksomheder vil der være et minimalt eller intet behov for  

 supplerende skoleundervisning, mens der i andre uddannelser og virksomheder  

 kan  

 være behov for enkelte, nødvendige elementer af skoleundervisning.
Elevens  

 forudgående kompetencer spiller også en rolle for behovet for eventuel  

 skoleundervisning.
 Uddannelsen efter mesterlæremodellen skal efter forslaget  

 afsluttes med den samme svendeprøve eller eksamen, som for elever der følger  

 uddannelsen efter de eksisterende tilrettelæggelsesformer, ligesom den  

 samlede  

 uddannelsestid som udgangspunkt vil være den samme.
Lovforslaget indebærer, at mesterlæremodellen bliver en generel  

 ordning, der kan benyttes i alle erhvervsuddannelser.
Der er dog indlagt en  

 mulighed for, at det faglige udvalg for en uddannelse i enighed kan bestemme,  

 at mesterlæremodellen ikke skal kunne gennemføres i den konkrete uddannelse.
 Det foreslås, at lovforslaget skal træde i kraft den 1. august  

 2006, så den nye adgangsvej kan benyttes af elever, der afslutter 9. klasse i  

 2006.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje ting.
