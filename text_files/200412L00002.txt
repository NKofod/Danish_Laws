Fremsat den 6. oktober 2004 af  

 videnskabsministeren (Helge Sander) Forslag til Lov  

 om Højteknologifonden Kapitel 1 Formål m.v.
 § 1.  

  

 Ministeren for videnskab, teknologi og udvikling opretter Højteknologifonden.
 Stk. 2.  

  

 Fondens  

 formål er at styrke vækst og beskæftigelse ved at understøtte Danmarks videre  

 udvikling som højteknologisk samfund.
Stk. 3.  

  

 Fonden skal støtte strategiske  

 satsninger inden for forskning og innovation.
Støtten tildeles på baggrund af  

 en vurdering af faglig kvalitet og erhvervsmæssig relevans.
Fonden skal gøre  

 en  

 særlig indsats for at fremme forsknings- og innovationsindsatsen i små og  

 mellemstore virksomheder, jf. stk. 7.
 Stk. 4.  

  

 Fondens  

 kapital opbygges gradvis gennem indskud, der fastsættes på de årlige  

 finanslove.
Stk. 5.  

  

 Fonden kan til  

 realisering af sit formål anvende den del af afkastet af kapitalen, der  

 optages  

 på de årlige finanslove.
Fonden kan desuden med den fornødne  

 bevillingsmæssige  

 hjemmel anvende dele af kapitalen hertil.
 Stk. 6.  

  

 Fonden er  

 et uafhængigt organ inden for den statslige forvaltning.
 Stk. 7.  

  

 Ministeren kan fastsætte nærmere  

 regler for afgrænsningen af små og mellemstore virksomheder.
Kapitel 2 Kapitalforvaltning, regnskab og revision § 2.  

  

 Fondens  

 kapital forvaltes af Danmarks Nationalbank efter aftale med finansministeren.  

 Fondens kapital anbringes i danske statsobligationer.
 Stk. 2.  

  

 Fonden aflægger regnskab og  

 revideres efter de for staten gældende regler.
Kapitel 3 Ledelse m.v.
 § 3.  

  

 Fonden ledes af en bestyrelse bestående af en formand og otte medlemmer, der  

 udpeges i deres personlige egenskab af ministeren for videnskab, teknologi og  

 udvikling.
 Stk. 2.  

  

 Bestyrelsens  

 formand og fem medlemmer skal komme fra erhvervslivet, og bestyrelsen skal  

 tilsammen repræsentere kompetencer inden for:
1)  

 	  

 højteknologisk forskning  

 og innovation, 2)  

 	  

 tilførsel af kapital  

 til virksomhedsudvikling, 3)  

 	  

 formidling,  

 anvendelse og kommercialisering af forskningsresultater, 4)  

 	  

 samspil og  

 teknologioverførsel mellem offentlige forskningsinstitutioner og private  

 virksomheder, og 5)  

 	  

 internationalt  

 samarbejde om teknologisk forskning og innovation.
Stk. 3.  

  

 Bestyrelsen  

 udpeges for en periode af fire år.
Genudpegning kan ske én gang.
Hvis  

 formanden  

 eller et medlem afgår i utide, kan afløseren udpeges for mindre end fire år.
 § 4.  

  

 Fondens b  

 estyrelse kan til brug for  

 varetagelsen af sine opgaver nedsætte rådgivende faglige underudvalg.
 Stk. 2.  

  

 Bestyrelsen  

 skal desuden indhente forskningsfaglig rådgivning fra det  

 forskningsrådgivende  

 system, jf. lov om forskningsrådgivning m.v., eller Danmarks  

 Grundforskningsfond.
 § 5.  

  

 Fonden  

 afholder de nødvendige udgifter til sekretariatsbetjening og øvrige  

 administrative udgifter, til honorering af formanden for og de øvrige  

 medlemmer  

 af bestyrelsen og til honorering af rådgivende faglige underudvalg.  

 Ministeren  

 for videnskab, teknologi og udvikling skal godkende udgifternes omfang og  

 sekretariatets ledelse og placering m.v.
 Stk. 2.  

  

 Bestyrelsen  

 kan bemyndige formanden og sekretariatet til at træffe afgørelser på  

 bestyrelsens  

 vegne i et nærmere bestemt omfang.
 § 6.  

  

 Fondens  

 bestyrelse udarbejder en forretningsorden, som skal godkendes af ministeren  

 for  

 videnskab, teknologi og udvikling.
Kapitel 4 Støttemuligheder m.v.
 § 7.  

  

 Fonden  

 skal efter ansøgning eller på  

 eget initiativ støtte strategiske satsninger, som gennemføres i et samarbejde  

 mellem:
1)  

 	  

 offentlige eller  

 private virksomheder med hjemsted i Danmark, og 2)  

 	  

 forskningsinstitutioner  

 inden for den offentlige forvaltning eller Centre for Videregående  

 Uddannelse.
 Stk. 2.  

  

 Fondens bestyrelse  

 kan gøre støtten  

 betinget af, at støttemodtageren forpligter sig til at videreføre satsningen  

 i  

 et nærmere bestemt omfang efter støttens ophør.
 Stk. 3.  

  

 Støtten kan  

 gives:
 1)  

 	  

 Som medfinansiering  

 af satsninger hos virksomhederne eller institutionerne efter stk. 1.
 2)  

 	  

 Med hel eller delvis  

 finansiering fra andre offentlige eller private råd, fonde, virksomheder m.v.
 Stk. 4.  

  

 Hvis  

 bestyrelsen skønner det relevant, kan støtten desuden gives til:
 1)  

 	  

 Forskeruddannelse,  

 hvis uddannelsen indgår i en konkret satsning.
 2)  

 	  

 Infrastruktur med den  

 fornødne bevillingsmæssige hjemmel.
 3)  

 	  

 Administrative  

 udgifter, der afholdes som led i en konkret satsning.
 Stk. 5.  

  

 Fonden  

 kan ved uddelingen som  

 finansieringsinstrument anvende tilskud, lån eller en kombination heraf.
Stk. 6.  

  

 Fonden  

 kan desuden efter aftale med  

 Rådet for Teknologi og Innovation eller Det Strategiske Forskningsråd  

 overføre  

 midler til rådene.
Midlerne skal udmøntes i regi af rådene.
Stk. 7.  

  

 Fonden kan  

 ikke gøre krav på immaterielle rettigheder, som kan opnås på grundlag af  

 satsninger,  

 hvortil fonden har givet støtte.
Sådanne rettigheder skal i stedet tilfalde  

 den  

 i stk. 1, nr. 2, nævnte part i satsningen.
Stk. 8.  

  

 Fonden  

 giver relevant rådgivning til  

 ansøgere og andre interessenter om mulighederne for støtte.
Fonden skal  

 samtidig af egen drift søge at udbrede kendskabet til sit virke.
 Stk. 9.  

  

 Ministeren  

 for videnskab, teknologi og udvikling kan efter indstilling fra bestyrelsen  

 fastsætte  

 nærmere regler for de generelle tilskudsforudsætninger og vilkår for at opnå  

 støtte fra fonden.
 Stk. 10.  

  

 Ministeren kan fastsætte nærmere  

 regler for formkrav og tidsfrister i forbindelse med forholdene i  

 stk. 9,  

 herunder bestemme at manglende overholdelse af formkrav og tidsfrister  

 medfører, at en ansøgning kan afvises.
Kapitel 5 Tilbagebetaling, opsigelse, klageadgang m.v.
§ 8.  

  

 Fonden  

 kan kræve tilskud tilbagebetalt eller opsige lån, hvis  

 tilskudsforudsætningerne  

 eller vilkårene ikke overholdes.
Tilsvarende gælder, hvor der er givet  

 urigtige  

 oplysninger i forbindelse med opnåelsen af støtten.
 § 9.  

  

 Fonden  

 offentliggør hvert år en beretning om fondens virksomhed.
Stk. 2.  

  

 Fondens bestyrelse  

 udarbejder desuden  

 hvert tredje år en strategi for fondens støtte til satsninger.
Strategien  

 skal  

 offentliggøres.
 § 10.  

  

 Nedlægges  

 fonden, overgår kapitalen til staten.
 § 11.  

  

 Fondens  

 afgørelser kan ikke indbringes for anden administrativ myndighed, jf. dog  

 stk. 2.
 Stk. 2.  

  

 Ministeren for videnskab, teknologi og  

 udvikling kan bestemme, at k  

 lager over retlige spørgsmål i forbindelse  

 med fondens afgørelser kan indbringes for ministeren af den, som afgørelsen  

 vedrører.
Kapitel 6 Ikrafttræden m.v.
 § 12.  

  

 Ministeren  

 for videnskab, teknologi og udvikling fastsætter tidspunktet for lovens eller  

 dele af lovens ikrafttræden.
 § 13.  

  

 Fonden  

 sekretariatsbetjenes af Ministeriet for Videnskab, Teknologi og Udvikling,  

 indtil der træffes beslutning om sekretariatets placering m.v. efter  

 § 5,  

 stk. 1.
 Stk. 2.  

  

 Fondens bestyrelse skal  

 udarbejde den første strategi, jf. § 9, stk. 2, inden for to år  

 efter, at loven er sat i kraft, jf. § 12.
 § 14.  

  

 Loven  

 gælder ikke for Grønland og Færøerne.
Bemærkninger til lovforslaget Almindelige bemærkninger 1. Baggrund for lovforslaget Det er regeringens vision, at Danmark skal udvikle sig til  

 et af verdens førende højteknologiske samfund inden for de næste 10-20 år.  

 Ambitionen udtrykker en strategi for styrkelse af forskning og innovation med  

 henblik på vækst og beskæftigelse.
Både Danmark og en lang række andre lande i Europa står  

 over for en international tendens, hvor forskning, innovation og teknologi  

 udvikles i et stadigt hurtigere tempo.
Konsekvensen er, at den globale  

 arbejdsdeling  

 forandres, og at der i stigende grad sker en relokalisering af dele af  

 produktionssystemerne.
 For at sikre en positiv udnyttelse af den nye globale  

 dagsorden og dermed sikre fremtidig vækst og beskæftigelse er det nødvendigt  

 i  

 øget grad at fokusere indsatsen på forskning, højteknologi og innovation.
 Forslaget skal der derfor også ses som en opfølgning på  

 Rådets resolution om konkurrenceevne, jf. resolution af 22. september 2003 om  

 investering i forskning med henblik på europæisk vækst og konkurrenceevne  

 (Council Resolution of 22 September 2003 on investing in research for  

 European  

 growth and competetiveness (2003/C 250/02)).
 Rådet, og hermed også den danske regering, har herunder  

 tiltrådt følgende erklæringer:
 Rådet bekræfter, at  

 investering i forskning og teknologisk udvikling og fremme af innovation og  

 overførsel af viden er af afgørende betydning for at øge Europas  

 konkurrenceevne og den strategi, som Det Europæiske Råd i Lissabon fastlagde  

 for  

 Europas økonomiske, sociale og miljømæssige udvikling, og at der er et  

 særligt  

 behov for at fremme og bedre vilkårene for flere private investeringer med  

 henblik på forskning og innovation .
En målrettet indsats på at finde nye højteknologiske  

 løsninger på samfundsmæssige udfordringer inden for f.eks. sundheds- og  

 energiområderne, vil i sig selv give et både velfærdsmæssigt og  

 erhvervsøkonomisk afkast.
Indsatsen vil være en løftestang for nye erhverv,  

 nye  

 produkter og serviceydelser og derved nye arbejdspladser.
Efterspørgslen på  

 kompetente og gode løsninger på samfundsmæssige problemer ved hjælp af nye  

 landvindinger inden for f.eks. nano-, bio- og andre højteknologiske områder  

 vil  

 i de kommende år stige.
Det er derfor centralt at få udnyttet og videreudviklet de  

 områder, hvor der eksisterer nationale styrkepositioner inden for forskning  

 og  

 i erhvervslivet.
Det gælder om at styrke forbindelsen fra forskning til  

 innovation  

 på f.eks. fødevare- og lægemiddelområdet, udviklingen af fremtidens  

 materialer,  

 bl.a. til brug for energisektoren, samt udnyttelsen af informations- og  

 kommunikationsteknologi i en lang række sammenhænge.
For såvel de højteknologiske sektorer som erhvervslivet  

 generelt gælder det, at erhvervsstrukturen i Danmark fortsat er præget af en  

 relativ høj andel af små og mellemstore virksomheder.
Der er derfor også  

 behov  

 for, at der sikres markante offentlige indsatser til forskning og innovation,  

 som er udformet, sådan at hele samfundets højteknologiske udvikling bliver  

 understøttet.
2. Gældende regler Etableringen af Højteknologifonden skal ses i sammenhæng  

 med regeringens øvrige reformer på forsknings- og innovationsområdet.
Med  

 disse  

 reformer, som har omfattet ny lovgivning for universiteterne,  

 sektorforskningsinstitutionerne,  

 det forskningsrådgivende system, Danmarks Grundforskningsfond og  

 teknologioverførsel  

 m.v. fra offentlige forskningsinstitutioner, har regeringen givet forsknings-  

 og innovationssystemet nye tidssvarende rammer.
 Højteknologifonden er en nyskabelse med en egen profil, som  

 dermed supplerer de øvrige organer og institutioner.
3. Lovforslaget Højteknologifonden skal sikre muligheden for at satse  

 langsigtet og strategisk på en måde, som det eksisterende forsknings- og  

 innovationssystem i dag har vanskeligt ved at gøre.
Derfor skal der især  

 satses  

 på nøje udvalgte teknologiområder, som også rummer nye og perspektivrige  

 erhvervsmæssige muligheder.
Fonden skal støtte fokuserede og løfterige  

 teknologiområder, som skal leve op til tre kriterier: Åbenbare  

 erhvervsmæssige  

 potentialer, samspil mellem offentlige forskningsinstitutioner og  

 virksomheder  

 samt teknologioverførsel.
Det er hensigten at skabe et betydeligt samlet  

 volumen i de satsninger, der foretages.
Af hensyn til formålene om et øget  

 offentlig-privat samspil og om understøttelse af den højteknologiske  

 udvikling  

 skal det dog samtidig sikres, at fondens satsninger åbner op for, at såvel  

 store som små og mellemstore virksomheder får mulighed for at deltage.
Fondens kapital opbygges gradvist gennem en årlig tilførsel  

 fra staten i årene 2005-2012. Tilførslen vil være i gennemsnit mindst to  

 mia. kr. årligt finansieret af engangsindtægter, salg af statslige  

 aktiver  

 mv., således at fonden i 2012 tilstræbes at have en grundkapital på mindst 16  

 mia. kr.
Den årlige tilførsel fastsættes på finanslovene.
 Som udgangspunkt vil omfanget for fondens støtte til  

 strategiske satsninger være bestemt af størrelsen af afkastet fra kapitalen,  

 men der kan dog også med den fornødne bevillingsmæssige hjemmel anvendes dele  

 af kapitalen.
 Medfinansiering fra de deltagende parter forventes at give  

 indsatsen en betydelig volumen, der overstiger fondens afkast.
Med henblik på at maksimere effekten af fondens indsats er  

 det afgørende, at midlerne fra fonden både fokuseres og understøtter en vis  

 planlægningshorisont for de deltagende parter.
Det forudsættes derfor, at  

 fondens  

 udlodninger typisk skal have et vist volumen og uddeles med en flerårig  

 tidshorisont.
Det er målsætningen med lovforslaget at fokusere de ekstra  

 midler fra fonden på nøje udvalgte satsningsområder, hvor der lægges vægt på at  

 der er tale om særligt løfterige områder, hvor det erhvervsmæssige potentiale  

 er åbenbart, og hvor Danmark samtidig har særlige forudsætninger og  

 muligheder, at  

 der stilles krav om samspil mellem offentlige forskningsinstitutioner på den  

 ene side og virksomheder på den anden side, at  

 der fokuseres på teknologioverførsel, at  

 der fokuseres på forskning og innovation i international topklasse, at  

 Danmark bliver et endnu mere attraktivt investeringsland for udenlandske  

 virksomheder,  

 når de skal vælge, hvor de placerer nye højteknologiske forsknings- og  

 innovationsaktiviteter og at  

 der etableres et fagligt samspil mellem fonden og det forskningsrådgivende  

 system.
Særligt løfterige områder Der stilles krav om, at fonden støtter særligt løfterige  

 områder.
Det vil være op til den kommende bestyrelse at vælge disse områder.  

 Som eksempler på relevante danske satsningsområder i disse år har regeringen  

 i  

 den politiske aftale i Folketinget af 31. marts 2004 om at oprette en  

 højteknologifond  

 nævnt nanoteknologi, bioteknologi og informations- og  

 kommunikationsteknologi.
Der er imidlertid en lang række lande, der satser på disse  

 teknologier, og det er afgørende at få udpeget de mere konkrete områder, hvor  

 ny forskning og innovation kan skabe størst økonomisk vækst og samfundsmæssig  

 effekt.
For at sikre det bedste faglige udgangspunkt for at etablere fonden  

 har  

 regeringen derfor i april/maj 2004 gennemført en strategisk og  

 visionsorienteret dialog med erhvervslivet og forskningsverdenen med henblik  

 på  

 at kortlægge Danmarks styrker og muligheder inden for de tre nævnte  

 teknologiområder.
Dialogen har bekræftet, at den nye fond bør fokusere og  

 prioritere sin støtte.
Der foreligger en faglig afrapportering fra denne  

 kortlægning, som overbringes til den kommende bestyrelse som grundlag for det  

 indledende arbejde i fonden - der henvises til publikationen  

  

 Fokus på  

 fremtiden.
Visioner for bioteknologi, nanoteknologi og informations- og  

 kommunikationsteknologi.  

  

 Videnskabsministeriet august 2004, også på:  

 http://www.vtu.dk/fsk/publ/2004/forcus_paa_fremtiden/index.htm samt til faglige delrapporter inden  

 for hver af de tre teknologiområder:
http://www.vtu.dk/fsk/div/fokuspaafremtiden/bioteknologi.pdf http://www.vtu.dk/fsk/div/fokuspaafremtiden/nanoteknologi.pdf http://www.vtu.dk/fsk/div/fokuspaafremtiden/ikt.pdf Samspil og teknologioverførsel Der stilles krav om samspil mellem offentlige  

 forskningsinstitutioner, som f.eks. universiteter,  

 sektorforskningsinstitutioner  

 eller sygehuse, på den ene side og virksomheder på den anden side, ligesom  

 der  

 lægges vægt på teknologioverførsel mellem offentlige forskningsinstitutioner  

 og  

 erhvervslivet.
 Dette hensyn vil primært blive opfyldt gennem de  

 virkemidler, fondsbestyrelsen vælger at anvende i sine udlodninger af midler.  

 Det vil være videnskabsministeren, som efter indstilling fra bestyrelsen  

 fastsætter de endelige betingelser og vilkår for at opnå støtte.
For at opfylde krav om samspil og teknologioverførsel  

 lægges der op til, at der gives støtte til projekter, konsortier eller  

 samarbejder, der som minimum består af en offentlig part og en privat part.  

 De  

 deltagende parter skal samtidig forpligtes via en vis grad af  

 egenfinansiering  

 af aktiviteterne - enten i kraft af økonomiske midler eller ved indskud af  

 arbejdskraft m.v. i de fælles projekter.
Fondens satsninger kan f.eks. ske  

 gennem  

 støtte til større, integrerede projekter, forstået som et tæt og forpligtende  

 samarbejde mellem et antal miljøer og/eller konsortier inden for et eller på  

 tværs af flere teknologiområder, der har et fælles mål.
Forskning og innovation i international topklasse  

 og tiltrækning af udenlandske investeringer Fonden skal bidrage til at udvikle de bedste forsknings- og  

 innovationsmiljøer, der er i stand til at skabe internationalt anerkendte  

 resultater og få udbygget samspillet med tilsvarende førende miljøer i  

 udlandet.
Det vil samtidig gøre det mere attraktivt for udenlandske  

 virksomheder at placere forsknings- og innovationsaktiviteter i Danmark til  

 gavn for vækst og beskæftigelse.
Fagligt samspil med det forskningsrådgivende system Fonden vil især have et fagligt slægtskab med Rådet for  

 Teknologi og Innovation og Det Strategiske Forskningsråd og får mulighed for  

 -  

 foruden at give egne bevillinger - at tilføre midler til disse organer.
 Desuden skal fondens bestyrelse indhente forskningsfaglig  

 rådgivning i forbindelse med vurdering af konkrete ansøgninger fra  

 forskningsrådssystemet eller Danmarks Grundforskningsfond.
4. Økonomiske, administrative, miljømæssige og  

 EU-retlige konsekvenser Administrative konsekvenser for stat, kommuner og  

 amtskommuner Lovforslaget vurderes ikke at have administrative  

 konsekvenser for statslige, kommunale eller amtskommunale myndigheder.
Økonomiske konsekvenser for stat, kommuner og  

 amtskommuner Med den politiske aftale i Folketinget af 31. marts 2004 om  

 at oprette en højteknologifond blev den finansieringsmæssige baggrund for  

 fondens virke samtidig aftalt.
Lovforslaget vil for staten have den økonomiske konsekvens,  

 at der årligt i perioden 2005-2012 forventes tilført fondskapitalen i  

 gennemsnit mindst to mia. kr., hvor beløbet fastsættes på de årlige  

 finanslove.  

 Den årlige tilførsel vil blive finansieret af engangsindtægter, salg af  

 statslige aktiver mv.
Udgifter for det offentlige vil bestå i fondens  

 udbetalinger  

 af støtte samt udgifter til honorering og sekretariatsbetjening af  

 fondsbestyrelsen.  

 Opbygningen af fonden vil hverken påvirke den offentlige gæld eller  

 2010-målene  

 om gældsnedbringelse.
 Lovforslaget har ingen økonomiske konsekvenser for kommuner  

 og amtskommuner.
Økonomiske og administrative konsekvenser for  

 erhvervslivet Fondens øgede, målrettede og erhvervsrelaterede satsninger  

 på højteknologisk forskning og innovation vurderes at gavne erhvervslivets  

 udvikling.
Lovforslaget vurderes ikke at have negative administrative  

 konsekvenser  

 for erhvervslivet, idet der tilstræbes en så enkel informations- og  

 søgeadgang  

 som muligt.
Administrative konsekvenser for borgere Lovforslaget vurderes ikke at have administrative  

 konsekvenser for borgere.
Miljømæssige konsekvenser Lovforslaget vurderes ikke at have miljømæssige  

 konsekvenser.
Forholdet til EU-retten Lovforslaget notificeres i overensstemmelse med EUs  

 statsstøtteregler til Europa-Kommissionen.
Høring Fortegnelse over hørte institutioner, organisationer mv. er  

 medtaget som bilag 1.
Samlet vurdering af lovforslagets  

 konsekvenser Positive konsekvenser og/eller mindreudgifter Negative konsekvenser og/eller merudgifter Administrative konsekvenser for stat, kommuner og  

 amtskommuner Ingen Ingen Økonomiske konsekvenser for stat, kommuner og  

 amtskommuner Ingen Ingen for kommuner og amtskommuner Det forventes, at der årligt tilføres fondskapitalen i  

 gennemsnit mindst to mia. kr., som finansieres af engangsindtægter, salg af  

 statslige aktiver mv.
Opbygningen af fonden vil dog hverken påvirke den  

 offentlige  

 gæld eller 2010-målene om gældsnedbringelse.
Der vil være offentlige udgifter  

 i form af støtteudbetalinger fra fonden og udgifter til fondens  

 administration m.v.
Økonomiske og administrative konsekvenser for erhvervslivet Der vil være positive konsekvenser for erhvervslivets  

 udvikling Ingen Administrative konsekvenser for borgere Ingen Ingen Miljømæssige konsekvenser Ingen Ingen Forhold til EU-retten Lovforslaget notificeres i overensstemmelse med EUs  

 statsstøtteregler til Europa-Kommissionen Lovforslaget notificeres i overensstemmelse med EUs  

 statsstøtteregler til Europa-Kommissionen Bemærkninger til de enkelte bestemmelser Til § 1 Stk. 1-2.  

  

 Som led i regeringens målsætning  

 om at gøre Danmark til et af verdens førende højteknologiske samfund foreslås  

 oprettet en fond.
Fonden skal medvirke til at skabe vækst og dermed  

 grundlaget  

 for fremtidens arbejdspladser.
Forslaget skal ses i lyset af den fortsat stigende  

 betydning, som frembringelse og anvendelse af ny viden, forskning og  

 teknologi  

 forventes at få for den videre udvikling af både den offentlige og private  

 sektor i Danmark.
Forslaget skal således også ses som et initiativ fra  

 regeringens side, der sigter på at skabe gode vilkår for at få omsat viden  

 til  

 vækst og arbejdspladser.
 Forslaget er derved også en opfølgning på Rådets resolution  

 om konkurrenceevne, jf. resolution af 22. september 2003 om investering i  

 forskning med henblik på europæisk vækst og konkurrenceevne (Council  

 Resolution  

 of 22 September 2003 on investing in research for European growth and  

 competetiveness (2003/C 250/02)).
 Rådet, og hermed også den danske regering, har herunder  

 tiltrådt følgende erklæringer:
 Rådet bekræfter, at  

 investering i forskning og teknologisk udvikling og fremme af innovation og  

 overførsel af viden er af afgørende betydning for at øge Europas  

 konkurrenceevne og den strategi, som Det Europæiske Råd i Lissabon fastlagde  

 for Europas økonomiske, sociale og miljømæssige udvikling, og at der er et  

 særligt behov for at fremme og bedre vilkårene for flere private  

 investeringer  

 med henblik på forskning og innovation .
Stk. 3.  

  

 I lyset af fondens formål  

 foreslås det, at den får vide rammer til at indfri målsætningen.
Det ønskes  

 således, at fonden skal kunne støtte strategiske satsninger inden for både  

 forskning og innovation.
Fonden vil således kunne støtte aktiviteter inden  

 for  

 områder i Danmark på et højt fagligt niveau og som har erhvervsmæssig  

 relevans.
Kravet om, at støtten skal gives efter en faglig  

 kvalitetsvurdering, er en grundsten i fondens virke.
Det skal sikre et højt  

 fagligt niveau i de satsninger, som fonden tilgodeser.
Kravet er en parallel  

 til § 1, stk. 7, i lov om forskningsrådgivning m.v.  

 (forskningsrådgivningsloven), jf. lov nr. 405 af 28. maj 2003, hvorefter  

 fondsfunktionen  

 i forskningsrådssystemet baserer sig på en forskningsfaglig  

 kvalitetsvurdering.
Kravet om, at støtten skal gives efter en vurdering af en  

 satsnings erhvervsmæssige relevans, har sammenhæng med fondens formål, jf.  

 stk. 2. Fonden skal medvirke til at skabe et bedre grundlag for vækst og  

 fremtidige arbejdspladser.
Det forudsættes derfor, at støtten gives inden for  

 særlige højteknologiske områder, hvor det erhvervsmæssige potentiale  

 forventeligt er stort, og at den målrettes miljøer, hvor disse parametre gør  

 sig gældende.
 I forlængelse heraf skal også ses den foreslåede  

 forpligtelse for fonden til særligt at holde sig forsknings- og  

 innovationsindsatsen i små og mellemstore virksomheder for øje, jf. desuden  

 stk. 7.
 I  

  

 stk. 4  

  

 foreslås det, at f  

 onden tilføres en  

 kapital fra staten i form af indskud, der vil blive fastsat på de årlige  

 finanslove, sådan at kapitalen gradvis forøges.
 Det er regeringens målsætning, at der over årene 2005-2012  

 tilføres fonden et beløb, der i gennemsnit udgør mindst to mia. kr. årligt.  

 Sammenholdt med stk. 5 tilstræbes det herved, at fonden i 2012 har en  

 grundkapital på mindst 16 mia. kr.
 Til  

  

 stk. 5.  

  

 Forslaget indebærer, at  

 fonden kan bruge den del af afkastet af den til enhver tid bestående kapital,  

 der optages på de årlige finanslove, til at opfylde sit formål, jf. desuden  

 stk. 4.
 Det foreslås desuden, at fonden med særlig  

 bevillingshjemmel hertil kan give støtte til satsninger ved træk på  

 kapitalen.
 Hensigten er at sikre den nødvendige dynamik og  

 kontinuitet, sådan at man fra politisk hold har mulighed for kvantitativt at  

 øge støtten udover det årlige afkast i et givet finansår, hvis det vurderes,  

 at  

 særlige forhold taler for det.
 Til  

  

 stk. 6.  

  

 Fonden vil som  

 en del af den  

 statslige forvaltning være omfattet af de almindelige forvaltningsretlige  

 regler, herunder forvaltningsloven, jf. lov nr. 571 af 19. december 1985 med  

 senere ændringer, lov om offentlighed i forvaltningen, jf. lov nr. 572 af 19.  

 december 1985 med senere ændringer, og lov om behandling af  

 personoplysninger,  

 jf. lov nr. 429 af 31. maj 2000, samt af lov om ligestilling af kvinder og  

 mænd  

 (ligestillingsloven), jf. lovbekendtgørelse nr. 553 af 2. juli 2002.
 Fonden vil også være omfattet af Budgetvejledningens regler  

 og de af finansministeren fastsatte regler om særskilt vederlæggelse, jf.  

 Finansministeriets cirkulære om særskilt vederlag m.v., jf. cirkulære nr. 186  

 af 2. november 1998.
 Fondens uafhængighed betyder, at den ikke er underlagt  

 instruktionsbeføjelse i faglige spørgsmål, jf. desuden forudsætningsvis  

 forslagets  

 § 11. Da fonden er et organ inden for den statslige forvaltning, fører  

 videnskabsministeren tilsyn med fonden, jf. dog forslagets § 2, og  

 bemærkningerne dertil.
Til  

  

 stk. 7.  

  

 Det foreslås at bemyndige  

 videnskabsministeren til i bekendtgørelsesform at fastsætte de nærmere regler  

 for, hvad der forstås ved små og mellemstore virksomheder.
I bekendtgørelsen  

 vil sådanne virksomheder således blive nærmere defineret.
Definitionen vil  

 følge den EU-retlige definition, som anført i artikel 1 i bilaget til  

 Europa-Kommissionens  

 henstilling 96/280/EF af 3. april 1996. Ved ændringer i den EU-retlige  

 definition vil definitionen blive ændret tilsvarende.
Til § 2 Den årlige opbygning af fondens kapital er neutral i  

 forhold til den offentlige gæld og 2010-målene.
For at sikre, at  

 fondsadministrationen bliver så enkel og ikke-udgiftskrævende som muligt,  

 foreslås det, at fondens kapitalforvaltning varetages af Finansministeriet og  

 Danmarks Nationalbank på baggrund af en aftale indgået af finansministeren  

 med  

 Danmarks Nationalbank som agent for Finansministeriet på Statsgældsområdet.
Anbringelsen af kapitalen i danske statsobligationer  

 vurderes at give en betryggende sikkerhed, idet risikoen for værditab ved  

 eventuelle ændrede globale markedsvilkår minimeres.
Samtidig ønskes det at  

 minimere risikoen for valutakurstab.
Anbringelsen er endvidere i  

 overensstemmelse med investeringspraksis for fonde, der er omfattet af  

 statsregnskabet.
 Til  

  

 stk. 2.  

  

 Som en del af den statslige  

 forvaltning, jf. forslagets § 1, stk. 6, vil fondens  

 regnskabsaflæggelse  

 og revisionen heraf følge de almindelige statslige regler herfor, herunder  

 lov  

 om statens regnskabsvæsen m.v., jf. lov nr. 131 af 28. marts 1984, og regler  

 udstedt i henhold hertil, samt om lov om revisionen af statens regnskaber  

 m.m.,  

 jf. lovbekendtgørelse nr. 3 af 7. januar 1997, og regler udstedt i henhold  

 hertil.
Til § 3 Det foreslås, at bestyrelsen skal bestå af en formand og  

 otte medlemmer.
Antallet er baseret på en afvejning af dels hensynet til  

 bestyrelsens funktions- og beslutningsdygtighed og dels hensynet til den  

 nødvendige bredde af kompetencer i bestyrelsen.
Det foreslås også, at videnskabsministeren udpeger  

 bestyrelsen.
Dette skal ses i sammenhæng med de kvalitative kriterier til  

 bestyrelsen, jf. nedenfor.
Netop fordi der efterspørges nogle kompetencer,  

 som  

 formanden og de enkelte medlemmer tilsammen må forventes at besidde på  

 grundlag  

 af deres individuelle kvalifikationer, ønskes formanden og de øvrige  

 medlemmer  

 udpeget direkte af ministeren i deres personlige egenskab og ikke ud fra et  

 tilhørsforhold til interesseorganisationer mv.
Ministeren kan som led i en  

 kvalitetssikring i forbindelse med udpegningen rådføre sig med relevante  

 organisationer m.v.
 Til  

  

 stk. 2.  

  

 Forslaget om, at et flertal af  

 bestyrelsen skal komme fra erhvervslivet, skal ses i sammenhæng med fondens  

 formål, jf. forslagets § 1, stk. 1-3 og bemærkningerne dertil.
Målsætningen om bl.a. en styrket forsknings- og  

 innovationsindsats kan kun indfries, hvis de aktører, der skal bidrage til  

 dens  

 realisering, har et førstehåndskendskab til de centrale problemstillinger.
Da  

 fonden også på eget initiativ skal kunne give støtte til satsninger, jf.  

 forslagets § 7, stk. 1, stilles der store krav til bestyrelsens  

 indsigt i de aktuelle erhvervsmæssige og teknologiske tendenser.  

 Repræsentationen  

 fra erhvervslivet findes derfor at være en forudsætning for fondens mulighed  

 for f.eks. at vurdere, om en satsning har relevans og karakteren af de  

 resultater, som satsningen eventuelt kunne føre til.
De foreslåede kvalitative krav til bestyrelsens samlede  

 kompetencer i nr. 1)  5) afspejler fondens brede formål og virkesfære,  

 jf.  

 forslagets § 1, og bemærkningerne dertil.
Der ønskes således en  

 bestyrelsesprofil, hvor formanden og de øvrige medlemmer tilsammen dækker det  

 spektrum, der må forventes at være nødvendigt for at kunne varetage fondens  

 opgaver.
 Ved sammensætning af bestyrelsen følges reglerne i  

 ligestillingsloven.
Til  

  

 stk. 3.  

  

 Det  

 foreslås, at bestyrelsen udpeges for en periode af fire år med mulighed for  

 genudpegning én gang.
Bestemmelsen er en afvejning af dels hensynet til  

 kontinuitet i bestyrelsens virke, som tilsiger en periode af en vis længde,  

 og  

 dels hensynet til fornyelse og dynamik, som tilsiger, at genudpegning ikke  

 skal  

 kunne ske ubegrænset.
Der foreslås samtidig en mulighed for, at afløseren ved et  

 medlems udtræden i utide kan udpeges enten for en fuld periode eller for et  

 kortere tidsrum.
Bestemmelsen har til hensigt at sikre, at der ikke sker for  

 stor udskiftning i et enkelt år.
Til § 4 Den foreslåede bestemmelse skal ses i sammenhæng med kravet  

 i forslagets § 1, stk. 2, om, at bestyrelsen kun giver støtte efter  

 en faglig kvalitetsvurdering.
For at understøtte bestyrelsen i denne opgave  

 foreslås det, at den kan indhente specifik faglig rådgivning fra et  

 underudvalg.
 Det forudsættes, at bestyrelsen efter egen behovsvurdering  

 kan nedsætte et underudvalg inden for hvert område, man måtte vælge at satse  

 inden for, sådan at kvalitetsvurderingen kan være så kvalificeret og  

 målrettet  

 som muligt.
Det forudsættes endvidere, at et underudvalg under alle  

 omstændigheder kun kan have status af et uforbindende rådgivningsorgan for  

 bestyrelsen.
Underudvalget kan således godt få i opdrag f.eks. at foretage  

 vurderinger  

 af indkomne ansøgninger i en uddelingsrunde og herefter give en prioriteret  

 indstilling til bestyrelsen.
Omvendt vil bestyrelsen ikke kunne delegere  

 egentlig beslutningskompetence til underudvalget.
 I  

  

 stk. 2  

  

 foreslås  

 det, at bestyrelsen for så vidt angår forskningsfaglig rådgivning indhenter  

 denne fra relevante organer i forskningsrådssystemet, jf.  

 forskningsrådgivningsloven, og/eller fra Danmarks Grundforskningsfond, jf.  

 lov  

 om Danmarks Grundforskningsfond, jf. lovbekendtgørelse nr. 876 af 8. oktober  

 2003. Hensigten er at sikre etableringen af et fagligt samspil mellem den nye  

 fond  

 og det etablerede forskningsrådssystem.
 Som i stk. 1 kan bestyrelsen ikke delegere egentlig  

 beslutningskompetence til de eksisterende forskningsrådsorganer, jf. dog  

 forslagets § 7, stk. 7.
 Bestemmelsen skal også ses i sammenhæng med  

 forskningsrådgivningslovens §§ 8, stk. 2, 18, stk. 3, og 26,  

 stk. 3.
Bestemmelsen svarer med enkelte sproglige præciseringer og  

 konsekvensrettelser stort set til § 5, i lov om Danmarks  

 Grundforskningsfond.
Bestyrelsen får dermed samme mulighed for at indhente  

 vejledning fra organerne i forskningsrådssystemet, som bestyrelsen for  

 Danmarks  

 Grundforskningsfond har i dag.
Til § 5 Det foreslås at lade fonden selv afholde udgifterne til sin  

 sekretariatsbetjening, øvrige administrative udgifter som f.eks.  

 informationsarbejde og faglig bistand, samt til honorering af bestyrelsen og  

 eventuelle rådgivende underudvalg.
Udgiftsniveauet foreslås godkendt af  

 videnskabsministeren, da dette findes at ligge i naturlig forlængelse af, at  

 fonden som et organ inden for den statslige forvaltning, jf. forslagets  

 § 1, stk. 6, er underlagt ministerens tilsynsforpligtelse, jf. dog  

 § 2.
Det samme gør sig gældende for sekretariatets ledelse og  

 dets placering m.v.
For at give bestyrelsen det størst mulige råderum ønskes  

 den således givet mulighed for at komme med et forslag til, hvordan  

 sekretariatet  

 mest hensigtsmæssigt kan organiseres.
I forhold til placeringen kunne der  

 f.eks. blive tale om et administrativt fællesskab med en eksisterende  

 institution.
Ved placeringen vil der således blive taget hensyn til mulige  

 stordriftsfordele.
Til  

  

 stk. 2.  

  

 For  

 at lette bestyrelsens arbejde foreslås det, at den kan delegere sin  

 beslutningskompetence til sekretariatet, sådan at sekretariatet træffer  

 afgørelse på bestyrelsens vegne.
Det forudsættes, at delegation kun sker i  

 forbindelse med administrative afgørelser af ikke-principiel karakter.  

 Bestemmelsen er en parallel til § 3, stk. 3, i lov om VækstFonden,  

 jf. lovbekendtgørelse nr. 549 af 1. juli 2002.
Det foreslås endvidere, at fonden får mulighed for at  

 bemyndige formanden til at træffe afgørelse på bestyrelsens vegne.
Hensigten  

 er  

 at sikre en fleksibilitet i bestyrelsens arbejde, sådan at der kan indføres  

 en  

 bagatelgrænse for sager, der ikke kræver den samlede bestyrelses fremmøde,  

 eller for at sikre beslutningsdygtigheden i sager af hastende karakter.
 De nærmere forhold vil blive reguleret i fondens  

 forretningsorden, jf. forslagets § 6, men af retssikkerhedsmæssige  

 grunde  

 foreslås der tilvejebragt en udtrykkelig delegationshjemmel.
Til § 6 Ifølge forslaget skal fondens bestyrelse udarbejde en  

 forretningsorden, som skal godkendes af videnskabsministeren.  

 Forretningsordenen vil omfatte forhold som bestyrelsens beslutningsdygtighed,  

 afstemningsregler og mødefrekvens m.v.
Omfattet vil også være forhold  

 vedrørende den nærmere kompetencefordeling mellem bestyrelsen og  

 sekretariatet,  

 jf. forslagets § 5, stk. 1.
Til § 7 Det foreslås, at fonden får mulighed for både at give  

 støtte efter ansøgning og på eget initiativ.
I lyset af det brede formål, jf.  

 forslagets § 1, vurderes det som mest hensigtsmæssigt at lade fonden stå  

 så frit som muligt i forhold til initiativretten.
Det giver fonden mulighed  

 for  

 både at belønne den gode idé, som måtte blive bragt på bane, og  

 for at  

 understøtte den satsning, som på anden vis har markeret sig som et emne af  

 relevans for fonden.
Fonden tillægges således samme frihedsgrad, som er  

 tillagt  

 Danmarks Grundforskningsfond.
Det forudsættes, at fonden giver støtten i overensstemmelse  

 med Danmarks til enhver tid gældende internationale forpligtelser.
Endvidere  

 forudsættes det, at resultater af de satsninger, hvortil der gives støtte,  

 offentliggøres efter gældende ret i øvrigt, jf. bl.a. principperne i  

 §§ 2,  

 stk. 2 og 3, i lov om universiteter (universitetsloven), jf. lov nr. 403  

 af 28. maj 2003, § 9, i lov om sektorforskningsinstitutioner, jf. lov  

 nr.  

 326 af 5. maj 2004, og § 10, i lov om opfindelser ved offentlige  

 forskningsinstitutioner, jf. lov nr. 347 af 2. juni 1999.
Som følge af, at fonden bl.a. skal satse strategisk med det  

 mål at fokusere på nøje udvalgte satsningsområder, jf. forslagets § 1,  

 forudsættes det, at de satsninger, hvortil fonden giver støtte, har en vis  

 varighed.
Samtidig skal satsningerne have erhvervsmæssig relevans, jf.  

 forslagets § 1, stk. 3. Det erhvervsmæssige potentiale i en given  

 satsning skal således kunne identificeres.
 Der ønskes sikret en hensigtsmæssig ramme, sådan at de  

 satsninger, der kan støttes, skal gennemføres i et samarbejde mellem en  

 offentlig eller privat virksomhed med hjemsted i Danmark og en  

 forskningsinstitution inden for den offentlige forvaltning, eller et Center  

 for  

 Videregående Uddannelse (CVU). En forskningsinstitution inden for den  

 offentlige forvaltning kunne f.eks. være et universitet, en  

 sektorforskningsinstitution, en forskningsinstitution under Kulturministeriet  

 eller et forskningsudførende hospital.
Fonden skal ikke give permanent støtte til bestemte  

 satsninger.
Fonden skal derimod være fleksibel i forhold til at kunne anvende  

 midler, hvor der på et givet tidspunkt måtte være størst mulighed for at  

 realisere  

 dens formål.
I denne sammenhæng skal også  

  

 stk. 2  

  

 ses, hvorefter bestyrelsen kan gøre støtten betinget af, at  

 støttemodtageren forpligter sig til at videreføre satsningerne i et nærmere  

 bestemt omfang efter støttens ophør.
Det foreslås derfor at give fonden mulighed for at indgå  

 bindende aftaler om, at satsninger videreføres med anden finansiering efter  

 udløbet af fondens støtte, dvs. f.eks. en aftale om indlejring hos  

 støttemodtageren.
Indgåelsen af en sådan aftale og det nærmere omfang af en  

 videreførelse  

 bliver i så fald en tilskudsforudsætning, dvs. en betingelse for, at fonden  

 overhovedet kan give støtte til en satsning.
Aftalen skal derfor foreligge  

 inden bestyrelsens endelige støttetilsagn.
Hvis forudsætningen ikke opfyldes, efter at støtten er  

 givet, kan fonden kræve støtten tilbagebetalt, jf. forslagets § 8 og  

 bemærkningerne dertil.
Dette må bero på en konkret vurdering, idet fonden kan  

 frafalde tilbagebetalingskravet, hvis særlige omstændigheder gør sig  

 gældende.  

 En sådan særlig omstændighed kunne f.eks. foreligge, hvis en privat  

 virksomhed,  

 der er part i en satsning, går konkurs.
Tilsvarende gælder, hvis en part, der  

 er en forskningsinstitution inden for den offentlige forvaltning, eller et  

 CVU  

 er del af en fusion, hvorefter forskningsprofilen ændres i en grad, hvor det  

 ikke længere ville give mening at opretholde den pågældende satsning.
Samtidig foreslås det i  

  

 stk. 3  

  

 at gøre støtten afhængig af andre finansieringskilder.
Der forudsættes en  

 fleksibilitet heri, sådan at finansieringen kan være af økonomisk karakter  

 eller bestå af f.eks. indskud af arbejdskraft.
Tilsvarende vil også fondens  

 støtte kunne være af ikke-økonomisk karakter.
Der ønskes også en fleksibel  

 fordelingsnøgle, sådan at parterne ikke behøver at bidrage med en ligelig  

 andel  

 af ressourcer.
 Finansieringen kan enten stamme fra de institutioner eller  

 virksomheder, hvor aktiviteterne er placeret, jf. nr. 1), eller fra eksterne  

 finansieringskilder i øvrigt, jf. nr. 2). De eksterne kilder kan være både  

 danske og udenlandske og kunne f.eks. være andre offentlige eller private  

 råd,  

 fonde, institutioner eller EU.
 Til  

  

 stk. 4.  

  

 Det  

 foreslås, at fonden får mulighed for at give støtte til konkrete aktiviteter  

 m.v., hvor bestyrelsen vurderer, at disse vil være relevante parametre for en  

 satsnings mulighed for succes.
Ad nr. 1). Det foreslås, at fonden skal kunne støtte  

 forskeruddannelse i tilknytning til de satsninger, som fonden i øvrigt  

 støtter,  

 herunder også ErhvervsPhDere og post.docs.
Derimod kan fonden ikke  

 støtte forskeruddannelse  

 som en selvstændig satsning.
Dette skal ses i sammenhæng med fondens særlige  

 formål, jf. forslagets § 1.
Forskeruddannelse har bl.a. på grund af  

 Barcelona-målsætningen, Formandskabets konklusioner fra Det Europæiske Råds  

 møde i Barcelona den 15. og 16. marts 2002, jf.
Europa-Kommissionens  

 meddelelse  

  

 Mere forskning i Europa  Mod 3% af BNP  

  

 ¸  

 KOM(2002) 499  

  

 endelig  

  

 , fået en øget  

 politisk betydning.
Dette er ikke mindst afspejlet i  

 forskningsrådgivningsloven.
 Da fonden dog har et mere strategisk sigte og desuden kan  

 støtte satsninger inden for både forskning og innovation, findes en  

 selvstændig  

 opprioritering af forskeruddannelse at være mere hensigtsmæssigt placeret i  

 forskningsrådssystemet.
Ad nr. 2). Ved infrastruktur forstås både aktiviteter, der  

 fremmer bedre udnyttelse af eksisterende infrastruktur, og foranstaltninger,  

 der skaber adgang til eller øger muligheden for adgang til infrastruktur,  

 herunder  

 avancerede forskningsfaciliteter.
Der kan også gives støtte til erhvervelse  

 af  

 avanceret apparatur.
Derimod vil fonden ikke kunne give anlægsbevillinger,  

 medmindre der opnås særskilt bevillingsmæssig hjemmel.
Ad nr. 3). Det foreslås, at fonden skal kunne støtte  

 administrative udgifter, der afholdes i tilknytning til de satsninger, som  

 fonden i øvrigt støtter.
Hensigten er at forøge mulighederne for en høj  

 succesrate i forhold til de resultater, en satsning gerne skulle føre til.  

 Det  

 ville således ikke være hensigtsmæssigt, hvis fonden støttede en satsning,  

 som  

 efterfølgende ikke kunne fuldføres på grund af manglende ressourcer til  

 varetagelsen af de administrative funktioner.
Fonden vil således i  

 tilknytning  

 til støtten til f.eks. en lille eller mellemstor virksomhed også kunne give  

 et  

 mindre tilskud til virksomheden som hjælp til udarbejdelsen af  

 projektansøgninger.
 Til  

  

 stk. 5.  

  

 Forslaget  

 præciserer de finansieringsinstrumenter, som fonden kan gøre brug af ved  

 uddelingen af støtte.
 Ved tilskud forstås tilskud i traditionel forstand, jf.  

 Budgetvejledningens regler.
For lån kan der fastsættes varierende rente- og tilbagebetalingsvilkår,  

 herunder f.eks. at lånene er rentefrie og/eller tilbagebetales i tilfælde af  

 kommerciel succes.
Sådanne lån vil ikke være lån i traditionel forstand, men  

 betegnes i denne sammenhæng som sådan.
 Til  

  

 stk. 6.  

  

 For at sikre en sammenhæng og for at understøtte det faglige samspil mellem  

 fonden og andre organer foreslås det, at fonden kan overføre midler til  

 aktiviteter, der efter lov om teknologi og innovation er henlagt til Rådet  

 for  

 Teknologi og Innovation, eller til Det Strategiske Forskningsråd efter  

 forskningsrådgivningsloven, efter aftale med disse organer.
 Sådanne aktiviteter kunne f.eks. være, at fonden beslutter  

 at fordoble midlerne til et strategisk program i regi af Det Strategiske  

 Forskningsråd, eller at fonden beder Rådet for Teknologi og Innovation om at  

 lave innovationskonsortier inden for et bestemt satsningsområde.
Beslutningskompetencen i forhold til de enkelte ansøgninger  

 og projekter ligger i disse tilfælde hos Det Strategiske Forskningsråd eller  

 Rådet for Teknologi og Innovation, idet fonden udelukkende fungerer som  

 ekstern  

 finansieringskilde.
Fonden vil dog kunne stille krav til indholdet.
Til  

  

 stk. 7.  

  

 Da fonden ikke  

 selv varetager  

 kapitalforvaltningen af fondens midler, jf. forslagets § 2, får den ikke  

 mulighed for at anvende eller forvalte immaterielle rettigheder, som kan  

 opnås  

 på grundlag af satsninger, som fonden har givet støtte til.
Det foreslås  

 følgelig, at den ikke skal kunne gøre krav på sådanne rettigheder.
Det  

 forudsættes, at rettighederne i stedet tilkommer den offentlige part, der  

 efter  

 stk. 1 altid skal indgå i en satsning, jf. principperne i lov om  

 opfindelser ved offentlige forskningsinstitutioner.
Til  

  

 stk. 8.  

  

 Den foreslåede f  

 orpligtelse skal ses  

 i sammenhæng med den almindelige vejledningspligt for offentlige myndigheder  

 i  

 medfør af forvaltningslovens § 7, samt god forvaltningsskik i øvrigt.
En  

 offentlig myndighed er herefter som minimum pligtig til at vejlede en part i  

 en  

 konkret sag, der er eller vil kunne komme til behandling hos myndigheden, om  

 fortolkning og udfyldning af regelgrundlaget, praksis og formalia, som har  

 klar  

 betydning for partens varetagelse af sine interesser under sagen.
 Forpligtelsen indtræder, hvor der er tale om rådgivning med  

 henblik på at sikre, at proceduren i en ansøgningssituation og  

 behandlingsprocessen  

 fremstår så tydelig og overskuelig som muligt.
Det ønskes desuden, at fonden ud over at yde den nødvendige  

 rådgivning af egen drift skal have en aktiv rolle i forhold til at udbrede  

 kendskabet til sit virke.
Som et eksempel kan nævnes, at fonden iværksætter  

 en  

 informationskampagne, der er målrettet små og mellemstore virksomheder.
Til  

  

 stk. 9-10.  

  

 Der  

 kan være behov for, at videnskabsministeren kan fastsætte nærmere regler for  

 de  

 generelle tilskudsforudsætninger og støttevilkår.
Der er tale om  

 borgerrettede  

 regler, hvorfor de vil blive offentliggjort i bekendtgørelsesform.
Der vil således f.eks. kunne stilles krav til indholdet af  

 en satsning, for at den kan anses for støtteværdig.
Det kunne være et krav  

 om,  

 at der skal ske teknologioverførsel i forbindelse med en aktivitet, jf.  

 § 2, stk. 2, i lov om teknologioverførsel m.v., jf. lov nr. 483 af  

 9.  

 juni 2004.
 Det forudsættes, at bestyrelsen vil være nærmest til at  

 vurdere, hvilke krav der vil være relevante at stille til en satsning, for at  

 den falder inden for fondens formål i øvrigt, jf. forslagets § 1. For at  

 sikre bestyrelsen de videst mulige rammer til opfyldelsen heraf, foreslås det  

 derfor, at ministerens regelfastsættelse på dette punkt finder sted på  

 baggrund  

 af en indstilling fra bestyrelsen.
Bekendtgørelsen vil blive udmøntet i overensstemmelse med  

 gældende EU-retlige regler, herunder EFs rammebestemmelser for  

 statsstøtte til  

 forskning og udvikling, jf.
EF-Tidende 1996 C 45/5, som ændret ved EF-Tidende  

 1998 C 48/2. Udmøntningen vil først ske, når Europa-Kommissionen har meddelt  

 sin godkendelse efter EUs statsstøtteregler, jf. forslagets § 12  

 og  

 bemærkningerne dertil.
Ministeren vil endvidere kunne fastsætte regler for  

 formkrav og tidsfrister, som en ansøgning skal opfylde for at kunne komme i  

 betragtning til støtte.
Med formkrav tænkes f.eks. på en situation, hvor  

 fonden  

 angiver et maksimum for omfanget af en aktivitetsbeskrivelse.
Med tidsfrister  

 menes, at en ansøgning er fonden i hænde ved udløbet af ansøgningsfristen.
Det vurderes som helt centralt for fastsættelsen af  

 formkrav m.v., at alle ansøgere ud fra det almindelige ligebehandlingsprincip  

 skal stilles lige i forhold til de stillede krav.
Uden en øvre grænse for  

 f.eks. længden af en aktivitetsbeskrivelse ville den ansøger, hvis  

 beskrivelse  

 volumenmæssigt var længere, også have mulighed for at give en mere detaljeret  

 beskrivelse af sin aktivitet, og derved kunne opnå en fortrinsstilling.
Det forudsættes dog, at den generelle adgang til  

 fastsættelse af formkrav m.v. ikke fritager fonden fra pligten til i særlige  

 situationer at foretage en konkret vurdering af, om en ansøgning på trods af  

 ansøgers manglende overholdelse af et sådant krav bør underkastes  

 realitetsbehandling.
Et eksempel kunne være, hvor manglende rettidighed ved  

 indgivelse af ansøgningen beror på en dokumenterbar ekstraordinær forsinkelse  

 hos postvæsenet.
Til § 8 Der er primært tale om en ordensmæssig bestemmelse.  

 Almindelige bevillingsretlige principper tilsiger således, at en  

 tilskudsgiver  

 kan kræve tilskud tilbagebetalt, hvis tilskudsforudsætningerne ikke  

 overholdes,  

 eller hvis støtte er givet på urigtigt grundlag.
Med sidstnævnte tænkes  

 f.eks.  

 på tilfælde, hvor der i en ansøgning er givet en urigtig oplysning, der, hvis  

 oplysningen ikke var givet, kunne have ført til en anden afgørelse.  

 Tilsvarende  

 gælder for kravet om tilbagebetaling af lån.
Der henvises desuden til  

 bemærkningerne til forslagets § 7, stk. 2.
Til § 9 Med den foreslåede bestemmelse ønskes det at sikre en  

 generel åbenhed og gennemsigtighed om fondens virke.
I forhold til  

 offentlighedens mulighed for at få indsigt i fondens virke vil en  

 årsberetning  

 kunne fungere som supplement til muligheden for konkret at søge aktindsigt  

 efter forvaltningsloven og offentlighedsloven. Årsberetningen kan f.eks.  

 offentliggøres på fondens hjemmeside.
Til  

  

 stk. 2.  

  

 Det ønskes at sikre en dialog om, hvilke forventninger fonden  

 har i et fremadrettet sigte.
Det forudsættes således, at bestyrelsens  

 strategiplan forinden endelig vedtagelse drøftes med videnskabsministeren.
Til § 10 Da fonden oprettes ved lov, vil den kun kunne nedlægges ved  

 lov.
I tilfælde af nedlæggelse hjemfalder fondens kapital til staten.
Ved  

 hjemfaldsrettens indtræden må staten respektere eventuelle eksisterende  

 støttetilsagn,  

 som fonden måtte have afgivet.
Til § 11 Den foreslåede bestemmelse svarer til principperne i  

 forskningsrådgivningslovens §§ 16 og 24.
 Da fonden ikke er underlagt instruktionsbeføjelse i faglige  

 spørgsmål, jf. forslagets § 1, stk. 6 og bemærkningerne dertil,  

 vurderes det som hensigtsmæssigt at afskære klageadgangen over fondens  

 afgørelser, jf. dog stk. 2.
I  

  

 stk. 2  

  

 foreslås  

 der givet mulighed for, at videnskabsministeren i bekendtgørelsesform kan  

 etablere en klageadgang til ministeren over retlige spørgsmål i forbindelse  

 med  

 fondens afgørelser.
Baggrunden er den ekstra retssikkerhedsgaranti, der  

 ligger  

 i det forvaltningsretlige toinstansprincip.
Til § 12 Lovens ikrafttræden kan afhænge af, hvornår  

 Europa-Kommissionen meddeler sin godkendelse efter EUs  

 statsstøtteregler.  

 Denne godkendelse vil ikke være opnået på tidspunktet for lovforslagets  

 vedtagelse i Folketinget.
Det foreslås derfor, at ministeren bemyndiges til  

 at  

 fastsætte tidspunktet for lovens ikrafttræden.
Ministeren vil så vidt muligt snarest sætte de dele af  

 loven i kraft, der ikke har betydning for Kommissionens vurdering.
Her tænkes  

 f.eks. på etableringen af fonden, udpegning af bestyrelsen og udarbejdelse af  

 forretningsordenen.
Den nærmere afgrænsning vil blive drøftet med  

 Kommissionen.  

 Derimod vil f.eks. fastsættelsen af de generelle vilkår for at opnå støtte  

 fra  

 fonden, jf. forslagets § 7, stk. 9, afvente Kommissionens endelige  

 vurdering.
Til § 13 Det foreslås, at fonden i en overgangsperiode  

 sekretariatsbetjenes af Ministeriet for Videnskab, Teknologi og Udvikling af  

 hensyn til at sikre fondens handlekraft fra første dag.
 Til  

  

 stk. 2.  

  

 For at fonden hurtigt efter sin  

 oprettelse får klarlagt sine overordnede rammer og målsætninger foreslås det,  

 at bestyrelsen skal udarbejde den første strategiplan inden for to år efter,  

 at  

 loven er trådt helt i kraft.
Til § 14 Fonden skal ikke udøve myndighedsopgaver uden for Danmark.  

 Det foreslås derfor, at loven ikke skal gælde for Grønland og Færøerne.
Bilag 1 Udkast til forslag til lov om  

 Højteknologifonden har været i høring hos følgende eksterne institutioner,  

 organisationer mv.:
 Færøerne og Grønland:
Færøernes Landsstyre Grønlands Hjemmestyre Universiteter:
Aalborg Universitet Aarhus Universitet Danmarks Farmaceutiske Universitet Danmarks Pædagogiske Universitet Danmarks Tekniske Universitet Den Kongelige Veterinær- og Landbohøjskole Handelshøjskolen i København Handelshøjskolen i Århus IT-Universitetet i København Københavns Universitet Roskilde Universitetscenter Syddansk Universitet Sektorforskningsinstitutioner:
Arbejdsmiljøinstituttet By og Byg  Statens Byggeforskningsinstitut Danmarks Fiskeriundersøgelser Danmarks Fødevare- og Veterinærforskning Danmarks JordbrugsForskning Danmarks Miljøundersøgelser Danmarks og Grønlands Geologiske Undersøgelse Danmarks TransportForskning Dansk Rumforskningsinstitut Forskningscenter Risø Forsvarets Forskningstjeneste John F.  

 Kennedy Instituttet Kort- og Matrikelstyrelsen Socialforskningsinstituttet Statens Institut for Folkesundhed Statens Serum Institut Andre forskningsinstitutioner:
Amternes og Kommunernes Forskningsinstitut Center for Regional- og Turismeforskning Danmarks Meteorologiske Institut Dansk Bilharziose Laboratorium Dansk Polarcenter DSI Institut for Sundhedsvæsen Institut for Miljøvurdering It-vest Råd, fonde mv.:
Akademiet for de Tekniske Videnskaber Danmarks Apotekerforening Danmarks Erhvervsråd Danmarks Forskningspolitiske Råd Danmarks Grundforskningsfond Det Frie Forskningsråd, herunder de faglige forskningsråd  

  

 Det Strategiske Forskningsråd Det Økonomiske Råd Kammeradvokaten Kommissionen for Videnskabelige Undersøgelser i Grønland Koordinationsudvalget Rådet for Teknologi og Innovation Teknologirådet VækstFonden Organisationer mv.:
Akademikernes Centralorganisation Amtsrådsforeningen i Danmark Arbejderbevægelsens Erhvervsråd Byggematerialeindustrien Centralorganisationen af Industriansatte i Danmark.
Danish  

 Venture Capital Association Danmarks ErhvervsforskningsAkademi Dansk Arbejdsgiverforening Dansk Byggeri Dansk Forening for Industriens Patent- og  

 Varemærkespecialister Dansk Jurist- og Økonomforbund Dansk Handel & Service Dansk Industri Dansk Magisterforening Dansk Metal De Danske Patentagenters Forening Den Almindelige Danske Lægeforening Det Etiske Råd Finansrådet Foreningen af Bioteknologiske Industrier i Danmark Foreningen af Rådgivende Ingeniører Forskerparkforeningen i Danmark FødevareIndustrien GTS - Godkendte Teknologiske Serviceinstitutter Handel, Transport og Serviceerhvervene   

 Arbejdsgiverforeningen Hovedstadens Sygehusfællesskab Håndværksrådet Ingeniørforeningen i Danmark IT-Brancheforeningen ITEK  Branchefællesskab for IT-, tele-, elektronik- og  

 kommunikationsvirksomheder Kommunernes Landsforening Landbrugsraadet Landsorganisationen i Danmark Lægemiddelindustriforeningen Medicon Valley Academy Ph.d.-nettet Rektorkollegiet Sektorforskningens Direktørkollegium Øvrige indsendte svar:
