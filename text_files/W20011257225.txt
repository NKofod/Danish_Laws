Ankenævnet fandt, at opgørelsen skulle foretages på  

 grundlag af pensionsinstituttets elektroniske oplysning om værdien af  

 pensionen ved det fyldte 59½. år.
Indberetningen sker  efter  

 Skatteministeriets bekendtgørelse nr. 543 af 30. juni 1999 om  

 indberetning af pensioner m.v. til brug for opgørelse af fradrag i  

 efterløn og delpension, jf. arbejdsløshedsforsikringslovens §  

 74 i, stk. 4.
 Efter Skatteministeriets bekendtgørelse skal værdien  

 opgøres ved det 59½. år, hvis værdien af pensionsordningen  

 ved det 60. år ikke er kendt på opgørelsesdatoen.
 Nævnet fandt således, at der ikke var hjemmel i loven eller  

 bekendtgørelser til, at der kunne foretages en fornyet justeret  

 værdiopgørelse som følge af kursfaldet i  

 aktiebeholdningen i perioden fra det 59½. år til det 60. år.  

 Medlemmet måtte derfor selv bære risikoen for, at aktiekurserne  

 faldt efter indberetningen, og at hans fradrag i pensionen derfor blev  

 større end den ville have været ved hans fyldte 60.  

 år.
Nævnet fandt heller ikke, at det forhold, at der i  

 arbejdsløshedsforsikringslovens § 74 i, stk. 4, står at  

 indberetningen skal finde sted "kort før og kort efter medlemmets  

 fyldte 60. år", medfører andet resultat.
Denne dobbelte  

 indberetningspligt blev indsat af kontrolmæssige grunde, men havde ikke  

 til formål, at der skulle foretages en ny værdiopgørelse  

 efter det fyldte 60. år.
 Nævnet fandt således, at værdien af medlemmets pension  

 skulle indberettes af pensionsinstituttet ved det fyldte 59½. år, og  

 denne værdi skulle indgå i pensionsberegningen på 60  

 års dagen.
Beregning af pensionsophørelse Ankenævnet har behandlet Deres klage på møde den 13.  

 december 2001.
Nævnet traf denne A F G Ø R E L S E Værdien af Deres pension skal indberettes af pensionsinstituttet ved  

 det fyldte 59½. år, og denne værdi indgår i Deres  

 pensionsberegning på 60 års dagen.
Opgørelsen foretages på grundlag af pensionsinstituttets  

 elektroniske oplysning om værdien af pensionen ved det fyldte 59½.  

 år.
Indberetningen sker med hjemmel i  

 arbejdsløshedsforsikringslovens  § 74 i, stk. 4, efter  

 Skatteministeriets bekendtgørelse nr. 543 af 30. juni 1999 om  

 indberetning af pensioner m.v. til brug for opgørelse af fradrag i  

 efterløn og delpension.
 Efter Skatteministeriets bekendtgørelse skal værdien  

 opgøres ved det 59½. år såfremt værdien af  

 pensionsordningen ved det 60. år ikke er kendt på  

 opgørelsesdatoen.
 Da værdien af Deres kapitalpension ikke kan fremskrives med  

 forrentning og aftalte bidrag til det fyldte 60 år, fordi  

 kapitalpensionen er investeret i aktier, skal indberetning af depotet  

 således ske med den aktuelle værdi ved det 59½. år.
 Der er ikke hjemmel i loven eller bekendtgørelser til at der kan  

 foretages en fornyet justeret værdiopgørelse som følge af  

 kursfaldet i  Deres aktiebeholdning i perioden fra Deres 59½. år til  

 Deres 60. år.
Efter reglerne må De således tage risikoen for at  

 aktiekurserne falder efter indberetningen, og at Deres fradrag i pensionen  

 derfor bliver større end den ville have været ved Deres fyldte  

 60. år.
Hvis kursfaldet var sket her et halvt år senere ville det  

 ikke have været aktuelt med en fornyet vurdering af depotværdien,  

 ligesom en kursstigning i perioden fra indberetningstidspunktet til  

 beregningstidspunktet  ikke ville medføre en ny opgørelse af  

 værdien af pensionsordningen.
 Ankenævnet finder at arbejdsløshedsforsikringslovens § 74 i,  

 stk. 3, hvorefter at værdien skal opgøres på tidspunktet  

 umiddelbart før det fyldte 60. år, skal læses i  

 sammenhæng med bestemmelsens henvisning til at opgørelsen skal  

 foretages på baggrund af indberetningen efter skatteministerens  

 fastsatte regler med hjemmel i § 74 i, stk. 4.
Ankenævnet finder heller ikke at det forhold at der i  

 arbejdsløshedsforsikringslovens § 74 i, stk. 4, står at  

 indberetningen skal finde sted "kort før og kort efter medlemmets  

 fyldte 60. år" medfører andet resultat.
Denne dobbelte  

 indberetningspligt blev indsat af kontrolmæssige grunde, men havde ikke  

 til formål  at der skulle foretages en ny værdiopgørelse  

 efter det fyldte 60. år.
Arbejdsministeriet (nu  

 Beskæftigelsesministeriet) har oplyst, at der i praksis ikke foretages  

 en ny indberetning, men en tro- og love erklæring fra medlemmet om  

 efterfølgende indbetalinger anses for tilstrækkelig.
 Der henvises til arbejdsløshedsforsikringslovens § 74 i, stk. 3 og  

 4, samt § 5, stk. 1, i direktoratets bekendtgørelse nr. 561 af 22.  

 juni 2000 om fleksibel efterløn og § 3, stk. 2, i Skatteministeriets  

 bekendtgørelse nr. 543 af 30. juni 1999 om indberetning af pensioner  

 m.v. til brug for opgørelse af fradrag i efterløn og  

 delpension.
 Ankenævnet tiltræder således direktoratets  

 afgørelse af 30. august 2001.
På ankenævnets vegne XXX XX De kan læse om afgørelsens faktiske og retlige grundlag  

 på de følgende sider.
 Kopi til:
XXX XXX 1. Sagsforløb Arbejdsdirektoratet fremstillede sagen på denne måde:
"I den pensionsopgørelse, som fulgte med Deres  

 efterlønsbevis, er Deres kapitalpension i XXX Bank opgjort med en  

 værdi på 653.924 kr.
Denne værdi svarer til værdien  

 ved Deres fyldte 59½. år.
Ved brev af 16. maj 2001 klager De over pensionsopgørelsen.
De  

 anfører bl.a., at Deres kapitalpension den 29. marts 2001 var  

 faldet i værdi til 520.956,07 kr., at det indberettede beløb som  

 59½ årig er korrekt, og at Deres kapitalpension er faldet i  

 værdi på grund af kursfald på aktier.
 De anfører til slut, at pensionsopgørelsen ikke er i  

 overensstemmelse med arbejdsløshedsforsikringslovens § 74 i, idet det  

 her er anført, at pensionsordninger skal opgøres umiddelbart  

 før det fyldte 60. år.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 30. august 2001 denne afgørelse:
"Værdien af Deres kapitalpension skal opgøres ved det fyldte  

 59½. år.
Denne værdi skal indgå i Deres pensionsberegning  

 på 60-års-dagen.
Begrundelse Indledningsvis er det lagt til grund, at De fyldte 60 år den  

 8. april 2001, og at De dermed er omfattet af de fleksible  

 efterlønsregler.
Det fremgår af arbejdsløshedsforsikringsloven § 74 i, stk. 3,  

 1. pkt., at et medlem skal have opgjort værdien på tidspunktet  

 umiddelbart før det fyldte 60. år af alle sine  

 pensionsordninger.
Direktoratet har i medfør af lovens § 74 i, stk. 9,  

 bemyndigelse til at fastsætte nærmere regler om fradrag for  

 pensioner.
Ifølge § 5, stk. 1, i dagældende bekendtgørelse nr.  

 561 af  22. juni 2000 om fleksibel efterløn, skal pensionsinstitutter  

 m.v. ved det 59½. år indberette oplysninger om værdien af  

 pensioner m.v.
Udgangspunktet er, at indberetningen skal ske med  

 pensionsværdien fremskrevet til 60-års-dagen.
Visse pensionsordninger kan dog ikke indberettes med værdien  

 fremskrevet til det fyldte 60. år.
For disse pensionsordninger  

 gælder, at indberetning skal ske med værdien ved det 59½.  

 år, jf. skatteministeriets dagældende bekendtgørelse nr.  

 543 af 30. juni 1999 om indberetning af pensioner m.v. til brug for  

 opgørelse af fradrag i efterløn og delpension, § 3, stk. 2.
 Eftersom Deres kapitalpension i XXX Bank er af en art, hvis værdi  

 på indberetningstidspunktet ikke kan fremskrives til det fyldte 60.  

 år, idet ordningen er baseret på aktier, skal indberetning ske  

 med værdien ved det 59½. år.
Ifølge dagældende bekendtgørelse om fleksibel  

 efterløn, § 5, stk. 2-5, skal der alene foretages en fornyet  

 værdiopgørelse i de tilfælde, hvor et medlem i perioden  

 fra indberetningen til det fyldte 60. år foretager ekstraordinære  

 indbetalinger til pension m.v., eller hvis en pensionsordning helt eller  

 delvist ophører/ophæves.
Det forhold, at en kapitalpension  

 placeret i aktier stiger eller falder i værdi giver ikke i sig selv  

 adgang til, at der kan ske en fornyet værdiopgørelse.
 Direktoratet bemærker, at det efter direktoratets vurdering ikke er  

 i strid med lovens § 74 i, stk. 3, 1. pkt., at en pension opgøres med  

 værdien ved det fyldte 59½. år.
 Direktoratet har ikke i øvrigt gennemgået beløbene i  

 Deres pensionsopgørelse eller den afledte fradragsberegning.".
3. Klagen til ankenævnet De har den 5. september 2001 anket direktoratets afgørelse.
 XXX Arbejdsløshedskasse har den 22. oktober 2001 anført at  

 der er tale om bristede forudsætninger for kapitalpensionen da  

 opsparingen er 20% mindre på 60-års-dagen end på  

 opgørelsestidspunktet.
Hovedkassen henviser til at der bør lægges vægt  

 på at der i arbejdsløshedsforsikringslovens § 74 i, stk. 4,  

 står at indberetningen skal finde sted kort før og kort efter  

 medlemmet fyldte 60. år 4. Arbejdsdirektoratets bemærkninger til klagen Direktoratet har den 1. november 2001 fastholdt den trufne  

 afgørelse og bemærket.
 " Direktoratet finder ikke at der er tale om bristede  

 forudsætninger, når værdien ved det fyldte 59½. år  

 lægges til grund for beregning af fradrag af pension i  

 efterløn.
Det fremgår af arbejdsløshedsforsikringslovens § 74 i stk. 3,  

 1. pkt., at et medlem skal have opgjort værdien på tidspunktet  

 umiddelbart før det fyldte 60. år af alle sine  

 pensionsordninger.
Direktoratet har i medfør af lovens § 74 i, stk.  

 11, bemyndigelse til at fastsætte nærmere regler om fradrag for  

 pensioner.
 Ifølge § 4, stk.1, 2. pkt., i dagældende  

 bekendtgørelse nr. 561 af 22. juni 2000 om fleksibel efterløn  

 skal pensionsopgørelsen opgøres bl. a. på baggrund af de  

 elektronisk indberettede oplysninger.
Ifølge samme bekendtgørelses § 5, stk. 1, 2. pkt., skal den  

 elektroniske indberetning ske efter Skatteministeriets bekendtgørelse  

 om indberetning af pensioner m.v. tilbrug for opgørelse af fradrag i  

 efterløn og delpension.
Det fremgår af Skatteministeriets  

 bekendtgørelse (nr. 543 af 30. juni 1999), § 3, stk. 2, at  

 værdien af en pensionsordning skal opgøres ved det 59½.  

 år, hvis værdien på 60-års-dagen ikke er kendt.
Idet medlemmets pensionsordning har karakter af en ordning, hvis  

 værdi på 60-års-dagen ikke var kendt ved det fyldt 59½.  

 år, finder direktoratet ikke, at der skal ske en fornyet  

 opgørelse af værdien af pensionsordningen ved det fyldte 60.  

 år." 5. Nyt efter klagen Intet nyt fremkommet.
6. Regler Arbejdsløshedsforsikringsloven, jf. lovbekendtgørelse  

 nr. 712 af 19. juli 2000 § 74 i.
Et medlems pensionsordninger medfører fradrag i  

 efterlønnen efter reglerne i stk. 2-11. Fradraget foretages, inden der  

 foretages fradrag for arbejde m.v., jf. §§ 74 e-h.
Stk. 2. Reglerne i stk. 3-11 gælder for ordninger omfattet af afsnit  

 I i pensionsbeskatningsloven, dog ikke pensioner omfattet af § 2, nr. 3, og §  

 2, nr. 4, litra b-e, samt for opsparing fra Lønmodtagernes  

 Dyrtidsfond.
Reglerne gælder endvidere for tilsvarende udenlandske  

 pensionsordninger.
Stk. 3. Et medlem skal have opgjort værdien på tidspunktet  

 umiddelbart før det fyldte 60. år af alle sine  

 pensionsordninger.
Opgørelsen foretages af  

 arbejdsløshedskassen på grundlag af oplysninger, jf. stk. 4, om  

 de i stk. 2, 1. pkt., nævnte ordninger samt på grundlag af  

 erklæring afgivet af medlemmet om værdien umiddelbart før  

 medlemmets fyldte 60. år af de i stk. 2, 2. pkt., nævnte  

 pensioner, pensioner omfattet af pensionsbeskatningslovens § 2, nr. 2, samt  

 pensioner omfattet af firmapensionskasselovens § 1, stk. 2, nr. 2-4, og § 2,  

 stk. 3-5. For pensionsordninger med løbende livsvarige udbetalinger  

 oplyser medlemmet en beregnet årlig livsvarig ydelse ved udbetaling fra  

 det 60. år.
For alle øvrige pensionsordninger oplyses depotet.  

 Medlemmet har endvidere pligt til over for arbejdsløshedskassen at  

 erklære, om oplysninger, der er indberettet efter stk. 4, er  

 fyldestgørende.
Stk. 4. Pengeinstitutter, livsforsikringsselskaber og pensionskasser  

 m.v. samt offentlige myndigheder, der forvalter pensionsordninger, som er  

 omfattet af stk. 2, 1. pkt., har pligt til at foretage indberetning af  

 værdien kort før og kort efter medlemmets fyldte 60.  

 år af de omfattede pensionsrettigheder.
For pensionsordninger med  

 løbende livsvarige udbetalinger indberettes en beregnet årlig  

 livsvarig ydelse ved udbetaling fra det 60. år.
For alle øvrige  

 pensionsordninger indberettes depotet.
Nærmere bestemmelser om  

 indberetningen, herunder om tidspunktet for indberetningen, fastsættes  

 af skatteministeren efter aftale med arbejdsministeren.
Sker indberetning  

 ikke rettidigt, skal den indberetningspligtige betale en afgift til staten  

 på 500 kr.
Reglerne om angivelse af identiteten af personer efter  

 kildeskattelovens § 57, jf. kildeskattelovens § 74, stk. 1, nr. 2 og 3, og §§  

 85 og 86, finder tilsvarende anvendelse på indberetninger efter 1. pkt.  

 Indberetning sker elektronisk til Told- og Skattestyrelsen, der videregiver  

 oplysningerne i elektronisk form til Direktoratet for  

 Arbejdsløshedsforsikringen og eventuelt andre offentlige myndigheder.  

 Direktoratet for Arbejdsløshedsforsikringen videregiver oplysningerne  

 til arbejdsløshedskasserne.
Stk. 5. For pensionsordninger med løbende livsvarige udbetalinger  

 foretages der fradrag med udgangspunkt i et beløb, der svarer til 80  

 pct. af den indberettede beregnede livsvarige årlige ydelse, jf. stk.  

 3, 3. pkt., og stk. 4, 2. pkt.
For alle øvrige ordninger beregner  

 arbejdsløshedskassen en årlig ydelse som 5 pct. af det  

 indberettede depot, jf. stk. 4, 3. pkt.
Inden fradraget i efterlønnen  

 beregnes, foretages der et bundfradrag i den samlede årlige  

 pensionsydelse på 10.000 kr.
For medlemmer, der får udstedt  

 efterlønsbevis i henholdsvis 1999, 2000, 2001 og 2002, er der dog i  

 hele efterlønsperioden et bundfradrag på henholdsvis 30.000 kr.,  

 25.000 kr., 20.000 kr. og 15.000 kr. om året.
Bundfradraget reguleres  

 med satsreguleringsprocenten, jf. lov om en satsreguleringsprocent, og  

 beløbet afrundes til nærmeste kronebeløb, der kan deles  

 med 100. Fradraget foretages herefter med 60 pct. af den beregnede  

 årlige ydelse pr. efterlønstime.
Fradrag efter denne bestemmelse  

 foretages, uanset om pensionen udbetales i efterlønsperioden.
Stk. 6. Løbende udbetaling af pension, inklusive tillæg, som  

 er led i et ansættelsesforhold, medfører uanset stk. 5 fradrag i  

 efterlønnen uden bundfradrag fra det tidspunkt, den kommer til  

 udbetaling.
Fradraget udgør 50 pct. af det udbetalte  

 pensionsbeløb pr. efterlønstime, jf. dog stk. 9 og 10.
 Stk. 7. Et medlem, der overgår til efterløn, før  

 betingelserne for begrænset pensionsmodregning i stk. 9 er opfyldt, og  

 som efter det fyldte 60. år indbetaler på en pensionsordning  

 omfattet af § 15 A i pensionsbeskatningsloven, skal løbende have  

 opgjort værdien heraf ved enhver indbetaling til ordningen.  

 Principperne i stk. 3 finder tilsvarende anvendelse.  

 Pensionsopgørelsen indgår i beregningen efter stk. 5.  

 Arbejdsløshedskassen har pligt til at foretage omberegningen efter  

 stk. 5 i forbindelse med hver yderligere indbetaling på  

 pensionsordningen.
Stk. 8. Ved indbetaling på en § 15 A-pensionsordning efter det  

 fyldte 60. år har pensionsinstitutter m.v., jf. stk. 4, 1. pkt., pligt  

 til at foretage indberetning ved hver indbetaling frem til det fyldte 65.  

 år.
Principperne i stk. 4 finder tilsvarende anvendelse.
Medlemmet har  

 en tilsvarende pligt til over for arbejdsløshedskassen at oplyse om  

 indbetalinger på disse pensionsordninger.
 Stk. 9. Direktøren for Arbejdsløshedsforsikringen  

 fastsætter efter forhandling med Landsarbejdsrådet nærmere  

 regler om fradrag for pensioner.
 Stk. 10. Et medlem, der er overgået til efterløn fra  

 overgangsydelse, skal alene have foretaget fradrag efter stk. 6. Fradraget  

 udgør 45 pct. af det udbetalte pensionsbeløb pr.  

 efterlønstime.
 Stk. 11. Direktøren for Arbejdsdirektoratet fastsætter  

 efter forhandling med Landsarbejdsrådet nærmere regler om fradrag  

 for pensioner.
 Stk. 12. Økonomiministeren kan fastsætte nærmere regler  

 om beregningsforudsætninger med hensyn til fradrag for pension i  

 efterlønnen.
Bekendtgørelse nr. 561 af  22. juni 2000 om fleksibel  

 efterløn § 4. for medlemmer, der søger om efterlønsbevis eller  

 går på efterløn uden et bevis, skal a-kassen foretage en  

 endelig opgørelse af alle pensioner m.v. ved det fyldte 60. år,  

 jf. dog § 4 a.
Opgørelsen skal ske på baggrund af de elektronisk  

 indberettede oplysninger om pensioner m.v. samt medlemmets egne  

 erklæringer herom, jf. reglerne i dette kapitel.
Medlemmet skal  

 bekræfte indholdet af a-kassens opgørelse.
 Stk 2. ...
§ 5. For medlemmer, der fylder 60 år fra den 1. oktober 2000,  

 indberetter pensionsinstitutter m.v. i elektronisk form oplysninger om  

 værdien af pensioner m.v. ved det fyldte 59½. år.
Indberetning  

 sker efter Skatteministeriets bekendtgørelse om indberetning af  

 pensioner m.v. til brug for opgørelse af fradrag i efterløn og  

 delpension." Stk. 2. Et medlem, som skal have udstedt et efterlønsbevis eller  

 overgår til efterløn, skal skriftligt oplyse over for a-kassen,  

 om der i perioden fra indberetningen til det fyldte 60. år er sket  

 ekstraordinære indbetalinger til pension m.v.
 Stk. 3. Som en ekstraordinær indbetaling anses  

 følgende:
1) 	ndbetaling ud over det aftalte til livsvarig alderspension  

 (livrente eller lignende), 2)	 indbetaling ud over det aftalte i henhold til ikke-livsvarig  

 pension, hvor ordningen er indberettet med størrelsen af depotet ved  

 det 59½. år, tillagt forrentning og aftalte bidrag frem til det 60.  

 år, 3) 	indbetaling til ikke-livsvarig pension, hvor ordningen er opgjort  

 og indberettet med størrelsen af depotet ved det 59½. år, og 4) 	indbetaling til nyoprettet pension efter tidspunktet for  

 indberetning af pensioner.
 Stk. 4. Hvis der er sket ekstraordinær indbetaling til pension  

 m.v. med beløb, der tilsammen overstiger en mindstegrænse,  

 som svarer til det efter § 16, stk. 1, i lov om beskatningen af  

 pensionsordninger m.v. til enhver tid fastsatte beløb (i 2000 på  

 35.200 kr.), skal a-kassen opgøre den eller de pågældende  

 pensioner som følger:
 1) 	Det årlige livsvarige pensionsbeløb efter stk. 3, nr.  

 1, opgøres med den faktiske årlige ydelse på datoen for  

 det fyldte 60. år.
2) 	Depotværdien af pensionsbeløb efter stk. 3, nr. 2  

 og 3, tillægges det eller de ekstraordinært indbetalte  

 beløb.
Renter, kursudvikling m.v. i perioden fra indberetningen af  

 pension til det fyldte 60. år tilskrives ikke eller trækkes ikke  

 fra ved opgørelsen af ny reguleret depotværdi af pensionen.
 3)	Værdien af den nyoprettede pension efter stk. 3, nr. 4,  

 opgøres ved det fyldte 60. år.
 Stk. 5. Hvis et medlem i perioden efter den elektroniske indberetning har  

 ophævet en pension, eller en pension helt eller delvist er  

 ophørt i forhold til medlemmet med virkning forud for datoen for det  

 fyldte 60. år, udgår pensionen af den samlede opgørelse.  

 Et medlem skal over for a-kassen dokumentere, at en pension er ophævet  

 eller ophørt.
§ 6. Et medlem, der er omfattet af § 5, skal give oplysning til a-kassen  

 om alle pensioner m.v., der ikke er indberettet elektronisk.
Det gælder  

 også pensioner m.v. fra udenlandske pensionsinstitutter m.v.
 Stk. 2. Oplysning om pensioner m.v. efter stk. 1 skal afgives med  

 værdien ved det fyldte 60. år.
Stk. 3. Oplysning om pensioner m.v. efter stk. 1 skal afgives på en  

 blanket, som er udarbejdet af Direktoratet for  

 Arbejdsløshedsforsikringen.
Det enkelte pensionsinstitut m.v. kan  

 udarbejde egne blanketter, der svarer hertil.
Medlemmet skal aflevere  

 oplysningerne til a-kassen.
 I bemærkninger til forslaget til lov nr. 276 af 12. maj 1999 om  

 ændring af lov om arbejdsløshedsforsikring m.v., lov om  

 seniorydelse og lov om en aktiv arbejdsmarkedspolitik (Fleksibel  

 efterløn m.v.) står  til § 74 i  stk. 3:
Bestemmelsen indebærer, at arbejdsløshedskassen til brug for  

 beregningen af fradraget efter stk. 5, skal foretage en opgørelse af  

 værdien af medlemmets pensionsordninger.
Opgørelsen sker  

 på baggrund af oplysninger om værdien af pensionerne umiddelbart  

 før medlemmets fyldte 60. år, som de pensionskasser m.v. og  

 myndigheder, der forvalter pensionsordningerne, får pligt til at  

 indberette i medfør af stk. 4, samt på baggrund af oplysninger,  

 som medlemmet får pligt til at give.
Medlemmet vil således selv  

 skulle indgive oplysning om følgende pensioner:
- 	Ordninger i udenlandske livsforsikrings- eller  

 pensionsforsikringsselskaber - 	Pensionstilsagn fra udenlandske arbejdsgivere - 	EU-pensioner, FN-pensioner og lign.
- 	Uafdækkede pensionstilsagn til direktører - 	Særskilte lovregulerede pensionsordninger, f.eks. for  

 lodser - 	Folketings-, minister- og borgmesterpensioner.
For pensionsordninger med løbende livsvarige udbetalinger skal  

 medlemmet oplyse en beregnet årlig livsvarig ydelse ved udbetaling fra  

 det 60. år.
For alle øvrige pensionsordninger indberettes  

 depotet.
For en definition af depotet henvises til de indledende  

 bemærkninger.
 For øvrige pensionsordninger vil der skulle ske indberetninger fra  

 følgende pensionsinstitutter m.v.:
- 	Livs- og pensionsforsikringsselskaber, der driver virksomhed i  

 Danmark - 	Tværgående pensionskasser under dansk tilsyn - 	Statstjenestemænd (Økonomistyrelsen) - 	Kommunale tjenestemandspensioner i Danmark - 	Lønmodtagernes Dyrtidsfond - 	Pengeinstitutter og godkendte institutter vedrørende  

 rateopsparing og opsparing i pensionsøjemed i Danmark - 	Firmapensionskasser under dansk tilsyn.
Til stk. 4 Det foreslås, at de pensionsinstitutter og myndigheder, der  

 forvalter pensionsordningerne, får pligt til at indberette  

 værdien umiddelbart før det fyldte 60. år af et medlems  

 pensionsrettigheder.
For pensionsordninger med løbende livsvarige  

 udbetalinger indberettes en beregnet årlig livsvarig ydelse ved  

 udbetaling fra det 60. år.
For alle øvrige pensionsordninger  

 indberettes depotet.
For en definition af depotet henvises til de indledende  

 bemærkninger.
Nærmere bestemmelser om indberetningen  

 fastsættes af skatteministeren efter aftale med arbejdsministeren.
Der  

 vil herunder blive fastsat regler om tidspunktet for indberetningen, og  

 hvilke oplysninger indberetningen skal indeholde.
Indberetningen vil skulle  

 indeholde oplysninger om indberetterens identitet, CPR-nr. på den  

 sikrede og pensionsordningens art.
Det foreslås, at  

 indberetningspligtige, der ikke indberetter rettidigt, skal kunne  

 pålægges en afgift på 500 kr.
Det foreslås, at  

 reglerne i kildeskatteloven om gebyr og straf for manglende  

 redegørelse for indeholdelse efter kildeskattelovens § 57 finder  

 tilsvarende anvendelse.
 Det foreslås, at indberetningen efter stk. 4, skal ske elektronisk.  

 Der vil blive etableret særlige internetløsninger for  

 indberetningspligtige, der ikke umiddelbart vil kunne indberette  

 elektronisk.
 Under behandlingen af lovforslaget i Folketinget fremsattes  

 følgende ændringsforslag af arbejdsministeren:
 8) I det under nr. 9 foreslåede § 74 i, stk. 4, 1. pkt.,  

 ændres 'umiddelbart før' til: 'kort før og kort  

 efter'.
 Af bemærkninger hertil fremgår:
Til nr. 8 I forslaget til § 74 i, stk. 1, i lovforslagets § 1, nr. 9, er det  

 forudsat, at arbejdsløshedskassen til brug for beregningen af fradrag  

 for pension skal foretage en opgørelse af værdien umiddelbart  

 før medlemmets fyldte 60. år af et medlems pensionsordninger  

 på baggrund af oplysninger, som de pensionskasser m.v. og myndigheder,  

 der forvalter pensionsordningerne, får pligt til at indberette til Told  

 og Skat efter nærmere regler fastsat i medfør af § 74 i, stk. 4.  

 Det er her foreslået, at pensionskasserne m.v. skal indberette  

 værdien umiddelbart før medlemmets fyldte 60. år.
Efter  

 bestemmelsen bemyndiges skatteministeren til at fastsætte de  

 nærmere regler efter aftale med arbejdsministeren, herunder om  

 tidspunktet for indberetningen.
For at medlemmet og arbejdsløshedskassen kan have de  

 nødvendige oplysninger umiddelbart inden medlemmets fyldte 60.  

 år, foreslås det, at indberetningen skal ske såvel kort  

 før som kort efter medlemmets fyldte 60. år.
Det vil i  

 skatteministerens bekendtgørelse blive fastsat, at indberetningen fra  

 pensionskasserne m.v. skal ske pr. udgangen af måneden efter medlemmets  

 fyldte 59. år.
For at kunne kontrollere, at der ikke efter  

 skæringsdatoen er foretaget ekstraordinære indbetalinger eller  

 oprettet nye ordninger, foreslås det endvidere, at der også skal  

 indberettes ved udgangen af måneden efter medlemmets fyldte 60.  

 år.
Medlemmet vil endvidere få pligt til over for  

 arbejdsløshedskassen at oplyse, om der er foretaget indbetalinger  

 eller oprettet nye ordninger efter skæringsdatoen.
Der vil dog kunne  

 fastsættes en bagatelgrænse, således at der alene skal  

 oplyses om indbetalte beløb over den fastsatte grænse, og  

 således at der alene skal foretages en efterregulering af  

 pensionsfradraget, hvis der er indbetalt beløb herudover.
Skatteministeriets bekendtgørelse nr. 543 af 30. juni 1999 om  

 indberetning af pensioner m.v. til brug for opgørelse af fradrag i  

 efterløn og delpension § 2. Følgende oplysninger skal elektronisk indberettes om den  

 enkelte pensionsordning:
 ...
 nr. 6. Ordningens værdi i danske kroner ved ejerens 59½. år  

 eller 60. år, jf. § 3.
nr. 8. Opgørelsesdato § 3.  For en pensionsordning, hvor der er aftalt udbetaling af en  

 livsvarig alderspension (livrente og lignende), opgøres denne del af  

 ordningens værdi til størrelsen af den årlige livsvarige  

 alderspension ved det 60. år.
Stk. 2. For en pensionsordning eller den del af ordningen, der ikke er  

 omfattet af stk. 1, opgøres værdien af ordningen ved det 60.  

 år, herunder kursværdien af værdipapirer i depot samt  

 rente-, udbytte- og bonustilskrivning.
Såfremt værdien af  

 ordningen ved det 60. år ikke er kendt på  

 opgørelsesdatoen, jf. § 2, nr. 8, opgøres værdien af  

 ordningen ved det 59½. år.
§ 5. Indberetning skal foretages månedligt til Told- og  

 skattestyrelsen.
Indberetningen skal foretages ved udgangen af den  

 kalendermåned, der følger efter den kalendermåned, hvor  

 ejeren af pensionsordningen bliver 59½ år.
