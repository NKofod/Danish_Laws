(Erhvervspraktik) § 1 I bekendtgørelse nr. 516 af 14. juni 1996 om unges arbejde, som ændret ved  

 bekendtgørelse nr. 943 af 1. november 1996 og bekendtgørelse nr. 1018 af 17.  

 december 1997, foretages følgende ændringer:
 1. § 33 affattes således:
 » § 33.  Unge, der er fyldt 13 år, må under  

 kortvarig erhvervspraktik med det formål at opnå arbejdskendskab udføre andre  

 lignende former for arbejde end nævnt i bilag 4 under forudsætning af, at  

 arbejdet ikke indebærer fare for unges sikkerhed og sundhed.
 Stk. 2.  Unge, der er fyldt 14 år, må under kortvarig  

 erhvervspraktik med det formål at opnå arbejdskendskab udføre andet arbejde  

 end det i stk. 1 nævnte under forudsætning af, at arbejdet ikke indebærer  

 fare for unges sikkerhed og sundhed. § 32, stk. 2, finder ikke anvendelse.
Stk. 3.  Tilsvarende gælder for unge, der er fyldt 14  

 år, og som deltager i kombinationsforløb, hvor teoretisk undervisning  

 kombineres med praktik.« 2. I § 57, stk. 1, nr. 1, slettes: »33,».
 3. I § 57, stk. 1, nr. 2 , indsættes efter »kapitel  

 4,»: »§ 33,».
§ 2 Bekendtgørelsen træder i kraft den 15. februar 1998.
