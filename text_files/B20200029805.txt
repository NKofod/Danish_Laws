Bekendtgørelse om ændring af bekendtgørelse om forberedelseskursus og visse udlændinge § 1 I bekendtgørelse nr. 1062 af 25. oktober 2019 om forberedelseskursus for visse udlændinge foretages følgende ændringer:
 1. Indledningen affattes således:
»I medfør af § 22, stk. 1, nr. 9, i lov om erhvervsakademiuddannelser og professionsbacheloruddannelser, jf. lovbekendtgørelse nr. 1343 af 10. december 2019 fastsættes efter bemyndigelse i henhold til § 3, nr. 4, i bekendtgørelse nr. 1370 af 11. december 2019 om delegation af uddannelses- og forskningsministerens beføjelser til Styrelsen for Forskning og Uddannelse:« 2. § 3 affattes således:
»Denne bekendtgørelse omfatter primært flygtninge og indvandrere fra ikke-vestlige lande.
Ved vestlige lande forstås EU-lande, Andorra, Island, Liechtenstein, Monaco, Norge, San Marino, Schweiz, Vatikanstaten, Canada, USA, Australien og New Zealand.« § 2 Bekendtgørelsen træder i kraft 1. april 2020.
