Fremsat den 17. februar 2004 af Naser Khader (RV),  

 Marianne Jelved (RV), Martin Lidegaard (RV) og  

 Morten Helveg Petersen (RV) Forslag til folketingsbeslutning om en handlingsplan for flere røgfri miljøer Folketinget opfordrer regeringen til i dette folketingsår at  

 fremlægge en handlingsplan for flere røgfri miljøer pr. 1. januar 2005 ud fra  

 følgende retningslinjer:
Det skal sikres,   

 	  

    

 at børn og unge kan  

 færdes og opholde sig i offentlige lokaler og opholdssteder uden at blive  

 udsat  

 for passiv rygning, dvs. i børnehaver, skoler, skolefritidsordninger, dag- og  

 døgninstitutioner, private dagplejer, ungdomsskoler og -klubber  

  

 ,  

  

 selvejende  

 undervisningsinstitutioner, idrætshaller og andre idrætsanlæg inkl.  

 omklædningsrum og opholdssteder,   

 	  

    

 at patienter, personale  

 og besøgende kan opholde sig på hospitaler uden at blive udsat for passiv  

 rygning,   

 	  

    

 at passagerer og  

 personale kan benytte kollektive transportmidler, dvs. tog, metro, busser og  

 færger, uden at blive udsat for passiv rygning,   

 	  

    

 at man kan opholde sig  

 på indendørs ventesteder for offentlige transportmidler uden at blive udsat  

 for  

 passiv rygning, dvs. på banegårde, i lufthavne, på metrostationer, i  

 havneterminaler og på rutebilstationer,   

 	  

    

 at studerende og  

 personale kan opholde sig og færdes på videregående uddannelsesinstitutioner  

 uden at blive udsat for passiv rygning, dvs. i undervisningslokaler, på  

 opholdssteder, på spisesteder og i cafeer m.v.,   

 	  

    

 at forbrugere og  

 personale kan opholde sig og færdes i indkøbscentre, butikker, banker og  

 posthuse m.v. uden at blive udsat for passiv rygning,   

 	  

    

 at besøgende og  

 personale kan opholde sig i lokaler, hvor der tilbydes underholdning og  

 kunst,  

 uden at blive udsat for passiv rygning, dvs. biografer, teatre, koncertsale,  

 museer, udstillingslokaler og radio- og tv-studier samt dertil hørende  

 lobbyer  

 og forrum,   

 	  

    

 at borgere og  

 personale kan opholde sig og færdes i offentlige kontorer uden at blive udsat  

 for passiv rygning, dvs. i statsligt, amtsligt og kommunalt ejede rum, hvor  

 borgerne indfinder sig for at yde til eller modtage ydelser fra det  

 offentlige,  

 f.eks. familie- og arbejdsmarkedsforvaltningskontorer,   

 	  

    

 at arbejdstagere kan  

 opholde sig og færdes på deres arbejdsplads uden at blive udsat for passiv  

 rygning  

  dette skal gælde alle arbejdspladser, såvel offentlige som private, og  

 arbejdsgiveren har ansvaret for, at alle ansatte nyder denne rettighed,   

 	  

    

 at gæster kan besøge  

 en offentlig restaurant eller et offentligt spisested, der serverer egentlige  

 måltider, uden at blive udsat for passiv rygning.
Handlingsplanen skal indeholde en konkret plan for, hvordan  

 målet nås på de enkelte områder inden for den angivne tidsramme.
Regeringen  

 bør  

 i udarbejdelsen af handlingsplanen inddrage de relevante interessenter, dvs.  

 Kræftens Bekæmpelse, arbejdstager- og brancheorganisationer etc., og kan med  

 fordel inddrage erfaringer fra andre lande, der har gennemført tilsvarende  

 initiativer.
Herudover skal handlingsplanen indeholde forslag til tilbud,  

 der giver borgerne mulighed for effektiv og hurtig rygeafvænning.
Det skal  

 sikres  eventuelt i form af sygesikringstilskud eller medicintilskud  

  at udgifterne  

 til rygeafvænningstilbud ikke afskrækker rygere fra at forsøge at holde op  

 sammenlignet med udgifterne til at ryge.
Rygeafvænningstilbuddene skal bl.a.  

 være rettet mod unge mennesker og forholde sig til deres situation og motiver  

 til at ryge.
Endvidere bør det pålægges sygehusene at tilbyde særlige  

 patientgrupper  

 rygeafvænning, f.eks. patienter med lungekræft, hjertesygdomme eller KOL  

 (kronisk obstruktiv lungesygdom).
Bemærkninger til forslaget Det er en privat sag, om man vil ryge, men det er en social  

 sag, hvor man ryger.
Det Radikale Venstre finder, at det bør være enhver  

 borgers ret at kunne færdes i det offentlige rum uden at blive udsat for  

 passiv  

 rygning.
Dette beslutningsforslag skal medvirke til at skabe rammer, der  

 giver  

 borgerne denne ret.
De alvorlige skadevirkninger af rygning har længe været  

 kendt.
Det er godtgjort, at tobaksrygning er den største fjende mod den  

 danske  

 folkesundhed (se bl.a. regeringens folkesundhedsprogram  

  

 »Sund hele Livet  de nationale mål og strategier for folkesundheden  

 2002-2010«  

  

 ). Man anslår, at 12.000-13.000 danskere om året dør som følge af  

 tobaksrygning.
Livstidsrygere lever i gennemsnit 7-9 år kortere end  

 aldrigrygere.
Derudover er livstidsrygere alvorligt påvirket af sygdom i 13  

 år,  

 mens det for ikkerygere er 8 år i gennemsnit.
I regeringens sundhedsprogram  

  

 »Sund hele livet«  

  

 anføres, at et af de overordnede  

 sundhedspolitiske mål er, at røgfri miljøer skal udbredes.
Vigtigheden af at  

 give befolkningen mulighed for at fravælge røgen og skabe rammer for, at  

 færre  

 udsættes for passiv rygning, er understreget.
Regeringen foreslår, at  

 strategien for at nå dette mål skal være regler og aftaler om røgfri miljøer.  

 Hensyn til risikogrupper, herunder børn og astmatikere, bør veje tungt.
Flere  

 røgfri miljøer er direkte til gavn for dem, der derved undgår at blive udsat  

 for passiv rygning, men derudover viser erfaringerne, at røgfri miljøer også  

 nedsætter rygernes forbrug.
Regeringen har udnævnt forebyggelig kræftsygdom som en af  

 de otte folkesygdomme, man ønsker at bekæmpe på grund af store menneskelige  

 og  

 samfundsøkonomiske omkostninger.
Regeringen anfører, at i sammenligning med  

 andre indsatser vil en indsats imod rygning have langt den største effekt.  

 Passiv rygning udpeges også som en af de væsentligste årsager til en anden af  

 de otte folkesygdomme, nemlig overfølsomhedssygdom (astma og allergiske  

 sygdomme).
 Det er forslagsstillernes opfattelse, at når det er  

 godtgjort fra videnskabeligt hold, at mange af de store folkesygdomme kan  

 forebygges ved rygeophør, bør der fra politisk hold tages initiativer, som  

 kan  

 støtte rygeophør og reducere passiv rygning.
På trods af målsætningerne om at reducere omfanget af  

 skader på grund af rygning er afgifterne nedsat og dermed priserne på  

 cigaretter.
Al erfaring viser, at dette vil øge forbruget, ikke mindst hos  

 unge.
Skatteministeriet har beregnet, at der på baggrund af  

 afgiftsnedsættelserne vil ske en 17-procents-stigning i forbruget.
Det er  

 derfor forslagsstillernes opfattelse, at andre foranstaltninger, som kan  

 nedsætte tobaksforbruget i befolkningen, bør iværksættes.
Sammenlignet med  

 lovgivningen i de øvrige nordiske lande er den danske lovgivning vedrørende  

 passiv rygning den mindst restriktive.
Dette beslutningsforslag vil derfor  

 blot  

 gennemføre lovgivning i Danmark, som er velkendt i de øvrige nordiske lande.
Ændring af rygevaner handler i høj grad om at bearbejde  

 holdninger.
Beslutningsforslaget vil på mange områder støtte en udvikling,  

 som  

 et flertal af danske borgere giver udtryk for at de gerne vil have.  

 Rundspørgen  

 viser således, at 83 pct. af alle danskere går ind for røgfri zoner på  

 restauranter, mens op mod 40 pct. går ind for totalt forbud (Politiken 6/5  

 2003). Dette skal sammenlignes med, at kun 30 pct. af den voksne befolkning  

 er  

 daglige rygere.
Påstande om, at udvidelsen af røgfri zoner skulle være udansk  

 eller ude af trit med befolkningens ønsker, kan således ikke bekræftes.
 Det Radikale Venstre lægger stor vægt på, at tiltagene  

 indføres således, at alle involverede parter får mulighed for at indrette sig  

 og forberede sig på forandringen, samt at der ydes den nødvendige støtte både  

 i  

 form af generelle retningslinjer m.v. til institutioner, hospitaler m.v. og i  

 form af konkrete tilbud til de enkelte rygere om effektiv afvænning.
Skriftlig fremsættelse Naser Khader  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en handlingsplan for flere røgfri miljøer.
(Beslutningsforslag nr.
B 126).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
