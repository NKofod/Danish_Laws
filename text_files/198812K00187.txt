Nr LSF 187 Forslag til Lov om ændring af de kommunale styrelseslove Fremsat af indenrigsministeren (Thor Pedersen) den 19. januar 1989 Vedtaget ved tredjebehandling den 30. marts 1989 Lov nr. 220 af 05/04/1989 § 1 I lov om kommunernes styrelse, jf. lovbekendtgørelse nr. 313 af 20. juni  

 1984, foretages følgende ændringer:
 1. § 2 affattes således:
 » § 2. Kommunernes anliggender styres af kommunalbestyrelser,  

 der vælges efter reglerne i den kommunale valglov.
Stk. 2. De nærmere regler om kommunens styrelse fastsættes i en  

 styrelsesvedtægt, der vedtages af kommunalbestyrelsen.
Forslag til  

 styrelsesvedtægt samt til ændringer i vedtægten skal undergives 2  

 behandlinger i kommunalbestyrelsen med mindst 6 dages mellemrum.
Stk. 3. I kommuner med magistratsordning, jf. § 64, skal  

 styrelsesvedtægter og vedtægtsændringer stadfæstes af indenrigsministeren.
I  

 de øvrige kommuner skal kommunalbestyrelsen underrette indenrigsministeren og  

 tillige vedkommende tilsynsråd, jf. § 47, om vedtagne styrelsesvedtægter og  

 vedtægtsændringer.
Styrelsesvedtægten skal være tilgængelig for kommunens  

 beboere.
Stk. 4. Kommunalbestyrelsen vedtager selv sin forretningsorden.« 2. § 4, stk. 2 , affattes således:
» Stk. 2. Kommunevåben og -segl, der er anmeldt for  

 Patentdirektoratet efter regler, der fastsættes af industriministeren, er  

 forbeholdt de kommunale myndigheder i den pågældende kommune.« 3. § 5 affattes således:
» § 5. Kommunalbestyrelsens medlemstal fastsættes i  

 styrelsesvedtægten.
Medlemstallet skal være ulige og mindst 7 og højst  

 31.« 4. § 6 affattes således:
» § 6. Den nyvalgte kommunalbestyrelse afholder sit  

 konstituerende møde i tidsrummet 1.-15. december i det år, hvori valget  

 afholdes, dog tidligst efter at den hidtidige kommunalbestyrelse har truffet  

 afgørelse vedrørende eventuelle valgklager og begæringer om fritagelse for at  

 modtage valg.
Indkaldelse til mødet foretages af det medlem, der længst har  

 været medlem af kommunalbestyrelsen, eller, hvis flere har været medlem lige  

 længe, af det ældste af disse.
 Stk. 2. På det konstituerende møde vælger kommunalbestyrelsen sin formand  

 blandt sine medlemmer efter reglerne i § 24, stk. 1. Valget ledes af det  

 medlem, der har indkaldt til mødet.
 Stk. 3. Amtsrådets formand kan ikke samtidig være formand for en anden  

 kommunalbestyrelse.
Stk. 4. Så snart valget af formand har fundet sted, vælger  

 kommunalbestyrelsen blandt sine medlemmer en næstformand til at fungere i  

 formandens forfald.
Valget ledes af den nyvalgte formand eller i dennes  

 forfald af det medlem, der har ledet formandsvalget, og foregår i øvrigt  

 efter samme regler som dette.
Stk. 5. Det kan i styrelsesvedtægten bestemmes, at kommunalbestyrelsen  

 blandt sine medlemmer vælger en første og en anden næstformand til i den  

 nævnte rækkefølge at fungere i formandens forfald.
Valget ledes som angivet i  

 stk. 4 og foretages under eet som forholdstalsvalg, jf. § 24, stk. 3.
Stk. 6. Valgene af formand og næstformand (næstformænd) har virkning for  

 kommunalbestyrelsens funktionsperiode.« 5. I § 7, stk. 2 , ændres »§ 6, stk. 4« til: »§ 6,  

 stk. 3«, og i § 7, stk. 3 , ændres »§ 6« til: »§  

 24, stk. 1,».
 6. § 10, stk. 1, 4. pkt. , ophæves.
 7. I § 14 indsættes som stk. 3 og 4 :
 » Stk. 3. Når et medlem må forventes at blive erklæret for  

 inhabilt i forhold til en sag, der skal behandles i kommunalbestyrelsens  

 møde, jf. stk. 1, kan de medlemmer, der er valgt på den pågældende  

 kandidatliste, kræve stedfortræderen indkaldt til at deltage i sagens  

 behandling.
Stk. 4. Hvis kommunalbestyrelsen træffer beslutning om et medlems  

 inhabilitet, uden at stedfortræderen er indkaldt, kan de medlemmer, der er  

 valgt på den pågældende kandidatliste, kræve sagen udsat til det  

 efterfølgende møde.
Udsættelse kan dog ikke ske, hvis 2/3 af de  

 tilstedeværende medlemmer modsætter sig dette, eller hvis udsættelse vil  

 medføre overskridelse af frister, der er fastsat i lovgivningen eller af  

 andre myndigheder.« 8. I § 15, stk. 5 , ændres »udpeger kommunalbestyrelsen efter  

 reglerne i § 6, jfr. § 7, stk. 3« til: »vælger kommunalbestyrelsen  

 efter reglerne i § 7, stk. 3, jf. § 24, stk. 1«.
 9. § 16, stk. 7 , affattes således:
» Stk. 7. Indenrigsministeren fastsætter regler om ydelse af  

 vederlag til formændene for de af kommunalbestyrelsen nedsatte udvalg samt  

 regler om ydelse af vederlag til et medlem, der fungerer som udvalgsformand  

 på grund af formandens sygdom, ferie eller fravær af anden årsag.« 10. § 17, stk. 1 , affattes således:
»Til varetagelse af den umiddelbare forvaltning af kommunens  

 anliggender nedsættes et økonomiudvalg samt et eller flere stående udvalg,  

 hvis sammensætning og myndighedsområde fastsættes i styrelsesvedtægten.  

 Udvalgenes medlemstal skal være ulige og kan ikke overstige halvdelen af  

 kommunalbestyrelsens medlemstal.« 11. § 18, stk. 1, affattes således:
»Økonomiudvalgets medlemmer vælges blandt kommunalbestyrelsens  

 medlemmer.
Kommunalbestyrelsens formand er formand for udvalget.« 12. § 18, stk. 4 , affattes således:
» Stk. 4. Økonomiudvalget forestår eller samordner kommunens  

 planlægning.« 13. I § 19, stk. 1 , ændres »de stående udvalg« til:  

 »et stående udvalg«.
 14. I § 21 indsættes efter stk. 1 som nyt stykke:
» Stk. 2. Et udvalg skal inden iværksættelsen af  

 foranstaltninger, der er af væsentlig betydning for et andet udvalg,  

 forhandle med det pågældende udvalg, i fornødent omfang med inddragelse af  

 kommunalbestyrelsens formand, jf. § 31 a.« Stk. 2 bliver herefter stk. 3.
 15. I § 22, stk. 2, 2. pkt. , ændres »,jfr. § 31 a« til:  

 »af sager, som ikke tåler opsættelse«.
 16. § 24, stk. 1 , affattes således:
»Ved flertalsvalg er den kandidat valgt, som opnår stemmer fra et  

 flertal af de tilstedeværende medlemmer.
Opnås et sådant flertal ikke ved 1.  

 afstemning, foretages en ny afstemning.
Ved 2. afstemning er en kandidat  

 valgt, hvis den pågældende opnår stemmer fra et flertal af de tilstedeværende  

 medlemmer, eller hvis der kun afgives stemmer på den pågældende.
Bringer 2.  

 afstemning heller ikke nogen afgørelse, foretages bundet valg mellem de to,  

 der ved 2. afstemning har fået flest stemmer, således at det ved stemmelighed  

 afgøres ved lodtrækning, på hvilke to der ved det bundne valg (3. afstemning)  

 skal stemmes.
Står stemmerne lige ved 3. afstemning, træffes afgørelsen ved  

 lodtrækning.« 17. I § 25, stk. 1 , ændres »som forholdstalsvalg« til:  

 »ved et forholdstalsvalg for hvert udvalg m.v. for sig, jf. dog § 27,  

 stk. 1«.
 18. § 25, stk. 2 , affattes således:
» Stk. 2. Ved kommunalbestyrelsens valg af medlemmer til  

 udvalg, kommissioner, bestyrelser og lignende, hvori kommunalbestyrelsens  

 formand eller en udvalgsformand skal have sæde, regnes den pågældendes plads  

 som en af de pladser, der kan tilkomme den gruppe inden for  

 kommunalbestyrelsen, som vedkommende ved det pågældende valg har anmeldt at  

 tilhøre.« 19. I § 26, 1. pkt. , ændres »under eet« til: »ved  

 et forholdstalsvalg for hvert udvalg m.v. for sig«.
 20. I § 31, stk. 2 , indsættes efter 3. pkt.:
»Formanden sørger for, at ingen udgift afholdes eller indtægt  

 oppebæres uden fornøden bevilling.« 21. § 32 affattes således:
» § 32. Dokumenter vedrørende kommunens køb og salg af fast  

 ejendom, optagelse af lån og påtagelse af garantiforpligtelser skal  

 underskrives af kommunalbestyrelsens formand og en person, der er bemyndiget  

 dertil af kommunalbestyrelsen.« 22. § 44 affattes således:
» § 44. Midler, som ikke af hensyn til de daglige forretninger  

 skal foreligge kontant, skal indsættes i pengeinstitut eller på postgirokonto  

 eller anbringes i sådanne obligationer eller investeringsbeviser, i hvilke  

 fondes midler kan anbringes.« 23. § 50, stk. 2, 3. pkt. , affattes således:
»Ethvert medlem af tilsynsrådet kan standse udførelsen af en  

 afgørelse, der er truffet af rådet, ved på mødet til beslutningsprotokollen  

 at erklære, at sagen ønskes indbragt til afgørelse af  

 indenrigsministeren.« 24. § 51, stk. 1 , affattes således:
»Formanden sørger for udførelsen af tilsynsrådets beslutninger.  

 Formanden kan på rådets vegne afgøre sager, som ikke tåler opsættelse eller  

 ikke giver anledning til tvivl.« 25. § 52 affattes således:
» § 52. Tilsynsrådets medlemmer modtager diæter og  

 befordringsgodtgørelse m.v. efter reglerne i § 16.« 26. § 55 affattes således:
» § 55. Indenrigsministeren kan fastsætte regler om  

 kommunernes låntagning og lignende dispositioner.« 27. § 64, stk. 4 , ophæves.
§ 2 I lov om Københavns Kommunes styrelse, jf. lovbekendtgørelse nr. 314 af  

 20. juni 1984, foretages følgende ændringer:
 1. § 9, stk. 1, 4. pkt. , ophæves.
 2. I § 14 indsættes som stk. 3 og 4:
 »Stk. 3. Når et medlem af borgerrepræsentationen må forventes at  

 blive erklæret for inhabilt i forhold til en sag, der skal behandles i  

 borgerrepræsentationens møde, jf. stk. 1, kan de medlemmer, der er valgt på  

 den pågældende kandidatliste, kræve stedfortræderen indkaldt til at deltage i  

 sagens behandling.
Stk. 4. Hvis borgerrepræsentationen træffer beslutning om et medlems  

 inhabilitet, uden at stedfortræderen er indkaldt, jf. stk. 3, kan de  

 medlemmer, der er valgt på den pågældende kandidatliste, kræve sagen udsat  

 til det efterfølgende møde.
Udsættelse kan dog ikke ske, hvis 2/3 af de  

 tilstedeværende medlemmer modsætter sig dette, eller hvis udsættelse vil  

 medføre overskridelse af frister, der er fastsat i lovgivningen eller af  

 andre myndigheder.« 3. I § 21 , stk. 1 , ændres »som forholdstalsvalg«  

 til: »ved et forholdstalsvalg for hvert udvalg m.v. for sig, jf. dog §  

 18, stk. 1«.
 4. I § 22, 1. pkt. , ændres »under eet« til: »ved et  

 forholdstalsvalg for hvert udvalg m.v. for sig«.
 5. § 47, stk. 1 , affattes således:
»Indenrigsministeren kan fastsætte regler om kommunens låntagning og  

 lignende dispositioner.« § 3 Loven træder i kraft den 1. juli 1989.
Oprindeligt fremsat forslag § 1 I lov om kommunernes styrelse, jf. lovbekendtgørelse nr. 313 af 20. juni  

 1984, foretages følgende ændringer:
 1. § 2 affattes således:
 » § 2. Kommunernes anliggender styres af kommunalbestyrelser,  

 der vælges efter reglerne i den kommunale valglov.
Stk. 2. De nærmere regler om kommunens styrelse fastsættes i en  

 styrelsesvedtægt, der vedtages af kommunalbestyrelsen.
Forslag til  

 styrelsesvedtægt samt til ændringer i vedtægten skal undergives 2  

 behandlinger i kommunalbestyrelsen med mindst 6 dages mellemrum.
Stk. 3. I kommuner med magistratsordning, jf. § 64, skal  

 styrelsesvedtægter og vedtægtsændringer stadfæstes af indenrigsministeren.
I  

 de øvrige kommuner skal kommunalbestyrelsen underrette indenrigsministeren og  

 tillige vedkommende tilsynsråd, jf. § 47, om vedtagne styrelsesvedtægter og  

 vedtægtsændringer.
Styrelsesvedtægten skal være tilgængelig for kommunens  

 beboere.
Stk. 4. Kommunalbestyrelsen vedtager selv sin forretningsorden.« 2. § 4, stk. 2 , affattes således:
» Stk. 2. Kommunevåben og -segl, der er anmeldt for  

 Patentdirektoratet efter regler, der fastsættes af industriministeren, er  

 forbeholdt de kommunale myndigheder i den pågældende kommune.« 3. § 5 affattes således:
» § 5. Kommunalbestyrelsens medlemstal fastsættes i  

 styrelsesvedtægten.
Medlemstallet skal være ulige og mindst 5. I kommuner med  

 under 10.000 indbyggere kan medlemstallet være højst 17, i kommuner med  

 10.000 - 50.000 indbyggere højst 21 og i de øvrige kommuner højst 31.« 4. § 6 affattes således:
» § 6. Den nyvalgte kommunalbestyrelse afholder sit  

 konstituerende møde i tidsrummet 1.-15. december i det år, hvori valget  

 afholdes, dog tidligst efter at den hidtidige kommunalbestyrelse har truffet  

 afgørelse vedrørende eventuelle valgklager og begæringer om fritagelse for at  

 modtage valg.
Indkaldelse til mødet foretages af det medlem, der længst har  

 været medlem af kommunalbestyrelsen eller, hvis flere har været medlem lige  

 længe, af det ældste af disse.
 Stk. 2. På det konstituerende møde vælger kommunalbestyrelsen sin formand  

 blandt sine medlemmer efter reglerne i § 24, stk. 1. Valget ledes af det  

 medlem, der har indkaldt til mødet.
 Stk. 3. Amtsrådets formand kan ikke samtidig være formand for en anden  

 kommunalbestyrelse.
Stk. 4. Så snart valget af formand har fundet sted, vælger  

 kommunalbestyrelsen blandt sine medlemmer en næstformand til at fungere i  

 formandens forfald.
Valget ledes af den nyvalgte formand eller i dennes  

 forfald af det medlem, der har ledet formandsvalget, og foregår i øvrigt  

 efter samme regler som dette.
Stk. 5. Det kan i styrelsesvedtægten bestemmes, at kommunalbestyrelsen  

 blandt sine medlemmer vælger en første og en anden næstformand til i den  

 nævnte rækkefølge at fungere i formandens forfald.
Valget ledes som angivet i  

 stk. 4 og foretages under eet som forholdstalsvalg, jf. § 24, stk. 3.
Stk. 6. Valgene af formand og næstformand (næstformænd) har virkning for  

 kommunalbestyrelsens funktionsperiode.« 5. I § 7, stk. 2 , ændres »§ 6, stk. 4« til: »§ 6,  

 stk. 3«, og i § 7, stk. 3 , ændres »§ 6« til: »§  

 24, stk. 1,».
 6. § 10, stk. 1, 4. pkt. , ophæves.
 7. I § 14 indsættes som stk. 3 og 4 :
 » Stk. 3. Når et medlem må forventes at blive erklæret for  

 inhabilt i forhold til en sag, der skal behandles i kommunalbestyrelsens  

 møde, jf. stk. 1, kan de medlemmer, der er valgt på den pågældende  

 kandidatliste, kræve stedfortræderen indkaldt til at deltage i sagens  

 behandling.
Stk. 4. Hvis kommunalbestyrelsen træffer beslutning om et medlems  

 inhabilitet, uden at stedfortræderen er indkaldt, kan de medlemmer, der er  

 valgt på den pågældende kandidatliste, kræve sagen udsat til det  

 efterfølgende møde.
Udsættelse kan dog ikke ske, hvis 2/3 af de  

 tilstedeværende medlemmer modsætter sig dette, eller hvis udsættelse vil  

 medføre overskridelse af frister, der er fastsat i lovgivningen eller af  

 andre myndigheder.« 8. I § 15, stk. 5 , ændres »udpeger kommunalbestyrelsen efter  

 reglerne i § 6, jfr. § 7, stk. 3« til: »vælger kommunalbestyrelsen  

 efter reglerne i § 7, stk. 3, jf. § 24, stk. 1«.
 9. § 16, stk. 7 , affattes således:
» Stk. 7. Indenrigsministeren fastsætter regler om ydelse af  

 vederlag til formændene for de af kommunalbestyrelsen nedsatte udvalg samt  

 regler om ydelse af vederlag til et medlem, der fungerer som udvalgsformand  

 på grund af formandens sygdom, ferie eller fravær af anden årsag.« 10. § 17, stk. 1 , affattes således:
»Til varetagelse af den umiddelbare forvaltning af kommunens  

 anliggender nedsættes et økonomiudvalg samt et eller flere stående udvalg,  

 hvis sammensætning og myndighedsområde fastsættes i styrelsesvedtægten.  

 Udvalgenes medlemstal skal være ulige og kan ikke overstige halvdelen af  

 kommunalbestyrelsens medlemstal.« 11. § 18, stk. 4 , affattes således:
» Stk. 4. Økonomiudvalget forestår eller samordner kommunens  

 planlægning.« 12. I § 19, stk. 1 , ændres »de stående udvalg« til:  

 »et stående udvalg«.
 13. I § 21 indsættes efter stk. 1 som nyt stykke:
» Stk. 2. Et udvalg skal inden iværksættelsen af  

 foranstaltninger, der er af væsentlig betydning for et andet udvalg,  

 forhandle med det pågældende udvalg, i fornødent omfang med inddragelse af  

 kommunalbestyrelsens formand, jf. § 31 a.« Stk. 2 bliver herefter stk. 3.
 14. I § 22, stk. 2, 2. pkt. , ændres »,jfr. § 31 a« til:  

 »af sager, som ikke tåler opsættelse«.
 15. § 24, stk. 1 , affattes således:
»Ved flertalsvalg er den kandidat valgt, som opnår stemmer fra et  

 flertal af de tilstedeværende medlemmer.
Opnås et sådant flertal ikke ved 1.  

 afstemning, foretages en ny afstemning.
Ved 2. afstemning er en kandidat  

 valgt, hvis den pågældende opnår stemmer fra et flertal af de tilstedeværende  

 medlemmer, eller hvis der kun afgives stemmer på den pågældende.
Bringer 2.  

 afstemning heller ikke nogen afgørelse, foretages bundet valg mellem de to,  

 der ved 2. afstemning har fået flest stemmer, således at det ved stemmelighed  

 afgøres ved lodtrækning, på hvilke to der ved det bundne valg (3. afstemning)  

 skal stemmes.
Står stemmerne lige ved 3. afstemning, træffes afgørelsen ved  

 lodtrækning.« 16. I § 25, stk. 1 , ændres »som forholdstalsvalg« til:  

 »ved et forholdstalsvalg for hvert udvalg m.v. for sig, jf. dog § 27,  

 stk. 1«.
 17. § 25, stk. 2 , affattes således:
» Stk. 2. Ved kommunalbestyrelsens valg af medlemmer til  

 udvalg, kommissioner, bestyrelser og lignende, hvori kommunalbestyrelsens  

 formand eller en udvalgsformand skal have sæde, regnes den pågældendes plads  

 som en af de pladser, der kan tilkomme den gruppe inden for  

 kommunalbestyrelsen, som vedkommende ved det pågældende valg har anmeldt at  

 tilhøre.« 18. I § 26, 1. pkt. , ændres »under eet« til: »ved  

 et forholdstalsvalg for hvert udvalg m.v. for sig«.
 19. I § 31, stk. 2 , indsættes efter 3. pkt. :
»Formanden sørger for, at ingen udgift afholdes eller indtægt  

 oppebæres uden fornøden bevilling.« 20. § 32 affattes således:
» § 32. Dokumenter vedrørende kommunens køb og salg af fast  

 ejendom, optagelse af lån og påtagelse af garantiforpligtelser skal  

 underskrives af kommunalbestyrelsens formand og en person, der er bemyndiget  

 dertil af kommunalbestyrelsen.« 21. § 44 affattes således:
» § 44. Midler, som ikke af hensyn til de daglige forretninger  

 skal foreligge kontant, skal indsættes i pengeinstitut eller på postgirokonto  

 eller anbringes i sådanne obligationer eller investeringsbeviser, i hvilke  

 fondes midler kan anbringes.« 22. § 50, stk. 2, 3. pkt. , affattes således:
»Ethvert medlem af tilsynsrådet kan standse udførelsen af en  

 afgørelse, der er truffet af rådet, ved på mødet til beslutningsprotokollen  

 at erklære, at sagen ønskes indbragt til afgørelse af  

 indenrigsministeren.« 23. § 51, stk. 1 , affattes således:
»Formanden sørger for udførelsen af tilsynsrådets beslutninger.  

 Formanden kan på rådets vegne afgøre sager, som ikke tåler opsættelse eller  

 ikke giver anledning til tvivl.« 24. § 52 affattes således:
» § 52. Tilsynsrådets medlemmer modtager diæter og  

 befordringsgodtgørelse m.v. efter reglerne i § 16.« 25. § 55 affattes således:
» § 55. Indenrigsministeren kan fastsætte regler om  

 kommunernes låntagning og lignende dispositioner.« 26. § 64, stk. 4 , ophæves.
§ 2 I lov om Københavns Kommunes styrelse, jf. lovbekendtgørelse nr. 314 af  

 20. juni 1984, foretages følgende ændringer:
 1. § 9, stk. 1, 4. pkt. , ophæves.
 2. I § 14 indsættes som stk. 3 og 4 :
 » Stk. 3. Når et medlem af borgerrepræsentationen må forventes  

 at blive erklæret for inhabilt i forhold til en sag, der skal behandles i  

 borgerrepræsentationens møde, jf. stk. 1, kan de medlemmer, der er valgt på  

 den pågældende kandidatliste, kræve stedfortræderen indkaldt til at deltage i  

 sagens behandling.
Stk. 4. Hvis borgerrepræsentationen træffer beslutning om et medlems  

 inhabilitet, uden at stedfortræderen er indkaldt, jf. stk. 3, kan de  

 medlemmer, der er valgt på den pågældende kandidatliste, kræve sagen udsat  

 til det efterfølgende møde.
Udsættelse kan dog ikke ske, hvis 2/3 af de  

 tilstedeværende medlemmer modsætter sig dette, eller hvis udsættelse vil  

 medføre overskridelse af frister, der er fastsat i lovgivningen eller af  

 andre myndigheder.« 3. I § 21 , stk. 1 , ændres »som forholdstalsvalg«  

 til: »ved et forholdstalsvalg for hvert udvalg m.v. for sig, jf. dog §  

 18, stk. 1«.
 4. I § 22, 1. pkt. , ændres »under eet« til: »ved et  

 forholdstalsvalg for hvert udvalg m.v. for sig«.
 5. § 47, stk. 1 , affattes således:
»Indenrigsministeren kan fastsætte regler om kommunens låntagning og  

 lignende dispositioner.« § 3 Loven træder i kraft den 1. juli 1989.
Bemærkninger til lovforslaget Almindelige bemærkninger 1. Lovforslagets indhold Lovforslaget er et led i regeringens afbureaukratisering og forenkling af  

 den offentlige forvaltning.
Med lovforslaget vil der ske en yderligere  

 decentralisering, således at den enkelte kommunalbestyrelse i endnu højere  

 grad selv kan bestemme, hvordan kommunestyret skal indrettes, så det passer  

 til kommunens ønsker og behov.
 Hovedpunkterne i lovforslaget er:
 1) En ophævelse af kravet om indenrigsministerens stadfæstelse af  

 styrelsesvedtægter for kommunerne, bortset fra magistratskommunerne.
 2) Tilvejebringelse af hjemmel for en forenklet udvalgsstruktur.
 3) Indførelse af en stedfortræderordning i tilfælde af et medlems  

 inhabilitet.
 Lovforslaget indeholder endvidere nogle konsekvensændringer som følge af  

 ophævelsen af Indenrigsministeriets stadfæstelse af styrelsesvedtægter, idet  

 enkelte regler må overføres fra styrelsesvedtægten til den kommunale  

 styrelseslov, ligesom der må skabes hjemmel i styrelsesloven til, at  

 indenrigsministeren kan fastsætte regler om vederlæggelsen af udvalgsformænd.
 I lovforslaget foreslås der endvidere visse præciseringer af de gældende  

 regler, herunder nogle redaktionelle ændringer.
1.1. Ophævelsen af stadfæstelseskravet vedrørende styrelsesvedtægter Det væsentligste forslag er forslaget i § 1, nr. 1, om en ophævelse af  

 kravet i styrelseslovens § 2, stk. 2, om, at indenrigsministeren skal  

 stadfæste en kommunes styrelsesvedtægt og vedtægtsændringer.
Den kommunale styrelseslov fastlægger rammerne for kommunernes  

 styrelsesforhold.
I en række tilfælde er det imidlertid angivet i loven, at  

 visse forhold nærmere skal eller kan reguleres i styrelsesvedtægten.
Det  

 gælder eksempelvis kommunalbestyrelsens medlemstal, antal næstformænd, antal  

 stående udvalg og disses sammensætning og opgaver m.v.
Kommunernes styrelsesvedtægter og ændringer heri skal vedtages af  

 kommunalbestyrelsen ved to behandlinger og derefter stadfæstes af  

 Indenrigsministeriet.
Styrelsesvedtægtens tilblivelse beror således på et  

 samspil mellem den enkelte kommunalbestyrelse og Indenrigsministeriet som  

 vedtægtsgodkendende myndighed.
Hverken kommunalbestyrelsen eller  

 Indenrigsministeriet kan på egen hånd fastsætte vedtægtsbestemmelser med  

 bindende virkning for kommunalbestyrelsen.
 Indenrigsministeriet har udsendt vejledende normalstyrelsesvedtægter for  

 såvel kommuner som amtskommuner, og i vidt omfang har kommunerne og  

 amtskommunerne ønsket en regulering i overensstemmelse med normalvedtægterne.
I de seneste år er der gennemført ændringer i den kommunale styrelseslov,  

 der har betydet, at en række forhold, der tidligere var vedtægtsmæssigt  

 reguleret, er overført til regulering i bekendtgørelsesform.
Baggrunden  

 herfor har været, at der var tale om regler på områder, hvor der burde gælde  

 ensartede regler i samtlige kommuner, fx vedrørende regnskabs- og  

 revisionsspørgsmål og vederlæggelse af borgmester og viceborgmester.
 Endvidere er der ved ændringer i styrelsesloven gennemført en begrænsning  

 og en forenkling af tilsynet med kommunalforvaltningen, særligt ved at en  

 række krav om forudgående godkendelse af kommunale dispositioner er blevet  

 ophævet.
 For at opnå en yderligere forenkling og en højere grad af decentralisering  

 foreslås det i lovforslagets § 1, nr. 1 og 2, at kravene om godkendelse af  

 styrelsesvedtægter og kommunevåben og -segl ophæves.
Dog foreslås kravet om godkendelse af styrelsesvedtægter opretholdt for så  

 vidt angår kommuner med magistratsordning, idet styrelsesvedtægten for disse  

 kommuner indeholder bestemmelser om fravigelse af styrelsesloven.  

 Godkendelseskravet vil være begrundet i samme forhold, som begrunder  

 godkendelseskravet for så vidt angår kommunale fællesskaber, der medfører  

 indskrænkning i kommunalbestyrelsens beføjelser efter styrelsesloven, jf.  

 lovens § 60. Hertil kommer, at magistratsordningen indebærer, at  

 forvaltningen udføres af magistratsmedlemmer, der er valgt ved  

 forholdstalsvalg.
Hensynet til beskyttelsen af de medlemmer, der  

 repræsenterer mindretal, kan derfor tillige begrunde godkendelseskravet.  

 Magistratskommunerne er i dag Københavns Kommune, hvis forhold er særskilt  

 reguleret i den københavnske styrelseslov, samt Århus, Aalborg og Odense  

 Kommuner.
 Ophævelsen af det generelle krav om godkendelse af styrelsesvedtægter  

 nødvendiggør, at enkelte af normalstyrelsesvedtægtens bestemmelser optages i  

 loven, samt at reglerne om vederlæggelsen af udvalgsformænd fastsættes i  

 bekendtgørelsesform.
1.2. Forenklet udvalgsstruktur Efter den kommunale styrelseslov skal der i kommunerne nedsættes et  

 økonomiudvalg samt stående udvalg til at varetage den umiddelbare forvaltning  

 af kommunens anliggender, jf. lovens § 17.
 Økonomiudvalget er det samordnende udvalg, der er ansvarlig for de  

 økonomiske og almindelige administrative forhold på alle områder inden for  

 den kommunale forvaltning. Økonomiudvalget forestår tillige samordningen af  

 al planlægning inden for kommunen, ligesom udvalget er personaleudvalg.
De enkelte stående udvalg er ansvarlige for forvaltningen af hver deres  

 sektorområde.
I normalstyrelsesvedtægten er der angivet 4 stående udvalg:  

 Udvalget for teknik og miljø, udvalget for undervisning og kultur, det  

 sociale udvalg og (særligt i kommuner med selvejende havne) havneudvalget.
 I normalstyrelsesvedtægten for amtskommunerne er der angivet 4 stående  

 udvalg: Udvalget for teknik og miljø, udvalget for undervisning og kultur,  

 sygehusudvalget og social- og sundhedsudvalget.
 I praksis følger kommunerne og amtskommunerne i vidt omfang  

 normalstyrelsesvedtægterne med hensyn til såvel udvalgenes antal som deres  

 opgaver.
I de seneste år har der imidlertid været overvejelser i kommunerne om at  

 ændre styrelsesordningen med henblik på at reducere antallet af stående  

 udvalg.
Baggrunden herfor er bl.a. en forventning om, at der i udvalg med  

 større sagsområder vil ske en mere tværgående behandling af opgaverne.  

 Sektoropdelingen antages at vanskeliggøre tværgående helhedsløsninger, fordi  

 udvalgene kan have en tendens til at blive repræsentanter for en enkelt  

 sektor.
Færre udvalg vil også kunne forenkle den administrative sagsbehandling og  

 reducere koordinationsproblemerne.
Samtidig vil større sagsområder i højere  

 grad tilskynde til en delegation til forvaltningen, således at der vil kunne  

 ske en opprioritering af det egentlige politiske arbejde bestående i  

 varetagelse af overordnede og planlæggende opgaver.
Ud over kravet om, at der skal være et økonomiudvalg og stående udvalg, er  

 der ikke i den kommunale styrelseslov bindinger med hensyn til udvalgsantal  

 og -opgaver.
Ved stadfæstelsen af styrelsesvedtægter påser  

 Indenrigsministeriet dog, at opgavefordelingen mellem udvalgene ikke kan give  

 anledning til væsentlig tvivl, og at der ikke udvalgsmæssigt sker en  

 adskillelse af opgaver, der er klart sammenhængende.
Indenrigsministeriets stadfæstelsespraksis er således ikke til hinder for  

 en imødekommelse af ønsker om færre udvalg.
Dog indeholder styrelsesloven en  

 forudsætning om, at der mindst skal være to stående udvalg.
Samtidig har det  

 hidtil været obligatorisk - efter den sociale styrelseslov - at oprette et  

 socialudvalg.
For at muliggøre, at der kan ske en reduktion af udvalgene i forbindelse  

 med en eventuel ophævelse af kravet om, at der skal nedsættes et  

 socialudvalg, foreslås det udtrykkeligt angivet i den kommunale styrelseslov,  

 at der skal nedsættes eet eller flere stående udvalg.
Herefter vil kommunerne  

 i givet fald kun skulle nedsætte et økonomiudvalg og et stående udvalg (i  

 kommuner uden selvejende havne).
Samtidig skabes der hjemmel for, at også sektorplanlægning kan henlægges  

 til økonomiudvalget, således at der i givet fald kan oprettes fx et  

 økonomiudvalg (med bredere opgaveområde) og et forvaltningsudvalg.
I de  

 kommuner, der har overvejet en reduktion af udvalgsantallet, har der dog kun  

 været tale om en reduktion til i alt 3 eller 4 udvalg.
1.3. Stedfortræderordning ved inhabilitet I lovforslagets § 1, nr. 7, og § 2, nr. 2, er det foreslået, at der skabes  

 hjemmel for indkaldelse af stedfortræder i tilfælde af, at et medlem på grund  

 af inhabilitet ikke kan deltage i kommunalbestyrelsens behandling af en sag.
 Forslaget er en opfølgning af frikommuneforsøg, som er iværksat i  

 Fredensborg-Humlebæk og Holmegaard Kommuner, og som betyder, at stedfortræder  

kan indkaldes, hvis det er af betydning for afgørelsen af en sag.
 Formålet med forslaget er således at sikre, at det politiske styrkeforhold  

 i kommunalbestyrelsen ikke vilkårligt ændres som følge af, at et eller flere  

 medlemmer er afskåret fra at deltage i en sags afgørelse i  

 kommunalbestyrelsen.
2. Lovforslagets økonomiske og administrative konsekvenser Lovforslaget vil ikke medføre nogen økonomiske eller administrative  

 konsekvenser for staten.
Stadfæstelsen af styrelsesvedtægter har i meget vidt  

 omfang været af formel og rutinemæssig karakter.
For kommunerne vil lovforslaget medføre nogle administrative lettelser.  

 Kommunalbestyrelserne vil fremtidig selvstændigt kunne tage stilling til  

 styrelsesvedtægtens indhold, særligt for så vidt angår opgavefordelingen  

 mellem udvalgene, og skal således ikke tage hensyn til, om vedtægtsændringer  

 vil kunne forventes stadfæstet.
Desuden vil kommunerne kunne indrette  

 udvalgsstyret og forvaltningen efter lokale ønsker og behov, og der kan  

 herved opnås en større smidighed i tilrettelæggelsen af sagsbehandlingen.
De  

 økonomiske konsekvenser heraf er det ikke muligt at foretage et rimeligt skøn  

 over.
 3. Hørte myndigheder m.v.
 Lovforslaget har været forelagt Kommunernes Landsforening,  

 Amtsrådsforeningen i Danmark samt Københavns og Frederiksberg Kommuner.
 Endvidere har forslaget været forelagt Justitsministeriet,  

 Finansministeriet (Budgetdepartementet og Administrations- og  

 Personaledepartementet), Socialministeriet, Undervisningsministeriet,  

 Industriministeriet og Rigsarkivet.
Bemærkninger til lovforslagets enkelte bestemmelser Til § 1 Til nr. 1 Som det fremgår af de almindelige bemærkninger, medfører ophævelsen af  

 stadfæstelseskravet for de udvalgsstyrede kommuner, at det  

 hensigtsmæssighedstilsyn, som Indenrigsministeriet hidtil har udøvet ved  

 stadfæstelsen, bortfalder.
Det er i styrelsesloven angivet, at forskellige forhold skal fastsættes  

 eller nærmere kan reguleres i styrelsesvedtægten.
Disse bestemmelser i  

 styrelsesloven vil fortsat angive, hvad der skal være hovedindholdet i  

 styrelsesvedtægterne.
Det er således ikke hensigten, at styrelsesvedtægten  

 skal ændre karakter og indeholde regler, som ikke vedrører de  

 kommunalpolitiske organers opgaver og virksomhed.
I styrelsesvedtægterne skal  

 der fortsat heller ikke optages bestemmelser om delegation, idet sådanne  

 forhold mere hensigtsmæssigt kan reguleres i kompetencefordelingsplaner mv.  

 Styrelsesvedtægten skal således forbeholdes regler af mere generel og fast  

 karakter vedrørende den overordnede styrelse af kommunen.
 De her nævnte forhold har Indenrigsministeriet hidtil påset ved  

 stadfæstelsen af styrelsesvedtægterne, og den kommunale tilsynsmyndighed  

 (Indenrigsministeriet og de for hvert amt nedsatte tilsynsråd) vil gennem  

 orientering om vedtagne styrelsesvedtægter og vedtægtsændringer kunne blive  

 opmærksom på, om der sker væsentlige ændringer i styrelsesvedtægtens  

 karakter.
Indenrigsministeriet har ved stadfæstelsen tillige påset, at  

 opgavefordelingen mellem udvalgene ikke gav anledning til tvivl, at  

 sagligt nært sammenhængende områder så vidt muligt blev placeret i samme  

 udvalg, og at der ikke var for stor forskel i størrelse og betydning  

 af de enkelte udvalgs sagsområder.
Disse principper må forventes fortsat at  

 have betydning ved kommunalbestyrelsens vedtagelse af styrelsesvedtægter og  

 vedtægtsændringer.
For magistratskommunerne opretholdes kravet om stadfæstelse, jf. forslaget  

 til § 2, stk. 3, således at indenrigsministeren kan godkende de fravigelser  

 af styrelsesloven, som magistratsordningen gør ønskelig.
Der henvises i  

 øvrigt til de almindelige bemærkninger til forslaget, pkt. 1.1.
Indenrigsministeriet vil også fremtidig udarbejde normalstyrelsesvedtægter  

 for kommuner og amtskommuner, der kan tjene som vejledning og inspiration for  

 de enkelte kommuner.
For at Indenrigsministeriet og tilsynsrådene kan være  

 orienteret om kommunernes indretning af kommunestyret og fortsat kan yde  

 vejledning i styrelsesvedtægtsmæssige spørgsmål, foreslås det, at  

 kommunalbestyrelserne skal indsende vedtagne styrelsesvedtægter og  

 vedtægtsændringer til såvel det pågældende tilsynsråd som  

 Indenrigsministeriet, jf. forslaget til § 2, stk. 3.
Til nr. 2 Det kan ikke længere anses for påkrævet, at indenrigsministeren skal  

 godkende kommunevåben og -segl.
Indenrigsministeriets godkendelse er i praksis sket efter en indhentet  

 udtalelse fra statens heraldiske konsulent (Rigsarkivet). Det må forventes,  

 at statens heraldiske konsulent fortsat vil blive inddraget i kommunernes  

 overvejelser i forbindelse med udarbejdelse af forslag til kommunevåben eller  

 -segl.
Kommunerne kan herved få vejledning samt sikre sig, at forslaget er i  

 overensstemmelse med de heraldiske grundprincipper.
 I øvrigt danner udtalelser fra statens heraldiske konsulent i dag grundlag  

 for den registrering i Patentdirektoratet, der typisk finder sted for at  

 forbeholde brugen af det pågældende våben eller segl for vedkommende kommune.  

 Der henvises herved til bekendtgørelse nr. 118 af 7. april 1954 som ændret  

 ved bekendtgørelse nr. 178 af 3. maj 1977. Endvidere henvises til  

 bestemmelsen i straffelovens § 132 om retsstridig benyttelse af kendetegn,  

 der er forbeholdt en myndighed.
Til nr. 3 Der var mellem den daværende indenrigsminister og det folketingsudvalg,  

 der i folketingsåret 1968/69 behandlede forslaget til den kommunale  

 styrelseslov enighed om følgende retningslinier for kommunalbestyrelsens  

 medlemstal: I kommuner med under 3.500 indbyggere højst 13, i kommuner med  

 3.500 - 9.999 indbyggere højst 17, i kommuner med 10.000 - 49.999 indbyggere  

 højst 21 medlemmer og i kommuner med 50.000 indbyggere og derover højst 25  

 medlemmer, dog i magistratskommunerne og amtskommunerne højst 31 medlemmer.  

 Disse retningslinier har været fulgt ved Indenrigsministeriets stadfæstelse  

 af styrelsesvedtægter, og de må, når stadfæstelseskravet bortfalder,  

 lovfæstes.
Forslaget er i overensstemmelse hermed, idet der dog er foreslået  

 en forenkling af retningslinierne, således at kommunerne er inddelt i færre  

 grupperinger.
 Det er samtidig fundet hensigstmæssigt, at der i loven fastsættes samme  

 nedre grænse (mindst 5 medlemmer) for alle kommuner med hensyn til  

 kommunalbestyrelsens medlemstal.
Til nr. 4 Bestemmelsen i stk. 1 er med en mindre redaktionel ændring identisk med  

 gældende lovs § 6, stk. 1.
Bestemmelsen i stk. 2 svarer til den gældende § 6, stk. 2, med den  

 ændring, at der om borgmesterens valgmåde er indsat en henvisning til  

 reglerne om flertalsvalg i § 24, stk. 1. Som følge heraf udgår gældende lovs  

 § 6, stk. 3, om valgmåden for borgmesteren.
Der henvises i øvrigt til  

 bemærkningerne til § 24, stk. 1. Endvidere overføres bestemmelsen om  

 valgperioden til et nyt stk. 6.
 Bestemmelserne i stk. 3-5 svarer til de gældende bestemmelser i § 6, stk.  

 4-6.
Valgperioden for borgmesteren er angivet i gældende lovs § 6, stk. 2, mens  

 viceborgmesterens valgperiode, som svarer til borgmesterens, ikke fremgår af  

 loven.
Det findes hensigtsmæssigt at angive valgperioden for begge valg i et  

 nyt stk. 6.
Til nr. 5 Forslagene er konsekvensændringer af forslaget i § 1, nr. 4.
Til nr. 6 Efter gældende lovs § 10, stk. 1, 4. pkt., skal sager, der behandles for  

 lukkede døre, så vidt muligt foretages sidst.
Denne bestemmelse er udgået i  

 forslaget, således at kommunalbestyrelsen også på dette punkt får mulighed  

 for selv at tilrettelægge sin mødevirksomhed, som den finder det mest  

 hensigtsmæssigt.
Den gældende bestemmelse er begrundet i hensynet til, at offentligheden  

 skal være bekendt med, hvornår komunalbestyrelsens behandling af sager for  

 åbne døre finder sted.
Der er ved forslaget ikke tilsigtet nogen ændring  

 heraf, idet det forudsættes, at kommunalbestyrelsen i forbindelse med  

 bekendtgørelsen af møderne angiver tidspunktet for behandling af sager for  

 åbne døre, jf. § 8, stk. 1.
Til nr. 7 Forslaget om at indføre adgang til at indkalde stedfortræder, når et  

 medlem på grund af inhabilitet er afskåret fra at deltage i en sags  

 behandling i kommunalbestyrelsen, er begrundet i hensynet til, at det  

 politiske styrkeforhold ikke vilkårligt forrykkes som følge af et medlems  

 inhabilitet.
En sådan stedfortræderordning har tidligere været overvejet, dels i  

 Kommunallovskommissionens betænkning (nr. 420/1966, side 218), jf.  

 Folketingstidende 1967/68, tillæg A, 2. samling, sp. 115, dels i betænkningen  

 om kommunale styrelsesformer og kommunalpolitikernes arbejdsvilkår mv. (nr.  

 894/1980, side 155). I den sidstnævnte betænkning var der ud over hensynet  

 til bevarelsen af det politiske styrkeforhold henvist til, at en  

 stedfortræderordning ville kunne bidrage til i nogle tilfælde at gøre  

 habilitetsafgørelser - der ofte i praksis er forbundne med store  

 vanskeligheder - mindre komplicerede.
Heroverfor anførtes det i betænkningen,  

 at en stedfortræder, som indkaldes til at tage stilling i en enkelt sag, vil  

 have meget vanskeligt ved at have et sådant overblik over og en sådan  

 almindelig viden om kommunens forhold, at det er rimeligt at forlange en  

 ansvarlig, selvstændig stillingtagen.
Siden har der i to frikommuner (Fredensborg-Humlebæk og Holmegaard  

 Kommuner) været iværksat frikommuneforsøg med en stedfortræderordning  

 svarende til den foreslåede.
Fredensborg-Humlebæk Kommune har oplyst, at  

 ordningen fungerer tilfredsstillende.
Kun i få sager har der været fremsat  

 krav om indkaldelse af stedfortræder, og i disse sager har der været gode  

 erfaringer med ordningen.
Et resultat af indførelsen af  

 stedfortræderordningen har tillige været, at kommunalbestyrelsesmedlemmer i  

 videre omfang underretter kommunalbestyrelsen, hvis der er forhold, der kan  

 give anledning til tvivl om deres habilitet, jf. § 14, stk. 2, i  

 styrelsesloven.
I Holmegaard Kommune, hvor ordningen blev indført den 1.  

 januar 1988, har der endnu ikke været fremsat krav om indkaldelse af  

 stedfortræder.
 På denne baggrund ses der ikke længere at kunne anføres afgørende  

 betænkeligheder imod at indføre en stedfortræderordning ved inhabilitet, og  

 sådanne stedfortræderordninger ved inhabilitet kendes også i andre kollegiale  

 organer.
Retten til at kræve stedfortræderen for et inhabilt medlem indkaldt  

 tilkommer de medlemmer, der er valgt på den pågældende kandidatliste.  

 Ordningen svarer på dette punkt ikke til ordningen i de to frikommuner, hvor  

 der også er tillagt det (eventuelt) inhabile medlem en ret til at kræve  

 stedfortræderen indkaldt.
Den i lovforslaget foreslåede ordning svarer  

 derimod til den ordning, der gælder med hensyn til indkaldelse af  

 stedfortræder, når et medlem er forhindret i at deltage i  

 kommunalbestyrelsens konstituerende møde og ved 2. behandlingen af forslaget  

 til årsbudget og flerårige budgetoverslag, jf. styrelseslovens § 15, stk. 1.  

 Det er i disse tilfælde antaget, at det ved uenighed tilkommer flertallet af  

 kandidatlistens valgte medlemmer at træffe beslutning om, hvorvidt  

 stedfortræderen skal kræves indkaldt.
Som ovenfor nævnt svarer forslaget i øvrigt til de stedfortræderordninger,  

 der er iværksat som frikommuneforsøg.
Dog er der foretaget en begrænsning i  

 adgangen til at forlange en sag udsat i tilfælde, hvor kommunalbestyrelsen  

 træffer beslutning om et medlems inhabilitet, uden at stedfortræderen på  

 forhånd er indkaldt.
For at undgå, at der i disse tilfælde unødvendigt og  

 unødigt forsinkende fremsættes krav om en sags udsættelse, er det foreslået,  

 at sagen ikke kan udsættes, hvis 2/3 af kommunalbestyrelsens tilstedeværende  

 medlemmer modsætter sig dette.
Endvidere er der ud over overskridelse af  

 lovbestemte frister også nævnt andre myndigheders frister som en hindring for  

 en sags udsættelse i disse tilfælde.
Den stedfortræder, der indkaldes i tilfælde af et medlems inhabilitet, er  

 den, der ifølge valgopgørelsen står øverst på stedfortræderlisten for den  

 pågældende kandidatliste.
Ordningen svarer således også på dette punkt til  

 den ordning, der gælder ved indkaldelse af stedfortræder i henhold til  

 styrelseslovens § 15, jf. ovenfor.
Til nr. 8 Forslaget er en konsekvensændring af forslaget i § 1, nr. 4.
Til nr. 9 Efter den gældende bestemmelse i styrelseslovens § 16, stk. 7, er  

 fastsættelsen af regler om vederlag til udvalgsformænd et  

 styrelsesvedtægtsanliggende.
Som en konsekvens af den foreslåede ophævelse af  

 stadfæstelseskravet for styrelsesvedtægter er det nødvendigt, at der indføres  

 hjemmel for indenrigsministeren til at fastsætte generelle regler om  

 udvalgsformandsvederlag.
Kommunalbestyrelsen skal dog fortsat i  

 styrelsesvedtægten træffe bestemmelse om det vederlag, der skal udbetales til  

 de enkelte udvalgsformænd, jf. § 24 i normalstyrelsesvedtægten for kommuner  

 og § 23 i normalstyrelsesvedtægten for amtskommuner.
I øvrigt er der ikke med  

 den foreslåede bestemmelse og bemyndigelsen til indenrigsministeren tilsigtet  

 nogen ændring i de gældende vederlagsregler, herunder de maksima for  

 udvalgsformandsvederlagene, der er angivet i Indenrigsministeriets to  

 cirkulæreskrivelser af 23. juli 1982 om vederlag til udvalgsformænd i  

 henholdsvis kommuner og amtskommuner.
Til nr. 10 og 12 Som anført under de almindelige bemærkninger, pkt. 1.2., har der i de  

 seneste år været overvejelser i kommunerne om at nedsætte antallet af stående  

 udvalg for at undgå en uhensigtsmæssig sektoropdeling, der kan lægge  

 hindringer i vejen for tværgående helhedsløsninger.
I den gældende styrelseslov er det forudsat, at der i kommunerne er mindst  

 to stående udvalg, jf. § 17, stk. 1, og § 19, stk. 1. For at muliggøre, at  

 kommunerne i forbindelse med en eventuel ophævelse af kravet om nedsættelse  

 af et socialudvalg kan beslutte at oprette kun eet stående udvalg, der  

 herefter sammen med økonomiudvalget varetager den umiddelbare forvaltning,  

 foreslås det, at det i § 17, stk. 1, udtrykkeligt fastslås, at der skal  

 oprettes eet eller flere stående udvalg.
Endvidere er flertalsformen  

 (»de stående udvalg«) i § 19, stk. 1, foreslået ændret til  

 entalsform (»et stående udvalg«).
Som ny § 17, stk. 1, 2. pkt., er foreslået indsat en bestemmelse om, at  

 udvalgenes medlemstal skal være ulige og ikke kan overstige halvdelen af  

 kommunalbestyrelsens medlemstal.
Bestemmelsen svarer til den praksis, som  

 Indenrigsministeriet har fulgt i forbindelse med stadfæstelse af  

 styrelsesvedtægter.
Når stadfæstelseskravet ophæves, er det nødvendigt, at  

 disse krav lovfæstes.
Kravet om, at medlemstallet ikke må overstige halvdelen  

 af kommunalbestyrelsens medlemstal, er begrundet i hensynet til  

 kommunalbestyrelsens og navnlig mindretalsgruppernes mulighed for at øve  

 indflydelse på en sags behandling og endelige afgørelse.
En sådan mulighed  

 ville kunne forringes, hvis udvalgets medlemmer alene ved deres egne stemmer  

 ville være i stand til at sikre et forslags vedtagelse ved dets efterfølgende  

 behandling i kommunalbestyrelsen.
Samtidig ville der reelt ske en begrænsning  

 af borgernes muligheder for at følge beslutningsprocessen på  

 kommunalbestyrelsens møde.
Til nr. 11 I § 18 er opregnet de anliggender, der kan henlægges til økonomiudvalget.  

 I praksis er det antaget, at andre anliggender ikke kan henlægges til  

 økonomiudvalgets forvaltning bortset fra sådanne opgaver, som har en naturlig  

 sammenhæng med økonomiudvalgets lovbestemte sagsområder.
I § 18, stk. 4, der blev indsat i styrelsesloven ved lov nr. 629 af 23.  

 december 1980, er det bestemt, at økonomiudvalget forestår samordningen af  

 kommunens planlægning.
Det er i bemærkningerne til lovforslaget samtidig  

 fastslået, at det principielt må være vedkommende stående udvalg, der  

 udarbejder planerne og indstiller dem til kommunalbestyrelsen.
Forslag fra forskellige kommuner om ændringer i den kommunale  

 udvalgsstruktur, herunder ønsker om etablering af kun eet eller to udvalg,  

 der varetager forvaltnings- og driftsmæssige opgaver, har medført et behov  

 for at kunne henlægge flere opgaver af generelt planlæggende karakter til  

 økonomiudvalget.
Efter forslaget vil økonomiudvalget kunne varetage den  

 umiddelbare forvaltning og have det fulde ansvar for alle planlægningsopgaver  

 i kommunerne.
Ved den ændrede formulering af § 18, stk. 4, vil opgaven med den egentlige  

 udarbejdelse af de forskellige kommunale sektorplaner således kunne henlægges  

 direkte til økonomiudvalget. Økonomiudvalget vil dog også som hidtil kunne  

 pålægges alene at forestå samordningen af de planer, som de stående udvalg  

 udarbejder.
Bestemmelse om, hvorvidt økonomiudvalget skal forestå alle eller  

 blot nogle af kommunens sektorplaner, eller om økonomiudvalget alene skal  

 samordne planerne, må fastsættes i styrelsesvedtægten.
Den omstændighed, at udarbejdelsen af sektorplaner henlægges til  

 økonomiudvalget, er dog ikke ensbetydende med, at de berørte stående udvalg  

 afskæres fra indflydelse på sektorplanerne.
Er en plan af betydning for et  

 stående udvalg, må det pågældende stående udvalg have lejlighed til at udtale  

 sig.
Dette følger af almindelige forvaltningsprincipper og er bl.a. kommet  

 til udtryk i § 10, stk. 7, i normalstyrelsesvedtægten for kommuner og den  

 tilsvarende bestemmelse i normalstyrelsesvedtægten for amtskommuner.
Der  

 henvises herved tillige til den bestemmelse, der er foreslået indsat i § 21,  

 stk. 2, i styrelsesloven, jf. forslaget til § 1, nr. 13.
Til nr. 13 Bestemmelsen om, at et udvalg inden iværksættelsen af forstaltninger, der  

 er af væsentlig betydning for et andet udvalg, skal forhandle med dette  

 udvalg, svarer i det væsentlige til bestemmelser i normalstyrelsesvedtægterne  

 for kommunerne og amtskommunerne, jf. vedtægternes § 8 om de stående udvalg  

 og § 10, stk. 7, om økonomiudvalget.
Når stadfæstelseskravet for styrelsesvedtægter ophæves, er det fundet  

 rimeligt at lovfæste dette almindelige forvaltningsprincip.
Den foreslåede  

 bestemmelse svarer således til gældende praksis.
Til nr. 14 Efter gældende lovs § 22, stk. 2, skal borgmesteren underrettes, når en  

 udvalgsformand på udvalgets vegne afgør sager, som ikke tåler opsættelse  

 eller ikke giver anledning til tvivl.
Det forekommer imidlertid ikke  

 påkrævet, at borgmesteren skal underrettes om udvalgsformandens afgørelse af  

 utvivlsomme sager.
Pligten hertil foreslås derfor ophævet.
Herefter skal der  

 kun ske underretning til borgmesteren om afgørelser af hastesager.  

 Underretningspligten i disse tilfælde opretholdes af hensyn til  

 indgrebsbeføjelser over for udvalgene efter gældende lovs § 31 a.
Til nr. 15 Den gældende lov indeholder regler om flertalsvalg af borgmesteren i § 6,  

 stk. 3, og en generel regel om flertalsvalg i § 24, stk. 1. De to regler  

 adskiller sig fra hinanden på følgende punkter:
 I § 6 kræves ved 1. og 2. afstemning et stemmeflertal af de  

 tilstedeværende medlemmer, mens § 24 kræver et stemmeflertal af de afgivne  

 stemmer.
I § 6 er anført, at en kandidat er valgt ved 2. afstemning, hvis den  

 pågældende opnår absolut flertal, eller hvis der kun afgives stemmer på een  

 kandidat. § 24 nævner kun muligheden af absolut flertal.
Da der ved en  

 eventuel 3. afstemning efter § 24 skal stemmes på de to, der ved 2.  

 afstemning fik flest stemmer, vil en kandidat, som er den eneste, der har  

 fået stemmer ved 2. afstemning, imidlertid også efter § 24 automatisk være  

 valgt ved 2. afstemning.
 Da der ikke ses at være grund til, at borgmestervalget og det almindelige  

 flertalsvalg følger forskellige regler, er der i § 6 om borgmestervalget  

 henvist til bestemmelsen i § 24. Samtidig er bestemmelsen i § 24 foreslået  

 ændret således, at der ved 1. og 2. afstemning skal være opnået stemmer fra  

 et flertal af de tilstedeværende medlemmer, idet det ved 2. afstemning dog er  

 tilstrækkeligt, at en kandidat som den eneste har fået stemmer.
Det er fast antaget, at der ved 2. afstemning kan bringes nye kandidater i  

 forslag.
Muligheden for at stemme på nye kandidater ved 2. afstemning har  

 bl.a. betydning ved borgmestervalget, men kan ikke anvendes til at se bort  

 fra ansøgningsfrister o.lign. i forbindelse med ansættelse af kommunalt  

 personale.
En bestemmelse herom er derfor ikke foreslået indsat i lovteksten.
Til nr. 16 I praksis har det undertiden givet anledning til tvivl, om  

 kommunalbestyrelsens valg af flere medlemmer til udvalg, kommissioner,  

 bestyrelser o.lign. skal foretages som et forholdstalsvalg for samtlige  

 udvalg mv. under eet eller ved et forholdstalsvalg for hvert udvalg m.v. for  

 sig.
 Ved den ændrede formulering præciseres det, at der skal foretages et  

 forholdstalsvalg for hvert udvalg mv. for sig, medmindre andet udtrykkeligt  

 fremgår af speciallovgivningen, jf. det almindelige forbehold i den kommunale  

 styrelseslovs § 2. I bestemmelsen er der endvidere en henvisning til de  

 særlige regler i styrelseslovens § 27 om efterfølgende samlet fordeling af  

 pladserne i de stående udvalg.
Til nr. 17 I § 25, stk. 2, foreslås den ændring, at ikke blot borgmesterens, men også  

 en udvalgsformands plads skal modregnes i det antal pladser, som kan tilkomme  

 den gruppe, som borgmesteren eller udvalgsformanden tilhører, når de  

 pågældende er fødte medlemmer af udvalg mv.
Reglen gælder både for formændene  

 for de stående udvalg og for andre udvalgsformænd, fx formanden for et  

 særligt udvalg nedsat i henhold til § 17, stk. 4. Reglen gælder dog kun en  

 udvalgsformand, som er medlem af kommunalbestyrelsen, idet det kun er  

 kommunalbestyrelsens medlemmer, der anmelder et bestemt gruppetilhørsforhold  

 ved valgene.
 Endvidere er det i stk. 2 præciseret, at en gruppedeling ved eet valg ikke  

 udelukker en anden gruppedeling ved andre valg, jf. § 24, stk. 3.
Til nr. 18 Formuleringen foreslås ændret, således at det præciseres, at der er tale  

 om et forholdstalsvalg for hvert udvalg mv. for sig. Ændringen er  

 redaktionel.
Valg af medlemmer og ikke-medlemmer af kommunalbestyrelsen til  

 udvalg mv. skal som hidtil foretages under eet, jf. ordene »ved eet  

 forholdstalsvalg«.
Der henvises i øvrigt til bemærkningerne til nr. 16.
Til nr. 19 Den foreslåede bestemmelse er overført fra § 5 i styrelsesvedtægterne for  

 kommunerne og amtskommunerne.
Bestemmelsen fastslår borgmesterens pligt til  

 at sørge for, at der er fornøden bevillingsmæssig hjemmel for anvisning af  

 udgifter og indtægter.
Hvis en disposition ikke har haft bevillingsmæssig hjemmel, må  

 borgmesteren forelægge bevillingsspørgsmålet for kommunalbestyrelsen.
Dette  

 gælder også ved dispositioner, der om fornødent kan foretages uden bevilling,  

 fordi de er påbudt ved lov eller anden bindende retsforskrift, jf. reglerne i  

 styrelseslovens § 40, stk. 2.
Til nr. 20 Rækkevidden af den gældende bestemmelse i § 32, 1. pkt., (»andre  

 dispositioner« over fast ejendom) har i praksis givet anledning til  

 tvivl.
Efter sin ordlyd omfatter bestemmelsen enhver disposition over  

 kommunens faste ejendomme, herunder også indgåelse af sædvanlige lejemål,  

 uanset at der ikke i de sidstnævnte tilfælde gør sig særlige legitimations-  

 eller sikkerhedshensyn gældende.
Det foreslås derfor, at ordene »andre  

 dispositioner« udgår af bestemmelsen.
Efter den gældende bestemmelse i § 32, 2. pkt., skal dokumenter om  

 ophævelse af forbudspåtegninger og lignende underskrives af borgmesteren og  

 en person, der er bemyndiget dertil af kommunalbestyrelsen.
Bl.a. som følge  

 af oprettelsen af værdipapircentralen er der ikke længere behov for særlige  

 legitimationsregler for kommunens værdipapirer.
De hensyn til sikring af  

 kommunens værdipapirer, der lå til grund for bestemmelsen i § 32, 2. pkt., er  

 således ikke længere til stede.
Bestemmelsen foreslås derfor ophævet.
 Der henvises i øvrigt til bemærkningerne til nr. 21.
Til nr. 21 Ved lov nr. 154 af 24. april 1985 blev loven om banker og sparekasser  

 ændret således, at andelskasser også er omfattet af bank- og sparekasseloven.  

 Overalt i loven om banker og sparekasser blev »bank eller  

 sparekasse« derfor ændret til »pengeinstitut«.
Den kommunale  

 styrelseslov foreslås ændret i overensstemmelse hermed, således at  

 »bank, sparekasse« i § 44, stk. 1, ændres til  

 »pengeinstitut«.
Ved Justitsministeriets bekendtgørelse nr. 78 af 25. februar 1986 blev der  

 givet en udvidet adgang til at anbringe umyndiges midler i  

 investeringsbeviser.
På denne baggrund foreslås, at kommuner også får adgang  

 til at anbringe midler i investeringsbeviser.
Da der efter gennemførelsen af  

 lov nr. 300 af 6. juni 1984 om fonde og visse foreninger er fastsat  

 anbringelsesregler for fondes midler, der i det væsentlige svarer til  

 anbringelsesreglerne for umyndiges midler, er det samtidig fundet  

 hensigtsmæssigt, at der vedrørende anbringelsen af kommunale midler i  

 obligationer og investeringsbeviser henvises til de til enhver tid gældende  

 regler for anbringelse af fondes midler.
Der henvises til Justitsministeriets  

 bekendtgørelse nr. 97 af 15. marts 1985 om anbringelse af fondes midler og  

 bestyrelsesvederlag m.v.
 I øvrigt svarer den foreslåede bestemmelse til gældende lovs § 44, stk. 1.
De gældende bestemmelser i § 44, stk. 2, om forbudspåtegninger eller andre  

 sikringsakter med hensyn til kommunens værdipapirer er stort set en uændret  

 videreførelse af de regler, der fandtes i styrelseslovene før  

 kommunalreformen.
De nuværende forhold inden for værdipapiromsætningen,  

 herunder oprettelsen af værdipapircentralen, har imidlertid bevirket, at  

 reglerne ikke længere har praktisk betydning, hvorfor de foreslås ophævet.
Til nr. 22 Efter gældende lovs § 50, stk. 2, 3. pkt., kan ethvert medlem af  

 tilsynsrådet henskyde en sag til indenrigsministerens afgørelse, uanset om  

 tilsynsrådet har truffet beslutning i sagen.
Da bestemmelsens indhold i  

 praksis har givet anledning til fortolkningstvivl, foreslås det, at  

 bestemmelsen i stedet formuleres som en »standsningsret« svarende  

 til den ret, der efter den gældende bestemmelse i § 23 tilkommer ethvert  

 udvalgsmedlem til at indbringe udvalgets beslutninger for  

 kommunalbestyrelsen.
Herved får tilsynsrådsmedlemmerne en ret til at standse  

 udførelsen af en afgørelse, der er truffet, ved at forlange sagen indbragt  

 til afgørelse af indenrigsministeren.
Bestemmelsen omfatter kun tilfælde,  

 hvor tilsynsrådet har truffet en egentlig afgørelse, der er bindende for  

 kommunen, dvs. afgørelse om anvendelse af sanktioner, afgørelse om  

 godkendelse af kommunale fællesskaber m.v.
Til nr. 23 Bestemmelsen indeholder nogle sproglige ændringer i forhold til gældende  

 lovs § 51, hvorved formuleringen bringes i overensstemmelse med § 22 og § 31  

 om udvalgsformandens og borgmesterens adgang til at afgøre sager, der ikke  

 tåler opsættelse eller ikke giver anledning til tvivl.
Til nr. 24 Det præciseres, at medlemmerne af tilsynsrådet - bortset fra formanden -  

 også kan modtage diæter m.v. for deltagelse i andet end møder, f.eks. ved  

 kursusdeltagelse, efter reglerne i styrelseslovens § 16.
Til nr. 25 I gældende lovs § 55 er det bestemt, at indenrigsministeren kan fastsætte  

 regler om kommunernes låntagning.
 Det foreslås, at ordet låntagning suppleres med »og lignende  

 dispositioner«.
I Indenrigsministeriets »lånebekendtgørelse« (bekendtgørelse nr.  

 309 af 13. juni 1988) er der ud over egentlig låntagning også medtaget  

 ordninger, som i finansieringsmæssig henseende ganske må sidestilles med den  

 egentlige låntagning.
Det bestemmes således, at der til en kommunens  

 låntagning bl.a. henregnes indgåelse af aftaler, herunder leje- og  

 leasingaftaler, om benyttelse af ejendomme, lokaler m.v., hvis etablering kan  

 sidestilles med en kommunal anlægsopgave, jf. bekendtgørelsens § 4, stk. 1,  

 litra g.
Til nr. 26 Efter gældende lovs § 64, stk. 4, kan kommunalbestyrelsen i Århus med  

 undervisningsministerens godkendelse bestemme, at den rådmand, under hvem  

 skolevæsenet er henlagt, skal være formand for skolekommissionen, såfremt han  

 er valgt til medlem af denne.
Bestemmelsen foreslås ophævet som overflødig,  

 da der er fornøden hjemmel i skolestyrelsesloven.
Til § 2 Til nr. 1 Forslaget svarer til den foreslåede ændring af § 10, stk. 1, i loven om  

 kommunernes styrelse.
Der henvises til bemærkningerne til § 1, nr. 6.
Til nr. 2 De foreslåede bestemmelser i § 14, stk. 3 og 4, om stedfortræderordning  

 ved inhabilitet svarer til de foreslåede ændringer af § 14 i loven om  

 kommunernes styrelse, jf. bemærkningerne til § 1, nr. 7. Den københavnske  

 styrelseslovs regler i § 14, stk. 1 og 2, om inhabilitet vedrører både  

 medlemmer af borgerrepræsentationen og medlemmer af magistraten, og de  

 foreslåede nye bestemmelser i § 14, stk. 3 og 4, om indkaldelse af  

 stedfortræder ved inhabilitet vedrører alene medlemmer af  

 borgerrepræsentationen.
Som følge heraf er der visse forskelle i affattelsen  

 af bestemmelserne i henholdsvis loven om kommunernes styrelse og loven om  

 Københavns Kommunes styrelse.
Til nr. 3 og 4 Den foreslåede ændrede affattelse af § 21, stk. 1, og § 22, 1. pkt.,  

 svarer til de foreslåede ændringer af § 25, stk. 1, og § 26, 1. pkt., i loven  

 om kommunernes styrelse.
Der henvises til bemærkningerne til § 1, nr. 16 og  

 18.
Til nr. 5 Forslaget svarer til den foreslåede ændring af § 55 i loven om kommunernes  

 styrelse, jf. bemærkningerne til § 1, nr. 25.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunernes styrelse, jf. lovbekendtgørelse nr. 313 af 20. juni  

 1984, foretages følgende ændringer:
 1. § 2 affattes således:
 » § 2. Kommunernes anliggender styres af kommunalbestyrelser,  

 der vælges efter reglerne i den kommunale valglov.
Stk. 2. De nærmere regler om kommunens styrelse fastsættes i en  

 styrelsesvedtægt, der vedtages af kommunalbestyrelsen.
Forslag til  

 styrelsesvedtægt samt til ændringer i vedtægten skal undergives 2  

 behandlinger i kommunalbestyrelsen med mindst 6 dages mellemrum.
Stk. 3. I kommuner med magistratsordning, jf. § 64, skal  

 styrelsesvedtægter og vedtægtsændringer stadfæstes af indenrigsministeren.
I  

 de øvrige kommuner skal kommunalbestyrelsen underrette indenrigsministeren og  

 tillige vedkommende tilsynsråd, jf. § 47, om vedtagne styrelsesvedtægter og  

 vedtægtsændringer.
Styrelsesvedtægten skal være tilgængelig for kommunens  

 beboere.
Stk. 4. Kommunalbestyrelsen vedtager selv sin forretningsorden.« § 2. Kommunernes anliggender styres af kommunalbestyrelser, der vælges  

 efter reglerne i den kommunale valglov.
Stk. 2. De nærmere regler om kommunens styrelse fastsættes i en  

 styrelsesvedtægt, der vedtages af kommunalbestyrelsen og stadfæstes af  

 indenrigsministeren.
Forslag til styrelsesvedtægt samt til ændringer i  

 vedtægten skal undergives 2 behandlinger i kommunalbestyrelsen med mindst 6  

 dages mellemrum.
Vedtægten skal være tilgængelig for kommunens beboere.
 Stk. 3. Kommunalbestyrelsen vedtager selv sin forretningsorden.
 2. § 4, stk. 2 , affattes således:
» Stk. 2. Kommunevåben og -segl, der er anmeldt for  

 Patentdirektoratet efter regler, der fastsættes af industriministeren, er  

 forbeholdt de kommunale myndigheder i den pågældende kommune.« Stk. 2. Kommunevåben og -segl, der er godkendt af indenrigsministeren og  

 er anmeldt for direktoratet for patent- og varemærkevæsenet i henhold til  

 regler, der fastsættes af handelsministeren, er forbeholdt de pågældende  

 kommunale myndigheder.
 3. § 5 affattes således:
» § 5. Kommunalbestyrelsens medlemstal fastsættes i  

 styrelsesvedtægten.
Medlemstallet skal være ulige og mindst 5. I kommuner med  

 under 10.000 indbyggere kan medlemstallet være højst 17, i kommuner med  

 10.000 - 50.000 indbyggere højst 21 og i de øvrige kommuner højst 31.« § 5. Kommunalbestyrelsens medlemstal, der skal være ulige, fastsættes i  

 styrelsesvedtægten.
Medlemstallet skal i amtskommuner samt i Odense, Ålborg  

 og Århus kommuner være mindst 13 og højst 31, i de øvrige kommuner mindst 5  

 og højst 25.
 4. § 6 affattes således:
» § 6. Den nyvalgte kommunalbestyrelse afholder sit  

 konstituerende møde i tidsrummet 1.-15. december i det år, hvori valget  

 afholdes, dog tidligst efter at den hidtidige kommunalbestyrelse har truffet  

 afgørelse vedrørende eventuelle valgklager og begæringer om fritagelse for at  

 modtage valg.
Indkaldelse til mødet foretages af det medlem, der længst har  

 været medlem af kommunalbestyrelsen eller, hvis flere har været medlem lige  

 længe, af det ældste af disse.
 Stk. 2. På det konstituerende møde vælger kommunalbestyrelsen sin formand  

 blandt sine medlemmer efter reglerne i § 24, stk. 1. Valget ledes af det  

 medlem, der har indkaldt til mødet.
 Stk. 3. Amtsrådets formand kan ikke samtidig være formand for en anden  

 kommunalbestyrelse.
Stk. 4. Så snart valget af formand har fundet sted, vælger  

 kommunalbestyrelsen blandt sine medlemmer en næstformand til at fungere i  

 formandens forfald.
Valget ledes af den nyvalgte formand eller i dennes  

 forfald af det medlem, der har ledet formandsvalget, og foregår i øvrigt  

 efter samme regler som dette.
Stk. 5. Det kan i styrelsesvedtægten bestemmes, at kommunalbestyrelsen  

 blandt sine medlemmer vælger en første og en anden næstformand til i den  

 nævnte rækkefølge at fungere i formandens forfald.
Valget ledes som angivet i  

 stk. 4 og foretages under eet som forholdstalsvalg, jf. § 24, stk. 3.
Stk. 6. Valgene af formand og næstformand (næstformænd) har virkning for  

 kommunalbestyrelsens funktionsperiode.« § 6. Den nyvalgte kommunalbestyrelse afholder sit konstituerende møde i  

 tidsrummet fra og med den 1. og til og med den 15. december i det år, hvori  

 valget afholdes, dog tidligst efter at den hidtidige kommunalbestyrelse har  

 truffet afgørelse vedrørende eventuelle valgklager og begæringer om  

 fritagelse for at modtage valg.
Indkaldelse til mødet foretages af det  

 medlem, der længst har været medlem af kommunalbestyrelsen, eller, hvis flere  

 har været medlem lige længe, af den ældste af disse.
Stk. 2. På det konstituerende møde vælger kommunalbestyrelsen sin formand  

 blandt sine medlemmer.
Valget har gyldighed for kommunalbestyrelsens  

 funktionsperiode.
Valget ledes af det medlem, der har indkaldt til mødet.
Stk. 3. Til valg af formand kræves ved første afstemning absolut  

 stemmeflertal af kommunalbestyrelsens tilstedeværende medlemmer, jf. § 11,  

 stk. 2. Opnås sådant flertal ikke, foretages ny afstemning.
Opnår en kandidat  

 absolut flertal ved anden afstemning eller afgives der ved denne kun stemmer  

 på een kandidat, er den pågældende valgt.
Bringer anden afstemning heller  

 ikke nogen afgørelse, foretages bundet valg mellem de to, der ved anden  

 afstemning har fået flest stemmer, således at det ved stemmelighed afgøres  

 ved lodtrækning, på hvilke to der ved det bundne valg (tredje afstemning)  

 skal stemmes.
Står stemmerne lige ved tredje afstemning, træffes afgørelsen  

 ved lodtrækning.
 Stk. 4. Amtsrådets formand kan ikke sammetidig være formand for  

 kommunalbestyrelsen i en primærkommune.
Stk. 5. Så snart valget af formand har fundet sted, vælger  

 kommunalbestyrelsen blandt sine medlemmer en næstformand til at fungere i  

 formandens forfald.
Valget ledes af den nyvalgte formand eller i hans forfald  

 af det medlem, der har ledet formandsvalget, og foregår i øvrigt efter samme  

 regler som dette.
Stk. 6. Det kan i styrelsesvedtægten bestemmes, at kommunalbestyrelsen  

 blandt sine medlemmer vælger en første og en anden næstformand til i den  

 nævnte rækkefølge at fungere i formandens forfald.
Valget ledes som angivet i  

 stk. 5 og foretages under eet efter forholdstalsvalgmåden, jf. § 24, stk. 3.
 5. I § 7, stk. 2 , ændres »§ 6, stk. 4« til: »§ 6,  

 stk. 3«, og i § 7, stk. 3 , ændres »§ 6« til: »§  

 24, stk. 1,».
Stk. 2. Kommunalbestyrelsen kan efter anmodning fritage formand og  

 næstformand for deres hverv for resten af funktionstiden.
Formanden har krav  

 på fritagelse, derom han vælges til formand for en anden kommunalbestyrelse,  

 jf. § 6, stk. 4.
Stk. 3. Når en formand eller næstformand fritages for sit erhverv, dør  

 eller udtræder af kommunalbestyrelsen, foretages nyt valg efter reglerne i §  

 6 for resten af kommunalbestyrelsens funktionstid.
Er der valgt flere  

 næstformænd, besættes den ledigblevne plads dog af den gruppe i  

 kommunalbestyrelsen, som har valgt den afgående næstformand.
 6. § 10, stk. 1, 4. pkt. , ophæves.
§ 10. Kommunalbestyrelsens møder er offentlige.
Kommunalbestyrelsen kan  

 bestemme, at en sag skal behandles for lukkede døre, når dette findes  

 nødvendigt eller ønskeligt på grund af sagens beskaffenhed.
Spørgsmålet om,  

 hvorvidt en sag giver grundlag for dørlukning, forhandles for lukkede døre,  

 hvis det bestemmes af kommunalbestyrelsen eller formanden.
Sager, der  

 behandles for lukkede døre, foretages så vidt muligt sidst.
 7. I § 14 indsættes som stk. 3 og 4 :
 » Stk. 3. Når et medlem må forventes at blive erklæret for  

 inhabilt i forhold til en sag, der skal behandles i kommunalbestyrelsens  

 møde, jf. stk. 1, kan de medlemmer, der er valgt på den pågældende  

 kandidatliste, kræve stedfortræderen indkaldt til at deltage i sagens  

 behandling.
Stk. 4. Hvis kommunalbestyrelsen træffer beslutning om et medlems  

 inhabilitet, uden at stedfortræderen er indkaldt, kan de medlemmer, der er  

 valgt på den pågældende kandidatliste, kræve sagen udsat til det  

 efterfølgende møde.
Udsættelse kan dog ikke ske, hvis 2/3 af de  

 tilstedeværende medlemmer modsætter sig dette, eller hvis udsættelse vil  

 medføre overskridelse af frister, der er fastsat i lovgivningen eller af  

 andre myndigheder.« § 14. Kommunalbestyrelsen træffer beslutning om, hvorvidt et medlem har en  

 sådan interesse i en sag, at han er udelukket fra at deltage i  

 kommunalbestyrelsens forhandling og afstemning om sagen.
 Stk. 2. Et medlem skal underrette kommunalbestyrelsen, hvis der foreligger  

 forhold, der kan give anledning til tvivl om hans habilitet.
 8. I § 15, stk. 5 , ændres »udpeger kommunalbestyrelsen efter  

 reglerne i § 6, jfr. § 7, stk. 3« til: »vælger kommunalbestyrelsen  

 efter reglerne i § 7, stk. 3, jf. § 24, stk. 1«.
 Stk. 5. Når stedfortræderen for kommunalbestyrelsens formand eller  

 næstformand er indtrådt i henhold til stk. 2 og forhindringen har en  

 forventet varighed af mindst 2 måneder, udpeger kommunalbestyrelsen efter  

 reglerne i § 6, jf. § 7, stk. 3, den, der under fraværet skal varetage  

 funktionerne som henholdsvis formand eller næstformand.
 9. § 16, stk. 7 , affattes således:
» Stk. 7. Indenrigsministeren fastsætter regler om ydelse af  

 vederlag til formændene for de af kommunalbestyrelsen nedsatte udvalg samt  

 regler om ydelse af vederlag til et medlem, der fungerer som udvalgsformand  

 på grund af formandens sygdom, ferie eller fravær af anden årsag.« Stk. 7. I styrelsesvedtægten kan fastsættes bestemmelser om ydelse af  

 vederlag til formændene for de af kommunalbestyrelsen nedsatte udvalg.
For  

 formandshverv, hvor der ydes vederlag, fastsættes endvidere i  

 styrelsesvedtægten bestemmelser om ydelse af vederlag til et medlem, der  

 fungerer som udvalgsformand på grund af formandens sygdom, ferie eller fravær  

 af anden årsag.
 10. § 17, stk. 1 , affattes således:
»Til varetagelse af den umiddelbare forvaltning af kommunens  

 anliggender nedsættes et økonomiudvalg samt et eller flere stående udvalg,  

 hvis sammensætning og myndighedsområde fastsættes i styrelsesvedtægten.  

 Udvalgenes medlemstal skal være ulige og kan ikke overstige halvdelen af  

 kommunalbestyrelsens medlemstal.« § 17. Til varetagelse af den umiddelbare forvaltning af kommunens  

 anliggender nedsættes et økonomiudvalg samt stående udvalg, hvis  

 sammensætning og myndighedsområde fastsættes i styrelsesvedtægten.
 11. § 18, stk. 4 , affattes således:
» Stk. 4. Økonomiudvalget forestår eller samordner kommunens  

 planlægning.« Stk. 4. Økonomiudvalget forestår samordningen af kommunens planlægning.
 12. I § 19, stk. 1 , ændres »de stående udvalg« til:  

 »et stående udvalg«.
 § 19. Medlemmerne af de stående udvalg vælges blandt kommunalbestyrelsens  

 medlemmer, jf. dog stk. 2.
 13. I § 21 indsættes efter stk. 1 som nyt stykke:
» Stk. 2. Et udvalg skal inden iværksættelsen af  

 foranstaltninger, der er af væsentlig betydning for et andet udvalg,  

 forhandle med det pågældende udvalg, i fornødent omfang med inddragelse af  

 kommunalbestyrelsens formand, jf. § 31 a.« Stk. 2 bliver herefter stk. 3.
§ 21. Udvalgene bestyrer de anliggender, der er underlagt dem, inden for  

 rammerne af det vedtagne årsbudget i forbindelse med kommunalbestyrelsens  

 vedtagelser og i overensstemmelse med de reglementer m.v., der er udstedt af  

 kommunalbestyrelsen.
De påser, at de bevilgede beløb ikke overskrides, og  

 foretager gennem økonomiudvalget indstilling til kommunalbestyrelsen, hvis  

 bevillinger derudover anses for ønskelige eller fornødne.
 Stk. 2. Udvalgene skal efter anmodning af økonomiudvalget og inden for en  

 frist, der fastsættes af dette udvalg, fremkomme med bidrag til årsbudgettet  

 og til flerårige budgetoverslag, jf. § 37, stk. 2.
 14. I § 22, stk. 2, 2. pkt. , ændres »,jfr. § 31 a« til:  

 »af sager, som ikke tåler opsættelse«.
Stk. 2. Formanden kan på udvalgets vegne afgøre sager, som ikke tåler  

 opsættelse eller ikke giver anledning til tvivl.
Kommunalbestyrelsens formand  

 underrettes forudgående om afgørelsen, jf. § 31 a, medmindre der er tale om  

 afgørelser, der ved lovgivningen er henlagt til udvalget.
 15. § 24, stk. 1 , affattes således:
»Ved flertalsvalg er den kandidat valgt, som opnår stemmer fra et  

 flertal af de tilstedeværende medlemmer.
Opnås et sådant flertal ikke ved 1.  

 afstemning, foretages en ny afstemning.
Ved 2. afstemning er en kandidat  

 valgt, hvis den pågældende opnår stemmer fra et flertal af de tilstedeværende  

 medlemmer, eller hvis der kun afgives stemmer på den pågældende.
Bringer 2.  

 afstemning heller ikke nogen afgørelse, foretages bundet valg mellem de to,  

 der ved 2. afstemning har fået flest stemmer, således at det ved stemmelighed  

 afgøres ved lodtrækning, på hvilke to der ved det bundne valg (3. afstemning)  

 skal stemmes.
Står stemmerne lige ved 3. afstemning, træffes afgørelsen ved  

 lodtrækning.« § 24. Ved flertalsvalg er den kandidat valgt, der opnår absolut flertal af  

 de afgivne stemmer.
Opnås sådant flertal ikke ved første afstemning foretages  

 ny afstemning.
Opnår en kandidat ej heller ved denne afstemning absolut  

 flertal af de afgivne stemmer, foretages bundet valg mellem de to, der ved  

 anden afstemning har fået flest stemmer, således at det ved stemmelighed  

 afgøres ved lodtrækning, på hvilke to der ved det bundne valg (tredje  

 afstemning) skal stemmes.
Står stemmerne lige ved tredje afstemning, træffes  

 afgørelsen ved lodtrækning.
 16. I § 25, stk. 1 , ændres »som forholdstalsvalg« til:  

 »ved et forholdstalsvalg for hvert udvalg m.v. for sig, jf. dog § 27,  

 stk. 1«.
 § 25. Kommunalbestyrelsens valg af to eller flere medlemmer til udvalg,  

 kommissioner, bestyrelser og lignende foretages som forholdstalsvalg.
 17. § 25, stk. 2 , affattes således:
» Stk. 2. Ved kommunalbestyrelsens valg af medlemmer til  

 udvalg, kommissioner, bestyrelser og lignende, hvori kommunalbestyrelsens  

 formand eller en udvalgsformand skal have sæde, regnes den pågældendes plads  

 som en af de pladser, der kan tilkomme den gruppe inden for  

 kommunalbestyrelsen, som vedkommende ved det pågældende valg har anmeldt at  

 tilhøre.« Stk. 2. Ved kommunalbestyrelsens valg af medlemmer til udvalg,  

 kommissioner, bestyrelser og lignende, hvori kommunalbestyrelsens formand  

 skal have sæde, regnes formandens plads som den ene af de pladser, der kan  

 tilkomme den gruppe inden for kommunalbestyrelsen, til hvilken formanden  

 hører.
 18. I § 26, 1. pkt. , ændres »under eet« til: »ved  

 et forholdstalsvalg for hvert udvalg m.v. for sig«.
§ 26. Skal valg af medlemmer til udvalg, kommissioner, bestyrelser og  

 lignende foretages både blandt medlemmer og ikke-medlemmer af  

 kommunalbestyrelsen, foretages valget af samtlige de medlemmer,  

 kommunalbestyrelsen skal vælge, under eet.
Grupperne kan i den rækkefølge,  

 som mandaterne tilfalder dem, udpege medlemmer eller ikke-medlemmer af  

 kommunalbestyrelsen, indtil den ene eller den anden art af pladserne er  

 besat.
 19. I § 31, stk. 2 , indsættes efter 3. pkt.:
»Formanden sørger for, at ingen udgift afholdes eller indtægt  

 oppebæres uden fornøden bevilling.« Stk. 2. Formanden har den øverste daglige ledelse af kommunens  

 administration.
Formanden fordeler sagerne til de pågældende udvalg og drager  

 omsorg for, at sager, der kræver beslutning af kommunalbestyrelsen,  

 forelægges denne med eventuelle erklæringer.
Formanden påser sagernes  

 ekspedition og udfærdiger om fornødent forskrifter herfor.
 20. § 32 affattes således:
» § 32. Dokumenter vedrørende kommunens køb og salg af fast  

 ejendom, optagelse af lån og påtagelse af garantiforpligtelser skal  

 underskrives af kommunalbestyrelsens formand og en person, der er bemyndiget  

 dertil af kommunalbestyrelsen.« § 32. Dokumenter vedrørende køb, salg og andre dispositioner over  

 kommunens faste ejendomme, optagelse af lån og afgivelse af garanti skal  

 underskrives af kommunalbestyrelsens formand og en person, der er bemyndiget  

 dertil af kommunalbestyrelsen.
Samme regel gælder ved ophævelse af  

 forbudspåtegninger og lignende vedrørende kommunens aktiver, når det af  

 påtegningen fremgår, at der kun kan disponeres over dokumentet med  

 kommunalbestyrelsens samtykke.
 21. § 44 affattes således:
» § 44. Midler, som ikke af hensyn til de daglige forretninger  

 skal foreligge kontant, skal indsættes i pengeinstitut eller på postgirokonto  

 eller anbringes i sådanne obligationer eller investeringsbeviser, i hvilke  

 fondes midler kan anbringes.« § 44. Midler, som ikke af hensyn til de daglige forretninger skal  

 foreligge kontant, skal indsættes i bank, sparekasse, på postkonto eller  

 anbringes i sådanne obligationer, i hvilke umyndiges midler kan anbringes.
Stk. 2. Kommunens omsætningspapirer skal, for så vidt de ikke sikres på  

 anden lige så betryggende måde, forsynes med påtegning om, at de tilhører  

 kommunen, og at der kun må rådes over papiret med kommunalbestyrelsens  

 samtykke.
Påtegningen skal så vidt muligt noteres i vedkommende institutions  

 bøger.
 22. § 50, stk. 2, 3. pkt. , affattes således:
»Ethvert medlem af tilsynsrådet kan standse udførelsen af en  

 afgørelse, der er truffet af rådet, ved på mødet til beslutningsprotokollen  

 at erklære, at sagen ønskes indbragt til afgørelse af  

 indenrigsministeren.« Stk. 2. Beslutninger træffes ved stemmeflertal.
Står stemmerne lige, er  

 formandens stemme afgørende.
Ethvert af rådets medlemmer kan dog på mødet ved  

 erklæring til beslutningsprotokollen begære sagen indbragt til afgørelse af  

 indenrigsministeren.
 23. § 51, stk. 1 , affattes således:
»Formanden sørger for udførelsen af tilsynsrådets beslutninger.  

 Formanden kan på rådets vegne afgøre sager, som ikke tåler opsættelse eller  

 ikke giver anledning til tvivl.« § 51. Formanden drager omsorg for udførelsen af rådets beslutninger.
Han  

 kan på rådets vegne afgøre sager, der ikke tåler udsættelse, samt almindelige  

 løbende sager, der ikke giver anledning til tvivl.
 24. § 52 affattes således:
» § 52. Tilsynsrådets medlemmer modtager diæter og  

 befordringsgodtgørelse m.v. efter reglerne i § 16.« § 52. For deltagelse i tilsynsrådets møder ydes diæter og  

 befordringsgodtgørelse i overensstemmelse med reglerne i § 16.
 25. § 55 affattes således:
» § 55. Indenrigsministeren kan fastsætte regler om  

 kommunernes låntagning og lignende dispositioner.« § 55. Indenrigsministeren kan fastsætte regler om kommunernes låntagning.
 26. § 64, stk. 4 , ophæves.
 Stk. 4. Med undervisningsministerens godkendelse kan kommunalbestyrelsen i  

 Århus bestemme, at den rådmand, under hvem skolevæsenet er henlagt, skal være  

 formand for skolekommissionen, såfremt han er valgt til medlem af denne.
§ 2 I lov om Københavns Kommunes styrelse, jf. lovbekendtgørelse nr. 314 af  

 20. juni 1984, foretages følgende ændringer:
 1. § 9, stk. 1, 4. pkt. , ophæves.
§ 9. Borgerrepræsentationens møder er offentlige.
Borgerrepræsentationen  

 kan bestemme, at en sag skal behandles for lukkede døre, når dette findes  

 nødvendigt eller ønskeligt på grund af sagens beskaffenhed.
Spørgsmålet om,  

 hvorvidt en sag giver anledning til dørlukning, forhandles for lukkede døre,  

 hvis dette bestemmes af borgerrepræsentationen eller formanden.
Sager, der  

 behandles for lukkede døre, foretages så vidt muligt sidst.
 2. I § 14 indsættes som stk. 3 og 4 :
 » Stk. 3. Når et medlem af borgerrepræsentationen må forventes  

 at blive erklæret for inhabilt i forhold til en sag, der skal behandles i  

 borgerrepræsentationens møde, jf. stk. 1, kan de medlemmer, der er valgt på  

 den pågældende kandidatliste, kræve stedfortræderen indkaldt til at deltage i  

 sagens behandling.
Stk. 4. Hvis borgerrepræsentationen træffer beslutning om et medlems  

 inhabilitet, uden at stedfortræderen er indkaldt, jf. stk. 3, kan de  

 medlemmer, der er valgt på den pågældende kandidatliste, kræve sagen udsat  

 til det efterfølgende møde.
Udsættelse kan dog ikke ske, hvis 2/3 af de  

 tilstedeværende medlemmer modsætter sig dette, eller hvis udsættelse vil  

 medføre overskridelse af frister, der er fastsat i lovgivningen eller af  

 andre myndigheder.« § 14. Borgerrepræsentationen træffer beslutning om, hvorvidt et medlem af  

 denne eller af magistraten har en sådan interesse i en sag, at han er  

 udelukket fra at deltage i sagens behandling.
 Stk. 2. Et medlem af borgerrepræsentationen eller magistraten skal  

 underrette borgerrepræsentationen, hvis der foreligger forhold, der kan give  

 anledning til tvivl om hans habilitet.
 3. I § 21, stk. 1, ændres »som forholdstalsvalg« til:  

 »ved et forholdstalsvalg for hvert udvalg m.v. for sig, jf. dog § 18,  

 stk. 1«.
 § 21. Valg af to eller flere medlemmer til udvalg, kommissioner,  

 bestyrelser og lignende foretages som forholdstalsvalg.
 4. I § 22, 1. pkt. , ændres »under eet« til: »ved et  

 forholdstalsvalg for hvert udvalg m.v. for sig«.
§ 22. Skal valg af medlemmer til udvalg, kommissioner, bestyrelser og  

 lignende foretages både blandt medlemmer og ikke-medlemmer af  

 borgerrepræsentationen eller magistraten, foretages valget af samtlige  

 kommunens repræsentanter under eet.
Grupperne kan i den rækkefølge, som  

 mandaterne tilfalder dem, udpege medlemmer eller ikke-medlemmer, indtil  

 pladserne er besat.
 5. § 47, stk. 1 , affattes således:
»Indenrigsministeren kan fastsætte regler om kommunens låntagning og  

 lignende dispositioner.« § 47. Indenrigsministeren kan fastsætte regler om kommunens låntagning.
Efter 2. behandling den 28. marts 1989 § 1 I lov om kommunernes styrelse, jf. lovbekendtgørelse nr. 313 af 20. juni  

 1984, foretages følgende ændringer:
 1. § 2 affattes således:
 » § 2. Kommunernes anliggender styres af kommunalbestyrelser,  

 der vælges efter reglerne i den kommunale valglov.
Stk. 2. De nærmere regler om kommunens styrelse fastsættes i en  

 styrelsesvedtægt, der vedtages af kommunalbestyrelsen.
Forslag til  

 styrelsesvedtægt samt til ændringer i vedtægten skal undergives 2  

 behandlinger i kommunalbestyrelsen med mindst 6 dages mellemrum.
Stk. 3. I kommuner med magistratsordning, jf. § 64, skal  

 styrelsesvedtægter og vedtægtsændringer stadfæstes af indenrigsministeren.
I  

 de øvrige kommuner skal kommunalbestyrelsen underrette indenrigsministeren og  

 tillige vedkommende tilsynsråd, jf. § 47, om vedtagne styrelsesvedtægter og  

 vedtægtsændringer.
Styrelsesvedtægten skal være tilgængelig for kommunens  

 beboere.
Stk. 4. Kommunalbestyrelsen vedtager selv sin forretningsorden.« 2. § 4, stk. 2 , affattes således:
» Stk. 2. Kommunevåben og -segl, der er anmeldt for  

 Patentdirektoratet efter regler, der fastsættes af industriministeren, er  

 forbeholdt de kommunale myndigheder i den pågældende kommune.« 3. § 5 affattes således:
» § 5. Kommunalbestyrelsens medlemstal fastsættes i  

 styrelsesvedtægten.
Medlemstallet skal være ulige og mindst 7 og højst  

 31.« 4. § 6 affattes således:
» § 6. Den nyvalgte kommunalbestyrelse afholder sit  

 konstituerende møde i tidsrummet 1.-15. december i det år, hvori valget  

 afholdes, dog tidligst efter at den hidtidige kommunalbestyrelse har truffet  

 afgørelse vedrørende eventuelle valgklager og begæringer om fritagelse for at  

 modtage valg.
Indkaldelse til mødet foretages af det medlem, der længst har  

 været medlem af kommunalbestyrelsen, eller, hvis flere har været medlem lige  

 længe, af det ældste af disse.
 Stk. 2. På det konstituerende møde vælger kommunalbestyrelsen sin formand  

 blandt sine medlemmer efter reglerne i § 24, stk. 1. Valget ledes af det  

 medlem, der har indkaldt til mødet.
 Stk. 3. Amtsrådets formand kan ikke samtidig være formand for en anden  

 kommunalbestyrelse.
Stk. 4. Så snart valget af formand har fundet sted, vælger  

 kommunalbestyrelsen blandt sine medlemmer en næstformand til at fungere i  

 formandens forfald.
Valget ledes af den nyvalgte formand eller i dennes  

 forfald af det medlem, der har ledet formandsvalget, og foregår i øvrigt  

 efter samme regler som dette.
Stk. 5. Det kan i styrelsesvedtægten bestemmes, at kommunalbestyrelsen  

 blandt sine medlemmer vælger en første og en anden næstformand til i den  

 nævnte rækkefølge at fungere i formandens forfald.
Valget ledes som angivet i  

 stk. 4 og foretages under eet som forholdstalsvalg, jf. § 24, stk. 3.
Stk. 6. Valgene af formand og næstformand (næstformænd) har virkning for  

 kommunalbestyrelsens funktionsperiode.« 5. I § 7, stk. 2 , ændres »§ 6, stk. 4« til: »§ 6,  

 stk. 3«, og i § 7, stk. 3 , ændres »§ 6« til: »§  

 24, stk. 1,».
 6. § 10, stk. 1, 4. pkt. , ophæves.
 7. I § 14 indsættes som stk. 3 og 4 :
 » Stk. 3. Når et medlem må forventes at blive erklæret for  

 inhabilt i forhold til en sag, der skal behandles i kommunalbestyrelsens  

 møde, jf. stk. 1, kan de medlemmer, der er valgt på den pågældende  

 kandidatliste, kræve stedfortræderen indkaldt til at deltage i sagens  

 behandling.
Stk. 4. Hvis kommunalbestyrelsen træffer beslutning om et medlems  

 inhabilitet, uden at stedfortræderen er indkaldt, kan de medlemmer, der er  

 valgt på den pågældende kandidatliste, kræve sagen udsat til det  

 efterfølgende møde.
Udsættelse kan dog ikke ske, hvis 2/3 af de  

 tilstedeværende medlemmer modsætter sig dette, eller hvis udsættelse vil  

 medføre overskridelse af frister, der er fastsat i lovgivningen eller af  

 andre myndigheder.« 8. I § 15, stk. 5 , ændres »udpeger kommunalbestyrelsen efter  

 reglerne i § 6, jfr. § 7, stk. 3« til: »vælger kommunalbestyrelsen  

 efter reglerne i § 7, stk. 3, jf. § 24, stk. 1«.
 9. § 16, stk. 7 , affattes således:
» Stk. 7. Indenrigsministeren fastsætter regler om ydelse af  

 vederlag til formændene for de af kommunalbestyrelsen nedsatte udvalg samt  

 regler om ydelse af vederlag til et medlem, der fungerer som udvalgsformand  

 på grund af formandens sygdom, ferie eller fravær af anden årsag.« 10. § 17, stk. 1 , affattes således:
»Til varetagelse af den umiddelbare forvaltning af kommunens  

 anliggender nedsættes et økonomiudvalg samt et eller flere stående udvalg,  

 hvis sammensætning og myndighedsområde fastsættes i styrelsesvedtægten.  

 Udvalgenes medlemstal skal være ulige og kan ikke overstige halvdelen af  

 kommunalbestyrelsens medlemstal.« 11. § 18, stk. 1, affattes således:
»Økonomiudvalgets medlemmer vælges blandt kommunalbestyrelsens  

 medlemmer.
Kommunalbestyrelsens formand er formand for udvalget.« 12. § 18, stk. 4 , affattes således:
» Stk. 4. Økonomiudvalget forestår eller samordner kommunens  

 planlægning.« 13. I § 19, stk. 1 , ændres »de stående udvalg« til:  

 »et stående udvalg«.
 14. I § 21 indsættes efter stk. 1 som nyt stykke:
» Stk. 2. Et udvalg skal inden iværksættelsen af  

 foranstaltninger, der er af væsentlig betydning for et andet udvalg,  

 forhandle med det pågældende udvalg, i fornødent omfang med inddragelse af  

 kommunalbestyrelsens formand, jf. § 31 a.« Stk. 2 bliver herefter stk. 3.
 15. I § 22, stk. 2, 2. pkt. , ændres »,jfr. § 31 a« til:  

 »af sager, som ikke tåler opsættelse«.
 16. § 24, stk. 1 , affattes således:
»Ved flertalsvalg er den kandidat valgt, som opnår stemmer fra et  

 flertal af de tilstedeværende medlemmer.
Opnås et sådant flertal ikke ved 1.  

 afstemning, foretages en ny afstemning.
Ved 2. afstemning er en kandidat  

 valgt, hvis den pågældende opnår stemmer fra et flertal af de tilstedeværende  

 medlemmer, eller hvis der kun afgives stemmer på den pågældende.
Bringer 2.  

 afstemning heller ikke nogen afgørelse, foretages bundet valg mellem de to,  

 der ved 2. afstemning har fået flest stemmer, således at det ved stemmelighed  

 afgøres ved lodtrækning, på hvilke to der ved det bundne valg (3. afstemning)  

 skal stemmes.
Står stemmerne lige ved 3. afstemning, træffes afgørelsen ved  

 lodtrækning.« 17. I § 25, stk. 1 , ændres »som forholdstalsvalg« til:  

 »ved et forholdstalsvalg for hvert udvalg m.v. for sig, jf. dog § 27,  

 stk. 1«.
 18. § 25, stk. 2 , affattes således:
» Stk. 2. Ved kommunalbestyrelsens valg af medlemmer til  

 udvalg, kommissioner, bestyrelser og lignende, hvori kommunalbestyrelsens  

 formand eller en udvalgsformand skal have sæde, regnes den pågældendes plads  

 som en af de pladser, der kan tilkomme den gruppe inden for  

 kommunalbestyrelsen, som vedkommende ved det pågældende valg har anmeldt at  

 tilhøre.« 19. I § 26, 1. pkt. , ændres »under eet« til: »ved  

 et forholdstalsvalg for hvert udvalg m.v. for sig«.
 20. I § 31, stk. 2 , indsættes efter 3. pkt.:
»Formanden sørger for, at ingen udgift afholdes eller indtægt  

 oppebæres uden fornøden bevilling.« 21. § 32 affattes således:
» § 32. Dokumenter vedrørende kommunens køb og salg af fast  

 ejendom, optagelse af lån og påtagelse af garantiforpligtelser skal  

 underskrives af kommunalbestyrelsens formand og en person, der er bemyndiget  

 dertil af kommunalbestyrelsen.« 22. § 44 affattes således:
» § 44. Midler, som ikke af hensyn til de daglige forretninger  

 skal foreligge kontant, skal indsættes i pengeinstitut eller på postgirokonto  

 eller anbringes i sådanne obligationer eller investeringsbeviser, i hvilke  

 fondes midler kan anbringes.« 23. § 50, stk. 2, 3. pkt. , affattes således:
»Ethvert medlem af tilsynsrådet kan standse udførelsen af en  

 afgørelse, der er truffet af rådet, ved på mødet til beslutningsprotokollen  

 at erklære, at sagen ønskes indbragt til afgørelse af  

 indenrigsministeren.« 24. § 51, stk. 1 , affattes således:
»Formanden sørger for udførelsen af tilsynsrådets beslutninger.  

 Formanden kan på rådets vegne afgøre sager, som ikke tåler opsættelse eller  

 ikke giver anledning til tvivl.« 25. § 52 affattes således:
» § 52. Tilsynsrådets medlemmer modtager diæter og  

 befordringsgodtgørelse m.v. efter reglerne i § 16.« 26. § 55 affattes således:
» § 55. Indenrigsministeren kan fastsætte regler om  

 kommunernes låntagning og lignende dispositioner.« 27. § 64, stk. 4 , ophæves.
§ 2 I lov om Københavns Kommunes styrelse, jf. lovbekendtgørelse nr. 314 af  

 20. juni 1984, foretages følgende ændringer:
 1. § 9, stk. 1, 4. pkt. , ophæves.
 2. I § 14 indsættes som stk. 3 og 4:
 »Stk. 3. Når et medlem af borgerrepræsentationen må forventes at  

 blive erklæret for inhabilt i forhold til en sag, der skal behandles i  

 borgerrepræsentationens møde, jf. stk. 1, kan de medlemmer, der er valgt på  

 den pågældende kandidatliste, kræve stedfortræderen indkaldt til at deltage i  

 sagens behandling.
Stk. 4. Hvis borgerrepræsentationen træffer beslutning om et medlems  

 inhabilitet, uden at stedfortræderen er indkaldt, jf. stk. 3, kan de  

 medlemmer, der er valgt på den pågældende kandidatliste, kræve sagen udsat  

 til det efterfølgende møde.
Udsættelse kan dog ikke ske, hvis 2/3 af de  

 tilstedeværende medlemmer modsætter sig dette, eller hvis udsættelse vil  

 medføre overskridelse af frister, der er fastsat i lovgivningen eller af  

 andre myndigheder.« 3. I § 21 , stk. 1 , ændres »som forholdstalsvalg«  

 til: »ved et forholdstalsvalg for hvert udvalg m.v. for sig, jf. dog §  

 18, stk. 1«.
 4. I § 22, 1. pkt. , ændres »under eet« til: »ved et  

 forholdstalsvalg for hvert udvalg m.v. for sig«.
 5. § 47, stk. 1 , affattes således:
»Indenrigsministeren kan fastsætte regler om kommunens låntagning og  

 lignende dispositioner.« § 3 Loven træder i kraft den 1. juli 1989.
