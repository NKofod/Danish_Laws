 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenbog, gør vitterligt: Folketinget har vedtaget og Vi ved  

 Vort samtykke stadfæstet følgende lov:
 § 1.  Ved kaniner forstås i denne lov tamkaniner.
§ 2.  Slagtede kaniner må kun forhandles her i landet  

 eller udføres fra landet, såfremt de er slagtet på et af landbrugsministeren  

 dertil autoriseret slagteri.
Denne bestemmelse gælder dog ikke for  

 producenters salg af slagtede kaniner fra egen virksomhed direkte til  

 forbruger til anvendelse i dennes private husholdning, såfremt levering  

 foregår på producentens ejendom.
Endvidere gøres undtagelse, for så vidt  

 angår kaniner, der er slagtet på de ved lovens ikrafttræden igangværende  

 kaninslagterier, såfremt disse ved henvendelse til landbrugsministeriet har  

 opnået tilladelse til på nærmere foreskrevne vilkår at fortsætte deres  

 kaninslagtning til fornævnte formål.
Sådan tilladelse gives for en efter  

 forholdene i det enkelte tilfælde afpasset periode på ikke over to år.
 § 3.  Enhver, der ønsker at oprette et autoriseret  

 kaninslagteri, skal gøre anmeldelse herom til landbrugsministeriet, der på  

 nærmere betingelser, herunder erlæggelse af en i forhold til slagtningen,  

 henholdsvis salget, fastsat afgift, kan meddele vedkommende autorisation.
 Stk. 2.  Landbrugsministeren kan ansætte en dyrlæge til  

 at kontrollere kaninerne efter nærmere af ministeren fastsatte regler.
 Stk. 3.  Ministeren kan fastsætte bestemmelser om  

 indsamling, opstaldning, slagtning, behandling, mærkning, pakning og  

 forsendelse af kaniner samt bestemmelser såvel om deres kvalitet og  

 sundhedstilstand som om indretning og renholdelse af de i kaninerne benyttede  

 lokaler.
 § 4.  Slagtede kaniner, der ved dyrlægekontrollen er  

 godkendt til menneskeføde og er forsynet med påbudt kontrolmærke, kan  

 indføres til forhandling i enhver kommune her i landet.
 Stk. 2.  Slagtede kaniner, der ved dyrlægekontrollen  

 erklæres uegnede til menneskeføde, skal destrueres uden udgifter for det  

 offentlige.
 § 5.  Udførsel her fra landet af levende kaniner må  

 kun finde sted i henhold til en af landbrugsministeren dertil meddelt  

 autorisation eller tilladelse.
 Stk. 2.  Udførsel her fra landet af slagtede kaniner må  

 kun foregå fra de i § 2 nævnte autoriserede kaninslagterier samt fra de af  

 ministeren autoriserede frysehuse.
 Stk. 3.  Udførsel her fra landet af kaninskind og  

 kaninuld må kun finde sted i henhold til en af ministeren dertil meddelt  

 autorisation eller tilladelse.
 § 6.  Udførsel her fra landet af konserves eller andre  

 levnedsmidler tilvirket af kaniner må kun foregå fra virksomheder, som dertil  

 er autoriseret af landbrugsministeren.
 Stk. 2.  Enhver, der ønsker at oprette en virksomhed til  

 tilvirkning til eksport af konserves eller andre levnedsmidler af kaniner,  

 skal gøre anmeldelse herom til ministeren, der på nærmere betingelser kan  

 meddele vedkommende autorisation.
 Stk. 3.  Ministeren kan fastsætte bestemmelser om  

 behandling, mærkning, pakning, forsendelse og udførsel af de i stk. 1 nævnte  

 varer samt bestemmelser om deres kvalitet og om sundhedskontrollen såvel som  

 virksomhedernes indretning og renholdelse.
 Stk. 4.  I de i stk. 1 nævnte virksomheder må kun  

 anvendes kaniner, der er slagtet på autoriserede kaninslagterier og ved  

 dyrlægekontrollen er godkendt til menneskeføde.
 Stk. 5.  Konserves eller andre levnedsmidler tilvirket  

 af kaniner på de i stk. 1 nævnte virksomheder og forsynet med den påbudte  

 mærkning kan indføres til forhandling i enhver kommune her i landet.
 Stk. 6.  Det er forbudt uden for de i stk. 1 nævnte  

 virksomheder at tilvirke kaninkonserves eller kaninkødekstrakt til  

 forhandling, selv om sådan forhandling kan sker på hjemmemarkedet.
§ 7.  Indførsel her til landet og genudførsel her fra  

 landet af udenlandske kaniner, såvel levende som slagtede, eller heraf  

 tilvirket konserves eller andre levnedsmidler må kun finde sted i henhold til  

 en af landbrugsministeren dertil meddelt autorisation eller tilladelse.
Ved  

 meddelelse af autorisation eller tilladelse kan ministeren pålægge  

 vedkommende en i forhold til indførslen, henholdsvis udførslen, fastsat  

 afgift.
 Stk. 2.  Kaniner, såvel levende som slagtede, eller  

 heraf tilvirket konserves eller andre levnedsmidler skal ved indførsel her  

 til landet være forsynet med en af ministeren nærmere foreskrevet mærkning og  

 må kun sælges her i landet eller udføres her fra landet med denne mærkning.
§ 8.  De i § 3, stk. 1, og § 7, stk. 1, omhandlede  

 afgifter anvendes til dækning af udgifterne ved kontrollen med overholdelsen  

 af de i denne lov og i medfør af samme fastsatte bestemmelser.
Endvidere kan  

 afgifterne anvendes til delvis dækning af udgifterne ved det forsknings- og  

 avlsarbejde, der udføres af fællesudvalget til kaninavlens fremme.
 Stk. 2.  Samtlige afgifter vil i tilfælde af manglende  

 betaling kunne inddrives ved udpantning.
 § 9.  Overtrædelse af bestemmelserne i § 2, 1.  

 punktum, § 4, stk. 2, § 5, § 6, stk. 1, 4 og 6, og § 7, stk. 1, 1 punktum, og  

 stk. 2, straffes med bøde.
Stk. 2.  På samme måde straffes den, der Stk. 3.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
Stk. 4.  Der kan pålægges en virksomheds ejer eller  

 bruger bødeansvar, selv om overtrædelsen ikke kan tilregnes ham som forsætlig  

 eller uagtsom.
For overtrædelse, der begås af aktieselskaber, andelsselskaber  

 el.lign., kan der pålægges selskabet som sådant bødeansvar.
For bødeansvar  

 fastsættes ingen forvandlingsstraf.
 § 10.  Loven træder i kraft den 1. juli 1965.
 § 11.  Loven gælder ikke for Færøerne og Grønland.
 Givet på Christiansborg slot, den 12.  

 maj 1965.
 Under Vor Kongelige Hånd Segl.
 FREDERIK R.
/Chr.
Thomsen.
