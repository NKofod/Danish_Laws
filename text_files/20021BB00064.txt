Fremsat den 9. januar 2003 af  

 Elisabeth Arnold (RV), Marianne Jelved (RV),  

 Naser Khader (RV), Martin Lidegaard (RV), Elsebeth Gerner  

 Nielsen (RV), Morten Helveg Petersen (RV),  

 Niels Helveg Petersen (RV), Anders Samuelsen (RV) og  

 Margrethe Vestager (RV) Forslag til folketingsbeslutning om ophævelse af de danske forbehold Folketinget opfordrer regeringen til at fremsætte  

 lovforslag om ophævelse af de danske forbehold vedrørende  

 EU-samarbejdet:
 1.	Forbeholdet vedrørende euroen.
 2.	Forbeholdet på forsvarsområdet.
 3.	Forbeholdet vedrørende de retlige og indre  

 anliggender.
 Folketinget opfordrer regeringen til at fremlægge  

 lovforslagene så betids, at der kan gennemføres samtidige  

 folkeafstemninger om de tre forbehold hver for sig inden påbegyndelsen  

 af den kommende regeringskonference om en ny EU-traktat.
Bemærkninger til forslaget Efter det danske nej til Maastrichttraktaten  

 i juni 1992 indledtes forhandlinger mellem Det Radikale Venstre,  

 Socialdemokratiet og Socialistisk Folkeparti.
Forhandlingerne resulterede i  

 oktober 1992 i det såkaldte nationale kompromis, som Venstre, De  

 Konservative, CD og Kristeligt Folkeparti efterfølgende tilsluttede  

 sig.
Det nationale kompromis blev Danmarks forhandlingsgrundlag på  

 regeringskonferencen i Edinburgh, hvor Danmark og de øvrige EU-lande  

 enedes om en protokol med de danske forbehold.
Forbeholdene indebærer  

 dels, at Danmark ikke deltager i samarbejdet på de områder, der  

 er dækket af forbeholdene, dels, at Danmark udtrykkeligt  

 fastslår, at Danmark ikke vil forhindre de øvrige lande i at  

 gå videre på de pågældende områder.
Situationen i dag er meget forskellig fra dengang.  

 Sverige, Finland og Østrig blev medlemmer af EU i 1995, udvidelsen med  

 10 nye medlemslande i Central- og Østeuropa er besluttet, en ny  

 regeringskonference står for døren i 2004, og EU står  

 dermed midt i en ny udvikling.
De danske forbehold er i denne situation ikke  

 i overensstemmelse med Danmarks interesser.
Udvidelsen Efter udvidelsen ændrer EU karakter.
EU vil i  

 fremtiden repræsentere et helt Europa uden skillelinjer, hvor fred,  

 demokrati, menneskerettigheder, social og økonomisk udvikling og evnen  

 til at løse grænseoverskridende problemer vil blive sat i  

 højsædet.
Danmark bør helt og fuldt og uden forbehold  

 deltage i dette samarbejde.
Skiftende danske regeringer har siden  

 topmødet i København i 1993 kæmpet for, at der ikke  

 skulle blive A- og B-medlemmer i samarbejdet.
Danmark har med sine forbehold  

 valgt selv at være B-medlem.
Det er ikke i Europas eller Danmarks  

 interesse.
Regeringskonferencen Regeringskonferencen vil blive sat i gang hurtigt efter  

 afslutningen af det europæiske konvent, der for tiden arbejder på  

 et oplæg til en traktat eller forfatning.
Danmarks forhandlingsposition  

 vil blive styrket, hvis man inden regeringskonferencen får afklaret de  

 danske forbehold, bl.a. fordi det er på de områder, hvor Danmark  

 har forbehold, EU udvikler sig mest dynamisk i disse år.
Danske  

 forhandlere vil derfor under regeringskonferencen have langt bedre mulighed  

 for at påvirke det endelige resultat i den retning, vi vil, hvis de  

 ikke er bundet af de danske forbehold.
Forbeholdene Forslagsstillerne har bevidst valgt at se bort fra det  

 danske forbehold vedr. unionsborgerskab, fordi det i Amsterdamtraktaten  

 udtrykkeligt er slået fast, at »Unionsborgerskabet er et supplement til  

 det nationale statsborgerskab og træder ikke i stedet for dette.« Det er derfor forslagsstillernes opfattelse, at dette  

 forbehold ikke er sat under samme pres som de restende forbehold i forhold  

 til den kommende regeringskonference.
Euroen Danmark stemte i september 2000 om den danske deltagelse i  

 euroen.
Men siden er euroen indført i praksis: Den er en realitet i  

 dagligvarehandel og i andre økonomiske dispositioner for mere end 300  

 millioner europæere.
Den økonomiske situation i Europa og resten  

 af verden har ført til en diskussion af stabilitetspagten og  

 konvergenskravene.
I denne diskussion og diskussioner om de overordnede  

 beslutninger om den økonomiske politik i euroområdet er Danmark  

 reelt sat uden for indflydelse, selv om beslutningerne er af afgørende  

 betydning for Danmark.
 Nyt er det endvidere, at den svenske regering har  

 besluttet, at Sverige skal stemme om euroen i september 2003. Danmark  

 risikerer at blive hægtet endnu mere af den europæiske  

 udvikling.
 Forsvarsforbeholdet.
Udviklingen i EUs indsats på  

 forsvarsområdet har forskudt sig.
EU har ikke planer om at udvikle et  

 territorialforsvar i konkurrence med NATO.
Det var frygten i 1992. Derimod  

 har EU besluttet sig for at kunne spille en selvstændig rolle i  

 krisestyring og fredsbevarende operationer, hvor NATO ikke er engageret.  

 EUs opbygning af et krisestyringsberedskab er en langt bredere vifte af  

 muligheder for indgriben med en kraftig vægt på de  

 ikkemilitære instrumenter.
Med Danmarks traditioner for aktiv  

 deltagelse i fredsbevaring bør Danmark også kunne deltage i  

 disse operationer, der ledes af EU.
Det er f.eks. temmelig absurd, at Danmark  

 kan deltage i den meget nyttige NATO-ledede operation i Makedonien, men  

 må trække sig ud, hvis ledelsen overgår til EU.
Det giver  

 ikke mening i betragtning af, at Makedonienstyrken opererer under et klart  

 FN-mandat, hvad enten NATO eller EU står for ledelsen.
 Forsvarsforbeholdet har måttet aktiveres også  

 i en række andre tilfælde, hvor det klart strider imod Danmarks  

 interesse i at føre en aktiv udenrigspolitik, som f.eks. minerydning i  

 Bosnien (1996) og Kroatien (1998), overvågning af flygtningesituationen  

 i Kosovo (1998) og genoprettelse af en funktionsdygtig politistyrke i  

 Albanien (1999).
Forbeholdet vedrørende  de retlige og indre anliggender Danmark står uden for den del af samarbejdet, der er  

 flyttet over i fællesskabsområdet.
Det gælder  

 spørgsmål om visum, asyl, indvandring og andre politikker i  

 forbindelse med den frie bevægelighed for personer.
Desuden står  

 Danmark uden for det civilretlige samarbejde.
Danmark kan give sin mening til kende under  

 drøftelserne, men deltager ikke i afstemninger sammen med de  

 øvrige lande.
Danmark kan, efter at Rådet har truffet en  

 afgørelse, inden for en periode på 6 måneder beslutte, om  

 Danmark ønsker at gennemføre denne afgørelse i sin  

 nationale lovgivning.
Regeringen kan derefter forhandle med Kommissionen og  

 de andre medlemslande om en Konsekvenserne er, at Danmark i høj grad mister  

 indflydelse ved beslutninger på området.
Men ikke nok med det,  

 det skaber også dårligere betingelser for danskere, når det  

 gælder håndteringen af grænseoverskridende retstvister,  

 fordi Danmark ikke får del i en række resultater, som Danmark  

 ellers er enig i.
Det gælder f.eks. forordningen om retternes  

 kompetence og fuldbyrdelse af civile retsafgørelser på  

 både det familieretlige og det konkursretlige område.
Området er under hastig udvikling.
Forbeholdet  

 virker ikke, som man havde tænkt det i 1992, og er absolut ikke  

 længere til gavn for Danmark.
Tidsplan Tidspunktet for dette beslutningsforslag er yderst  

 relevant.
Starten på den kommende regeringskonference rykker  

 nærmere.
Det er i Danmarks interesse at få størst mulig  

 indflydelse på de beslutninger, som regeringskonferencen skal forholde  

 sig til.
Derfor bør Danmark have afklaret sin holdning til de danske  

 forbehold.
Det er forslagsstillernes opfattelse, at forbeholdene er til skade  

 for de danske muligheder i det europæiske samarbejde.
Derfor  

 foreslår vi afholdelse af folkeafstemning inden den kommende  

 regeringskonference.
Skriftlig fremsættelse Elisabeth Arnold Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ophævelse af  

 de danske forbehold.
(Beslutningsforslag nr.
B 64).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
