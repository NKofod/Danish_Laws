 I bygningsreglement for småhuse 1985, afsnit 1.12.4, er fastsat, at  

 standard- og andre gebyrer pristalsreguleres efter det i medfør af lov nr. 83  

 af 16. marts 1963 med senere ændringer beregnede reguleringspristal med basis  

 januar 1980 = 100. Reguleringen foretages hvert årsskifte på grundlag af det  

 senest offentliggjorte pristal.
 Efter oplysning fra Danmarks Statistik er reguleringspristallet for  

 oktober 1988 opgjort til 104,0 med januar 1988 = 100, hvilket svarer til  

 170,8 med januar 1980 = 100.
 Herefter udgør standardgebyrerne fra den 1. januar 1989 følgende beløb:
 Det i afsnit 1.12.1 onhandlede standardgebyr på 500 kr. forhøjes til 670  

 kr.
 Det i afsnit 1.12.2 omhandlede standardgebyr på 250 kr. forhøjes til 335  

 kr.
 Det i bygningsreglement 1982, kapitel 1.9, stk. 7 omhandlede mindstegebyr  

 på 150 kr. forhøjes til 201 kr.
 Med hensyn til pristalsregulering af de i medfør af afsnit 1.12.3 i  

 bygningsreglement for småhuse fastsatte gebyrer og de i medfør af kapitel  

 1.9, stk. 1a i bygningsreglement 1982 fastsatte grundbeløb henvises til  

 vejledningen til bygningsreglement 1982, side 20.
