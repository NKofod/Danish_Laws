 Finansministeriet har i protokollat af 9. september 1997 til aftale af 2.  

 juni 1993 mellem Kirkeministeriet og Organisationsdannelsen af CO-II  

 Tjenestemænd i Kirkeministeriet indgået aftale med Statstjenestemændenes  

 Centralorganisation II om, at der med virkning fra 1. april 1997 skal  

 indbetales pensionsbidrag af visse faste tillæg til kordegne.
 Omfattede tillæg og personkreds.
 Der indbetales pensionsbidrag af rådighedstillæg til tjenestemandsansatte  

 og tjenestemandslignende ansatte kordegne.
 Størrelsen af bidragene.
 Pensionsbidraget udgør fra 1. april 1997 5 % i egetbidrag og 10 % i  

 arbejdsgiverbidrag.
 Opmærksomheden henledes på, at det samlede pensionsbidrag skal afholdes  

 fuldt ud af arbejdsgiver, idet sondringen egetbidrag/arbejdsgiverbidrag alene  

 vedrører forhandlingstekniske forhold vedrørende puljefinansiering af  

 pensionsordningen.
 Beregning af pensionsbidragene.
 Pensionsbidraget beregnes af det pensionsgivende særlige tillæg inklusiv  

 procentregulering, opregnet med 100/95.
 Administration.
 Pensionsbidragene for tjenestemandsansatte kordegne beregnes i og afregnes  

 via FLØS til en i PFA Pension oprettet pensionsordning  

 »CO-II-Konto«, der er en supplerende pensionsordning for  

 tjenestemænd m.fl.
 For tjenestemandslignende ansatte kordegne, der er omfattet af den  

 forsikringsmæssige pensionsordning i PFA Pension for tjenestemandslignende  

 ansatte under Statstjenestemændenes Centralorganisation II's  

 forhandlingsområde, indbetales pensionsbidragene til denne.
Tjenestemandslignende ansatte kordegne med en beskæftigelseskvote på under  

 50 % er først omfattet af pensionsordningen, når ansættelsen har varet 6  

 måneder.
Når betingelsen er opfyldt, indbetales pensionsbidrag med  

 tilbagevirkende kraft fra ansættelsestidspunktet, dog tidligst fra den 1.  

 april 1997 for så vidt angår pensionsbidrag af omhandlede tillæg.
 Det er ansættelsesmyndighedens ansvar, at der indbetales pensionsbidrag  

 med virkning fra 1. april 1997 eller fra første lønudbetaling efter denne  

 dato for alle ansatte, der opfylder ovennævnte betingelser på dette  

 tidspunkt.
 Den enkelte ansættelsesmyndighed har fremover ansvaret for, at ansatte,  

 der opfylder betingelserne herfor, bliver omfattet af ordningen, og at PFA  

 Pension bliver underrettet herom.
 PFA Pensions adresse er Marina Park, Sundkrogsgade 4, 2100 København Ø,  

 tlf. nr. 39 17 50 00.
I Øvrigt Protokollat af 26. juni 1997 til aftale af 2. juni 1993 mellem  

 Organisationsdannelsen af Tjenestemænd i Kirkeministeriet og Kirkeministeriet  

 ophæves hermed.
