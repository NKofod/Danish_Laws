Nr BTL 4 Betænkning over Forslag til lov om afgift af vejbenyttelse   

 Nr L 4 1994-95, 1. samling Afgivet af Skatteudvalget Afgivet: 19941116 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
Et af udvalgets spørgsmål og skatteministerens svar herpå er optrykt som bilag til betænkningen.
 Endvidere har udvalget modtaget en skriftlig og mundtlig henvendelse fra  

 Erhvervenes Transportudvalg.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 Et mindretal i udvalget (Venstres og Det Konservative Folkepartis  

 medlemmer) udtaler:
 Da regeringen i EU har tilsluttet sig, at gennemførelsen af en  

 vejbenyttelsesafgift omfattende Tyskland og Beneluxlandene også skal omfatte  

 Danmark, kan Venstre og Det Konservative Folkeparti tilslutte sig  

 lovforslaget alene ud fra den betragtning, at det nu sikres, at der ikke  

 vælter forøgede omkostninger over på lastbiler over 12 t, hvilket ville have  

 forringet forholdene specielt for eksportvognmændene.
 De ændrede afgiftsfritagelser for lastbiler over 12 t sikrer, at  

 konkurrenceevnen forbedres, samtidig med at konkurrenceforholdet mellem de  

 lastbiler, der berøres af vejbenyttelsesafgiften, og last- og varebiler under  

 12 t, ikke forrykkes væsentligt.
 Derimod beklager mindretallet, at ministeren under udvalgsbehandlingen  

 ikke har villet opgive udligningsafgiften for personbiler og genindførelsen  

 af udligningsafgiften for varebiler og busser med ca. 300 kr.
 Mindretallet har noteret sig ministerens beregninger for personbiler, der  

 udviser en besparelse ved lovforslaget fra 200 kr. til 775 kr., afhængig af  

 årskørsel og brændstoføkonomi.
 Venstre og Det Konservative Folkeparti har også noteret sig, jf. det  

 optrykte bilag, at det forslag til ændring af færdselsloven, der vil blive  

 fremsat på et senere tidspunkt, ikke vil indeholde ændringer af  

 færdselslovens regler om traktorer.
 Mindretallet må også fastslå, at grønne afgifter på transportsektoren  

 virker konkurrenceforvridende, og derfor anbefaler mindretallet regeringen at  

 fjerne de konkurrenceforvridende omkostninger på erhvervet.
 ÆndringsforslagAf skatteministeren, tiltrådt af udvalget:
Til § 3 1) I stk. 1 ændres »5.625 kr.« til:  

 »5.649 kr.« og »9.375 kr.« til: »9.416 kr.« 2) I stk. 2 ændres »562 kr.« til: »564  

 kr.« og »937 kr.« til: »941 kr.« Til § 5 3) Stk. 4 affattes således:
»Stk. 4. Skatteministeren fastsætter de nærmere regler for  

 afgiftens opkrævning og betaling.« 4) Stk. 5 udgår.
 Til § 10 5) Stk. 1 affattes således:
»For dansk registrerede køretøjer påhviler afgiftspligten den, i hvis  

 navn køretøjet er registreret ved afgiftsperiodens begyndelse.
Såfremt  

 køretøjet er registreret for såvel en bruger som en ejer, påhviler  

 afgiftspligten dem begge. § 10, stk. 2-6, i lov om vægtafgift af  

 motorkøretøjer m.v. finder tilsvarende anvendelse.
Desuden påhviler  

 afgiftspligten den, der har rådighed over køretøjet i egen interesse eller  

 tager beslutning om brugen af køretøjet.« Ny paragraf 6) Efter § 14 indsættes i afsnittet med overskriften  

 »Straffebestemmelser« som ny paragraf:
 »§ 01. Skatteministeren eller den, ministeren bemyndiger  

 dertil, kan tilkendegive den, der begår en af de i § 14, stk. 2, nr. 1,  

 nævnte overtrædelser, at sagen kan afgøres uden retslig forfølgning, såfremt  

 den pågældende erkender sig skyldig i overtrædelsen og erklærer sig rede til  

 inden for en nærmere angivet frist, der efter begæring kan forlænges, at  

 betale en i tilkendegivelsen angivet bøde.
 Stk. 2. Med hensyn til den i stk. 1 nævnte tilkendegivelse finder  

 bestemmelsen om tiltalerejsning i retsplejelovens § 930, jf. § 926,  

 tilsvarende anvendelse.
Stk. 3. Betales bøden i rette tid, eller bliver den efter  

 vedtagelse inddrevet eller afsonet, bortfalder videre forfølgning.« Bemærkninger Til nr. 1 og 2 Afgiftsatserne i lovforslaget er baseret på en ecu-kurs på  

 7,50 kr. og er som nævnt i bemærkningerne til lovforslaget foreløbige, da det  

 er ecu-kursen pr. 1. arbejdsdag i oktober, der danner grundlag for  

 omregningen til danske kroner.
Da ecu-kursen den 3. oktober var 7,53281 kr.,  

 foreslås det, at afgiftssatserne ændres i overensstemmelse hermed.
I 1994  

 bliver den årlige afgift herefter 5.649 kr. for køretøjer med højst 3 aksler  

 og 9.416 kr. for køretøjer med 4 aksler og derover.
For udenlandske køretøjer  

 ændres satsen på 562 kr. til 564 kr. og satsen på 937 kr. til 941 kr.
De  

 øvrige satser skal ikke ændres.
 Ændringen medfører et merprovenu på ca. 1 mio kr.
 Til nr. 3 og 4 Det foreslås ud fra administrative hensyn, at  

 betalingsbestemmelserne i § 5, stk. 4, erstattes af en bemyndigelse til  

 skatteministeren til at fastsætte de nærmere regler for betalingen.
Til nr. 5 For at skabe større overensstemmelse mellem den personkreds, der  

 hæfter for henholdsvis vejbenyttelsesafgiften og vægtafgiften, foreslås det,  

 at det for dansk registrerede køretøjers vedkommende er den, i hvis navn  

 køretøjet er registreret ved afgiftsperiodens begyndelse, der hæfter for  

 vejbenyttelsesafgiften.
Afgiftspligten vil påhvile såvel den registrerede  

 ejer som en eventuel registreret bruger, svarende til hvad der gælder for  

 vægtafgiften.
Det foreslås supplerende, at reglerne i vægtafgiftslovens § 10,  

 stk. 2-6, om fastlæggelsen af hæftelsen ved bl.a. ikkeregistreret  

 ejer/brugerskifte og forkert eller manglende registrering finder tilsvarende  

 anvendelse.
Herudover hæfter den, der har rådighed over køretøjet i egen  

 interesse eller tager beslutning om køretøjets brug solidarisk med ovennævnte  

 parter, jf. § 10, stk. 3, i lovforslaget.
 Til nr. 6 Det foreslås, at skatteministeren eller den, ministeren  

 bemyndiger dertil, kan forelægge en sigtet bøder til udenretlig vedtagelse.  

 Tilsvarende bestemmelser om bødeforelæg findes i de fleste afgiftslove.  

 Bestemmelsen er dog her begrænset til overtrædelser af § 8, stk. 2, og § 9,  

 stk. 3 eller 4, dvs. forhandleres overtrædelser af loven, da det kun er denne  

 del af vejafgiftsordningen, der administreres af de statslige told- og  

 skattemyndigheder.
Jacob Buksti (S) nfmd.
Pia Gjellerup (S) Klaus Hækkerup (S) Lis Greibe  

 (S) Per Kaalund (S) Jes Lunde (SF) Gunhild Husum (RV) Frank Aaen (EL) Sonja  

 Albrink (CD) Peter Brixtofte (V) Svend Aage Jensby (V) Charlotte Antonsen (V)  

 Jens Løgstrup Madsen (V) Flemming Hansen (KF) fmd.
Gitte Seeberg (KF)  

 Brian Mikkelsen (KF) Kristian Thulesen Dahl (FP) Bilag Et af udvalgets spørgsmål til skatteministeren og dennes besvarelse  

 herpå Spørgsmål 8:
 I svaret på spørgsmål 2-6, jf. bilag 6, henviser ministeren til, at hans  

 stillingtagen til spørgsmålene først vil finde sted efter et møde, som skulle  

 afholdes den 31. oktober 1994, og når de øvrige hørtes bemærkninger til  

 lovforslaget foreligger.
Vil ministeren nu over for udvalget oplyse, hvad ministeren har besluttet  

 sig til? Svar:
 Jeg kan henvise til vedlagte brev af 10. november 1994 fra  

 trafikministeren.
Skatteminister Carsten KochDen 10. november 1994 Skatteministeriet Slotsholmsgade 12 1216 København K.
Kære skatteminister Idet Skatteministeriet har bedt om bistand til besvarelse af  

 Skatteudvalgets spørgsmål 8 vedrørende forslag til lov om afgift af  

 vejbenyttelse (L 4), kan jeg oplyse følgende:
 Som oplyst i mit brev af 31. oktober 1994 i anledning af Skatteudvalgets  

 spørgsmål 2-6 vedrørende forslag til lov om afgift af vejbenyttelse, fandt  

 der den 31. oktober 1994 et møde sted med landbrugets organisationer  

 vedrørende spørgsmålet om ændringer af færdselslovens bestemmelser om  

 traktorer.
 På mødet viste der sig principiel enighed om, at færdselssikkerheden i  

 forbindelse med kørsel med traktorer bør forbedres.
 På et senere møde den 4. november 1994 mellem Trafikministeriet og  

 landbrugets organisationer blev der opnået enighed om, at de tekniske krav  

 til traktorvogntog bør skærpes for så vidt angår spejle,  

 retningsviserblinklys og lygter til markering, for ibrugtagne vogntog i form  

 af f.eks. en lygtebom, og der overvejes skærpede regler for så vidt angår  

 bremser.
 Det er endvidere aftalt, at følgende emner analyseres nærmere:
 - indførelse af en bagkofanger på nye traktorpåhængsvogne.
 - indførelse af krav om, at passagerer på traktorer uden for lukkede  

 førerrum kun må medtages, såfremt traktoren er forsynet med passagersæde.
 - indførelse af skærpede krav til uddannelsen forud for udstedelse af  

 traktorkørekort og/eller indførelse af begrænsning af anvendelsesområdet for  

 traktorkørekort.
 Endelig er der enighed om, at informationskampagner er et velegnet middel  

 til at øge færdselssikkerheden.
 Ingen af de her skitserede tiltag over for traktorkørsel kræver  

 lovændring.
 Jeg har på denne baggrund besluttet, at det forslag til ændring af  

 færdselsloven, der vil blive fremsat på et senere tidspunkt, ikke vil  

 indeholde ændring af færdselslovens regler om traktorer.
