Vedtaget af Folketinget ved 2. (sidste) behandling den 17. marts 2016 Folketingsbeslutning om, at politiveteraner får ret til at benytte Forsvarets veterancenter Folketinget pålægger regeringen i indeværende folketingsår at tage de nødvendige initiativer for at sikre, at politifolk, der har været udsendt i international tjeneste til konfliktområder, og som har pådraget sig ptsd eller lignende skader på helbredet som følge af deres udsendelse, får ret til at benytte sig af Forsvarets veterancenter i relevant omfang.
