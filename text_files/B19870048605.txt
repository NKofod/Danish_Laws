 I medfør af § 56, stk. 4, i udlændingeloven, jf. lovbekendtgørelse nr. 462  

 af 26. juni 1987, fastsættes efter forhandling med Flygtningenævnet:
Flygtningenævnet § 1.  Flygtningenævnet består af en formand og et af  

 justitsministeren fastsat antal næstformænd og andre medlemmer, jf. iøvrigt  

 udlændingelovens § 53, stk. 5.
 § 2.  Ved nævnets behandling af en sag medvirker enten  

 7 medlemmer, jf. udlændingelovens § 53, stk. 1, (stort nævn) eller 3  

 medlemmer, jf. lovens § 53, stk. 3, (lille nævn). Behandlingen er mundtlig,  

 jf. dog lovens § 56, stk. 1, 3. pkt.
 Stk. 2.  Drøftelsen af de i lovens § 53, stk. 2, nævnte  

 spørgsmål sker i nævnets koordinationsudvalg, der sammensættes på samme måde  

 som et stort nævn og så vidt muligt består af faste medlemmer.
§ 3.  Nævnet behandler klager over afgørelser, der er  

 truffet af Direktoratet for Udlændinge, i det omfang, det er bestemt i lovens  

 § 53 a.
Desuden behandler nævnet klager over direktoratets afgørelser om  

 udsendelse af en udlænding, der påberåber sig, at udsendelsen er i strid med  

 lovens § 31, såfremt udlændingen er indrejst i Danmark og har ansøgt om  

 opholdstilladelse inden den 19. oktober 1986. Endelig afgiver nævnet  

 udtalelser i medfør af lovens § 57.
§ 4.  Nævnets formand tilrettelægger nævnets arbejde  

 og fastlægger mødedagene.
Formanden eller en af næstformændene leder møderne.
 Stk. 2.  Formanden kan bemyndige en af næstformændene  

 til at træde i sit sted, når formanden er forhindret.
 § 5.  Justitsministeriet stiller den fornødne  

 sekretariatsbistand til rådighed for nævnet.
 § 6.  Formanden kan afvise en klage fra en person, som  

 ikke er part i sagen.
 Stk. 2.  Formanden kan endvidere afvise en klage, der  

 efter dens beskaffenhed ikke kan påkendes af nævnet.
 Stk. 3.  Formandens afgørelser efter stk. 1 og 2  

 fremlægges i koordinationsudvalget.
Sagens forberedelse § 7.  Når en afgørelse er indbragt for nævnet, påser  

 sekretariatet, at Direktoratet for Udlændinge fremsender sagens akter til  

 nævnet med oplysninger om den påklagede afgørelse, en kort redegørelse for de  

 omstændigheder, der påberåbes, samt sagens bevisligheder.
 Stk. 2.  Sekretariatet sørger for eventuel  

 advokatbeskikkelse og udvælger tolk.
Sagens afgørelse § 8.  Nævnets møder er ikke offentlige.
 Stk. 2.  Nævnet træffer bestemmelse om afhøring af  

 udlændingen og vidner og om tilvejebringelse af andre bevismidler, herunder  

 om en repræsentant for Direktoratet for Udlændinge skal have lejlighed til at  

 give møde i sagen.
§ 9.  Bortset fra de i lovens § 56, stk. 2, 3. pkt.,  

 nævnte bestemmelser om skriftlig behandling af en sag træffes nævnets,  

 herunder koordinationsudvalgets, afgørelser ved stemmeflerhed.
I tilfælde af  

 stemmelighed skal det resultat, der er gunstigst for den pågældende ansøger,  

 være gældende.
 Stk. 2.  Har et mindretal voteret for udsættelse af  

 sagens afgørelse, men skal der ifølge flertallets bestemmelse træffes  

 afgørelse af asylspørgsmålet i det pågældende nævnsmøde, skal mindretallet  

 deltage i afgørelsen.
§ 10.  Umiddelbart efter voteringens afslutning  

 indføres afgørelsens konklusion og begrundelsen herfor i en  

 forhandlingsprotokol.
Et medlem kan kræve tilført protokollen en kort  

 begrundelse for sit standpunkt.
 Stk. 2.  Afgørelsen udfærdiges snarest muligt skriftligt  

 og underskrives af formanden for det pågældende møde eller den, formanden  

 bemyndiger hertil.
 Stk. 3.  Afgørelsen sendes i skriftlig form til  

 ansøgeren eller, såfremt der har været beskikket en advokat for ansøgeren,  

 til advokaten.
 Stk. 4.  I sager, som ansøgeren mundtligt har forelagt  

 for nævnet, orienteres ansøgeren så vidt muligt umiddelbart efter, at  

 afgørelsen er indført i forhandlingsprotokollen, mundtligt om indholdet af  

 afgørelsens konklusion og begrundelsen herfor.
 § 11.  Formanden eller den, formanden bemyndiger  

 hertil, fastsætter salær og godtgørelse for udlæg til den beskikkede advokat.
§ 12.  Det nævn, der har afgjort sagen, træffer  

 afgørelse af spørgsmål om genoptagelse.
Dog kan koordinationsudvalget  

 bemyndige formanden for det pågældende møde eller, hvis formanden er  

 forhindret, nævnets formand til at træffe afgørelsen.
Forskellige bestemmelser § 13.  Nævnet afgiver beretning om sin virksomhed til  

 justitsministeren.
Nævnet offentliggør sin beretning.
 § 14.  Bekendtgørelsen træder i kraft den 1. august  

 1987.
 Stk. 2.  Samtidig ophæves Justitsministeriets  

 bekendtgørelse nr. 98 af 6. marts 1984 om forretningsorden for  

 Flygtningenævnet.
