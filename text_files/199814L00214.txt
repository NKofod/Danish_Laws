Betænkning afgivet af Socialudvalget den 10. december  

 1998 Betænkning over Forslag til lov om ændring af lov om  

 aktiv socialpolitik og udlændingeloven (Ændrede regler om hjemsendelse, for personer, som  

 søger om asyl eller familiesammenføring, samt for personer, som  

 er varetægtsfængslet eller er indsat til afsoning i fængsel  

 eller arresthus) Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
 Endvidere har udvalget modtaget  

 skriftlige henvendelser fra Det Danske Center for Menneskerettigheder og  

 Nævnet for Etnisk Ligestilling.
Der er af socialministeren og af et mindretal stillet  

 ændringsforslag, herunder om deling af lovforslaget.
Der henvises i  

 øvrigt til bemærkningerne til ændringsforslagene.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes og Det Radikale Venstres  

 medlemmer af udvalget) lovforslaget til vedtagelse med det af  

 socialministeren stillede ændringsforslag.
 Et mindretal (Socialistisk Folkepartis medlem af udvalget)  

 indstiller det under A nævnte lovforslag til forkastelse ved 3.  

 behandling og det under B nævnte lovforslag til  

vedtagelse.uændret Skulle ændringsforslaget om deling af  

 lovforslaget ikke blive vedtaget, vil dette mindretal stemme imod  

 lovforslaget ved 3. behandling.
 Et andet mindretal (Dansk Folkepartis medlem af udvalget) vil  

 redegøre for sin stilling til lovforslaget ved 2. behandling.
 Et tredje mindretal (Enhedslistens medlem af udvalget) vil  

 redegøre for sin stilling til lovforslaget ved 2. behandling.
 Et fjerde mindretal (Kristeligt Folkepartis medlem af udvalget) vil  

 redegøre for sin stilling til lovforslaget ved 2. behandling.
Ændringsforslag Af	et mindretal (SF):
a Ændringsforslag om deling af lovforslaget 1) Lovforslaget deles i to lovforslag med følgende titler og  

 indhold:
 A. »Forslag til lov om ændring af lov om aktiv socialpolitik  

 og udlændingeloven. (Ændrede regler om hjemsendelse, for  

 personer, som søger om asyl eller familiesammenføring)«  

 omfattende § 1, indledningen, nr. 1-3, 5 og 7, og §§ 2 og 3.
 B. »Forslag til lov om ændring af lov om aktiv socialpolitik.  

 (Ændrede regler om personer, der er varetægtsfængslet eller  

 indsat til afsoning i fængsel eller arresthus)« omfattende § 1,  

 indledningen, nr. 4 og 6, og § 3.
b Ændringsforslag til det udelte lovforslag Af	socialministeren, tiltrådt af et flertal (S, V,  

 KF, CD og RV):
Til § 2 2) Efter nr. 1 indsættes som nyt nummer:
 »01. I § 27, stk. 1, udgår »18, stk. 2,«.
Bemærkninger Til nr. 1 Lovforslaget foreslås opdelt i to.
Opdelingen af  

 lovforslaget skyldes, at SF ikke kan støtte de under A nævnte  

 ændringer af lov om aktiv socialpolitik og den deraf følgende  

 ændring i udlændingeloven, men går ind for den resterende  

 del af lovforslaget, nævnt under B.
SF mener, det er forkert, at der i den sociale lovgivning  

 følges op på integrationsloven på en sådan  

 måde, at der reelt ændres på udlændingelovens  

 bestemmelser.
Kombinationen af reglerne om integrationsperioden og de  

 foreslåede ændringer i aktivloven om beregningen af  

 3-års-fristen for hjemsendelse kan reelt betyde, at udlændinge nu  

 i en periode på 6 år må leve med risikoen for  

 hjemsendelse.
 SF kan støtte lovforslagets § 1, nr. 4, hvorefter  

 alle andre end personer, der er varetægtsfængslet eller indsat  

 til afsoning i fængsel eller arresthus, er berettiget til  

 kontanthjælp, hvis de opfylder betingelserne herfor, samt den rent  

 lovtekniske ændring vedrørende lov om sikring mod følger  

 af arbejdsskade i lovforslagets § 1, nr. 6.
Til nr. 2 Der er tale om en konsekvensændring som følge  

 af, at udlændingelovens § 18, stk. 2, foreslås ophævet.
Jørn Pedersen (S)    Inger Bierbaum (S)  

  Frederik Nørgaard (S)    Karen J.
Klint (S)    Michael Gammelgaard  

 (S)    Villy Søvndal (SF) fmd.    Yvonne Herløv Andersen  

 (CD)    Anders Samuelsen (RV)    Jette Gottlieb (EL)    Erik Larsen (V)  

  Else Winther Andersen (V)    Tove Fergo (V)    Rikke Hvilshøj (V)  

  Jens Heimburger (KF)    Knud Erik Kirkegaard (KF)    Inge Refshauge (DF)  

  Tove Videbæk (KRF) nfmd.
 Fremskridtspartiet havde ikke medlemmer i udvalget.
