 En skatteyder, der havde arbejde i Danmark og boede i Vesttyskland,  

 havde ikke ret til børnefamilieydelse på grund af beskæftigelsen i Danmark,  

 når ægtefællen udøvede erhvervsmæssig beskæftigelse i barnets bopælsland.
 En skatteyder, der havde arbejde i Danmark og boede i Vesttyskland, hvor  

 hendes mand arbejdede, modtog børnetilskud/familieydelse fra Vesttyskland.  

 Skatteyderen mente, at hun efter dansk lovgivning måtte være berettiget til  

 det beløb, hvormed den danske børnefamilieydelse oversteg den udenlandske  

 ydelse.
Skattedepartementet meddelte skattyderen, at efter Skatteministeriets  

 bekendtgørelse nr. 968 af 17. december 1986, § 3, jfr.
Skattedepartementets  

 cirkulære af 17. december 1986 pkt. 25, nedsættes børnefamilieydelsen, når  

 der efter EF-forordning nr. 1408/71 modtages børnetilskud eller  

 familieydelser efter en anden EF-medlemsstats lovgivning om social sikring.  

 En betingelse for at anvende reglen i bekendtgørelsens § 3 er, at barn og  

 forældre har bopæl her i landet, og at retten til børnefamilieydelsen består  

 efter dansk lovgivning alene.
Børnefamilieydelsen nedsættes i sådanne  

 tilfælde med et beløb svarende til den anden stats ydelse.
 For personer med bopæl i en anden EF-medlemsstat og beskæftigelse i  

 Danmark, beror retten til børnefamilieydelser på EF-regler (art 73 i  

 forordning nr. 1408/71).
 Her gælder EF-reglernes suspensionsbestemmelser (art 10 i forordning nr.  

 574/72). Disse bestemmelser fastlægger regler vedrørende gennemførelsen af  

 forordning nr. 1408/71 om anvendelsen af de sociale sikringsordninger på  

 arbejdstagere og deres familiemedlemmer, som flytter indenfor Fællesskabet.
 Efter art 10, stk. 1, litra b-i, er der ikke ret til børnefamilieydelse på  

 grund af beskæftigelse i Danmark, når ægtefællen udøver erhvervsmæssig  

 beskæftigelse i barnets bopælsland.
