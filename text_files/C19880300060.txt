Plasmaskæring er en elektrisk lysbueproces.
Snitfugen dannes ved smeltning  

 og delvis fordampning.
Der benyttes en pladmastråle, der består at en strøm  

 af luftarter med stor hastighed, høj elektrisk spænding og en temperatur på  

 ca. 20.000 grader C.
Sundhedsfarer Sundhedsfarer forbundet med manuel plasmaskæring svarer i vid omfang til  

 de, der ses ved svejsning.
Det materiale, der skæres i, kan være af betydning  

 for omfanget og karakteren af sundhedsfaren (malede emner, rustfrit stål  

 osv.) Røgen, der udvikles, kan på længere sigt fremkalde skader på lungerne,  

 først og fremmest kronisk bronkitis.
På kortere sigt kan de nitrøse gasser og  

 ozon virke luftvejsirriterende med risiko for væskeudtrængning i lungerne  

 (lungeødem), en virkning, der ofte først viser sig flere timer efter  

 arbejdets ophør.
Ultraviolet-stråling kan give skader på hud og øjne.
 Ud fra arbejdsmiljølovgivningens bestemmelser om tekniske hjælpemidler og  

 arbejdets udførelse stilles efter arbejdstilsynets praksis en række krav til:
- plasmaskæreudstyret - arbejdsstedet - arbejdets udførelse Skæreudstyr Brugsanvisning Ved enhver levering (salg, udlejning og udlån) af plasmaskæreudstyr skal  

 der følge en skriftlig brugsanvisning på dansk om betjening, brug og  

 vedligeholdelse.
Eventuelle særlige forsigtighedsregler skal være tydeligt markeret på  

 anlægget.
Det er ikke tilstrækkeligt med advarsler i instruktionsbøger eller  

 brugsanvisning.
Indretning Plasmaskæreudstyr skal være indrettet efter stærkstrømsreglementets  

 bestemmelser, som bl.a. angiver, med hvilke spændinger der må arbejdes.
Anlægget skal være indrettet så udskiftning, justering og håndtering af  

 elektroden kun kan foretages i spændingsløs tilstand.
Dette kan fx opnås ved  

 påbygning af en sikkerhedsanordning.
Det kan bl.a. ske ved, at hæfte  

 værktøjet til at adskille brænderen sammen med nøglen der afbryder maskinen.
 Hvis tomgangsspændingen overstiger 100 volt jævnstrøm skal anlægget være  

 tydeligt mærket: »Tomgangsspænding over 100 V«.
Anlægget skal være forsynet med en tydeligt markeret afbryder (nødstop),  

 som kan gøre udstyret spændingsløst.
Det anbefales, at denne afbryder  

 samtidig lukker for gassen.
 Hvis den maksimale skærestrøm er 60 Amp kan maskinens hovedafbryder også  

 anvendes som nødstop, forudsat at den er tydeligt mærket.
 Alle forbindelser og tilslutninger for overføring af plasmagas skal være  

 omhyggeligt udført og tætte.
 Fyldte og tomme trykflasker skal være sikret mod væltning og bør opbevares  

 hver for sig og beskyttet mod vejrliget, mod solvarme og anden opvarmning.
 Der må kun bruges slanger, som er beregnet til svejsebrug og til den  

 luftart, der skal benyttes.
Vedligeholdelse og reparation Skæreudstyr skal vedligeholdes, så det altid er i forsvarlig stand.
 Leverandørens anvisninger for eftersyn og vedligeholdelse skal følges.
Defekt udstyr må ikke benyttes.
Eventuel reparation skal foretages af  

 fagfolk.
 Hvis der opstår fejl, skal anlægget straks sættes ud af drift og må ikke  

 benyttes, før det er i orden.
Arbejdsstedet Arbejdsstedet skal holdes ryddeligt.
 Arbejdsstedet skal indrettes så arbejdet kan udføres uden unødig fysisk  

 forhindring.
 Alt brændbart materiale i 10-15 meters afstand omkring arbejdspladsen  

 fjernes så vidt muligt.
Vær særlig opmærksom på letantændelige materialer.
Kan de brændbare  

 materialer ikke fjernes, skal de eller arbejdspladsen afdækkes effektivt.
 Man skal også være opmærksom på brandfare i tilstødende lokaler.
 Vagtmand med ildslukker kan være nødvendig.
Ventilation Arbejdsstedet skal være velventileret.
 Rumventilationsmetoder, tilpasset den pågældende arbejdsproces kan være  

 påkrævet.
 Lokal-udsugning med flytbart sugehoved er oftest påkrævet.
 Skær fortrinsvis emner på skærebord med effektiv udsugning, lufthastighed  

 på skærestedet ca. 1,5-2 m/sek.
 Ved skæring af beholdere skal der fortrinsvis skæres fra ydersiden.
Plasmagas En ændring af plasmagassen fra luft eller argon/nitrogen (kvælstof) til  

 argon/helium kan bevirke en reduktion i røg og nitrøse gasser.
Strømstyrke En nedsættelse af strømstyrken er med til at mindske røg og nitrøse  

 gasser.
Støjreduktion Under plasmaskæring skal unødig støjbelastning undgås.
Støjniveauet skal  

 derfor holdes så lavt som det er rimeligt, under hensyn til den tekniske  

 udvikling.
Den max. tilladelige støjbelastning på 90 dB(A) må ikke  

 overskrides.
 Plasmaskæring bør foregå enten i særskilt lokale med passende lav  

 efterklangstid eller i afskærmet del af det større lokale.
 Skæring bør foregå med så lav strømstyrke som muligt, hvorved støjniveauet  

 reduceres.
Ved indkøb af nyt udstyr skal man sørge for at få oplysninger om  

 støjniveauet.
I den brugsanvisning, som leveres med udstyret, skal der være  

 oplysning om maskinens støjniveau, hvis udstyret under normal brug udsætter  

 arbejdstagerne for støjbelastning over 85 dB(A). Leverandøren skal kunne give  

 oplysning om, under hvilke betingelser målingen er sket.
Lysafskærmning Plasmaskærepladsen skal afgrænses (svejsegardiner, -skærme), så skadelige  

 strålingspåvirkninger af andre personer i lokalet undgås.
Brug ikke  

 plastmaterialer til afskærmning hvis de ikke er afprøvet og godkendt med  

 hensyn til filtrering af ultraviolet-stråling.
Arbejdets udførelse Ved brug af plasmaskæreudstyr skal leverandørens anvisninger følges.
 Plasmaskæreudstyr må kun betjenes af personale, der er instrueret i  

 betjening og i de nødvendige sikkerhedsforanstaltninger.
El-fare Generelt:
 Ved manuelle anlæg må der ikke anvendes vandtilsætning, og brænderen skal  

 være indrettet så eventuelle ledende belægninger ikke kan overføre spænding  

 fra dyse til berøringstilgængelige uisolerede metaldele.
 Indgreb i brænderen, herunder elektrodeskift, elektrode- eller  

 dysejustering, må kun foretages, når forsyningen til brænderen er afbrudt.
Særlige arbejdsforhold Ved særlige arbejdsforhold forstås:
 - Arbejde, hvor svejseren er i stadig kontakt med arbejdsstykket og dele,  

 der er i ledende forbindelse med det, fx skæring af kedler, beholdere,  

 skibssektioner o.l.
 - Arbejde, hvor der er overvejende sansynlighed for, at kroppen berører  

 arbejdsstykket, og dele, der er i ledende forbindelse med det, fx skæring i  

 knælende, siddende, liggende eller lænende stilling (broarbejde,  

 rørledningsarbejde o.l.).
 - Al montage- og reparationsskæring, bortset fra værkstedsskæring.
 Der gælder følgende regler under særlige arbejdsforhold:
 Der må ikke arbejdes i områder, hvor der er vådt eller fugtigt.
 Ved arbejde i knælende eller liggende stilling skal der endvidere benyttes  

 isolerende underlæg.
 Ved arbejde i snævre ledende rum må kun brænderen medtages.
 Der skal benyttes fejlfri tørre isolerende handsker og arbejdssko e.l. med  

 isolerende såler.
Personlige værnemidler Alle der beskæftiges med plasmaskæring skal bære heldækkende arbejdstøj.
 Der skal bruges beskyttelsesbriller der opfylder følgende betingelser:
 - Filtrering af ultraviolet-stråling:
 Al ultraviolet- stråling i bølgelængdeintervallet 200-400 nm skal  

 filtreres.
 - Der skal anvendes briller der svarer til en tæthedsgrad 7-9.
 Operatøren bør vælge den tæthedsgrad der giver komfortable  

 synsbetingelser.
 Medhjælpere som ikke udsættes for direkte stråling, skal anvende  

 beskyttelsesbriller med sidebeskyttelse af godkendt type og med tæthedsgrad 3  

 eller 4.
 Under skærearbejdet skal der bæres varmeisolerende beskyttelseshandsker.
 Andre personlige værnemidler kan også være påkrævet, fx åndedrætsværn,  

 høreværn og forklæde.
 Hold arbejdsdragten tør og hel, især handskerne.
