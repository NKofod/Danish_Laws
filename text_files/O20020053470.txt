Resumé En far klagede over at hans søn havde fået afslag på at blive  

 optaget på det gymnasium han havde søgt ind på, og i stedet var blevet  

 optaget  

 på et andet.
 Ombudsmanden tog ikke stilling til sagen fordi sønnen  

 efterfølgende fik plads på det ønskede gymnasium, men klagen gav ombudsmanden  

 anledning til at udtale sig generelt om retsgrundlaget for optagelse i  

 gymnasiet og hf.
Hverken rektor, fordelingsudvalget eller  

 Undervisningsministeriet var enige i ombudsmandens umiddelbare forståelse af  

 retsgrundlaget.
Undervisningsministeriet henviste blandt andet til en  

 udvalgsbetænkning og til to politiske ordføreres tilkendegivelser og  

 beskrivelser af forhandlingsresultatet og til at gymnasieloven byggede på et  

 bredt politisk forlig.
Ombudsmanden fastholdt sin  

 retsopfattelse i den endelige udtalelse.
Ombudsmanden lagde blandt andet vægt  

 på at forarbejder til en lov i almindelighed ikke kan føre til resultater der  

 strider mod lovens tekst.
Ombudsmanden henstillede derfor til  

 Undervisningsministeriet at den bestående uoverensstemmelse mellem  

 retsgrundlaget og praksis hører op. (J.nr. 2000-2371-711).
Retsgrundlaget for optagelse i gymnasiet og hf A klagede til  

 mig over at hans søn, B, havde fået afslag på at blive optaget på det  

 gymnasium  

 B havde søgt, men i stedet var blevet optaget på et andet gymnasium.
B fik  

 efterfølgende en ledig plads på det ønskede gymnasium.
Derfor besluttede jeg  

 ikke at tage stilling til om der i forbindelse med behandlingen af Bs  

 ansøgning om optagelse til gymnasiet var sket fejl eller forsømmelser fra de  

 involverede myndigheders side.
Jeg besluttede således alene at udtale mig om  

 retsgrundlaget for optagelse i den danske gymnasieskole.
For så vidt angår sagens  

 konkrete omstændigheder, henviste jeg i min endelige udtalelse til den  

 sagsfremstilling der fremgik af min foreløbige redegørelse som jeg afgav den  

 9.  

 oktober 2001. I denne sagsfremstilling var fordelingsudvalgets og  

 Undervisningsministeriets udtalelser af henholdsvis 3. oktober og 8. november  

 2000 tillige gengivet.
Da disse udtalelser i overvejende grad relaterede sig  

 til omstændighederne i den konkrete sag, valgte jeg at udelade dem af min  

 endelige udtalelse.
 Jeg skrev i min foreløbige  

 redegørelse blandt andet følgende om retsgrundlaget:
 § 5, stk. 2-4, i den  

 dagældende lov om gymnasiet m.v., jf. lovbekendtgørelse nr. 564 af 20. juni  

 1996, har følgende ordlyd:
   

  

 Stk. 2.  

  

 Undervisningsministeren fastsætter regler om optagelse af  

 elever i 1. gymnasieklasse, herunder om krav til forudgående undervisning og  

 prøver, samt i hvilke tilfælde en elev, der ikke opfylder betingelserne i  

 stk.  

 1, skal kunne optages i gymnasiet.
Stk. 3.  

  

 Ansøgere optages på den skole, de ønsker, såfremt der er  

 plads.
Undervisningsministeren kan fastsætte regler om fordelingen af elever  

 mellem skoler.
Stk. 4.  

  

 Undervisningsministeren fastsætter regler om optagelse på  

 studenterkursus. § 12, stk. 3, i samme  

 lovbekendtgørelse har følgende ordlyd:
  

  

 Stk. 3.  

  

 Rektor leder og fordeler arbejdet mellem skolens ansatte og  

 træffer alle konkrete afgørelser vedrørende skolens elever, herunder om  

 optagelse af elever. Bestemmelserne er (med  

 undtagelse af § 5, stk. 2, som er lettere omarbejdet, nu § 5, stk. 3)  

 gengivet  

 med samme ordlyd i den gældende lov om gymnasiet mv., jf. lovbekendtgørelse  

 nr.  

 754 af 8. august 2000, henholdsvis § 5, stk. 3-5, og § 12, stk. 3.
 I bemærkningerne til § 5 i  

 det oprindelige forslag til lov om gymnasiet mv., lovforslag nr. 75 fremsat  

 den  

 22. november 1989, er bl.a. følgende anført:
Efter forslaget er det  

 rektor, der træffer afgørelse om optagelse af elever ved vedkommende skole.  

 Det  

 er forudsat, at fordelingen af de elever, der ikke kan optages på den ønskede  

 skole af kapacitetsmæssige grunde, foretages af amtskommunen.
Ministeren kan  

 fastsætte regler om fordelingen af elever, hvis ikke alle kan optages på den  

 ønskede skole.
Hensigten med denne bemyndigelse er eventuelt at fastsætte  

 kriterier for udvælgelsen af overskydende elever.
Kriterierne må være  

 gældende  

 for alle amtskommunerne, da elever kan vælge skole på tværs af  

 amtsgrænserne. Bemærkningerne til § 12 i  

 lovforslaget har bl.a. følgende ordlyd:
 Formålet med  

 understregningen af rektor som skolens leder, er at styrke rektors stilling  

 som  

 pædagogisk ansvarlig for undervisning og eksamen over for ministeriet og som  

 ansvarlig for skolens ledelse over for bestyrelsen af amtsrådet, herunder for  

 de daglige økonomiske dispositioner i henhold til budgettet.
Medens det også hidtil har  

 været naturlige opgaver for rektor at fordele arbejdet blandt skolens lærere  

 og  

 træffe beslutning i alle enkeltsager vedrørende elever, er kompetencen til at  

 optage elever genindført for rektor.
Denne opgave har i de senere år som  

 hovedregel været varetaget af et optagelsesudvalg i de enkelte amtskommuner,  

 medens rektor alene hidtil har taget stilling til optagelse af elever uden  

 for  

 de almindelige optagelsesterminer. I medfør af bl.a.  

 bemyndigelsesbestemmelsen i den dagældende lovs § 5, stk. 2-4, udstedte  

 Undervisningsministeriet den dagældende bekendtgørelse nr. 11 af 9. januar  

 1997  

 om optagelse i gymnasiet, på studenterkursus, på kursus til højere  

 forberedelseseksamen og til studieforberedende enkeltfagsundervisning  

 (Gymnasie- og hf-optagelsesbekendtgørelsen). § 23, stk. 1 og 2, § 24, stk. 1,  

 og § 38, stk. 2, i bekendtgørelsen har følgende ordlyd:
  

  

 § 23.  

  

 Ansøgerne optages på den gymnasieskole, de har søgt som deres  

 primære ønske.
Såfremt der er flere primære ansøgere, end en skole kan  

 optage,  

 optages overskydende primære ansøgere i overensstemmelse med deres andet  

 eller  

 tredje ønske i størst mulig udstrækning.
Hvis ikke alle ansøgere kan optages  

 i  

 overensstemmelse med deres ønsker, tages tillige hensyn til afstand og  

 transportmulighed mellem ansøgerens bopæl og gymnasieskolerne.
 Stk. 2.  

  

 Fordelingsudvalget, jf. § 24, foretager fordelingen af de  

 optagne ansøgere mellem alle offentlige og private gymnasieskoler i  

 amtskommunen, jf. stk. 1. Fordelingsudvalget skal desuden sikre, at alle  

 ansøgere, der har søgt rettidigt, og som kan optages, på samme tid og senest  

 1.  

 juli orienteres om, hvor de er optaget, jf. § 18, stk. 1.
 § 24.  

  

 I hver amtskommune nedsættes et fordelingsudvalg omfattende  

 rektorerne for de offentlige og private gymnasieskoler i amtskommunen samt  

 1-2  

 repræsentanter udpeget af amtsrådet.
 § 38.
Stk. 2.  

  

 Fordelingsudvalgets afgørelser efter §§ 23 og 25 om  

 ansøgernes fordeling på de enkelte gymnasieskoler og kurser kan ikke  

 indbringes  

 for anden administrativ myndighed. Bestemmelsen er i lettere  

 omarbejdet form gengivet i den gældende bekendtgørelse om optagelse på de  

 gymnasiale uddannelser, bekendtgørelse nr. 742 af 8. august 2000, henholdsvis  

 §§ 19, 20 og § 28, stk. 2.
 Fordelingsudvalgene  

 vedrørende 1. g og 1. hf vedtog den 24. marts 1994 Procedure og  

 retningslinier  

 vedrørende flytning af gymnasie- og hf-elever. ( ) Følgende fremgår af  

 retningslinjerne:
   

  

 Procedure:
 1. fordelingsmøde  

  

 : fordelingsudvalget holder møde hurtigst muligt  

 efter ansøgningsfristens udløb og inden udløbet af marts måned.
 Elever, der optages på 1. ønske:  

  

 skolen meddeler eleverne, at de er optaget umiddelbart efter  

 fordelingsmødet.
Elever, der måske skal flyttes:  

  

 forvaltningen meddeler på  

 fordelingsudvalgets vegne eleverne, at de måske vil blive flyttet til en  

 anden  

 skole med angivelse af begrundelse.
Eleverne orienteres om, at de inden en  

 bestemt frist kan anføre deres indsigelser over for fordelingsudvalget, men  

 at  

 udvalgets afgørelse i øvrigt ikke kan ankes.
 Endelig afgørelse om optagelse:  

  

 skolen træffer endelig afgørelse  

 umiddelbart efter lærerforsamlingsmødet torsdag før translokationen.
 2. fordelingsmøde:  

  

 hvis  

 fordelingsudvalgsmøde er nødvendigt, holdes det tirsdag efter skolens  

 afslutning.
 Endelig meddelelse til eleverne:  

  

 skolerne sender endelig meddelelse til eleverne 1. uge i  

 sommerferien.
 Beslutninger:
Fordelingsudvalget beslutter,  

 hvilke elever, der umiddelbart kan optages på den først ønskede skole, samt  

 hvilke elever, der skal varsles flytning til en anden skole.
Der varsles  

 flere  

 elever, end der er behov for at flytte.
 Hensyn ved afgørelsen om  

 flytning:
 Fagvalg:
der tages hensyn til  

 sprogvalg der tages  

  

 ikke  

  

 hensyn til ønsker om deltagelse i  

 særlige forsøg Geografi:
 Der tages afgørende hensyn  

 til elevens bopæl set i forhold til muligheder for transport.
Eleverne fremfører ofte  

 grunde til, at de skal optages på en bestemt skole.
Følgende hensyn kan bl.a.  

 indgå i afgørelsen:
køresyge lokaltilknytning følge kammerater undgå kammerater kostafdeling Der henvises til  

 Undervisningsministeriets orientering om optagelse og fordeling af ansøgere  

 til  

 Gymnasiet, HF m.v. Rektor leder og fordeler  

 arbejdet mellem skolens ansatte og træffer alle konkrete afgørelser  

 vedrørende  

 skolens elever, herunder om optagelse af elever, jf. gymnasielovens § 12,  

 stk.  

 3.
Efter § 23, stk. 1, i  

 bekendtgørelsen optages ansøgerne på den gymnasieskole som de har søgt ind på  

 som deres primære ønske.
Hvis der er flere primære ansøgere til en skole end  

 der er plads til, optages overskydende ansøgere i overensstemmelse med deres  

 andet eller tredje ønske i størst mulig udstrækning.
Hvis ikke alle ansøgere  

 kan optages i overensstemmelse med deres ønsker, tages tillige hensyn til  

 afstand og transportmulighed mellem ansøgernes bopæl og skolerne.
Det følger  

 af  

 § 23, stk. 2, i bekendtgørelsen at afgørelse efter § 23, stk. 1, træffes af  

 fordelingsudvalget.
 Som jeg forstår loven og  

 bekendtgørelsen, skal der således - i tilfælde af at der er flere ansøgere  

 til  

 et gymnasium end der er plads til - træffes to forskellige afgørelser:
Rektor skal træffe afgørelse  

 om hvilke primære ansøgere der skal have afslag på deres  

 ansøgning om  

 optagelse på gymnasiet, dvs. hvilke ansøgere der skal flyttes.
Dette følger  

 direkte af § 12, stk. 3, i gymnasieloven.
Fordelingsudvalget skal  

 herefter træffe afgørelse om hvilke andre gymnasier disse nu  

 overskydende  

 primære ansøgere skal optages på i stedet.
Dette følger af § 23, stk.  

 2, jf. stk.  

 1, i bekendtgørelsen.
Der er ingen tvivl om at  

 rektors afslag på at blive optaget på det pågældende gymnasium er afgørelser  

 i  

 forvaltningslovens forstand, jf. bl.a.
Hans Gammeltoft-Hansen mfl.,  

 Forvaltningsret (1994), s. 42, og Folketingets Ombudsmands beretning for  

 1996,  

 s. 335ff* (særligt s. 337). Det samme gælder efter min opfattelse også  

 fordelingsudvalgets afgørelser om placering af de pågældende ansøgere på  

 andre  

 gymnasier.
 Rektor på det pågældende  

 gymnasium og fordelingsudvalget i denne relation udgør to forskellige former  

 for myndighedsudøvelse i forvaltningslovens forstand.
Afgørelser i  

 forvaltningslovens forstand skal træffes under iagttagelse af  

 forvaltningslovens regler om bl.a. partshøring (§§ 19-21), begrundelse (§§  

 22-24) og klagevejledning (§§ 25-26), hvis der er en sådan.
Herved opnår den  

 enkelte borger sikkerhed for indflydelse på beslutningsgrundlaget vedrørende  

 egne forhold.
Samtidig får den pågældende mulighed for at forstå indholdet af  

 og baggrunden for den/de afgørelse(r) der bliver truffet.
Underretning om afgørelsen  

 skal gives af den myndighed der har truffet afgørelsen, jf. bl.a.
John  

 Vogter,  

 Forvaltningsloven med kommentarer (1999), s. 412, Carl Aage Nørgaard, Jens  

 Garde og Karsten Revsbech, Forvaltningsret, Sagsbehandling (2001), s. 312, og  

 Karsten Loiborg mfl., Forvaltningsret (1994), s. 395. Se også f.eks.  

 Folketingets Ombudsmands beretning for 1996, s. 185f*.
§ 12, stk. 3, i lov om  

 gymnasiet m.v. som rektors afgørelse skal træffes efter, indeholder ingen  

 angivelse af efter hvilke kriterier afgørelsen skal træffes.
Udgangspunktet  

 for  

 denne afgørelse er derfor at valget skal ske ud fra lovlige og saglige  

 kriterier.
 Rektors afgørelse er således  

 efter min opfattelse ikke reguleret af bekendtgørelsens § 23, stk. 1. Ved  

 afgørelsen af hvilke ansøgere der skal have afslag på at blive optaget på  

 gymnasiet (og som derfor bliver overskydende primære ansøgere),  

 er rektor  

 således ikke forpligtet til først og fremmest at udvælge ansøgere der tillige  

 har angivet et 2. eller 3. ønske.
Kriterierne for  

 fordelingsudvalgets afgørelse om fordelingen af de overskydende primære  

 ansøgere på andre gymnasier er derimod, som jeg forstår bestemmelsen, nærmere  

 reguleret i § 23, stk. 1, i bekendtgørelsen.
Således skal overskydende  

 primære  

 ansøgere optages i overensstemmelse med deres 2. eller 3. ønske i størst  

 mulig  

 udstrækning, jf. § 23, stk. 1, 2. pkt.
Hvis ikke alle de overskydende primære  

 ansøgere kan optages efter deres 2. eller 3. ønske, tages tillige hensyn til  

 afstand og transport, jf. § 23, stk. 1, 3. pkt. På baggrund af min foreløbige  

 redegørelse afgav rektor for X Gymnasium & HF-kursus den 29. januar 2002  

 en  

 ny udtalelse i sagen.
Rektor skrev blandt andet:
 Efter min opfattelse træffer  

 jeg i henhold til Gymnasielovens § 12, stk. 3 afgørelse om de primære  

 ansøgeres  

 egnethed til at følge gymnasiets undervisning uden at tage stilling til, om  

 ansøgerne vil kunne optages på min skole.
Afgørelsen af, hvor ansøgerne  

 konkret kommer til at gå i gymnasiet, afhænger af det antal klasser, som  

 skolen  

 tildeles i forbindelse med fordelingsudvalgets beslutning vedrørende det  

 samlede antal ansøgere i (Z) Amt, jf.
Optagelsesbekendtgørelsens § 23, stk.  

 2.
Såfremt det herefter viser  

 sig, at der er flere ansøgere til skolen, end det tildelte antal klasser kan  

 rumme, anmodes jeg af fordelingsudvalget om at meddele navne og adresser på  

 det  

 antal elever, som jeg skønner det rimeligt at varsle flytning til et andet  

 gymnasium.
Antallet heraf afhænger naturligvis af det antal elever, der ser  

 ud  

 til at skulle flyttes.
I dette skøn indgik indtil 2001 antallet af ansøgere,  

 som af den afleverende skole var indstillet som måske egnede,  

 hvoraf en del  

 skulle til optagelsesprøve (således som ordningen var endnu i 2000).
På baggrund af ovenstående  

 kan jeg ikke erklære mig enig i Ombudsmandens forståelse af retsgrundlaget i  

 denne sag, således som den udtrykkes i den foreløbige redegørelse side 16  

 nederst og side 17 øverst. Fordelingsudvalget for Z Amt  

 afgav ligeledes en ny udtalelse i sagen.
Udtalelsen forelå den 5. februar  

 2002  

 og havde blandt andet følgende indhold:
Fordelingsudvalgets udtalelse til Ombudsmandens foreløbige udtalelse  

 side 13 Ad side 16 nederst  

 forståelsen af loven og bekendtgørelsen:
1) Rektor skal træffe afgørelse om hvilke primære ansøger  

 der skal  

 have afslag på deres ansøgning om optagelse på gymnasiet, dvs. hvilke  

 ansøgere  

 der skal flyttes.
Dette følger direkte af § 12, stk. 3, i  

 gymnasieloven. Den forståelse  

 fordelingsudvalget lægger til grund er, at rektor træffer afgørelse om hvilke  

 primære ansøgere, der kan optages i gymnasiet, forstået som den  

 danske  

 gymnasieskole, ikke den konkrete skole.
Rektor for den primært ansøgte  

 gymnasieskole afgør, om ansøgeren er egnet til gymnasiet, og denne afgørelse  

 er  

 gældende for en evt. anden skole eleven flytter eller flyttes til.
I denne afgørelse indgår  

 ikke, hvilket gymnasium ansøgeren skal optages på.
Rektor træffer derfor ikke  

 afgørelse om, hvilke elever der skal flyttes.
 Denne forståelse støttes af  

 ordlyden i optagelsesbekendtgørelsens § 23, stk. 2, jfr. stk. 1  

 fordelingen af  

 de  

  

 optagne  

  

[fordelingsudvalgets  

 fremhævelse] ansøgere.
Rektor har således ikke, når  

 det drejer sig om placering af ansøgerne, selvstændigt fastsat, hvad der skal  

 være ret i det pågældende tilfælde.
Der er derfor ikke tale om en afgørelse i  

 forvaltningslovens forstand.
 Ad side 17 øverst:
2) Fordelingsudvalget skal herefter træffe afgørelse om hvilke andre  

 gymnasier disse nu overskydende primære ansøgere skal optages på  

 i stedet.  

 Dette følger af § 23, stk. 2, jfr. stk. 1 i bekendtgørelsen. Efter fordelingsudvalgets  

 opfattelse skal § 23, stk. 2, jfr. stk. 1 forstås således at  

 fordelingsudvalget  

 foretager fordelingen under hensyntagen til ansøgers ønsker.
 Fordelingsudvalget mener, at  

 der er tale om 2 afgørelser.
Den første er rektors afgørelse  

 efter gymnasielovens § 12, stk. 3 om optagelse jfr. optagelsesbekendtgørelsen  

 §  

 16. Denne afgørelse vedrører alene ansøgerens egnethed til optagelse i  

 gymnasiet.
Afgørelsen kan indbringes for undervisningsministeriet.
Amtsrådet  

 og  

 fordelingsudvalget kan ikke inddrages i denne afgørelse.
Hvis ansøgeren  

 optages, får han medhold fuldt ud og forvaltningslovens regler om bl.a.  

 partshøring og begrundelse bliver ikke aktuelle.
Den anden afgørelse er  

 afgørelsen om fordelingen af de optagne ansøgere.
Det er alene  

 fordelingsudvalget, der træffer denne afgørelse.
I forbindelse med  

 udvælgelsen  

 af ansøgere, der skal flyttes, beder fordelingsudvalget om indstilling fra  

 rektor.
Indstillingen vurderes af fordelingsudvalget.
I forbindelse med  

 afgørelsen iagttager fordelingsudvalget forvaltningslovens regler om bl.a.  

 partshøring, begrundelse og klagevejledning.
Fordelingsudvalget er meget  

 opmærksom på, at den enkelte ansøger får mulighed for at udtale sig til  

 beslutningsgrundlaget.
Det er bl.a. på denne baggrund, at udvalget varsler  

 flere ansøgere om mulig flytning end der konkret skal flyttes.
 Ansøgerne inddrages tidligt i  

 sagen og partshøringen sættes i værk inden myndigheden reelt træffer  

 afgørelse  

 i sagen.
Ad side 17 nederst,  

 kriterierne for fordelingsudvalgets afgørelse om fordeling af ansøgerne til  

 andre gymnasier.
Forståelsen af bestemmelsen indebærer, at ansøgerne i  

 realiteten selv kan bestemme, om de risikerer at blive flyttet til en anden  

 skole.
De skal blot undlade at udfylde 2. og 3. ønske.
Derimod vil de  

 ansøgere,  

 som udfylder 2. og 3. ønske kunne blive flyttet selv om de vil være i den  

 situation, at de ikke har transportmuligheder til og fra skole.
 Så vidt fordelingsudvalget er  

 orienteret er der skoler - ofte efterskoler - der sikrer sig at eleverne  

 udfylder hele ansøgningen.
 For så vidt angår  

 sagsforløbet i sagen vedrørende (B) kan oplyses følgende:
 ·  

  

 	  

 afgørelse om optagelse i gymnasiet blev  

 truffet af rektor på grundlag af afleverende skoles egnethedserklæring.
·  

  

 	  

 fordelingsudvalget beslutter i møde den 29.  

 marts indstilling til undervisnings- og kulturudvalget om antallet af klasser  

 det kommende år og deraf følgende flytninger mellem skolerne.
Udvalget  

 delegerer beslutningen om hvilke elever, der skal varsles flytning til  

 forvaltningen efter indstilling fra rektorerne.
·  

  

 	  

 i april måned varsler forvaltningen på  

 fordelingsudvalgets vegne ansøgere, der evt. skal flytte.
Samtidig gives  

 frist  

 til indsigelser til 1. juni 2000.
I slutningen af juni måned  

 ved forvaltningen, hvor mange ansøgere, det konkret bliver nødvendigt at  

 flytte.
Forvaltningen forelægger varslinger og høringssvar for  

 fordelingsudvalget som træffer afgørelse i sagen ved telefonmøde den 21. juni  

 2000. Meddelelse om fordelingsudvalgets afgørelse blev sendt til (B) den 21.  

 juni 2000 fra fordelingsudvalget. (A) reagerede på brevet via mail den 26.  

 juni  

 2000 og forvaltningen svarede ham den 29. juni 2000.
Med hensyn til spørgsmålet om  

 hvem, der har kompetence til at træffe afgørelse om tildeling af senere  

 opståede ledige pladser på det primært ønskede gymnasium, kan oplyses, at  

 fordelingsudvalget i forbindelse med sin afgørelse i juni måned behandler og  

 godkender en prioritering af ansøgerne.
Hvis det efterfølgende viser sig, at  

 der er behov for yderligere behandling og beslutning træffes denne af  

 fordelingsudvalget evt. i telefonmøde efter information om sagen til  

 medlemmerne.
Der sker ikke rutinemæssig partshøring af ansøgerne, men hvis  

 der  

 er nye oplysninger til ugunst for ansøgeren foretages partshøring.
Afgørelsen  

 træffes efter kriterier som angivet i retningslinierne, efter afvejning af de  

 argumenter der er fremført af ansøgerne.
Hvis der er tvivl om hvilken ansøger  

 der skal flyttes foretages ny partshøring med henblik på at skabe så  

 fyldestgørende et beslutningsgrundlag som muligt. Undervisningsministeriet  

 udtalte den 27. marts 2002 på baggrund af min foreløbige redegørelse blandt  

 andet følgende:
 Efter  

 Undervisningsministeriets opfattelse skal der, i forhold til den enkelte  

 gymnasieansøger træffes én og ikke som foreløbigt antaget af Ombudsmanden to  

 afgørelser vedrørende spørgsmålet om, hvilken skole vedkommende skal gå på.  

 Afgørelsen træffes af fordelingsudvalget uanset, om der har været flere  

 ansøgere end pladser til den pågældende skole eller ikke.
Optagelsesreglerne indebærer  

 imidlertid samlet set, at der, i forhold til den enkelte ansøger, skal  

 træffes  

 to forskellige afgørelser i forvaltningslovens forstand.
Efter ministeriets  

 opfattelse drejer det sig om følgende: Én afgørelse om, hvorvidt ansøgeren  

 opfylder optagelsesbetingelserne og en anden afgørelse om, hvilken skole den  

 optagne ansøger skal være elev på.
Ved den første afgørelse skal  

 der gøres op med, hvorvidt den enkelte ansøger kan optages i gymnasiet i det  

 hele taget, evt. efter en optagelsesprøve.
Afgørelsen træffes af rektor i  

 medfør af lovens § 12, stk. 3, smh. med § 5, og - på tidspunktet for den  

 konkrete sag - den dagældende bekendtgørelse nr. 11 af 9. januar 1998  

[rettelig  

 1997; min bemærkning], § 16, stk. 1, hhv. § 17, stk. 2. Afgørelsen meddeles  

 efter § 18, stk. 1, af rektor særskilt til ansøgeren, som herefter er enten  

 optaget i gymnasiet uden angivelse af, hvilken skole eleven skal gå på eller  

 afvist fra at blive optaget i gymnasiet.
 Hvis en skole ikke har  

 modtaget flere ansøgninger end den har plads til ville det i princippet være  

 muligt for rektor samtidig at træffe afgørelse om, at eleven var optaget ved  

 den pågældende skole, idet afgørelsen alene ville gå ud på at opfylde elevens  

 retskrav efter den dagældende lovs § 5, stk. 3 (nu stk. 4).
Dette hindres imidlertid af  

 bestemmelsen i bekendtgørelsens § 23, stk. 2, sidste pkt., hvorefter alle  

 rettidige ansøgere, som kan optages, skal orienteres samtidigt  

 om, hvor de er  

 optaget.
Det bemærkes, at de som ikke kan optages ved nogen gymnasieskole  

 allerede vil have fået besked herom på et tidligere tidspunkt, jf. § 18.
 Denne bestemmelse betyder, at  

 det i praksis kommer til at tage sig ud som om fordelingsudvalget træffer  

 selvstændig afgørelse om alle optagnes placering selv om afgørelsen for de  

 elevers vedkommende, som har et retskrav på en bestemt skoleplacering er rent  

 konstaterende.
 Fordelingsudvalgets  

 muligheder for at fordele elever er dels bundet af reglen i lovens § 5, stk.  

 3  

 (nu stk. 4) om den optagnes retskrav og dels af de nærmere regler om  

 fordelingen af elever mellem skoler, som er fastsat i medfør af loven, dvs.  

 reglerne i den dagældende bekendtgørelses § 23.
At afgørelsen om en elevs  

 optagelse i gymnasiet således beror på to forskellige forvaltningsafgørelser,  

 én om optagelse og én om skoleplacering svarer til ordningen før 1990-loven.  

 Efter de dagældende regler traf et optagelsesudvalg afgørelse om optagelsen  

 og  

 et fordelingsudvalg traf afgørelse om fordeling af eleverne.
Udvalgene var  

 nedsat af et amtsligt kontraktudvalg.
Udvalgenes nedsættelse, sammensætning  

 og  

 kompetence mv. var reguleret i retsforskrifter udstedt af  

 Undervisningsministeriet, jf. til eksempel bekendtgørelse nr. 417 af 16.  

 september 1985 om optagelse i gymnasiet.
Som det fremgår af  

 bemærkningerne til lovforslag nr. 75 fremsat den 22. november 1989 var det  

 tilsigtet med § 5 og § 12 i lovforslaget, at rektorerne skulle overtage  

 optagelsesudvalgenes kompetence.
Dette fremgår både af de almindelige  

 bemærkninger og af de bemærkninger til de enkelte bestemmelser, som er  

 citeret  

 i ombudsmandens foreløbige udtalelse.
Det er derimod kun indirekte  

 kommet til udtryk i bemærkningerne, at fordelingsudvalgene forudsattes  

 afskaffet og erstattet af en ordning, hvorefter rektorerne foretog  

 udvælgelsen  

 af overskydende elever, eventuelt på grundlag af regler i  

 optagelsesbekendtgørelsen,  

 hvis sådanne regler viste sig nødvendige.
De pågældende elever forudsattes  

 herefter fordelt af amtsrådet.
Spørgsmålet om, hvordan  

 elevfordelingsproceduren ville blive efter lovforslagets  

 eventuelle  

 vedtagelse blev taget op under debatten ved forslagets 1. behandling den 1.  

 december 1989, jf.
Folketingstidende 1989-90, Folketingets Forhandlinger  

 spalte  

 2740 og 2752.
Spørgsmålet blev yderligere  

 belyst under udvalgsbehandlingen i Folketingets Uddannelsesudvalg og  

 udvalgsbetænkningen fra den 15. maj 1990, se FT.
Tillæg B spalte 1277  

 indeholder følgende om spørgsmålet:
  

  

 Fordelingsudvalg Undervisnings- og  

 forskningsministeren agter i henhold til bemyndigelsen i lovforslagets § 5,  

 stk. 3, at udstede en bekendtgørelse, som i lighed med den eksisterende  

 bekendtgørelse  

 opretter fordelingsudvalg i amtskommunerne med den opgave at fordele de af  

 rektorerne optagne ansøgere.
Fordelingen skal ske således, at ansøgerne  

 optages  

 på den skole, de har søgt, såfremt der er plads, ligesom ansøgernes ønsker  

 herudover skal følges mest muligt.
Der kan således ikke henvises elever eller  

 klasser til andre skoler, så længe skolens kapacitet ikke overskrides.  

 Fordelingsudvalget nedsættes som i dag i henhold til en bekendtgørelse og  

 omfatter rektorerne i den pågældende amtskommune samt 1-3 repræsentanter for  

 amtskommunen. Betænkningen udgør således et  

 meget væsentligt korrektiv til lovforslagets bemærkninger, måske endda så  

 væsentligt, at det kan drøftes, om disse lovmotiver rettelig burde have givet  

 anledning til at udarbejde et ændringsforslag til § 5 og § 12. Det skete dog  

 ikke, men der blev stillet 10 ændringsforslag i betænkningen til andre dele  

 af  

 lovforslaget.
Af debatten under  

 lovforslagets 2. behandling den 22. maj 1990, jf.
Folketingets Forhandlinger  

 spalte 10165 ff. fremgår, at der før 2. behandlingen var indgået et bredt  

 politisk forlig om, at lovforslaget kunne vedtages med en række  

 ændringsforslag  

 og andre præciseringer i betænkningen, herunder den citerede om fordeling af  

 optagne elever.
Spørgsmålet om fordelingsudvalg synes at have spillet en stor  

 rolle i forhandlingerne, og en ordfører beskriver resultatet således (spalte  

 10169):
  med   de ændringer, der  

 vedrører fordelingsudvalg, hvorefter man ikke lader den enkelte skole vælge  

 elever men lader det være op til fordelingsudvalget   finder vi, at der er  

 sket  

 helt afgørende præciseringer, som understreger, at nogle af de ting, som har  

 været opbygget inden for gymnasieområdet igennem årene, kan fortsætte. Af undervisnings- og  

 forskningsministerens afsluttende indlæg fremgår, at ministeren ikke uden det  

 indgåede forlig havde forudsat disse fordelingsmekanismer opretholdt og  

 hellere  

 havde set, at spørgsmålet ordnedes af rektorerne og amtsrådene uden statslig  

 regulering.
Det fremgår endelig af  

 udvalgsbetænkningen, Folketingets Forhandlinger, Tillæg B, spalte 1280, at  

 den  

 fremtidige udmøntning i bekendtgørelser på bl.a. dette område skulle ske  

 efter  

 drøftelse med de partier, der stod bag vedtagelsen af loven.
Ved afstemningen  

 efter 3. behandling den 30. maj 1990 blev lovforslaget vedtaget enstemmigt,  

 jf.  

 Folketingets Forhandlinger, spalte 10778.
Med hensyn til spørgsmålet,  

 om det er rektor eller fordelingsudvalget, der har kompetence til at træffe  

 afgørelse om tildeling af senere opståede ledige pladser til ansøgere, der  

 oprindelig  

 havde denne gymnasieskole som et prioriteret ønske skal vi oplyse, at  

 fordelingsudvalget i overensstemmelse med hidtidig praksis alene udøver sin  

 virksomhed i forbindelse med det årlige hovedoptag.
Senere  

 ændringer  

 foretages ved rektors afgørelse jf. lovens § 12, stk. 3, uden at der er  

 foretaget nogen nærmere regelfastsættelse herom. Ombudsmandens endelige udtalelse Af rektor for (X) Gymnasium & HF-kursus udtalelse af 29.  

 januar 2002 fremgår det som nævnt indledningsvis  

 at Deres søn (B) siden den 7. august 2001 har været elev på (X) Gymnasium  

 & HF-kursus.
I lyset heraf har jeg besluttet ikke at tage stilling til om  

 der i forbindelse med behandlingen af (B)s ansøgning om optagelse til  

 gymnasiet er sket fejl eller forsømmelser af de involverede myndigheder.
Jeg  

 har således besluttet alene at udtale mig om retsgrundlaget for optagelse i  

 den danske gymnasieskole.
Jeg henviser til § 16, stk. 1, i lov nr. 473 af 12.  

 juni 1996 om Folketingets Ombudsmand.
Retsgrundlaget Som jeg forstår rektor for (X) Gymnasium & HF-kursus udtalelse af  

 29. januar 2002, træffer rektor alene afgørelse om ansøgernes egnethed til at  

 følge undervisningen i den danske  

 gymnasieskole.
Rektor tager således ikke stilling til hvilket gymnasium  

 ansøgerne skal optages på, men rektor indstiller til fordelingsudvalget  

 hvilke  

 elever der skal varsles flytning hvis det viser sig at der er flere ansøgere  

 til det pågældende gymnasium end der er pladser.
Jeg udleder af udtalelsen at  

 det er rektor for (X) Gymnasium & HF-kursus opfattelse at  

 fordelingsudvalget træffer den endelige afgørelse om hvilke gymnasier de  

 enkelte ansøgere skal optages på.
Jeg forstår  

 fordelingsudvalget for (Z) Amts udtalelse af 5. februar 2002 - og dermed  

 udvalgets forståelse af retsgrundlaget - sådan at rektor for den primært  

 ansøgte gymnasieskole træffer afgørelse om ansøgernes egnethed til at følge  

 undervisningen i den danske gymnasieskole.
I denne afgørelse indgår ikke  

 hvilket gymnasium ansøgerne skal optages på.
Afgørelsen om placeringen af  

 eleverne træffes af fordelingsudvalget (eventuelt) efter indstilling fra  

 rektor.
Fordelingsudvalgets forståelse af retsgrundlaget er således på dette  

 punkt den samme som rektor for (X) Gymnasium & HF- kursus.
Jeg må endvidere forstå  

 fordelingsudvalgets udlægning af retsgrundlaget sådan at ansøgerne i  

 realiteten  

 selv kan bestemme om de risikerer at blive flyttet til en anden skole.
De  

 skal  

 blot undlade at udfylde 2. og 3. ønske.
Omvendt kan ansøgere - igen ifølge  

 udvalget - der  

  

 har  

  

 udfyldt 2. og 3.  

 ønske, risikere at blive flyttet til en af disse skoler selv om de ikke har  

 transportmuligheder til og fra denne skole.
Denne udlægning af retsgrundlaget  

 stemmer ikke overens med Undervisningsministeriets udtalelse af 8. november  

 2000 hvor ministeriet - i lighed med min foreløbige retsopfattelse - har  

 anført  

 at der ikke kan ses bort fra reglen om at overskydende primære ansøgere  

 optages  

 i overensstemmelse med deres andet eller tredje ønske i størst mulig  

 udstrækning.
 Fordelingsudvalget udtaler  

 endelig at det er fordelingsudvalget der træffer afgørelse om tildeling af  

 senere opståede ledige pladser på det primært ønskede gymnasium.
Undervisningsministeriet  

 skriver i sin udtalelse af 27. marts 2002 blandt andet at der efter  

 ministeriets opfattelse i forhold til den enkelte gymnasieansøger skal  

 træffes  

 én afgørelse og ikke to som foreløbigt antaget af mig.
Ifølge ministeriet  

 træffes denne ene afgørelse af fordelingsudvalget uanset om der har været  

 flere  

 ansøgere end pladser til den pågældende skole.
Denne forståelse af  

 lovgrundlaget harmonerer ikke med rektor for (X) Gymnasium &  

 HF-kursus og  

 fordelingsudvalgets udlægninger.
Ministeriet anfører  

 imidlertid umiddelbart herefter at der samlet set ( ) i forhold til den  

 enkelte ansøger, skal træffes to forskellige afgørelser i forvaltningslovens  

 forstand: Én afgørelse om hvorvidt ansøgeren opfylder betingelserne for  

 at  

 blive optaget i den danske gymnasieskole, og en anden afgørelse om hvilket  

 gymnasium ansøgeren skal optages på.
Ifølge ministeriet træffer rektor den  

 første afgørelse, og jeg må forstå det sådan at ministeriet mener  

 fordelingsudvalget træffer den anden.
Denne passage i ministeriets udtalelse  

 svarer til rektors og fordelingsudvalgets udtalelser.
Men sammenholdt med den  

 forrige passage er det for mig at se ikke klart om ministeriet mener der skal  

 træffes én eller to afgørelser.
Ministeriet skriver endvidere  

 at det i princippet [ville] være muligt for rektor samtidig at træffe  

 afgørelse om, at eleven var optaget ved den pågældende skole hvis  

 skolen ikke  

 havde modtaget flere ansøgninger end der var plads til.
Ministeriet henviser  

 her til elevens retskrav i den dagældende gymnasielovs § 5, stk.  

 3 (nu stk.  

 4). Denne forståelse af lovgrundlaget hindres imidlertid ifølge  

 ministeriet  

 af § 23, stk. 2, 2. pkt., i den dagældende bekendtgørelse (nu bilag 2, pkt.  

 2,  

 til bekendtgørelse nr. 742 af 8. august 2000) som foreskriver at alle  

 ansøgere  

 som kan optages, skal orienteres samtidig om hvor de er optaget.
Herefter  

 skriver ministeriet at bekendtgørelsens § 23, stk. 2, 2. pkt., betyder,  

 at det  

 i praksis kommer til at tage sig ud som om fordelingsudvalget træffer  

 selvstændig afgørelse om alle optagnes placering selv om afgørelsen for de  

 elevers vedkommende, som har et retskrav på en bestemt skoleplacering er rent  

 konstaterende.
Det står mig ikke ganske klart hvordan ministeriet mener  

 afgørelseskompetencen er fordelt mellem rektor og fordelingsudvalget i disse  

 sager.
Ministeriet henviser  

 imidlertid til støtte for sin forståelse af retsgrundlaget til Folketingets  

 forhandlinger forud for vedtagelsen af gymnasieloven.
Specielt henviser  

 ministeriet til det ovenfor citerede afsnit, s. 10f i Folketingets  

 Uddannelsesudvalgs betænkning fra 15. maj 1990. Heraf fremgår det at  

 ministeren  

 agter at udstede en bekendtgørelse som opretter fordelingsudvalg i  

 amtskommunerne med den opgave at fordele de af rektorerne optagne  

 ansøgere.  

 Ministeriet mener betænkningen udgør et meget væsentligt korrektiv til  

 lovforslagets bemærkninger, måske endda så væsentligt, at det kan drøftes, om  

 disse lovmotiver rettelig burde have givet anledning til at udarbejde et  

 ændringsforslag til § 5 og § 12.
Dette skete dog ikke.
Desuden henviser  

 ministeriet til tilkendegivelser fra to politiske ordførere under 2.  

 behandling  

 af lovforslaget.
Ministeriet oplyser også at der var tale om et bredt  

 politisk  

 forlig, og at lovforslaget blev vedtaget enstemmigt.
Ministeriet udtaler  

 afslutningsvis at det er rektor der har kompetencen til at træffe afgørelse  

 om  

 optagelse af elever hvis der undervejs i et skoleår på et gymnasium bliver en  

 plads ledig.
Dette er i modstrid med fordelingsudvalgets opfattelse hvorefter  

 kompetencen på dette punkt er fordelingsudvalgets.
 Samlet set må jeg forstå  

 Undervisningsministeriets udtalelse af 27. marts 2002 og udlægning af  

 retsgrundlaget sådan at ministeriet - ligesom rektor for (X) Gymnasium &  

 HF- kursus og fordelingsudvalget - er af den opfattelse at rektor skal træffe  

 afgørelse om ansøgernes egnethed til optagelse i den danske gymnasieskole,  

 mens  

 fordelingsudvalget træffer afgørelse om hvilke gymnasier ansøgerne skal  

 optages  

 på.
 Jeg lægger herefter til grund  

 at myndighederne administrerer loven i overensstemmelse med denne  

 retsopfattelse, og at der således eksisterer en praksis hvorefter rektor  

 træffer afgørelse om elevernes egnethed til den danske gymnasieskole, og  

 fordelingsudvalget træffer afgørelse om placeringen af eleverne på det  

 enkelte  

 gymnasium.
Det fremgår imidlertid  

 direkte af ordlyden i § 12, stk. 3, i gymnasieloven at rektor træffer  

 alle  

 konkrete afgørelser vedrørende skolens elever, herunder om optagelse af  

 elever.
Af bemærkningerne til § 12 fremgår ligeledes at rektor har  

 kompetencen  

 til at træffe alle konkrete afgørelser vedrørende skolens elever, herunder om  

 optagelse.
Der er under forhandlingerne i Folketinget ikke stillet  

 ændringsforslag  

 til § 12.
 Når § 12, stk. 3, i loven  

 sammenholdes med § 23 i optagelsesbekendtgørelsen (nu § 19) bliver  

 kompetencefordelingen mellem rektor og fordelingsudvalget efter min  

 opfattelse  

 i de tilfælde hvor der er flere ansøgere til et gymnasium end der er plads  

 til,  

 som følger:
Rektor skal træffe afgørelse om hvilke primære  

 ansøgere der skal (optages eller) have afslag på deres ansøgning om  

 optagelse  

 på gymnasiet.
Rektor skal herved også træffe afgørelse om hvilke ansøgere der  

 skal flyttes.
Dette følger efter min opfattelse af lovens § 12, stk. 3.
Fordelingsudvalget skal herefter træffe afgørelse om  

 hvilke andre gymnasier disse nu overskydende primære ansøgere  

 skal optages på  

 i stedet.
Dette følger efter min opfattelse af § 23, stk. 2, jf. stk. 1 (nu §  

 20) i bekendtgørelsen.
Undervisningsministeriets  

 henvisninger til udvalgsbetænkningen, til de to politiske ordføreres  

 tilkendegivelser og beskrivelser af forhandlingsresultatet, til at der var  

 tale  

 om et bredt politisk forlig, og til at loven blev vedtaget enstemmigt af  

 Folketinget, kan efter min opfattelse ikke føre til en anden fortolkning af  

 gymnasielovens § 12, stk. 3. Jeg henviser til Henrik Zahle, Dansk  

 Forfatningsret, bd. 1, Institutioner og regulering (2001), s. 266-268 og s.  

 281, hvor Zahle skriver at forarbejder i almindelighed ikke kan føre til  

 resultater der strider mod lovens tekst.
Jeg henviser desuden til Ugeskrift  

 for  

 Retsvæsen 1995, s. 35 H, hvor et flertal i Højesteret i en sag om  

 stempelfritagelse for dokumenter om overdragelse af ejerboliger blandt andet  

 udtalte følgende: Således som bestemmelsen [§ 34 A, stk. 1, som  

 affattet ved  

 lov nr. 367 af 8. juni 1990; min bemærkning] var formuleret, finder vi, at  

 Skatteministeriets skrivelse af [ ] og den af stempelmyndighederne i  

 overensstemmelse hermed fulgte praksis havde fornøden hjemmel i bestemmelsen.  

 Uanset at bestemmelsens forarbejder - navnlig forhandlingerne i Folketinget -  

 peger i retning af et videre område for stempelfritagelsen, finder vi derfor,  

 at der ikke er tilstrækkeligt grundlag for at tilsidesætte denne  

 praksis. Jeg må derfor fastholde den  

 forståelse af retsgrundlaget som jeg gav udtryk for i min foreløbige  

 redegørelse, s. 13-18.
Jeg har noteret mig at der  

 mellem rektor, fordelingsudvalget og Undervisningsministeriet på visse  

 punkter  

 er uklarhed om forståelsen af retsgrundlaget.
For eksempel om betydningen af  

 ansøgeres anden og tredje prioritet i forbindelse med ansøgning om optagelse  

 i  

 gymnasiet.
Jeg har bedt ministeriet sikre at § 23, stk. 1 (nu § 19), i  

 optagelsesbekendtgørelsen for så vidt angår spørgsmålet om ansøgere der har  

 udfyldt anden og tredje prioritet, praktiseres i overensstemmelse med  

 ministeriets og min retsopfattelse.
For så vidt angår spørgsmålet om  

 optagelse  

 af ansøgere i løbet af skoleåret, har jeg bedt ministeriet afklare om det er  

 rektor eller fordelingsudvalget der har kompetence til at træffe afgørelse i  

 disse tilfælde.
Jeg har bedt ministeriet underrette mig om ministeriets  

 initiativer i anledning af disse to forhold.
 Hvis det er ministeriets  

 opfattelse at der var bred enighed blandt politikerne under forhandlingerne i  

 Folketinget forud for gymnasielovens vedtagelse om en anden  

 kompetencefordeling  

 end den § 12, stk. 3, i loven foreskriver, havde det efter min opfattelse -  

 hvilket ministeriet også er inde på i udtalelsen af 27. marts 2002 - været  

 naturligt at ministeriet havde fremsat ændringsforslag til bestemmelsen og  

 til  

 § 5. Som lovteksten og bekendtgørelsen nu er formuleret, kan jeg imidlertid  

 ikke nå til en anden forståelse af lovgrundlaget end den der fremgår af min  

 foreløbige redegørelse.
Jeg har derfor anset det for  

 mest korrekt at henstille til Undervisningsministeriet at ministeriet tager  

 initiativ til at den bestående uoverensstemmelse mellem praksis og  

 lovgrundlag  

 bliver bragt ud af verden  

.  

  

 Jeg har  

 bedt Undervisningsministeriet underrette mig om hvad ministeriet agter at  

 foretage sig  

 i den anledning.
Jeg har  

 desuden orienteret Folketingets Retsudvalg om min opfattelse. NOTER: (*)  

 FOB 1996, s. 185  

 og  

 335.
