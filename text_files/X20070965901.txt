Rette indkomstmodtager - konsulentvirksomhed Spørgsmål Spm. 1 Vil vedlagte  

 udkast til konsulentaftale kunne accepteres med A A/S som rette  

 indkomstmodtager? Spm. 2 Såfremt  

 spørgsmål 1 besvares bekræftende vil en efterfølgende tidsmæssig forlængelse  

 af  

 konsulentaftalen ligeledes kunne accepteres med A A/S som rette  

 indkomstmodtager? Svar Spm. 1 Nej, se  

 sagsfremstilling og begrundelse.
 Spørgsmål 2  

 bortfalder.
Beskrivelse af de faktiske forhold A A/S er et  

 selskab ejet 100 % af personen B.
Selskabet har tidligere drevet  

 VVS-virksomhed, men har i 2005 solgt alle sine aktiviteter til C A/S.  

 Selskabet  

 har efter 1. juli 2005 været uden væsentlig erhvervsmæssig aktivitet, idet  

 selskabet primært har foretaget investeringer af frie midler i værdipapirer  

 m.v.
B har efter  

 afståelsen af virksomheden pr. 1. juni 2005 været ansat som lønmodtager hos C  

 A/S.
Dette job har han nu sagt op, og ønsker fremover at drive  

 konsulentvirksomhed i selskabsform indenfor bygningsrådgivning m.v.
 Der er på  

 ansøgningstidspunktet indgået én konsulentaftale mellem A A/S og D A/S.  

 Aftalen  

 skal have virkning fra 1. november 2006 og 6 måneder frem med mulighed for  

 efterfølgende forlængelse af kontrakten.
 A A/S kan frit i  

 den pågældende periode samt efterfølgende opdyrke andre kundeemner indenfor  

 samme forretningsområde.
 Det står A A/S  

 frit at ansætte yderligere personale end B til at løse de pågældende opgaver  

 for D A/S, samt for eventuelle andre kunder.
Yderligere  

 faktiske oplysninger Revisor har  

 indsendt følgende supplerende oplysninger:
Andre kunder A A/S  

 (selskabet) forsøger at etablere flere kunderelationer, hvilket arbejde  

 således  

 også forventes at blive intensiveret i fremtiden.
Ca. fra 1. april 2007 vil  

 også blive udført arbejdsopgaver for selskabet E A/S, der er et søsterselskab  

 til  

 D A/S.
På nuværende tidspunkt er der ikke med E A/S indgået formaliserede  

 kontrakter/aftaler.
Andre ansatte i  

 selskabet I naturlig  

 tilknytning til ovennævnte arbejdes der i selskabet ligeledes på ansættelse  

 af  

 kvalificerede medarbejdere dels til aflastning af B og dels til selvstændig  

 udførelse af kunderelaterede opgaver.
Udførte  

 arbejdsopgaver Selskabets  

 arbejdsopgaver omfatter ansvar for tilsyn med og styring af byggeopgaver på  

 erhvervsejendomme (butikker og kontorer) ved bl.a. udarbejdelse af  

 arbejdsbeskrivelser  

 til håndværkerne, indhentning af tilbud fra alternative underleverandører,  

 budgettering og tidsplanlægning på de enkelte opgaver samt styring og  

 afholdelse af byggemøder med håndværkere.
Slutfasen i en typisk arbejdsproces  

 består i aflevering af byggeopgaven til bygherren.
Hvervgivers  

 instrukser Som tidligere nævnt er der hidtil kun udført opgaver for D A/S, der således  

 inden en opgaves påbegyndelse forespørger selskabet hvorvidt selskabet evt.  

 kan  

 påtage sig en given opgave indenfor fastlagte dead-lines i overensstemmelse  

 med  

 den indgåede konsulentaftales konditioner.
Herefter vurderer selskabet (ved  

 B)  

 hvorvidt man ønsker at påtage sig opgaven bl.a. under hensyntagen til  

 muligheden  

 for overholdelse af tidsfrister, opgavernes forventede kompleksitet m.v.  

 Selskabet har således altid retten til ikke at påtage sig en opgave for D  

 A/S,  

 ligesom selskabet selv afgør hvorledes opgaverne udføres, men følgelig i  

 overensstemmelse med konsulentaftalens indhold.
Fastlæggelse af  

 arbejdstid Arbejdstiden fastlægges  

 til enhver tid suverænt af selskabet (A A/S), idet eneste begrænsning heri  

 består i, at fastlagte dead-lines fra kundens side skal overholdes.
Økonomisk  

 ansvarlig A A/S er  

 økonomisk ansvarlig for det udførte arbejde i henhold til konsulentaftalens  

 bestemmelser.
Supplerende kan det oplyses, at selskabet således via  

 forsikringsselskab har tegnet selvstændig erhvervs-/ansvarsforsikring.
 Der er modtaget  

 fakturaer til D A/S og timesedler fra november til februar inklusive.
SKATs indstilling og begrundelse Der findes ikke  

 i skattelovgivningen en definition af, hvad der skal forstås ved  

 erhvervsvirksomhed og lønmodtagervirksomhed.
Skatteministeriet har i  

 cirkulære  

 nr. 129 af 4. juli 1994 jf. ligningsvejledningen E.A.4 opstillet  

 retningslinier  

 for afgrænsningen.
Ved en samlet  

 bedømmelse af det oplyste om B og A A/S sammenholdt med skatteministeriets  

 retningslinier  

 i ovennævnte cirkulære er der efter SKAT´s opfattelse tale om et  

 lønmodtagerforhold  

 til D A/S.
Der er herved lagt vægt på følgende forhold:
I følge  

 arbejdssedlerne udføres der forskellige arbejdsopgaver hver dag og  

 arbejdsdagenes længde svarer til fulde arbejdsdage.
I november måned 2006 er  

 der udført 160 timers arbejde, 145 timers arbejde i december 2006, 143 timers  

 arbejde i januar 2007 og 169 timers arbejde i februar 2007.
 Det vurderes, at  

 de anvendte timesedler også benyttes af øvrige medarbejdere i D A/S, hvilket  

 taler for, at det er D A/S, som har instruktionsbeføjelsen i forhold til  

 arbejdsopgaverne.
Revisor henviser  

 i sit punkt "økonomisk ansvarlig" til konsulentaftalen med D A/S.
I  

 konsulentaftalen er der bl.a. aftalt følgende om parternes  

 erhvervsforhold:
 "selskabet  

 kan ikke gøres ansvarlig for eventuelle skader i form af indirekte tab hos D  

 A/S vedrørende selskabets konsulentarbejde, medmindre disse skader skyldes  

 fortsæt eller grov uagtsomhed fra selskabets side". Punktet underbygger  

 efter SKAT´s opfattelse, at der er tale om et  

 lønmodtagerforhold.
 SKAT indstiller  

 derfor, at spørgsmål 1 besvares med nej.
 Spørgsmål 2  

 bortfalder herefter.
Skatterådets afgørelse og begrundelse Skatterådet  

 tiltrådte indstillingen.
