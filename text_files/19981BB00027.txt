Betænkning afgivet af Retsudvalget den  

 22. oktober 1998 Betænkning og indstilling vedrørende Folketingets Ombudsmands beretning for  

 året 1997 Folketingets Ombudsmand har i overensstemmelse med  

 ombudsmandslovens § 11, stk. 1, afgivet beretning for året 1997.  

 Retsudvalget har behandlet beretningen.
 Et flertal (udvalget med undtagelse af Dansk Folkepartis medlem)  

 har intet at bemærke til beretningen og fremsætter derfor  

 nedenstående forslag til folketingsbeslutning.
 Et mindretal (Dansk Folkepartis medlem af udvalget) vil ved 2.  

 behandling stemme hverken for eller imod det forslag til folketingsbeslutning  

 om at tage Folketingets Ombudsmands beretning for året 1997 til  

 efterretning, som flertallet fremsætter.
Dansk Folkeparti er modstander af, at  

 ombudsmandsinstitutionen er blevet en slags fjerde statsmagt, der skal  

 kontrollere alt og alle.
Denne meget vidtrækkende kontrolfunktion mener  

 Dansk Folkeparti ikke, der er belæg for i grundlovens § 55, hvor der  

 blot står: »Ved lov bestemmes, at Folketinget vælger én  

 eller to personer, der ikke er medlemmer af Folketinget, til at have  

 indseende med statens civile og militære forvaltning.« Dansk Folkeparti mener således, at Folketingets  

 Ombudsmand har en nyttig funktion på mange punkter, hvilket beretningen  

 for 1997 også indeholder gode eksempler på, og at institutionen  

 skal bevares, jf. grundlovens § 55, men ombudsmandsinstitutionen skal ikke i  

 realiteten fungere som en fjerde statsmagt.
 Et flertal (udvalget med undtagelse af Dansk Folkepartis medlem)  

 fremsætter herefter følgende:
Forslag til folketingsbeslutning  

 om Folketingets Ombudsmands beretning for året 1997 Folketinget tager Folketingets Ombudsmands beretning for  

 året 1997 til efterretning.
