 På given anledning skal man erindre om, at der gælder følgende regler om  

 forskudsbeskatning af strejkeunderstøttelser:
Strejkeunderstøttelser er A-indkomst.
Træk af A-skat heri sker uden  

 anvendelse af skattekort.
Dog skal indkomstmodtagere, der har et ikke  

 udnyttet frikort, fritages for træk mod notering på frikortet.
 Trækket sker efter en skala, der er fastsat i finansministeriets  

 bekendtgørelse af 26. april 1972. Skalaen er ved finansministeriets  

 bekendtgørelse af 15. marts 1973 ændret med virkning fra 1. april 1973, jf.  

 KD-meddelelse 1973-11. Som eksempel kan nævnes, at indtil 1. april 1973 er  

 trækket af A-skat i en udbetaling på 90,00 kr. daglig = 25,00 kr., medens der  

 af en tilsvarende udbetaling efter 1. april 1973 skal trækkes 26,00 kr.
Fagforbundene skal ved indbetaling af A-skatten til  

 kildeskattedirektoratet anvende deres almindelige CIRNR.
De må  ikke  

  bruge det CIRNR, der anvendes til A-skat af arbejdsløshedsunderstøttelse.
 Forforbundene skal ved årets slutning indsende oplysningssedler på  

 beløbene, dvs. at  forbundene skal sikre sig både navn, adresse og  

 personnummer.
 De redegørelsesblanketter (A 86), der efter særlig tilladelse anvendes af  

 visse arbejdsløshedskasser i forbindelse med arbejdsløshedsunderstøttelse, må  

ikke  anvendes til strejkeunderstøttelser.
Fagforbundene kan, hvis de ønsker det, få et specielt CIRNR til  

 strejkeunderstøttelser.
I så fald må ordet  strejkeunderstøttelse  

  indgå i kontoens navn, hvilket må anføres på tilmeldelsesblanketten (A 7).
