Betænkning afgivet af  

 Arbejdsmarkedsudvalget den 6. marts 2002 Betænkning over Forslag til lov om ændring af  

 ferieloven (Renteafkast af FerieKonto) [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 29. januar 2002 og var til  

 1. behandling den 7. februar 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget skal anmode om, at  

 lovforslaget efter 2. behandling henvises til fornyet behandling i  

 udvalget.
Møder Udvalget har behandlet lovforslaget i 4 møder.
Høring Lovforslaget har ikke været sendt i høring  

 forud for fremsættelsen, men beskæftigelsesministeren har  

 på foranledning af udvalget indhentet Arbejdsmarkedets Feriefonds  

 kommentarer til lovforslaget.
Disse er oversendt til udvalget den 21. februar  

 2002.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra LO og FTF.
Beskæftigelsesministeren har over  

 for udvalget kommenteret henvendelsen.
Spørgsmål Udvalget har stillet 9 spørgsmål til  

 beskæftigelsesministeren til skriftlig besvarelse, hvoraf 2 er  

 besvaret.
Samrådsspørgsmål Udvalget har stillet 3 samrådsspørgsmål  

 til beskæftigelsesministeren til mundtlig besvarelse, som denne har  

 besvaret i et samråd den 27. februar 2002.  

 Beskæftigelsesministeren har efterfølgende sendt udvalget det  

 talepapir, der dannede baggrund for besvarelsen.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med det stillede  

 ændringsforslag.
 Et andet mindretal  i udvalget (S, SF, RV og EL)  

 indstiller lovforslaget til forkastelse ved 3. behandling.
Socialdemokratiet stemmer imod lovforslaget, fordi det  

 reelt drejer sig om inddragelse af renterne af den del af  

 lønmodtagernes feriepenge, som indbetales på Feriegiro og  

 administreres af Arbejdsmarkedets Feriefond.
På den måde betyder  

 lovforslaget, at Feriefondens muligheder for at støtte  

 ferieformål for lønmodtagerne begrænses.
 I stedet burde regeringen indlede en dialog med  

 Arbejdsmarkedets Feriefond for at koordinere anvendelsen af midlerne i  

 Arbejdsmarkedets Feriefond med den turismepolitik, som den tidligere  

 regerings turismeredegørelse er udtryk for.
 Lovforslaget indeholder ingen regionalpolitiske eller  

 erhvervspolitiske vurderinger, selv om en investering af de 150 mio. kr., der  

 inddrages, ville medføre en mere positiv beskæftigelse og  

 øget økonomisk aktivitet i de områder, hvor  

 investeringerne foretages.
Udvalget har forud for afgivelsen af betænkning  

 stillet en række spørgsmål til  

 beskæftigelsesministeren på baggrund af ministerens besvarelse af  

 samrådsspørgsmålene A-C.
Disse er ikke besvaret, og  

 Socialdemokratiet forudsætter derfor, at lovforslaget efter 2.  

 behandling kommer til fornyet behandling i udvalget.
Enhedslisten stemmer imod lovforslaget, fordi det reelt  

 drejer sig om inddragelse af renterne af den del af lønmodtagernes  

 feriepenge, som indbetales på Feriegiro og administreres af  

 Arbejdsmarkedets Feriefond.
På den måde betyder lovforslaget, at  

 feriefondens muligheder for at støtte ferieformål for  

 lønmodtagere begrænses.
Der er således tale om en slet  

 skjult ekstra beskatning.
Under udvalgsbehandlingen har  

 beskæftigelsesministeren oplyst, at fonden kan opfylde sine  

 forpligtelser i 2002 ved at bruge af fondens formue.
Det kan måske  

 udskyde problemet, men det ændrer ikke ved, at det er  

 lønmodtagernes penge, der overføres til statskassen.
Det skal  

 tilføjes, at fonden har en bunden formue på 70 mio. kr., og ud  

 fra ministerens egne beregninger vil den samlede formue komme i  

 betænkelig nærhed af dette beløb.
Under udvalgsbehandlingen er det ligeledes blevet oplyst,  

 at lovforslaget er enslydende med SR-regeringens udspil til finanslov.
Dette  

 kan selvfølgelig ikke have den mindste betydning for Enhedslistens  

 stillingtagen.
Et tredje mindretal i udvalget (KRF) indstiller  

 lovforslaget til forkastelse ved 3. behandling.
Mindretallet vil  

 stemme for det stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af et  

flertal (V, DF, KF og KRF):
Til § 2 1) Paragraffen affattes således:
» Loven træder i kraft dagen efter  

 bekendtgørelsen i Lovtidende.
Lovforslaget kan stadfæstes straks  

 efter vedtagelsen.« [Ændret ikrafttræden] Bemærkninger Til nr. 1 På grund af den udskudte behandling i Folketinget af  

 finansloven og deraf afledte lovforslag er det nødvendigt at  

 foreslå en ændret bestemmelse om lovens ikrafttræden,  

 herunder at lovforslaget kan stadfæstes straks efter vedtagelsen,  

 således at loven kan få den størst mulige virkning.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 67 Bilagsnr.
