 Ligningsrådet har med virkning fra den 1. januar 1986 vedtaget nye regler  

 om beskatning af værdien af privat kørsel i arbejdsgiverens bil.
 1. Når arbejdsgiveren betaler alle de med kørslen  

 forbundne udgifter beskattes med en sats pr. km svarende til 1/50 promille af  

 bilens nyværdi ved kørsel indtil 10.000 km årligt, dog mindst 3,00 kr. og  

 højst 8,00 kr. pr. km.
 Ved kørsel over 10.000 km årligt sker beskatning med 1/3 af den således  

 beregnede værdi, dog højst 1,50 kr. pr. km.
 2. Ved nyværdien forstås den oprindelige nyvognspris  

 (afgiftspligtig værdi inklusive afgiftspligtigt udstyr og  

 registreringsafgift, men eksklusive afgiftsfrie beløb for radio og  

 ekstraudstyr samt afgiftsfrie leveringsomkostninger).
Kan oplysninger om denne værdi ikke fremskaffes, anvendes den oprindelige  

 fakturapris med tillæg af eventuelle rabatter, som opnås ved købet.
Der  

 bortses fra normale leveringsomkostninger.
 Værdien af forbedringer, der foretages efter bilens indregistrering, og  

 som ikke ændrer bilens værdi væsentligt, medregnes ikke ved den ovenfor under  

 1 anførte beregning.
 Såfremt den ansatte selv betaler en væsentlig del af bilens  

 anskaffelsessum, ansættes værdien af privat kørsel eventuelt efter skøn.
3. Ved beregning af kilometersatsen afrundes efter  

 følgende regler: Den omhandlede nyværdi afrundes nedad til nærmeste hele  

 1.000 kr.
Den herefter beregnede sats afrundes nedad til det nærmeste tal  

 deleligt med 5.
 4. Ved anskaffelse af en bil, der er mere end 3 år  

 gammel, regnet fra første indregistrering, anvendes som anskaffelsessum  

 arbejdsgiverens købspris eksklusive normale leveringsomkostninger.
 5. Privat kørsel i arbejdsgiverens bil kan for 1986 og  

 1987 som overgangsordning vælges beskattet efter den hidtidige ordning,  

 såfremt bilen er indregistreret senest 15. november 1985.
 Ligningsrådet har fastsat satserne for 1986 og 1987 således:
 Udgør anskaffelsessummen for den til rådighed stillede bil 200.000 kr.  

 eller mere, ansættes værdien af den private kørsel til 6,00 kr. pr. km for  

 årlig kørsel under 10.000 km og 1,50 kr. for kørsel derudover.
 Bestemmelserne i SD-cirkulære 1984-49 af 17. december 1984 gælder fortsat  

 for skatteydere, der benytter overgangsordningen.
 6. Den hidtidig adgang til at dokumentere et lavt  

 kørselsforbrug ved kørselsregnskab bevares.
