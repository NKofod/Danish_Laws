Bekendtgørelse om bevaring og kassation  

 af  

 primærkommunernes arkivalier I medfør af § 7, stk. 1, i Kulturministeriets  

 bekendtgørelse nr. 554 af 31. maj 2001 om offentlige arkivalier og  

 offentlige arkivers virksomhed og efter drøftelse med Kommunernes  

 Landsforening fastsættes:
Område § 1. Bestemmelserne gælder for  

 primærkommunernes arkivalier, herunder arkivalier i den kommunale  

 forvaltning og i kommunale institutioner m.v., jf. dog § 7,  

 stk. 3.
 Stk. 2. Bestemmelserne gælder ikke for Københavns  

 og Frederiksberg kommuner.
 § 2. Bestemmelserne gælder ikke for  

 arkivalier, der er lagret på elektronisk medium.
Bevaring og kassation § 3. Arkivalier, der er anført i den  

 bilagte bevaringsliste, skal bevares.
 § 4. Journalsager bevares og kasseres i  

 henhold til de bestemmelser, der fastsættes for den journalplan, som  

 anvendes af den pågældende kommune.
 Stk. 2. I kommuner, der ikke anvender journalplan, sker  

 bevaring og kassation efter Statens Arkivers anvisning i hvert enkelt  

 tilfælde.
 § 5. Kommunalbestyrelsen kan beslutte at bevare  

 arkivalier i større omfang end fastsat i §§ 3-4.
 § 6. Arkivalier, der ikke er omfattet af  

 §§ 3-4, kan kasseres.
 Stk. 2. Arkivalier, der ikke skal bevares, kasseres, når  

 opbevaringspligt efter andre bestemmelser er opfyldt, og når de efter  

 kommunens egen vurdering i øvrigt ikke længere har retlig eller  

 administrativ betydning.
 Ikrafttrædelse m.v.
 § 7. Bekendtgørelsen træder i kraft  

 den 14. juli 2001.
 Stk. 2. Samtidig ophæves Statens Arkivers  

 cirkulære nr. 17 af 25. januar 1996 om bevaring af  

 primærkommunernes arkivalier.
 Stk. 3. Ved ikrafttrædelsen ophæves  

 bekendtgørelse nr. 201 af 29. april 1981 om kassation i kommunernes  

 arkiver for de i § 1 nævnte områder.
 Stk. 4. Bekendtgørelse nr. 201 af 29. april 1981 om  

 kassation i kommunernes arkiver forbliver dog i kraft, for så vidt  

 angår kommunale arkivalier, der er henlagt som administrativt uaktuelle  

 før den 1. april 1970.
Rigsarkivet, den 27. juni 2001 Johan Peter Noack /Jan Kanstrup Bilag Bilag til  

 bekendtgørelse om bevaring og kassation af  

 primærkommunernes arkivalier Bevaringsliste 1. Kommunestyret i almindelighed.
 A:	Forhandlings- og beslutningsprotokoller for kommunalbestyrelsen,  

 samt for udvalg, nævn og råd nedsat af kommunalbestyrelsen.
 B:	Mødereferater fra interne udvalg (ledermøder,  

 samarbejdsudvalg, væsentlige arbejdsgrupper m.v.).
 C:	Journaler (journalkort) og tilsvarende sags- og  

 dokumentsregistre.
 D:	Et eksemplar af kommunens egne publikationer, rapporter, interne  

 cirkulærer, retningslinier m.v.
2. Sekretariatsområdet A:	Valgbøger, kandidatanmeldelser, anmeldelser af liste- og  

 valgforbund, samt klager over valg.
B:	Borgerlige ægteskabsbøger, jf.
Justitsministeriets  

 cirkulære nr. 134 af 25. september 1989 om ægteskabets  

 indgåelse.
3. Folkeregister A:	Hovedregisterkort, herunder omskrevne registerkort fra tidsrummet  

 indtil 1978.
 B:	Afgangsregisterkort fra tidsrummet indtil 1978.
 C:	Folkeregisterbilag, der på grund af tidligere  

 ødelæggelse af register opbevares som erstatning for de  

 ødelagte kort.
 D:	Mikrofilm, som erstatter makulerede eller ødelagte hoved- og  

 afgangsregisterkort.
4. Økonomi- og personaleområdet A:	De obligatoriske budgetter, regnskaber og delregnskaber, samt  

 budgetmateriale, som er behandlet i økonomiudvalget.
 B:	Revisionsprotokollater og afsluttende revisionsberetninger.
 C:	Personalesager henlagt efter cpr-numre, der begynder med 01, samt  

 vedrørende personer i lederstillinger.
5. Skatteområdet A:	Ligningssager for år, der ender på 9.
 B:	Vurderingsfortegnelser og årsomvurderingsfortegnelser til og  

 med 17. almindelige vurdering.
6. Social- og sundhedsområdet A:	Alle sociale personsager vedrørende børns og unges  

 anbringelse udenfor hjemmet.
 B:	Alle sager om integration af flygtninge.
 C:	Sociale personsager, som efter kommunens vurdering er af  

 særlig eller principiel karakter.
 D:	Andre sociale personsager henlagt efter cpr-numre, der begynder med  

 01.
7. Det tekniske område A:	Kommuneplaner og lokalplaner, såvel oplæg som vedtagne  

 planer.
 B:	Byggesager af særlig eller principiel karakter.
 C:	Oversigtskort (beliggenhedsplaner), plan, snit og opstalt af  

 bygningen, samt eventuelle fotos i andre byggesager.
 D:	Oversigtskort (beliggenhedsplaner), hovedtegninger samt eventuelle  

 fotos i sager om gader, veje, pladser og anlæg, herunder vand-, gas-,  

 el- og kloakanlæg.
 E:	Forureningsrapporter og miljøgodkendelser.
8. Undervisnings- og kulturområdet A:	Skoleplaner og undervisningsplaner.
 B:	Eksamens- og prøvebeviser.
 9. Arkivalier i kommunale institutioner m.v.
 A:	Bestyrelsesprotokoller og mødereferater.
 B:	Materiale, som i særlig grad belyser institutionens  

 virksomhed.
 C:	Institutionens årsberetninger, meddelelsesblade o.l.
 D:	Fortegnelse over elever, børn, beboere, klienter m.v.
 E:	Sager om enkelte elever, børn, beboere, klienter m.v., der er  

 født den første i en måned.
