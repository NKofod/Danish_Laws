Nyt om arbejdsskader - indeklimasyndrom -  

 indeklimagener Baggrund Arbejdsskadestyrelsen har i en række tilfælde  

 truffet afgørelse om, at indeklimagener ikke kan betragtes som  

 erhvervssygdomme, der er omfattet af lov om sikring mod følger af  

 arbejdsskade.
Nogle af afgørelserne er truffet efter følgende  

 indstilling fra Erhvervssygdomsudvalget:
» Videnskabelige undersøgelser har vist øget  

 hyppighed af disse symptomer relateret til visse indeklimaforhold bl.a.  

 vedrørende bygningers ventilationsforhold og materialevalg.
Der er dog  

 usikkerhed om betydningen af mikrosvampe, men enkelte rapporter giver  

 mistanke om, at en massiv vækst af mikrosvampe muligvis kan være  

 medvirkende.
Der er dog ikke påvist nogen legemlige, sygelige  

 forandringer som grundlag for diagnosen indeklimasyndrom.« Sagerne er blevet indbragt for Den Sociale Ankestyrelse,  

 som har tiltrådt Arbejdsskadestyrelsens afgørelser.
 Herefter er sagerne indbragt for Østre Landsret,  

 som tiltrådte Den Sociale Ankestyrelses afgørelser med  

 følgende bemærkninger:
» Efter Retslægerådets svar på  

 spørgsmål C og overlæge Mallings forklaring, må det  

 lægges til grund, at indeklimagener ikke efterlader varige skader.
Henset hertil, samt til indholdet af de diagnoser, som er  

 stillet for de enkelte sagsøgere, findes der i hvert fald i de  

 foreliggende sager ikke tilstrækkeligt grundlag for at anerkende  

 sagsøgernes lidelser som et indeklimasyndrom, der er omfattet af  

 arbejdsskadesikringsloven.« Kommentar Indeklimasyndrom eller indeklimagener vil således  

 stadig kun kunne anerkendes som erhvervssygdom, hvis der er tale om en  

 specifik lidelse som følge af indeklimapåvirkninger på  

 arbejdet, og generne ikke er forbigående.
 Yderligere oplysninger kan fås hos kontorchef Ingrid  

 Parsby eller konsulent Henrik Sprøgel.
Vi udsender hvert kvartal oplysninger om udviklingen i  

 antallet af anmeldte arbejdsskader og om sagsbehandlingstiden for forskellige  

 typer af sager, der behandles i Arbejdsskadestyrelsen   se vedlagte bilag. 1) Yderligere oplysninger kan fås ved henvendelse til  

 budget- og statistikchef Carl Georg Röser.
 1)   Bilagene  

 udelades her.
