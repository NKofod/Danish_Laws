Fremsat den 30. november 2006 af  

 undervisningsministeren (Bertel Haarder) Forslag til Lov  

 om ændring af lov om forberedende voksenundervisning og ordblindeundervisning  

 for voksne (Styrket læse-, skrive- og regneindsats) § 1 I lov om forberedende voksenundervisning og  

 ordblindeundervisning for voksne, jf. lovbekendtgørelse nr. 16 af 7. januar  

 2005, som ændret ved § 5 i lov nr. 592 af 24. juni 2005, § 1 i lov nr. 1153  

 af  

 7. december 2005 og § 18 i lov nr. 578 af 9. juni 2006, foretages følgende  

 ændringer:
 1.  

  

 I  

  

 § 2  

  

 indsættes som  

  

 stk. 2  

  

 :
»  

 Stk. 2  

.  

 Undervisningsministeren kan fastsætte nærmere regler om fravigelse af  

 aldersbetingelsen i stk. 1.« 2.  


  

 § 4, stk. 2  

, affattes således:
»  

 Stk. 2  

.  

 Undervisningen opdeles i trin.« 3.  


  

 § 4, stk. 5, nr. 1  

, affattes således:
»1) undervisningen, herunder om adgangen til denne, om  

 opdeling i trin, og om uddannelses- og erhvervsvejledning,« 4.  


  

 § 7, stk. 1, nr. 4  

, affattes således:
»4) sprogcentre,« 5.  


  

 § 7, stk. 2  

, affattes således:
»  

 Stk. 2  

. Forinden  

 voksenuddannelsescenteret indgår driftsoverenskomster, indhentes en udtalelse  

 fra uddannelsesudvalget nedsat i henhold til lov om institutioner for  

 almengymnasiale uddannelser og almen voksenuddannelse m.v., og regionsrådet  

 høres.« 6.  


  

 § 23, stk. 1,  

  

 affattes således:
»Undervisningsministeren yder tilskud til  

 konsulentvirksomhed inden for lovens område.
Undervisningsministeren kan yde  

 tilskud til efter- og videreuddannelse af ledere, lærere og andre ansatte,  

 der  

 varetager ledelses- og undervisningsopgaver i henhold til denne lov.  

 Ministeren  

 kan tilrettelægge efteruddannelseskurser og konferencer.« 7.  


  

 § 26, stk. 3  

, ophæves.
§ 2 Loven træder i kraft den 1. august 2007.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget er en opfølgning på Aftale om fremtidens velstand  

 og velfærd og investeringer i fremtiden, juni 2006, Aftale om udmøntning af  

 globaliseringspuljen og Opfølgning på velfærdsaftalen, november 2006, samt  

 den  

 i § 1 i lov nr. 1153 af 7. december 2005 bestemte revision af lov om  

 forberedende  

 voksenundervisning (FVU-loven).
Der er indgået aftale mellem regeringen (Venstre og Det  

 Konservative Folkeparti), Socialdemokraterne, Dansk Folkeparti og Det  

 Radikale  

 Venstre om fremtidens velstand og velfærd og investeringer i fremtiden  

 (velfærdsaftalen) og om udmøntning af globaliseringspuljen.
Aftalen omfatter  

 ti  

 indsatsområder, hvoraf en styrket voksen- og efteruddannelse er et af  

 indsatsområderne.
Løbende voksen- og efteruddannelse bidrager til, at  

 virksomheder og medarbejdere er bedre rustede til omstilling på  

 arbejdsmarkedet  

 og til, at den enkelte også i en højere alder er efterspurgt på  

 arbejdsmarkedet.
I internationale sammenligninger er voksen- og  

 efteruddannelsesaktiviteten i Danmark allerede høj.
En stor del af  

 arbejdsstyrken deltager årligt i offentlig, privat eller virksomhedsintern  

 voksen- og efteruddannelse.
Alligevel har for mange voksne alvorlige  

 problemer  

 med at læse, skrive eller regne, og personer med det svageste faglige  

 udgangspunkt deltager mindst.
Det er imidlertid en forudsætning for at klare  

 sig på arbejdsmarkedet, at man kan læse, skrive og regne.
Gode grundlæggende  

 færdigheder medfører også højere livskvalitet og er nødvendige for, at den  

 enkelte kan tage del i samfundslivet.
 For at imødekomme behovet for bedre grundlæggende færdigheder,  

 fremgår det af velfærdsaftalen, at der skal gennemføres et markant løft i  

 læse-, skrive- og regneindsatsen for voksne.
Velfærdsaftalens parter er enige om en målsætning om, at  

 antallet af kursister på læse- skrive og regnekurser for voksne (forberedende  

 voksenundervisning, FVU) skal nå 40.000 årligt over de kommende år.
Hvis  

 målet  

 skal indfries, er det imidlertid afgørende, at også arbejdsgivere,  

 fagforeninger og kolleger bidrager til at stimulere efterspørgslen efter  

 uddannelse hos de mindst motiverede.
Det fremgår af aftale om udmøntning af globaliseringspuljen, at  

 realisering af dette mål skal nås gennem en række initiativer.
Mulighederne  

 for  

 at kombinere voksenundervisning i læsning, skrivning og regning (FVU) med en  

 arbejdsmarkedsuddannelse forbedres.
Undervisningen målrettes personer, der  

 taler dansk, men har behov for bedre læse- og skrivefærdigheder.  

 Undervisningen  

 tilpasses i højere grad den enkelte og det maksimale timetal øges til 80  

 timer.  

 Der afsættes midler til en permanentgørelse og styrkelse af indsatsen med  

 opsøgende læse-, skrive- og regnekonsulenter.
Deltagere i  

 arbejdsmarkedsuddannelser får mulighed for screening af læse- og  

 skrivefærdighederne.
Der iværksættes et forsøg, hvor ledige i forbindelse med  

 aktivering kan få screenet læse- og skrivefærdighederne.
Forsøget målrettes  

 personer med kort eller ingen uddannelse.
Der iværksættes et forsøg med it og  

 engelsk på forberedende voksenundervisningsniveau.
I den gældende lov om forberedende voksenundervisning  

 (FVU-loven) blev det ved vedtagelsen i 2000 fastsat, at loven skulle  

 revideres  

 i 2005-06. Denne revision af loven er blevet udskudt med et år til  

 folketingssamlingen  

 2006-07, jf. § 1 i lov nr. 1153 af 7. januar 2005. Udsættelsen af revisionen  

 skyldes, at der i september 2004 blev nedsat et trepartsudvalg om livslang  

 uddannelse og opkvalificering af alle på arbejdsmarkedet med deltagelse af  

 arbejdsmarkedets parter.
Det har været forventningen, at resultatet af  

 trepartsudvalgets arbejde kunne få indflydelse på udvalgets anbefalinger på  

 FVU-området og dermed på behovet for ændringer i lovgrundlaget for FVU.
Trepartsudvalget afsluttede sit arbejde i februar 2006 med  

 offentliggørelse af rapporten Livslang opkvalificering og uddannelse  

 for alle  

 på arbejdsmarkedet  rapport fra Trepartsudvalget.
I rapporten har  

 udvalget  

 kortlagt, analyseret og vurderet den nuværende voksen- og  

 efteruddannelsesindsats i forhold til de fremtidige udfordringer.
Rapporten  

 blev fulgt op med drøftelser mellem regeringen og arbejdsmarkedets parter,  

 der  

 resulterede i slutdokumentet af den 20. marts 2006 om livslang uddannelse og  

 opkvalificering af alle på arbejdsmarkedet.
I slutdokumentet udtrykkes der enighed om, at voksen- og  

 efteruddannelsesindsatsen skal styrkes, og at alle  den enkelte,  

 virksomhederne, arbejdsmarkedets parter og det offentlige  har et  

 ansvar for,  

 at opgaven løftes.
Det offentlige har en særlig forpligtelse i forhold til de  

 mest udsatte grupper på arbejdsmarkedet.
Aftaleparterne bag velfærdsaftalen anerkender slutdokumentet,  

 der har været udgangspunkt for drøftelserne om en styrket voksen- og  

 efteruddannelsesindsats, og som er udmundet i velfærdsaftalerne vedrørende  

 bl.a.
FVU.
Danmarks Evalueringsinstitut (EVA) gennemførte i 2004 til brug  

 for lovrevisionen en evaluering af FVU.
Evalueringsrapporten kan læses i sin  

 helhed på internetadressen  

  

 www.eva.dk  

. I  

 evalueringsrapporten konkluderes det, at FVU-tilbuddet langt overvejende  

 fungerer efter hensigten.
De områder, hvor der stilles forslag til  

 lovændringer,  

 relaterer sig overvejende til beslægtede undervisningstilbud samt til  

 godtgørelses- og prøveregler og i mindre grad direkte til FVU-loven.
 I evalueringsrapporten anbefales det, at det overvejes at  

 rekonstruere eller synliggøre grænserne mellem de forskellige  

 undervisningstilbud,  

 der tilbydes voksne med behov for grundlæggende undervisning i læsning  

 skrivning og matematik, herunder i forhold til FVU, specialundervisning,  

 sprogskole og almen voksenuddannelse, med henblik på at skabe større  

 overensstemmelse mellem målgruppernes behov og undervisningstilbuddene.
 Derudover anbefales det i evalueringsrapporten, at der gives  

 den enkelte uddannelsesinstitution mulighed for at fravige FVU-lovens  

 aldersgrænse på 18 år, idet der vurderes at være et vist behov for  

 undervisningstilbud  

 til unge under 18 år.
Det bemærkes i evalueringsrapporten, at gruppen af tosprogede  

 elever ikke i tilstrækkelig grad får tilgodeset deres behov for at lære dansk  

 ved FVU, og at dette heller ikke er meningen med FVU.
Gabet mellem  

 sprogundervisning på den ene side, og øvrige undervisningstilbud på den  

 anden,  

 bør kunne udfyldes af andre tilbud end FVU.
På den baggrund anbefales det i  

 rapporten, at der sikres et målrettet tilbud til såvel de tosprogede med  

 tilstrækkelige sproglige og kulturelle forudsætninger til at starte på FVU og  

 til dem med behov for FVU, men som mangler disse forudsætninger.
Rådet om Kortuddannedes Fortsatte Uddannelse (KFU-rådet) har i  

 indstilling af den 20. april 2005 til undervisningsministeren erklæret sig  

 enig  

 i, at gruppen af tosprogede deltagere kan have behov for egentlig  

 sprogundervisning, og at dette ikke kan løses inden for rammerne af  

 FVU-tilbuddet.
På den baggrund har rådet tilsluttet sig anbefalingen om, at  

 der  

 skal sikres målrettede tilbud til tosprogede.
KFU-rådet har desuden anbefalet  

 en forbedret visitation og vejledning til FVU, samt et øget samarbejde med  

 tilgrænsende undervisningsområder, herunder specielt sprogundervisning og  

 ordblindeundervisning.
2. Lovforslagets indhold Som opfølgning på Aftale om fremtidens velstand og velfærd og  

 investeringer i fremtiden og Aftale om udmøntning af globaliseringspuljen  

 foreslås FVU-loven ændret på en række områder.
Lovforslaget skal endvidere  

 ses  

 i sammenhæng med, at ordblindeundervisningen, der i dag er omfattet af lov om  

 specialundervisning  

 for voksne, ved lov nr. 592 af 24. juni 2005 per 1. januar 2007 flyttes til  

 lov  

 om forberedende voksenundervisning og ordblindeundervisning for voksne (det  

 som  

 i dag er lov om forberedende voksenundervisning (FVU-loven)), som en følge af  

 kommunalreformen.
Derved forankres FVU og ordblindeundervisning for voksne på  

 voksenuddannelsescentrene, og driftsansvaret overgår til staten.
De to  

 undervisningstilbud samordnes under én lov, men med forskellige mål, indhold  

 og  

 tilrettelæggelse.
Undervisningsministeriet har udstedt bekendtgørelser for  

 begge tilbud i 2005.
For så vidt angår den gældende aldersgrænse på 18 år for  

 deltagelse i FVU, foreslås en ændring, hvormed undervisningsministeren kan  

 fastsætte regler om fravigelse af aldersgrænsen, således at også deltagere  

 under 18 år kan optages til FVU.
Dermed sikres bedre sammenhæng med de regler  

 om ordblindeundervisning for voksne, der træder i kraft den 1. januar 2007,  

 samt reglerne herom i lov om arbejdsmarkedsuddannelser m.v., hvor der ikke er  

 fastsat  

 en nedre aldersgrænse ved optagelse til undervisning.
Forslaget skal  

 understøtte velfærdsaftalen om, at der skal være bedre mulighed for at  

 kombinere FVU med en arbejdsmarkedsuddannelse.
En fravigelse af alderskravet betyder endvidere, at der kan  

 optages deltagere, som er under 18 år, når det drejer sig om  

 virksomhedsrettet  

 FVU.
Med lovforslaget får unge under 18 år i forbindelse med et  

 ansættelsesforhold  

 mulighed for at opkvalificere grundlæggende færdigheder sammen med deres  

 ældre  

 kolleger gennem deltagelse i FVU.
Uddannelsesinstitutioner under Kriminalforsorgen kan i henhold  

 til gældende lov udbyde FVU. Ændringen skal desuden sikre, at  

 uddannelsesinstitutioner under Kriminalforsorgen, kan tilbyde unge under 18  

 år  

 FVU.
Dermed kan den unge sammen med de øvrige indsatte forbedre og supplere  

 sine grundlæggende læse-, skrive- og regnefærdigheder under afsoning.
Af velfærdsaftalen fremgår det, at undervisningen skal  

 målrettes personer, der taler dansk, men har behov for bedre læse-, skrive og  

 regnefærdigheder, og at der skal indføres obligatoriske test til FVU.  

 Testningen skal sikre, at der kun optages deltagere, for hvem FVU er det  

 rette  

 tilbud.
For at imødekomme dette behov foreslås det, at  

 undervisningsministeren  

 fastsætter regler om adgang til undervisningen. Ændringen medfører, at  

 udbyderen af FVU foretager en indledende vurdering af, hvorvidt FVU er det  

 rette tilbud for den pågældende, eller om den pågældende umiddelbart skal  

 vejledes om anden undervisning, eksempelvis ordblindeundervisning for voksne,  

 danskuddannelse  

 til voksne udlændinge, almen voksenuddannelse eller  

 Arbejdsmarkedsuddannelserne  

 i dansk som andetsprog.
Når FVU skønnes at være det rette tilbud, foretages  

 der  

 en afdækning af deltagerens færdigheder med henblik på at vurdere behovet for  

 undervisning.
Dette sker ved brug af test.
Hvis afdækningen viser, at  

 forberedende voksenundervisning er det rette tilbud, kan der foretages  

 yderligere afdækning og vurdering af deltagerens færdigheder med henblik på  

 optagelse på relevant trin.
Forslaget skal i øvrigt ses i sammenhæng med det  

 samtidig hermed fremsatte forslag til lov om ændring af lov om ændring af  

 forskellige love på Undervisningsministeriets område (Udbygning af  

 anerkendelse  

 af realkompetence på voksen- og efteruddannelsesområdet m.v.). Med  

 lovforslaget  

 foreslås ændringer i de øvrige relevante love på voksen- og  

 efteruddannelsesområdet med henblik på udbygning af vurdering og anerkendelse  

 af realkompetence på voksen- og efteruddannelsesområdet.
Det fremgår endvidere af velfærdsaftalen, at når der indføres  

 obligatoriske test til FVU, skal der sikres alternative tilbud, som  

 tosprogede  

 kan vejledes til.
Bedre tilbud til tosprogede indgår i Aftale om udmøntning  

 af  

 globaliseringspuljen og Opfølgning på velfærdsaftalen, november 2006.
Efter den gældende lov kan FVU i læsning, stavning og skriftlig  

 fremstilling på trin 1 tilrettelægges særligt for deltagere, der har dansk  

 som  

 andetsprog og for ordblinde deltagere.
Det foreslås, at bestemmelsen ophæves.
 Forslaget skal bl.a. imødekomme velfærdsaftalen om, at  

 målgruppen for faget FVU-læsning skal fremgå klart for udbyderne af FVU.  

 Forslaget skal desuden ses i sammenhæng med, at det i evalueringsrapporten  

 fra  

 Danmarks Evalueringsinstitut anbefales, at man fra centralt hold overvejer at  

 rekonstruere og/eller synliggøre grænserne mellem undervisningstilbuddene  

 FVU,  

 specialundervisning, sprogskole og den almene voksenuddannelse (avu) med  

 henblik på at skabe større overensstemmelse mellem målgruppens behov og  

 undervisningstilbuddene.  

 Forslaget skal imødekomme ønsket om at tydeliggøre FVU-tilbuddets profil,  

 herunder ved en klarere afgrænsning til ordblindeundervisning for voksne,  

 danskuddannelse til voksne udlændinge og almen voksenuddannelse.
Som det fremgår af bemærkningerne til FVU-loven var  

 udgangspunktet for at oprette den særligt tilrettelagte undervisning i  

 læsning,  

 stavning og skriftlig fremstilling for deltagere med dansk som andetsprog, at  

 tilbuddet tænktes at tage sigte på, at deltagere i dansk som andetsprog for  

 voksne udlændinge (i dag: Danskuddannelse efter lov om danskuddannelse til  

 voksne udlændinge m.fl.) typisk afslutter undervisningen på et læse- og  

 skriveniveau, som svarer til færdigheder på omkring folkeskolens 6.  

 klassetrin.  

 Dermed har denne gruppe ikke forudsætninger for at deltage i fagene Dansk  

 trin  

 1 eller Dansk som andetsprog under den almene voksenuddannelse (avu).  

 Imidlertid  

 har undervisningsministeriet i foråret 2005 udarbejdet forsøg med et  

 basisniveau til faget Dansk som andetsprog på avu.
Dansk som andetsprog  

  basis  

 forventes at indgå i fagrækken efter forsøgsperioden.
Med indførelse af et  

 basisniveau til faget Dansk som andetsprog forventes det undervisningsbehov,  

 som den særligt tilrettelagte FVU for tosprogede har taget sigte på, i høj  

 grad  

 at være imødekommet.
Herudover skal nævnes de nye undervisningstilbud til  

 tosprogede, der som følge af Opfølgning på velfærdsaftalen, november 2006,  

 skal  

 iværksættes.
I forbindelse med gennemførelsen af kommunalreformen per 1.  

 januar 2007 overflyttes ordblindeundervisningen fra lov om  

 specialundervisning  

 til voksne til FVU-loven, som herefter får titlen lov om forberedende  

 voksenundervisning og ordblindeundervisning for voksne.
Dermed samordnes  

 uddannelsestilbud til voksne med læse- og skrivevanskeligheder.
Med den  

 foreliggende lovændring indføres de samme adgangsbestemmelser til  

 ordblindeundervisning for voksne i hele landet. Ændringen indebærer bl.a., at  

 der skal foretages en indledende vurdering af, hvorvidt  

 ordblindeundervisningen  

 er det rette tilbud for den pågældende.
Vurderer uddannelsesinstitutionen, at  

 ordblindeundervisning kan være det rette tilbud, foretages en afdækning af  

 deltagerens skriftsproglige færdigheder ved brug af test.
Når testen viser,  

 at  

 deltageren opfylder betingelserne for at modtage ordblindeundervisning, kan  

 ordblindeundervisningen iværksættes.
På baggrund af denne afdækning og  

 efterfølgende målrettet ordblindeundervisning vurderes det, at der ikke  

 længere  

 vil være behov for adgang til en særlig tilrettelæggelse af FVU i læsning,  

 stavning og skriftlig fremstilling på trin 1 for ordblinde deltagere.
Sprogcentre kan på nuværende tidspunkt udelukkende udbyde FVU i  

 læsning, stavning og skriftlig fremstilling på trin 1, der er tilrettelagt  

 for  

 deltagere, der har dansk som andetsprog.
Efter den gældende lov kan FVU,  

 udover  

 af voksenuddannelsescentrene, udbydes af en bredt sammensat type af  

 uddannelsesinstitutioner, som f.eks. institutioner for erhvervsrettet  

 uddannelse, folkeoplysende foreninger og folkehøjskoler.
Det foreslås, at  

 sprogcentrene ligestilles med de øvrige udbydere af FVU.
Efter forslaget får  

 sprogcentrene dermed mulighed for at udbyde læsning, stavning og skriftlig  

 fremstilling (FVU-læsning) på trin 1-4 og matematik (FVU-matematik) trin 1 og  

 2, så længe vilkårene for varetagelsen af undervisningsforpligtelsen herunder  

 leder- og lærerkvalifikationer er opfyldt.
Den nævnte undervisning vil have  

 det  

 samme indhold og tilrettelæggelse som den øvrige udbudte FVU.
Forslaget skal  

 ses i sammenhæng med forslaget om ophævelse af FVU i læsning, stavning og  

 skriftlig fremstilling på trin 1, særligt tilrettelagt for deltagere, der har  

 dansk som andetsprog.
I velfærdsaftalen og aftalen om udmøntning af  

 globaliseringspuljen fremgår det, at der skal ske et markant løft i læse-,  

 skrive- og regneindsatsen for voksne.
Aftaleparterne er enige om, at der skal  

 afsættes 40 mio. kr. årligt til en styrket opsøgende indsats samt til en  

 bedre  

 vejledning og rådgivning.
Herunder skal ordningen med opsøgende  

 FVU-konsulenter  

 gøres permanent.
Med konsulenterne skal det bl.a. være muligt at nå en større  

 del af de små og mellemstore virksomheder.
De opsøgende konsulenter skal  

 indgå  

 i samarbejde med de erhvervsrettede uddannelsesinstitutioners opsøgende  

 arbejde.
Lovændringen skal ses i forlængelse af regeringens øgede indsats for  

 læse- og regnesvage, der blev vedtaget med finansloven for 2005, hvor der  

 blev  

 afsat en pulje på sammenlagt 10 mio. kr. for perioden 2005 til og med 2008  

 til  

 opsøgende FVU-konsulenter.
Midlerne skal anvendes til at øge antallet af  

 FVU-konsulenter, der skal opsøge især mindre og mellemstore virksomheder og  

 informere om tilbuddene, samt at konsulenterne skal indgå i den allerede  

 veletablerede indsats på området.
 For at imødekomme behovet for en styrket opsøgende indsats og  

 herunder en permanentgørelse af de opsøgende FVU-konsulenter, som fremgår af  

 velfærdsaftalen og anbefaling fra Danmarks Evalueringsinstitut, foreslås det,  

 at der fastsættes regler om, at undervisningsministeren yder tilskud til  

 konsulentvirksomhed inden for lovens område.
3. Henvisninger til relevante numre af Folketingstidende Der henvises til lov nr. 487 af 31. maj 2000 om forberedende  

 voksenundervisning (FVU-loven), der blev fremsat som lovforslag nr.
L 252,  

 Folketingstidende 1999-2000, Folketingets Forhandlinger spalte 6706, 8407 og  

 8735, Tillæg A spalte 7149 og 7176, Tillæg B spalte 1064 og Tillæg C spalte  

 1055.
Der henvises endvidere til lov nr. 592 af 24. juni 2005 om  

 ændring af lov om folkeskolen, lov om specialundervisning for voksne, lov om  

 forberedende voksenundervisning (FVU-loven) og forskellige andre love  

 (lovforslag nr.
L 108), Folketingstidende 2004-05 (2. samling), Folketingets  

 Forhandlinger spalte 1105, Tillæg A spalte 4117 og 4187, Tillæg C spalte 869.
Endelig henvises til lov nr. 1153 af 7. december 2005 om  

 ændring af lov om forberedende voksenundervisning (FVU-loven) og lov om  

 ændring  

 af lov om folkeskolen, lov om specialundervisning for voksne, lov om  

 forberedende voksenundervisning (lovforslag nr.
L 30), Folketingstidende  

 2005-06, Folketingets Forhandlinger spalte 298, 1591 og 1721, Tillæg A splate  

 733 og 739, Tillæg B spalte 47, Tillæg C spalte 67.
4. Økonomiske og administrative konsekvenser  

 for stat, kommuner og regioner Den foreslåede fravigelsesadgang fra aldersbetingelsen på FVU  

 skønnes at medføre en øget aktivitet i form af flere deltagere, hvilket skal  

 ses i sammenhæng med, at der efter velfærdsaftalen forventes en generel  

 aktivitetsudvidelse  

 til 40.000 deltagere årligt over de kommende år.
Det skønnes, at omkring 10  

 procent af den øgede aktivitet udløser SVU.
Indførelsen af obligatoriske test forventes ikke at medføre  

 væsentlige merudgifter, idet det skønnes, at 80 procent af alle deltagere i  

 FVU  

 allerede i dag testes i forbindelse med optagelse og trinindplacering på FVU.  

 Obligatorisk test er således allerede i stor udstrækning finansieret.
De  

 ekstra  

 udgifter til testaktivitet vil blive delvist modsvaret af en lavere udgift  

 til  

 FVU-aktivitet, da kun deltagere, for hvem FVU er det rette tilbud, vil blive  

 optaget.
Det forventes imidlertid, at der skal afsættes særskilte midler til  

 udvikling af test, hvilket anslås at udgøre 1,3 mio. kr.
Idet testen  

 forventes  

 at kunne anvendes til både FVU og arbejdsmarkedsuddannelserne (AMU) vil en  

 del  

 af denne udgift evt. kunne finansieres med midler fra velfærdsinitiativet  

 vedrørende vurdering af AMU-deltageres basale færdigheder.
Der er afsat 15-20 mio. kr. årligt til en permanentgørelse og  

 styrkelse af den opsøgende FVU-indsats.
Merudgifterne finansieres af de 40  

 mio.  

 kr., der fra globaliseringspuljen i medfør af velfærdsaftalen årligt er afsat  

 til en styrket opsøgende indsats samt bedre vejledning og rådgivning.
 Der er endvidere afsat midler til en udvidelse af det maksimale  

 antal timer for et undervisningsforløb til maksimum 80 timer.
 Udgifterne i forbindelse med at deltagere i  

 arbejdsmarkedsuddannelserne får mulighed for screening af læse- og  

 skrivefærdighederne er medregnet under forslag til lov om ændring af  

 forskellige love på Undervisningsministeriets område (Udbygning af  

 anerkendelse  

 af realkompetence på voksen- og efteruddannelsesområdet m.v.).
 Forsøget, hvor ledige i forbindelse med aktivering kan få  

 screenet læse- og skrivefærdighederne, indgår som en del af opfølgningen på  

 velfærdsaftalen på Beskæftigelsesministeriets område.
Tabeloversigt over  

 økonomiske konsekvenser for staten Mio. kr. (2007-niveau) 2007 2008 2009 2010 2011 2012 Obligatoriske test 0,5 1 1 1 1 1 Opsøgende indsats 15 15 20 20 20 20 Det maksimale timetal udvides 4,5 8 8 8 8 8 Aktivitetsstigning (aktivitet og SVU) 7 21 35 49 49 49 Allerede afsat til meraktivitet -19,1 -25,3 -25,3 -25,3 -25,3 -25,3 Reserve, hvis aktiviteten stiger hurtigere end forudsat 8 4,5 2 0 0 0 I alt 15,9 24,2 40,7 52,7 52,7 52,7 Note: Hertil kommer udviklingsudgifter til test på 1,3 mio.  

 kr., der finansieres inden for den eksisterende ramme.
 Lovforslaget indebærer ingen økonomiske eller administrative  

 konsekvenser for kommuner og regioner.
5. Økonomiske konsekvenser for erhvervslivet Lovforslaget indebærer ingen økonomiske konsekvenser for  

 erhvervslivet.
6. Administrative konsekvenser for  

 erhvervslivet Lovforslaget indebærer ingen administrative konsekvenser for  

 erhvervslivet.
7. Miljømæssige konsekvenser Lovforslaget indebærer ingen miljømæssige konsekvenser.
8. Administrative konsekvenser for borgerne Lovforslaget indebærer ingen administrative konsekvenser for  

 borgerne.
9. Forholdet til EU-retten Lovforslaget indeholder ingen EU-retlige aspekter.
10. Høring Lovforslaget har forud for fremsættelsen for Folketinget været  

 sendt til høring hos følgende:
 A-kassernes Samvirke; Amtsrådsforeningen/Danske Regioner; AOF  

 Danmark; Center for Ligebehandling af Handicappede; CVU-Rektorkollegiet;  

 Danmarks Evalueringsinstitut; Dansk Arbejdsgiverforening; Dansk  

 Folkeoplysnings  

 Samråd; Dansk Industri; Dansk Oplysnings Forbund; Det Centrale Handicapråd;  

 Fagligt Fælles Forbund; Folkeligt Oplysnings Forbund; Foreningen af  

 Daghøjskoler i Danmark; Foreningen af Skoleledere ved de Tekniske Skoler;  

 Forstanderforeningen for VUC; Forstandersamrådet ved den Amtskommunale  

 Specialundervisning; Frederiksberg Kommune; Funktionærernes og  

 Tjenestemændenes  

 Fællesråd; Kommunernes Landsforening; Københavns Kommune; Landsforbundet af  

 Voksen- og Ungdomsundervisere; Landsorganisationen i Danmark;  

 Landssammenslutningen af Kursusstuderende; Ledernes Hovedorganisation; Netop;  

 Oplysningsforbundenes Fællesråd; Produktionsskoleforeningen; Rigsrevisionen;  

 Sammenslutningen af Ledere ved skoler, der udbyder de grundlæggende  

 SOSU-uddannelser; UNI*C.
11. Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og regioner Ingen Lovforslaget vil indebære udgifter i perioden 2007-2012  

 på 238,9 mio. kr.
Administrative konsekvenser for stat, kommuner og  

 regioner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen Bemærkninger til lovforslagets enkelte bestemmelser Til § 1 Til nr. 1 I medfør af bestemmelsen vil der blive fastsat regler om  

 fravigelse af den gældende aldersgrænse på 18 år.
Fravigelsen skal sikre, at  

 uddannelsesinstitutionerne kan optage deltagere under 18 år.
Bemyndigelsen skal udnyttes således, at der sikres bedre  

 sammenhæng med de regler om ordblindeundervisning for voksne, der blev  

 vedtaget  

 ved lov nr. 592 af 24. juni 2005, og træder i kraft den 1. januar 2007, og  

 reglerne vedrørende arbejdsmarkedsuddannelserne, hvor der ikke er en nedre  

 aldersgrænse ved optagelse til undervisningen.
Forslaget skal herunder  

 understøtte velfærdsaftalen om, at der skal være bedre mulighed for at  

 kombinere FVU med en arbejdsmarkedsuddannelse, således at der er én indgang  

 for  

 arbejdsgiveren ved tilmelding af medarbejderen.
Hensigten med forslaget er,  

 at  

 unge under 18 år, der deltager i forløb, hvor FVU kombineres med en  

 arbejdsmarkedsuddannelse, kan optages.
En fravigelse af alderskravet for optagelse på  

 uddannelsesinstitutionerne medfører desuden, at der kan optages deltagere,  

 som  

 er under 18 år, når det drejer sig om virksomhedsrettet FVU.
Med forslaget  

 får  

 unge under 18 år i forbindelse med et ansættelsesforhold mulighed for at  

 deltage i FVU sammen med deres ældre kolleger.
Dermed opkvalificeres den  

 unges  

 grundlæggende færdigheder, hvormed dennes mulighed for deltagelse i  

 eksempelvis  

 en ungdomsuddannelse kan bedres.
Fravigelsen skal desuden omfatte FVU på  

 uddannelsesinstitutioner under Kriminalforsorgen.
Det viser sig, at unge  

 under  

 18 år i Kriminalforsorgens regi ofte har et behov for grundlæggende  

 undervisning i læsning, skrivning og matematik.
Med forslaget om fravigelse  

 af  

 aldersgrænsen vil det være muligt at tilbyde de indsatte unge et tidligere  

 tilbud om FVU end hidtil.
Ydermere kan unge i Kriminalforsorgens regi ikke  

 henvises til at måtte kompensere for manglende færdigheder på en  

 ungdomsuddannelse, idet dette ikke altid lader sig gøre på grund af den unges  

 særlige omstændigheder.
Til nr. 2 Bestemmelsen er ændret således, at det ikke længere fremhæves,  

 at der kan etableres særligt tilrettelagt undervisning i læsning, stavning og  

 skriftlig fremstilling på trin 1 for deltagere, der har dansk som andetsprog,  

 og for ordblinde deltagere.
 Forslaget om at ophæve fremhævelsen af et særligt tilrettelagt  

 tilbud på FVU-læsning trin 1, skal bl.a. imødekomme velfærdsaftalen om, at  

 målgruppen for FVU-læsning klart skal fremgå for udbyderne af FVU, og at det  

 i  

 evalueringsrapporten fra Danmarks Evalueringsinstitut anbefales at  

 rekonstruere  

 og/eller synliggøre grænserne mellem undervisningstilbuddene FVU,  

 specialundervisning, sprogskole og almen voksenuddannelse. Ændringen skal  

 medvirke til at tydeliggøre FVU-tilbuddets profil, herunder ved en klarere  

 afgrænsning til beslægtede tilbud.
 Forslaget skal ses i sammenhæng med, at Undervisningsministeriet  

 i foråret 2005 har udarbejdet forsøg med et basisniveau til faget Dansk som  

 andetsprog på den almene voksenuddannelse (avu). Evalueringer af  

 standardforsøget viser, at basisniveauet opfylder en del af det behov, der er  

 for et tilbud på et lavere niveau end trin 1. På baggrund af dette forventes  

 Dansk som andetsprog  basis at indgå i avu-fagrækken efter  

 forsøgsperioden.
 Med oprettelse af basisniveauet til faget Dansk som andetsprog,  

 forventes en del af det undervisningsbehov, der opstår mellem udgangsniveauet  

 på Danskuddannelse for voksne udlændinge m.fl. og indgangsniveauet til de  

 relevante avu-tilbud, og som bl.a. den særligt tilrettelagte FVU for  

 tosprogede  

 (jf. bemærkningerne til FVU-loven) har skulle dække at være imødekommet.
Forslaget skal desuden ses i sammenhæng med, at  

 ordblindeundervisning for voksne den 1. januar 2007 overflyttes til  

 FVU-loven,  

 som herefter får titlen lov om forberedende voksenuddannelse og  

 ordblindeundervisning  

 for voksne.
Med lovændringen indføres ensartede adgangsbestemmelser til  

 ordblindeundervisning for voksne.
Der stilles herefter krav om, at der  

 foretages en afdækning af deltagerens skriftsproglige færdigheder inden  

 optagelse, herunder ved brug af test.
Når testen viser, at deltageren  

 opfylder  

 betingelserne for at modtage ordblindeundervisning, kan  

 ordblindeundervisningen  

 iværksættes.
På baggrund af denne afdækning og efterfølgende målrettet  

 ordblindeundervisning vurderes det, at der ikke vil være behov for adgang til  

 en særlig tilrettelæggelse af FVU i læsning, stavning og skriftlig  

 fremstilling  

 på trin 1 for ordblinde deltagere.
 Det foreliggende forslag forhindrer ikke, at der også fremover  

 vil kunne tilrettelægges FVU særligt for forskellige målgrupper, når blot de  

 bekendtgørelsesfastsatte fagbeskrivelser overholdes.
Det fremgår endvidere af velfærdsaftalen, at når der indføres  

 obligatoriske test til FVU, skal der sikres alternative tilbud, som  

 tosprogede  

 kan vejledes til.
Bedre tilbud til tosprogede indgår i den del af  

 velfærdsforhandlingerne,  

 der gennemføres i efteråret 2006.
Med velfærdsaftalen skal FVU i højere grad tilpasses den  

 enkelte.
Det maksimale antal undervisningstimer på hvert trin fastsættes til  

 80  

 timer.
Til nr. 3 Bestemmelsen er ændret således, at undervisningsministeren  

 fastsætter nærmere regler for adgangen til undervisningen.
 Det er tanken, at når voksne fremover henvender sig til en  

 udbyder af FVU med henblik på at modtage FVU-undervisning, foretager  

 udbyderen  

 en indledende vurdering af, hvorvidt FVU er det rette tilbud for den  

 pågældende, eller om den pågældende umiddelbart skal vejledes om anden  

 undervisning, eksempelvis ordblindeundervisning for voksne, Dansk som  

 andetsprog  basis e.l.
 Hvis forberedende voksenundervisning skønnes at være det rette  

 tilbud, foretages der en afdækning og vurdering af deltagerens færdigheder  

 med  

 henblik på optagelse på relevant trin.
 Forslaget skal ses i sammenhæng med, at det af velfærdsaftalen  

 fremgår, at der skal indføres obligatoriske test til FVU med det formål at  

 sikre, at der kun optages deltagere, for hvem FVU er det rette tilbud.
 Forslaget medfører, at alle, der ønsker at deltage i FVU, skal  

 gennemføre den samme visitationsprocedure.
Der er i dag ikke et egentlig laveste niveau for hvilke  

 forudsætninger deltagerne skal have for at få adgang til undervisningen.  

 Dette  

 ændres ikke med bestemmelsen.
Det er dog en forudsætning for optagelse, at  

 deltageren  

 har forudsætninger for at få udbytte af undervisningen.
Det er lederen af den  

 FVU-udbydende uddannelsesinstitution, der træffer afgørelse om, hvorvidt  

 FVU-ansøgeren  

 skal optages til FVU og om trinindplacering.
Det er forventningen, at når der indføres testning af alle  

 forud for optagelsen, vil afgørelsen om optagelse være lettere og mere  

 entydig  

 end i dag, idet test vil give grundlag for bedre vejledning, om hvorvidt FVU  

 er  

 det rette tilbud.
Dermed er der bedre muligheder for, at deltagerne  

 gennemfører  

 undervisningen.
Af velfærdsaftalen fremgår endvidere, at deltagere i  

 arbejdsmarkedsuddannelser skal have tilbud om screening af læse- og  

 skrivefærdigheder og efterfølgende tilbud om vejledning til FVU.
Det er  

 hensigten, at det testmateriale, der udvikles til brug i FVU helt eller  

 delvist  

 skal kunne anvendes i tilbuddet om screening i arbejdsmarkedsuddannelserne.
Som følge af kommunalreformen overflyttes ordblindeundervisningen  

 per 1. januar 2007 fra lov om specialundervisning for voksne til FVU-loven,  

 som  

 herefter får titlen lov om forberedende voksenundervisning og  

 ordblindeundervisning for voksne.
Endvidere indføres obligatorisk test til  

 ordblindeundervisning for voksne.
Med ændringen etableres der mulighed for at indføre tilsvarende  

 visitationsprocedurer til FVU som til ordblindeundervisning.
Når  

 visitationsproceduren  

 til de to tilbud harmoniseres forventes det, at deltageren og virksomheder  

 med  

 ansatte i målgruppen vil opleve en mere entydig og enkel indgang til læse-,  

 skrive- og regnetilbud for voksne.
 Forslaget om regler om adgang til undervisningen, herunder  

 afdækning og vurdering af deltagerens færdigheder med henblik på optagelse på  

 relevant trin, skal endvidere ses i sammenhæng med det samtidig hermed  

 fremsatte forslag til lov om ændring af forskellige love på  

 Undervisningsministeriets område (Udbygning af anerkendelse af realkompetence  

 på voksen- og efteruddannelsesområdet m.v.).
Til nr. 4 Bestemmelsen er ændret således, at sprogcentrene ligestilles  

 med de øvrige udbydere af FVU, hvormed sprogcentrene også får mulighed for at  

 udbyde læsning, stavning og skriftlig fremstilling (FVU-læsning) på trin 1-4  

 og  

 matematik (FVU-matematik) på trin 1-2, så længe de gældende vilkår for  

 varetagelsen af undervisningsforpligtelsen, herunder leder- og  

 lærerkvalifikationer er opfyldt.
Den nævnte undervisning vil have det samme  

 indhold og samme tilrettelæggelse som ved det øvrige udbud af FVU.
 Ændringen skal desuden ses i sammenhæng med ændringen i § 1,  

 nr. 2. Der henvises til bemærkningerne hertil.
Til nr. 5 Bestemmelsen er ændret som følge af, at pligten til at indhente  

 udtalelse fra uddannelsesudvalget i dag fremgår af lov om institutioner for  

 almengymnasiale uddannelser og almen voksenuddannelse m.v., jf. § 5, nr. 11,  

 i  

 lov nr. 592 af 24. juni 2006. Der er således tale om en konsekvensændring af  

 henvisningen  

 i § 7, stk. 2, i FVU-loven.
Til nr. 6 Bestemmelsen ændres fra, at undervisningsministeren kan yde  

 tilskud til konsulentvirksomhed inden for lovens område til, at  

 undervisningsministeren yder tilskud til konsulentvirksomhed inden for lovens  

 område.
Det fastholdes, at der kan ydes tilskud til efter- og  

 videreuddannelse  

 af ledere, lærere og andre ansatte, der varetager ledelses- og  

 undervisningsopgaver i henhold til denne lov.
Forslaget skal ses i forlængelse af regeringens øgede indsats  

 for læse- og regnesvage, der blev vedtaget med finansloven for 2005. På  

 daværende tidspunkt afsattes en pulje på sammenlagt 10 mio. kr. for perioden  

 2005 til og med 2008 til opsøgende FVU-konsulenter.
I velfærdsaftalen fremgår  

 det, at ordningen med opsøgende FVU-konsulenter skal permanentgøres, hvilket  

 forslaget skal imødekomme, herunder især ved at øge antallet af lokalt og  

 regionalt forankrede opsøgende FVU-konsulenter.
De opsøgende konsulenter skal  

 opsøge såvel små som mellemstore og store virksomheder og informere om læse-,  

 skrive og regnetilbuddene til voksne, specifikt FVU og ordblindeundervisning  

 for voksne. Ændringen muliggør desuden en målrettet indsats i forhold til små  

 og mellemstore virksomheder, der i særlig grad har brug for viden om  

 tilbuddene  

 og om mulighederne for, at deres medarbejdere kan deltage i undervisningen.
Den opsøgende indsats skal ses i sammenhæng med velfærdsaftalen  

 om, at der skal være bedre muligheder for at kombinere FVU med en  

 arbejdsmarkedsuddannelse.
Herunder skal FVU i højere grad gennemføres på  

 erhvervsrettede institutioner, hvor målgruppen i forvejen befinder sig,  

 hvilket  

 den opsøgende indsats skal understøtte.
Også velfærdaftalens forsøgsordning med, at ledige skal have  

 bedre muligheder for at få screenet deres læse- og skrivefærdigheder i  

 forbindelse med aktivering, er væsentlig for den opsøgende indsats.
Det  

 indgår  

 således i velfærdsaftalen, at såfremt der er behov herfor, kan der henvises  

 til  

 et efterfølgende opkvalificeringsforløb, og at der som udgangspunkt skal  

 anvendes tilbud om FVU.
 Den opsøgende indsats skal desuden ses i sammenhæng med de  

 velfærdsinitiativer, der er drøftet i efteråret 2006, herunder bedre  

 vejledning  

 og rådgivning til beskæftigede og virksomheder, samt bedre tilbud til  

 tosprogede.
 Endelig skal der i forbindelse med den opsøgende indsats  

 oplyses om eksistensen af andre relevante uddannelsestilbud, hvor FVU eller  

 ordblindeundervisning for voksne vurderes ikke at være det rette tilbud.
Til nr. 7 Dette lovforslag er udtryk for en revision som følge af Aftale  

 om fremtidens velstand og velfærd og investeringer i fremtiden, juni 2006,  

 Aftale om udmøntning af globaliseringspuljen og Opfølgning på  

 velfærdsaftalen,  

 november 2006. Da der ikke skal fastsættes et nyt tidspunkt for revision af  

 loven foreslås det, at bestemmelsen herom ophæves.
Til § 2 Det foreslås, at loven træder i kraft den 1. august 2007.
Bilag 1 Lovforslaget sammenholdt med gældende lov Gældende lov, som ændret ved lov nr. 592  

 af 24. juni 2005 Lovforslaget § 1 I lov om forberedende voksenundervisning og  

 ordblindeundervisning for voksne, jf. lovbekendtgørelse nr. 16 af 7. januar  

 2005, som ændret ved § 5 i lov nr. 592 af 24. juni 2005, § 1 i lov nr. 1153  

 af 7. december 2005 og § 18 i lov nr. 578 af 9. juni 2006, foretages følgende  

 ændringer:
 § 2. Alle, der  

 er fyldt 18 år, og som har forudsætninger for at følge undervisningen med  

 udbytte, har adgang til forberedende voksenundervisning.
1.  

  

 I  

  

 § 2  

  

 indsættes som  

  

 stk. 2  

  

 :  

  

 »  

 Stk. 2. Undervisningsministeren  

 kan fastsætte nærmere regler om fravigelse af aldersbetingelsen i stk. 1.« § 4  

  

 ---  


  

 Stk. 2.  

  

 Undervisningen opdeles i  

 trin, og undervisningen i læsning, stavning og skriftlig fremstilling kan på  

 trin 1 tilrettelægges for deltagere, der har dansk som andetsprog, og for  

 ordblinde deltagere.
2.  


  

 § 4, stk. 2  

  

 , affattes således:  

  

 »Undervisningen opdeles i trin.« § 4  

  

 ---  


  

 Stk. 5.---  

  

 1) undervisningen, herunder om opdeling i trin, og om uddannelses- og  

 erhvervsvejledning, 3.  


  

 § 4, stk. 5, nr. 1,  

  

 affattes således:  

  

 »Undervisningen, herunder om adgangen til denne, om opdeling i trin, og om  

 uddannelses- og erhvervsvejledning.« § 7  

  

 ---  


  

 Stk. 1.---  

  

 4) sprogcentre, dog kun undervisning i læsning, stavning og skriftlig  

 fremstilling,  

 der er tilrettelagt for deltagere, der har dansk som andetsprog, 4.  


  

 § 7, stk. 1, nr. 4,  

  

 affattes således:  

  

 »4) sprogcentre,« § 7  

  

 ---  


  

 Stk. 2.  

  

 Forinden  

 voksenuddannelsescenteret indgår driftsoverenskomster, indhentes en udtalelse  

 fra uddannelsesudvalget, jf. lov om almen voksenuddannelse og om  

 voksenuddannelsescentre, og regionsrådet høres.
5.  


  

 § 7, stk. 2,  

  

 affattes således:  

  

 »  

 Stk. 2. Forinden voksenuddannelsescenteret  

 indgår driftsoverenskomster, indhentes en udtalelse fra uddannelsesudvalget  

 nedsat i henhold til lov om institutioner for almengymnasiale uddannelser og  

 almen voksenuddannelse m.v., og regionsrådet høres.« § 23.  

  

 Undervisningsministeren kan yde tilskud til konsulentvirksomhed inden for  

 lovens område samt til efter- og videreuddannelse af ledere, lærere og andre  

 ansatte, der varetager ledelses- eller undervisningsopgaver i henhold til  

 denne lov.
Ministeren kan tilrettelægge efteruddannelseskurser og  

 konferencer.
6.  


  

 § 23, stk. 1,  

  

 affattes således:  

  

 »Undervisningsministeren yder tilskud til konsulentvirksomhed inden for  

 lovens  

 område.
Undervisningsministeren kan yde tilskud til efter- og  

 videreuddannelse  

 af ledere, lærere og andre ansatte, der varetager ledelses- og  

 undervisningsopgaver  

 i henhold til denne lov.
Ministeren kan tilrettelægge efteruddannelseskurser  

 og konferencer.« § 26  

  

 ---  


  

 Stk. 1.  

  

 ---  


  

 Stk. 2.  

  

 ---  


  

 Stk. 3.  

  

 Loven tages op til revision  

 senest i folketingsåret 2006-07.
 7.  


  

 § 26, stk. 3,  

  

 ophæves.
§ 2 Stk. 1.  

  

 Loven træder i kraft  

 den 1. august 2007.
