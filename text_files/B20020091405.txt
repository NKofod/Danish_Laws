Bekendtgørelse om Det kommunale  

 Momsfond I medfør af § 6, stk. 2, i lovbekendtgørelse nr.  

 623 af 25. juli 2002 om udligning af visse kommunale og amtskommunale  

 udgifter til merværdiafgift og om Det kommunale Momsfond,  

 fastsættes:
Det kommunale momsfond § 1. Indenrigs- og sundhedsministeren yder fra og  

 med 1985 et årligt tilskud på 50 mill. kr. til Det kommunale  

 Momsfond.
Stk. 2. Tilskuddet efter stk. 1 efterreguleres på  

 grundlag af den faktiske udvikling i lønninger og priser i kommuner og  

 amtskommuner i tilskudsåret.
Efterreguleringen afregnes i året 2  

 år efter tilskudsåret efter reglerne i § 10, stk. 7, og  

 § 17, stk. 7, i lov om kommunal udligning og generelle tilskud til  

 kommuner og amtskommuner, jf. lovbekendtgørelse nr. 694 af 13. juli  

 2001.
§ 2. Fondet ledes af en bestyrelse på 7  

 medlemmer.
Amtsrådsforeningen i Danmark og Kommunernes Landsforening  

 udpeger hver 2 medlemmer.
Københavns og Frederiksberg  

 kommunalbestyrelser udpeger i fællesskab 2 medlemmer af bestyrelsen og  

 Danmarks Forskningsråd udpeger 1 medlem.
 Stk. 2. For hvert medlem udpeges en stedfortræder, der  

 kan indtræde, når det pågældende medlem har  

 forfald.
 § 3. Bestyrelsens medlemmer udpeges for en periode  

 svarende til de kommunale råds funktionsperiode.
 Stk. 2. Bestyrelsen vælger af sin midte en formand samt  

 en næstformand.
 Stk. 3. Bestyrelsen træder sammen til møde efter  

 indkaldelse af formanden, eller hvis et medlem af bestyrelsen  

 fremsætter ønske herom.
 Stk. 4. Bestyrelsen er beslutningsdygtig, når formanden  

 eller næstformanden og mindst 3 medlemmer af bestyrelsen deltager i  

 mødet.
 Stk. 5. Beslutninger træffes ved stemmeflertal.
Anvendelse af fondets midler § 4. Fondets midler kan anvendes til udvidelse af  

 Den kommunale Højskole, til finansiering af uddannelsesvirksomhed og  

 til forskningsvirksomhed af betydning for amtskommunerne og kommunerne samt i  

 øvrigt til finansiering af fælleskommunale opgaver.
 § 5. Beslutning om anvendelse af fondets midler  

 træffes af bestyrelsen.
 Stk. 2. Finansiering af uddannelsesvirksomhed samt  

 finansiering af fælleskommunale opgaver i øvrigt skal i hvert  

 enkelt tilfælde tiltrædes af Amtsrådsforeningen i Danmark,  

 Kommunernes Landsforening samt Københavns og Frederiksberg  

 kommunalbestyrelser.
 Stk. 3. Finansiering af forskning sker efter forudgående  

 forhandling med det/de pågældende forskningsråd og i  

 øvrigt i overensstemmelse med retningslinier, der fastsættes af  

 momsfondets bestyrelse efter forhandling med Danmarks  

 Forskningsråd.
 Stk. 4. Forskningen bør i videst muligt omfang  

 udføres ved de bestående forskningsinstitutter, således at  

 en ikke uvæsentlig del af forskningsstøtten anvendes til  

 opgaver, der er underlagt de pågældende institutters egen  

 styring.
 § 6. Fondet kan påtage sig hæftelse  

 for forpligtelser i medfør af løn- og øvrige  

 ansættelsesvilkår for personale, der ansættes til  

 løsning af opgaver inden for fondets virksomhedsområde, herunder  

 i særlige tilfælde for personer, der ansættes på  

 stillingsvilkår, der svarer til de for statslige og kommunale  

 tjenestemænd gældende.
 Stk. 2. Enhver ansættelse af personer på  

 tjenestemandslignende stillingsvilkår skal godkendes af indenrigs- og  

 sundhedsministeren.
 Stk. 3. Fondets forpligtelse til ydelse af efterløn til  

 personale, der ansættes på tjenestemandslignende  

 stillingsvilkår samt til efterladte efter sådant personale, skal  

 i videst muligt omfang søges opfyldt gennem tegning af forsikring.
Fondets budget og kasse- og regnskabsvæsen § 7. Inden den 1. december udarbejder bestyrelsen  

 årsbudgettet for det kommende regnskabsår, der løber fra  

 den 1. januar til den 31. december, samt budgetoverslag for de 3  

 følgende regnskabsår.
 Stk. 2. Årsbudgettet samt budgetoverslagene indsendes  

 umiddelbart efter vedtagelsen til indenrigs- og sundhedsministeren.
 § 8. Bestyrelsen fastsætter de nærmere  

 regler for indretningen af fondets kasse- og regnskabsvæsen.
 Stk. 2. Fondet skal have en sagkyndig revision, der skal  

 godkendes af indenrigs- og sundhedsministeren.
Stk. 3. Bestyrelsen aflægger over for indenrigs- og  

 sundhedsministeren behørigt dokumenteret regnskab for hvert  

 regnskabsår.
Regnskabet indsendes tillige med revisionsberetning og  

 bestyrelsens eventuelle kommentarer hertil til indenrigs- og  

 sundhedsministeren inden udgangen af maj måned.
 § 9. Fondsmidler, der ikke af hensyn til de  

 daglige forretninger skal foreligge kontant, skal indsættes i bank,  

 sparekasse, på postkonto eller anbringes i sådanne obligationer,  

 i hvilke umyndiges midler kan anbringes.
Udbetalinger til fondet § 10. Indenrigs- og Sundhedsministeriet udbetaler,  

 jf. § 1, tilskuddet til fondet med halvdelen i april kvartal og  

 halvdelen i oktober kvartal i tilskudsåret.
 § 11. Bekendtgørelsen træder i kraft  

 den 25. november 2002.
 Stk. 2. Bekendtgørelse nr. 624 af 28. november 1984 om  

 Det kommunale Momsfond ophæves.
