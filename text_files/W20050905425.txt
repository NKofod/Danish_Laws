 Klager   

 et vognmandsfirma  klagede over en artikel, der omtalte klagers  

 kørselstilladelser.
 Pressenævnet  

 havde ikke mulighed for at vurdere rigtigheden af oplysningerne om, at klager  

 havde drevet vognmandsfirma uden at have de nødvendige kørselstilladelser.  

 Nævnet fandt derfor ikke grundlag for at udtale kritik af bladet på dette  

 punkt.
 Nævnet  

 fandt endvidere ikke grundlag for at konstatere, at bladet ikke havde udvist  

 tilstrækkelig kritik over for de kilder, der var anvendt i artiklen.
Nævnet  

 fandt, at artiklernes oplysninger om, at klager havde drevet vognmandsfirma  

 uden at have de nødvendige kørselstilladelser, var skadelige for firmaet.  

 Nævnet fandt imidlertid ikke at kunne se bort fra bladets forklaring om, at  

 man  

 inden offentliggørelsen af artiklerne havde forsøgt at forelægge artiklernes  

 oplysninger for klager.
Nævnet fandt herefter ikke grundlag for at udtale  

 kritik af bladet.
 Nævnet  

 fandt ikke i øvrigt, at bladet havde handlet i strid med god presseskik.
Kendelse  

 fra Pressenævnet i sag 2004-6-114 Firmaet K.A.
Euro Transport ApS har ved advokat Torben From  

 klaget til Pressenævnet over to artikler i Lastbil Magasinet nr. 10 og 11,  

 oktober og november 2004, idet man mener, at god presseskik er tilsidesat.
I artiklen i oktober-nummeret, der bar overskriften   

  

 Firma uden tilladelser skaber uro i København  

  

 ,  

 hed det i underrubrikken Et vognmandsfirma uden kørselstilladelser har  

 skabt  

 røre i København.
Firmaet, der kører som undervognmand for to store  

 transportfirmaer, er nu meldt til politiet.
 I artiklen hed det:
Det drejer sig om K.A.
Euro Transport ApS, der bor til leje hos  

 Glibstrup Transport på Sydholmen 12 i Hvidovre.
Firmaet blev stiftet den 16. juni i år af Ann-Marie Mahoney, Ved  

 Lergravene 17, Kastrup.
Fra denne adresse har hun indtil da været reel leder  

 af  

 firmaet Taarnby Int.
ApS, som  inden K.A.
Euro Transport ApS blev  

 stiftet   

 ligeledes kørte for Glibstrup Transport og U.P.S.
Denmark.
Taarnby Int.
ApS har heller ingen tilladelser.
 Sagen kom frem, da en anden af Glibstrup Transports  

 undervognmænd, Kim Ancker, Ortved ved Ringsted, påpegede over for Glibstrups  

 kontor i København, at firmaet beskæftigede en vognmand, hvor der på to biler  

 ikke  

 er overensstemmelse mellem ID-nummer og firmanavn.
Det sker den 16. juli i år.
Fire dage senere får Kim Ancker  

 besked på, at samarbejdet med Glibstrup Transport skal ophøre.
 Begrundelsen er, at jeg ikke skal blande mig i ting, der ikke  

 vedkommer mig, siger Kim Ancker til Lastbil Magasinet og giver denne  

 begrundelse for at rejse sagen:
Hvis jeg mister kørekortet, kan jeg jo ikke bare låne et andet,  

 og sådan er det også med tilladelserne.
Men hvis tilladelserne i  

 virkeligheden  

 ikke betyder noget, så føler jeg mig rent til grin, siger han.
Forskellige ID-numre De to biler fra K.A.
Euro Transport ApS, som Kim Ancker henviser  

 til, har to forskellige ID-numre.
Den ene bil har ID-nummer 55835. Dette  

 nummer  

 tilhører Transport- & Handelsselskabet af 1999 ApS i Køge ved ansvarlig  

 leder Klaus Aage Poulsen.
Dette selskab har 15 tilladelser.
Men ifølge  

 firmaets  

 seneste regnskaber har virksomheden en samlet medarbejderstab på seks  

 personer  

 i 2003  mod fire i 2002. Hvad de mange ekstra tilladelser skal bruges  

 til, ved  

 vi ikke, for det har ikke været muligt at komme i kontakt med Transport-  

 &  

 Handelsselskabet.
Den anden bil har ID-nummer 55566 stående på døren.
Nummeret  

 tilhører det enkeltmandsejede firma Continental Removal, København, ved Frank  

 Edvardsen.
Firmaet har to tilladelser.
Chaufføren, der kørte den ene af bilerne, fortæller til Lastbil  

 Magasinet, at bilerne  indtil K.A.
Euro Transport ApS blev stiftet  

  kørte  

 uden navn på døren.
På chaufførens ansættelseskontrakt med Taarnby Int.
ApS,  

 der er underskrevet af Ann-Marie Mahoney, står, at den pågældende er ansat  

 som  

 chauffør med kørsel for Glibstrup Transport.
Bedt om at spænde fra Kim Ancker har kørt i fem år med en enkelt containerbil for  

 Glibstrup Transport København.
Jeg har aldrig haft noget at udsætte på Kim Ancker, og det går  

 over min forstand, hvorfor han pludselig kommer med sine angreb.
Men han skal  

 ikke true mine folk, så vi bad ham spænde fra, siger Ole Glibstrup til  

 Lastbil  

 Magasinet som forklaring på, at samarbejdet med Kim Ancker ophørte med dags  

 varsel.
 Glibstrup fortæller, at han hørte om sagen fra sin  

 afdelingsleder i København, og at han derefter bad ham om at tjekke bilernes  

 registreringsattester og tilladelser.
Og vi finder ud af, at ejer og bruger passer sammen. Men der står jo et andet navn på døren, og tidligere stod der  

 slet ikke noget navn på døren? Jeg har ikke selv set det, men i øvrigt kan vi ikke blande os  

 i, at det er en anden mands tilladelser, siger Ole Glibstrup.
Det kan smutte Foreholdt oplysningen om, at der på en ansættelseskontrakt fra  

 firmaet Taarnby Int.
ApS  som ikke har nogen tilladelser  står,  

 at chaufføren  

 skal køre for Glibstrup Transport, siger Ole Glibstrup:
Jeg ved ikke, om der er smuttet en, der har kørt for os, hvor  

 tilladelserne ikke er i orden.
Vi har 100 vognmænd kørende, og jeg kan ikke  

 gå  

 rundt og tjekke dem alle sammen.
Men vi er begyndt at stramme op på det, og  

 én  

 gang om året skal de vise tilladelser.
Nu skal jeg nok holde øje med  

 det. Ann-Marie Mahoney har en ansøgning om tilladelser liggende hos  

 Færdselsstyrelsen.
Midt i juli fortalte hun personalet hos både Glibstrup  

 Transport København og U.P.S.
Denmark, at tilladelserne ville være i hus i  

 løbet af 14 dage.
I skrivende stund den 17. september har K.A.
Euro Transport  

 ApS stadig ingen tilladelser, men kører fortsat for både Glibstrup og U.P.S.
Lov er lov, og lov skal holdes.
Og hvis det pågældende  

 vognmandsfirma ikke får tilladelser, så ryger de ud.
Men jeg skal ikke lege  

 politi, siger Ole Glibstrup, der er bestyrelsesmedlem i  

 eksportvognmændenes  

 organisation ITD.
Vil undersøge sagen K.A.
Euro Transport ApS har siden foråret kørt fem ugentlige  

 ture til Norge for U.P.S.
Denmark A/S.
Transportchefen for U.P.S. i Norden,  

 Finn Reinholdt, siger, at han ikke har haft kendskab til de manglende  

 kørselstilladelser.
Det er helt nyt for mig.
Vores grundlæggende holdning er, at  

 lov er lov, og den skal overholdes  altid.
Vores firma styres ud fra  

 nogle  

 grundlæggende værdiprincipper, og dem har vi ikke tænkt os at divergere  

 fra,  

 siger Finn Reinholdt.
Jeg vil ikke spekulere i, hvad der sker, men de her oplysninger  

 giver anledning til en øjeblikkelig undersøgelse, som jeg vil sætte i gang  

 med  

 det samme.
Det er noget, vi tager meget alvorligt, siger  

 transportchefen.
Kim Johansen gled ud Inden K.A.
Euro Transport kom ind i billedet, var det Kim Johansen  

 International Transport, der gennem længere tid havde kørt turene mellem  

 København  

 og Oslo for U.P.S.
Denmark ApS.
Hvis der er konkurrenter, der kan gøre det bedre og billigere  

 end os, så har vi sådan set ingen problemer med det.
Vi har ingen kommentarer  

 til den konkrete sag, men generelt finder jeg det da urimeligt, at nogle  

 vognmænd  

 bare kan køre videre uden tilladelse, uden der sker noget ved det.
Det er  

 ødelæggende for samfundet og erhvervet, siger Kim Johansen.
 Vi har jo nogle spilleregler og forordninger i branchen, men  

 hvis folk er ligeglade med, om reglerne overholdes, så kan man jo diskutere,  

 om  

 loven er ude af trit med samfundet, siger vognmanden, der står bag et  

 af landets  

 største transportfirmaer.
 Især pointerer Kim Johansen trafiksikkerheden som det element,  

 der mest af alt nødvendiggør brugen af kørselstilladelser til godstransport.
Det ligger mig meget på sinde.
Det er så stor en del af vores  

 verden, siger han.
Dødsulykken Mandag den 14. september skete en ulykke i krydset ved Hammerichsgade  

 og Vesterport i det indre København, da en lastbil svingede til højre og  

 ramte  

 en 25-årig kvindelig cyklist.
Kvinden, der skulle ligeud, blev dræbt, da hun  

 kom ind under hjulene på vognen.
Den triste ulykke er set adskillige gange før, men mystikken  

 samlede sig denne gang om lastbilen, der blev ført af en 27-årig mand.
Ifølge  

 politiets rapport stammer bilens ID-nummer og kørselstilladelse fra  

 Transport-  

 og Handelsselskabet, Køge.
Flere vidner og kilder fastslår imidlertid over for Lastbil  

 Magasinet, at lastbilen  en hvid DAF  i virkeligheden kørte for  

 firmaet K.A.  

 Euro Transport ApS.
Københavns politi undersøger nu sagen.
 Lastbil Magasinet har talt med firmaets leder, Ann-Marie  

 Mahoney, men hun ønsker hverken at kommentere ulykken eller forholdene  

 omkring  

 de manglende tilladelser.
Styrelsen og politiet Chefkonsulent i Færdselsstyrelsen, Lis Caspersen, bekræfter, at  

 man har en ansøgning om kørselstilladelser liggende til behandling fra K.A.  

 Euro Transport ApS, og at man er bekendt med de forlydender, der har været om  

 firmaet.
Proceduren i sådan et tilfælde er, at vi undersøger sagen, og  

 hvis mistanken bekræftes, så overgiver vi sagen til politimesteren i det  

 område, hvor virksomheden hører til.
Om det er sket i den her sag, kan jeg  

 ikke  

 udtale mig om. Ifølge kilder har Færdselsstyrelsen dog allerede for mere end en  

 uge siden overgivet sagen til politimesteren i København.
For behandlingen af ansøgninger har vi et servicemål, som er  

 seks uger.
De fleste ansøgninger vil blive behandlet inden for den tid, men  

 det  

 kan gå op og ned.
Og hvis der er nogle tilfælde, der er helt usædvanlige, så  

 kan det jo tage meget længere tid, forklarer Lis Caspersen.
-  

  

 Kunne det her være sådan  

 et tilfælde? Det kunne det godt. Hos Dansk Transport og Logistik, hvor både Glibstrup Transport  

 og U.P.S.
Denmark er medlemmer, siger ordførende direktør Michael Svane, at  

 den  

 gældende lovgivning skal holdes, uanset om man er lille eller stor vognmand.
Set fra min stol er der ingen vaklen i det spørgsmål, siger  

 Michael  

 Svane. Man har pligt til at overholde loven og så vidt muligt sikre  

 sig, at  

 undervognmanden også gør det, mener Michael Svane. I artiklen i november-nummeret, der bar overskriften   

  

 Fik tilladelser trods ulovlig kørsel  

  

 ,  

 hed det:
Til manges overraskelse har Færdselsstyrelsen bevilget  

 kørselstilladelser til K.A.
Transport ApS, der igennem længere tid har  

 bedrevet  

 ulovlig godskørsel for flere forskellige firmaer uden at være i besiddelse af  

 de påkrævede tilladelser.
Vognmandsvirksomheden, der holder til i Hvidovre, fik beskeden  

 fra Færdselsstyrelsen i starten af oktober.
Styrelsen mente ikke, at  

 beviserne  

 i sagen var tunge nok.
Der har ikke været nok i sagen til, at vi har kunnet gøre noget  

 mere ved det.
Formodninger og mistanker undersøger vi altid, men der skal  

 tung  

 dokumentation til, ellers kan vi ikke gøre noget ved det, siger Lis  

 Caspersen,  

 chefkonsulent i Færdselsstyrelsen.
 Sagen var speciel, da virksomheden siden stiftelsen i juni har  

 kørt på lånte tilladelser fra to andre selskaber, og flere parter har  

 henvendt  

 sig til Færdselsstyrelsen med dokumenter i sagen, blandt andet kopier af  

 ansættelseskontrakter for tidligere chauffører.
Det var også noget af det, vi kiggede på, og i alle sager  

 undersøger vi, om alle kvalifikationskravene er opfyldt.
Der er ikke to  

 sager,  

 der er ens, men vi skal have klare facts på bordet, siger Lis  

 Caspersen.
DTL undrer sig De tre tilladelser til K.A.
Transport, som indtil juni i år  

 kørte under firmanavnet Taarnby Int., der aldrig har haft tilladelser, gælder  

 indtil udgangen af september 2009. Og når først tilladelserne er givet, skal  

 der meget til for at trække dem tilbage.
 Beslutningen vakte en vis undren i branchens organisationer, der  

 i en årrække har talt for skrappere håndhævelse af systemet med tilladelser  

 til  

 godskørsel.
Jeg kender ikke den konkrete sag nøjagtigt, men helt  

 principielt burde det koste, når man bryder loven på den måde.
Så skulle man  

 ikke bare kunne lukkes ind i varmen igen, siger Michael Svane,  

 ordførende  

 direktør i Dansk Transport og Logistik.
Som myndighed har man en forbandet pligt til at sikre, at de  

 vognmænd, der bliver sluppet ud på vejene, kører i overensstemmelse med de  

 love  

 og regler, der gælder i branchen.
Ellers ender det hele i rent hykleri, og  

 det  

 er en hån imod seriøse vognmænd, mener Michael Svane.
Hos U.P.S. er sagen slut Når først tilladelserne er givet, skal der meget alvorlige  

 forseelser til, før de kan konfiskeres.
Dermed kan K.A.
Euro Transport ApS  

 ganske roligt og lovligt fortsætte kørslen, som hidtil primært er foregået  

 for  

 to større selskaber  Glibstrup Transport og U.P.S.
Denmark.
Transportchef for U.P.S i Norden, Finn Reinholdt, lovede at  

 undersøge sagen til bunds, da den blev forelagt ham nogle uger inden  

 Færdselsstyrelsens afgørelse.
Det er også sket, bedyrer han.
Vi har afklaret de forhold, der blev bragt tvivl om, og der er  

 nu orden i sagerne.
Sagen er afsluttet for vores vedkommende, siger  

 Finn  

 Reinholdt.
 Han afviser, at der har været urent trav i geledderne hos  

 U.P.S., men ønsker ikke at gå i detaljer med, præcis hvilke forhold der er  

 blevet afklaret på hvilken måde.
Det er ikke noget, vi normalt drøfter offentligt, men jeg kan  

 sige, at der er jo forskellige måder at udforme en kontrakt på.
Og med den  

 måde, den er skruet sammen på i den her sag, er der ikke noget at komme  

 efter,  

 mener transportchefen.
Hos Glibstrup Transport, som deler adresse med K.A.
Transport i  

 Hvidovre, ønsker hverken bestyrelsesformand Ole Glibstrup eller direktør Jan  

 Glibstrup at tale med Lastbil Magasinet.
K.A.
Euro Transports ansvarlige leder, Ann-Marie Mahoney, har  

 heller ikke ønsket at kommentere sagen. K.A.
Euro Transport ApS har anført, at artiklen i  

 oktober-nummeret fremstiller firmaet meget negativt, idet firmaet ukritisk  

 beskyldes for at have benyttet lånte vognmandstilladelser, hvilket er  

 ulovligt.  

 Klager driver virksomhed som speditør, hvilket ikke kræver  

 vognmandstilladelse.  

 Punkt A.1 og 5 i de vejledende regler for god presseskik er derfor  

 tilsidesat.
Klager har yderligere anført, at artiklen ukritisk bygger på  

 oplysninger fra en konkurrerende vognmand, der har mistet en kunde til  

 klager,  

 samt fra to chauffører, der tidligere har været ansat i et andet firma.
Punkt  

 A.2 er derfor tilsidesat.
 Klager har videre anført, at firmaets direktør i kun ét tilfælde  

 er blevet kontaktet af bladet, og denne henvendelse vedrørte en dødsulykke.  

 Klager er således ikke blevet forelagt de forhold, som er anført i artiklen.  

 Punkt A.3 og 4 er derfor tilsidesat.
K.A.
Euro Transport ApS har i forhold til artiklen i  

 november-nummeret anført, at firmaets direktør heller ikke inden  

 offentliggørelsen af denne artikel er blevet kontaktet af bladet, og  

 direktøren  

 har således ikke haft lejlighed til at tage stilling til, hvorvidt hun agtede  

 at udtale sig.
 Lastbil Magasinet har oplyst, at artiklens oplysninger bygger på  

 en række skriftlige og mundtlige kilder  også udover de i artiklen  

 nævnte.
Bladet har anført, at direktøren for K.A.
Euro Transport ApS,  

 Ann-Marie Mahoney, er forsøgt kontaktet adskillige gange, men at det kun én  

 gang er lykkedes at få hende i tale.
Her blev hun stillet forskellige  

 spørgsmål, som alle blev besvaret med Ingen kommentarer,  

 hvorefter samtalen  

 blev afsluttet ved, at direktøren lagde røret på.
Bladet har efterfølgende  

 flere gange telefonisk forsøgt at kontakte direktøren på flere forskellige  

 telefonnumre, men det var enten ikke muligt at træffe hende, eller  

 henvendelserne blev besvaret af en telefonsvarer.
Bladets journalist lagde en  

 besked på telefonsvareren med anmodning om, at direktøren ringede tilbage,  

 hvilket imidlertid ikke er sket.
Bladet finder således at måtte konkludere,  

 at  

 direktøren ikke har ønsket at kommentere sagen som også anført i de to  

 artikler.
 I sagens behandling har følgende nævnsmedlemmer deltaget:  


  

 Axel Kierkegaard, Finn Rowold, Lene Sarup og  

 Ole Askvig.
 Pressenævnet udtaler:
Pressenævnet har ikke mulighed for at vurdere rigtigheden af  

 oplysningerne i oktober-nummeret om, at K.A.
Euro Transport ApS har drevet  

 vognmandsfirma uden at have de nødvendige kørselstilladelser.
Nævnet finder  

 derfor ikke grundlag for at udtale kritik af Lastbil Magasinet på dette  

 punkt.
 Nævnet finder endvidere ikke grundlag for at konstatere, at bladet  

 ikke har udvist tilstrækkelig kritik over for de kilder, der er anvendt i  

 artiklen i oktober-nummeret.
Nævnet finder, at artiklernes oplysninger om, at K.A.
Euro  

 Transport ApS har drevet vognmandsfirma uden at have de nødvendige  

 kørselstilladelser, er skadelige for firmaet.
Nævnet finder imidlertid ikke  

 at  

 kunne se bort fra Lastbil Magasinets forklaring om, at man inden  

 offentliggørelsen af artiklerne har forsøgt at forelægge artiklernes  

 oplysninger  

 for K.A.
Euro Transport ApS.
Nævnet finder herefter ikke grundlag for at  

 udtale  

 kritik af bladet.
 Nævnet finder ikke i øvrigt, at Lastbil Magasinet har handlet i  

 strid med god presseskik.
 Afgjort den 16. december 2004.
