 Erstatning for samtlige ulemper ved fjernelse af et læhegn i  

 forbindelse med en vejomlægning, blev skønsmæssigt fastsat til 250.000 kr.  

 Antaget ved taksation, at der ikke kunne tilkendes højere erstatning for  

 læhegn end der ville være tilkendt i erstatning for de bagved liggende  

 arealer.
 År 1986 den 3. juli afsagde taksationskommissionen for Århus amts sydlige  

 kreds i sag nr.
2/86, lb.nr. 29, Århus amtskommune mod Ole Christiansen, Haslev, som ejer af ejendommen matr.nr. 52 Tilst by, Tilst, sålydende K E N D E L S E:
 Den 11. december 1985 besluttede Århus amtskommune efter reglerne i lov  

 nr. 585 af 20. november 1975 om offentlige veje, jfr. lovbekendtgørelse nr.  

 368 af 6. august 1985 § 43 ff., ved ekspropriation at erhverve ejendomsret  

 til arealer til regulering i Tilst af hovedlandevej 407, Århus-Viborg, km  

 6,20-7,63.
 Der kunne ikke opnås enighed mellem atmskommunen og nogle berørte  

 lodsejere om erstatningens størrelse, og ved skrivelse af 26. marts 1986  

 indbragte Århus amtskommune i medfør af § 52 i lov om offentlige veje  

 erstatningsspørgsmålet for taksationskommissionen.
Ejendommen I den udarbejdede ejendoms- og ekspropriatiosbeskrivelse er ejendommen  

 beskrevet således:
 Lb.nr. 29, matr.nr. 52 Tilst by, Tilst, Viborgvej 370, 8381 Mundelstrup.
 Ejer: Ole Christiansen, Troelstrupvej 37, 4690 Haslev.
 Ejendommen er beliggende i landzone og anvendes som erhvervsgartneri.
 Offentlig vurdering, kontant, pr. 1. april 1985:
 Areal: 30.070 (m2).
 30.070 (m2) a kr. 1,45.
Servitutter m.v:1. Servitut lyst 30.04.1945, deklaration i henhold til lov  

 nr. 275 af 28. november 1928 om fastsættelse af byggelinier ved gader og  

 veje.
Den 24.05.1961 lyst påtegning. .....
3. Servitut lyst 20.07.1957, deklaration i henhold til lov nr. 275 af 28.  

 november 1928 om fastsættelse af byggelinier ved gader og veje.
Den  

 03.03.1958 lyst endelig.
 4. Servitut lyst 22.01.1960, dokument om oversigt med prioritet forud for  

 al pantegæld.
 5. Servitut lyst 28.07.1961, dokument om hæk.
 6. Servitut lyst 29.05.1963, dokument om adgangsbegrænsning efter  

 vejbestyrelsesloven, lov nr. 95/1957, § 35.
 7. Servitut lyst 19.12.1985, deklaration om ekspropriation,  

 adgangsbegrænsning og byggelinier i henhold til lovbekendtgørelse nr. 368 af  

 6. august 1985, Århus Amtsråds ekspropriationsbeslutning den 11. december  

 1985.
Ekspropriationen Efter de foreliggende oplysninger har ekspropriationen følgende omfang:
 Ved ekspropriationen afstås ca. 1.625 (m2) areal, hvoraf ca. 5 (m2)  

 landbrugsjord er pålagt oversigtsservitut.
 Der etableres skråning på ca. 20 (m2).
 Et aflagt vejareal, ca. 10 (m2), af Viborgvej tillægges eventuelt.
 Overkørsel til erhvervsvirksomhed og flere enfamilieshuse km 6,463 og  

 markoverkørsel km 6,620 nedlægges.
Ejendommen tillægges vejret til en privat fællesvej over lb.nr. 27,  

 matr.nr. 5 a ibid. med overkørsel til kommunevej nr. 1033, Havkærvej.
Der  

 etableres overkørsler til denne vej i ca. station 85 og 200. Der etableres  

 intern vej ved det sydvestlige drivhushjørne, og der tinglyses  

 fjernelsesdeklaration på den del af vejarealet, der ligger inden for  

 byggelinien.
 På det eksproprierede areal findes ca. 375 m levende hegn, 2 stk. syrener,  

 3 stk. kastanier, 2 stk. træer og nogle stauder.
Under besigtigelsen har kommissionen fået oplyst, at der fra hjørnet af et  

 drivhus til den gamle byggelinie er ca. 1,90 m.
Ejeren har anvendt dette  

 areal samt noget af arealet, der er pålagt byggelinie, til en privat vej til  

 kørsel fra en læsserampe, der er etableret i 1976. Ejeren har aldrig søgt  

 tilladelse til at befæste arealet, der er belagt med byggelinie.
Amtskommunen  

 etablerer vej og vendeplads i haven, således at den etablerede læsserampe  

 stadig kan anvendes.
Dette vil dog blive betinget af tinglysning af en  

 fjernelsesklausul.
Fra ejendommen sker der intet detailsalg, men udenlandske  

 engroskunder kommer jævnligt til gartneriet.
Ejeren har oplyst, at det i sommeren 1986 var planlagt, at der skulle  

 plantes strandasters på ca. 4000 (m2), svarende til ca. 1/2 af det friareal,  

 der ligger nordvest for gartneriet.
Sådan beplantning af arealet skete ikke,  

 men arealet var tilplantet i sommeren 1985. Ejeren har oplyst, at Gasa ikke  

 har kunnet anvise et produkt, der efter fjernelse af læhegnet mod sydvest kan  

 dyrkes på området med et rentabelt resultat.
Kommissionen har besigtiget nogle skyggegardiner i gartneriets drivhuse,  

 og ejeren har oplyst, at disse normalt har en holdbarhed af 5-7 år, men at  

 levetiden nu reduceres på grund af øget støv.
Af samme grund vil udgifterne  

 til indvendig afvaskning af drivhusene for støv blive forøget, ikke mindst i  

 anlægsperioden, fordi det nuværende levende hegn bliver fjernet over en  

 væsentlig strækning.
Parternes påstande Ejeren har principalt påstået taksationssagen udsat med henblik på  

 indkaldelse af særlig sagkyndige til vejledning for kommissionen og til  

 endelig opgørelse af tab på grund af øgede støvgener.
Ejeren har endvidere  

 taget forbehold over senere at begære sagen genoptaget hvis tabet på grund af  

 støvgener i anlægsperioden skulle vise sig at være større end først antaget  

 af den særlige sagkyndige og kommissionen.
 Subsidiært har ejeren påstået sig tilkendt følgende erstatninger:
 der forrentes med en simpel rente på 8 % fra den 11. december 1985.
Parternes anbringender Ejeren har til støtte for sin principale påstand anført, at der til  

 fastsættelse af udgifterne til nyt kunstigt hegn, størrelsen af drifttabet,  

 herunder det større olieforbrug og til fastsættelse af øgede støjgener for  

 medarbejderne, bør antages en særlig sagkyndig, som kan rådgive kommissionen.  

 Genen som følge af øget støv i anlægsperioden kan/bør først opgøres når  

 vejanlægget er gennemført.
Til støtte for den subsidiære påstand har ejeren anført, at den offentlige  

 vurdering ikke er afgørende for værdien i handel og vandel af jorden.
Ejeren  

 er nødsaget til at opsætte kunstigt hegn for at undgå produkttab.
Ejeren har  

 fremlagt et ensidigt indhentet tilbud på nyt kunstigt hegn for en pris af  

 3.150 kr. pr. m.
Hvis der ikke bliver opsat et sådant hegn, vil der på den  

 nordlige del af drivhusene opstå øgede skader, som følge af blæst.
Nogle  

 foretagne forsøg viser, at der kan opnås en oliebesparelse på ca. 5-9% ved et  

 godt læhegn.
Altså lider ejeren et varmetab som følge af fjernelsen af  

 nuværende læhegn.
Et hegn skal være ca. 6 m højt for at dække et 7 m højt  

 drivhus mod blæst og vind.
Det er endvidere et krav fra  

 forsikringsselskaberne, at der findes et hegn af den anførte højde omkring  

 drivhuse som de omhandlede.
Ejendommen vil fremover have adgangsvej fra  

 bygningernes bagside, hvilket er mindre pænt og af negativ betydning, når der  

 kommer kunder til ejendommen.
Adgangsvejen til læsserampen kan retsmæssigt  

 placeres på det areal, der er belagt med byggelinier.
Det er desuden ikke  

 dokumenteret, at der ikke er givet tilladelse hertil.
Det må derfor lægges  

 til grund, at adgangsvejen til læsserampen er lovlig.
Der skal derfor ydes  

 erstatning for den private adgangsvej til rampen, der fremover placeres i  

 ejendommens have.
Endelig skal der ydes erstatning for den udgift ejeren får  

 til vedligeholdelse af den nye private fællesvej og den nye interne vej.
Århus amtskommune har anført, at man ikke vil modsætte sig, at sagen  

 udsættes til indhentelse af sagkyndige udtalelser hvis kommissionen ikke  

 mener, at den har den fornødne sagkundskab til på egen hånd at fastsætte  

 erstatningen.
Amtskommunen har til støtte for sin erstatningspåstand anført,  

 at værdien af gartnerijord passende kan fastsættes til 8 kr. pr. (m2). Det  

 eksisterende hegn yder ikke beskyttelse mod stormskader på bygningerne.
Der  

 vil stadig være læ mod nordvestenvinden fra det eksisterende nordlige og  

 vestlige hegn.
Erstatningen for et hegn, som det omhandlede, kan ikke  

 overstige værdien af det bagvedliggende jordareal.
Der er ikke hjemmel til at  

 kræve erstatning for fremtidig vedligeholdelse af den private fællesvej eller  

 interne vej eller for ændrede adgangsforhold.
Der skal ikke ydes erstatning  

 for øget støv, støj eller varmetab, da det ikke er godtgjort, at der vil  

 opstå forøgede gener, og da generne i øvrigt er omfattet af, hvad man uden  

 erstatning må affinde sig med fra naboer.
Ejeren har ikke i 1986 udnyttet  

 frilandsarealet driftsmæssigt, og han har ikke godtgjort, at der er nogen  

 sammenhæng mellem drift og tab af læhegn.
Taksationskommissionens synspunkter Kommissionen finder ikke tilstrækkelig anledning til at udsætte sagen.
 Efter den skete besigtigelse og under hensyntagen til ejendommens  

 beliggenhed og beskaffenhed finder taksationskommissionen, at det afståede  

 areals værdi i handel og vandel og dermed erstatningen for arealafståelse  

 passende kan fastsættes til 8 kr. pr. (m2).
 Kommissionen finder ikke grundlag for at tilkende ejeren erstatning for  

 øgede støv- og/eller støjgener, eller for ændrede adgangsforhold, hvorved  

 bemærkes vejlovens § 69.
 Kommissionen finder endvidere ikke grundlag for, at tilkende ejeren  

 erstatning for tab af afgrøde på frilandsarealet i 1986, idet ejeren efter  

 det oplyste ikke havde tilplantet arealet i 1986.
 Det findes ikke godtgjort, at ejeren har lidt eller kommer til at lide et  

 varmetab.
 Kommissionen skønnede, at erstatningen for samtlige ulemper, herunder  

 etablering af skråning, tab af hegn og beplantning, for haveomlægninger, for  

 ejendomsskat i perioden 11. december 1985 til 31. december 1986 vedrørende  

 1.625 (m2), passende kan fastsættes til i alt 250.000 kr, hvorved bemærkes,  

 at kommissionen i det foreliggende tilfælde finder, at der ikke kan tilkendes  

 en højere erstatning for hegn, end hvad der ville være tilkendt i erstatning  

 for de bagvedliggende arealer.
 Erstatningsbeløbene vil være at forrente som nedenfor bestemt, jfr. lov om  

 offentlige veje § 63.
 Det pålægges kommunen at betale 4.000 kr. i sagsomkostninger til ejeren,  

 der har haft advokat-bistand, jfr. vejlovens § 61.
 The bestemmes:
 Århus amtskommune skal til Ole Christensen, som ejer af ovennævnte  

 ejendom, betale følgende erstatninger:
 For afståelse af ca. 1.625 (m2) gartnerijord betales efter endelig  

 opmåling 8 kr. pr. (m2).
 For samtlige ulemper, herunder etablering af skråning, ca. 20 (m2), for  

 tab af hegn og beplantning, for haveomlægninger, for ejendomsskat fra 11.  

 december 1985 til 31. december 1986 vedrørende 1.630 (m2) og for afgrødetab,  

 betales i alt 250.000 kr.
 I sagsomkostninger betales 4.000 kr., incl. moms.
 Erstatningsbeløbene forrentes med en årlig rente på Nationalbankens  

 diskonto pr. 11. december 1985 med tillæg af 1% fra den 11. december 1985 til  

 betaling sker.
