Fremsat den 12. april 2002 af  

 Keld Albrechtsen (EL) og  

 Pernille Rosenkrantz-Theil (EL) Forslag til lov om ændring af lov om  

 postvirksomhed (Minimumsstøtte til små posthuse og  

 postkontorer samt it-service) § 1 I lov nr. 89 af 8. februar 1995 om postvirksomhed foretages  

 følgende ændringer:
 1. I § 2 indsættes efter stk. 6 som nyt stykke:
» 2. I § 11 indsættes efter nr. 8 som nyt  

 nummer:
» Nr. 9-11 bliver herefter nr. 10-12.
§ 2 Loven træder i kraft den 1. juli 2002.
Bemærkninger til lovforslaget Almindelige bemærkninger 1. Baggrunden for lovforslaget Postbesørgelse i Danmark bliver i dag sat under  

 pres af EU s liberalisering og af øget brug af de elektroniske  

 alternativer.
I EU s postdirektiv fra 1997 bliver de statslige  

 postselskabers eneret indskrænket, og der opstilles nogle fælles  

 minimale servicekrav: Universelle brev- og pakketjenester skal  

 mindst 5 dage om ugen tilbyde indsamling af post og uddeling til alle  

 adresser i medlemslandene til en »overkommelig« pris.
Der stilles også krav til  

 kvaliteten (leveringstiden) af de universelle tjenester.
 Danmark og de øvrige nordiske lande er gået  

 videre end krævet af EU både med hensyn til omfanget af  

 liberalisering og med hensyn til servicekrav.
Med denne åbning for flere konkurrerende  

 posttjenester sættes den brede posttjeneste under pres, så alle  

 ydelser, som ikke kaster overskud af sig, fjernes.
I konkurrencens navn  

 indskrænkes posttjenesten til en kamp om de økonomisk givtige  

 ydelser, mens den generelle service nedskæres.
 Det statslige postvæsen i Danmark og de  

 øvrige lande, som Danmark normalt sammenligner sig med, har samtidig  

 fået større organisatorisk selvstændighed gennem  

 omlægning til statslige aktieselskaber eller lignende med det  

 formål at ruste disse til den øgede konkurrencesituation.
Men aktuelt kommer den væsentligste udfordring af de  

 universelle posttjenester ikke fra EU s liberalisering, men fra den  

 almindelige økonomiske og teknologiske udvikling.
Elektronisk  

 kommunikation giver billigere og hurtigere alternativer til det skrevne  

 brev.
På trods af den hurtige udvikling af elektroniske  

 alternativer er postmængden i Danmark i 1990 erne fortsat med at stige  

 i takt med den økonomiske vækst.
Dette gælder både  

 for breve og  for pakker.
Den almindelige forbrugers adgang til universelle  

 posttjenester af internationalt set høj kvalitet er indtil nu ikke  

 blevet truet af denne økonomiske og teknologiske  

 udvikling.
At det hidtil er gået sådan, er imidlertid ingen  

 garanti for, at det også vil gøre det i fremtiden.
Dette  

 gælder navnlig i de tyndtbefolkede områder.
Langt størstedelen af postmængden sendes af  

 virksomheder, organisationer og offentlige institutioner.
Post Danmark  

 må som et statsligt postvæsen nødvendigvis indrette sig i  

 overensstemmelse med ændringer i disses kunders fremtidige behov og  

 ønsker.
Det kan i den forbindelse ikke undgås, at  

 profitmaksimeringen hos postvæsenet mindsker interessen for de  

» små kunder«, herunder almindelige borgere i de  

 tyndtbefolkede områder af landet.
Hvis konkurrencen begynder at slå mere igennem, kan  

 Post Danmark blive tvunget til at gøre noget ekstra for at holde  

 på de attraktive forbrugere, der modtager meget post, og som ligger  

 bekvemt i forhold til distributionsnettet.
Dette kan føre til en  

 differentiering mellem prioriterede kunder og discountkunder, hvor de  

 første vil få en forbedret service, mens de sidste vil opleve  

 forringet service og højere priser.
Det lokale postkontor har hidtil været en del af den  

 universelle postservice.
Som følge af overgangen til elektronisk  

 betalingsservice har postkontorerne oplevet en radikal nedgang i  

 kundemængden   en udvikling, der må forventes at fortsætte.  

 Det giver særlige problemer i de tyndtbefolkede områder i landet,  

 hvor omsætningen i det lokale postkontor falder og giver underskud i  

 driften.
 Det indgår i Post Danmarks koncession, at det skal  

 opretholde et landsdækkende net af postkontorer af en vis tæthed  

 (mindst et i hver kommune). For at løse problemet med et stærkt  

 stigende underskud fra selskabets egne kontorer bliver disse nedlagt og  

 erstattet af postbetjening i nærbutikker, tankstationer, offentlige  

 kontorer m.v.
2. Lovforslagets indhold Formålet med lovforslaget er at tilgodese  

 almindelige borgere og andre »småkunder«  i relation til postvæsenets  

 virksomhed.
På denne baggrund foreslår Enhedslisten, at  

 der i postloven indføjes en hjemmel til, at trafikministeren i  

 koncessionen fastsætter vilkår om koncessionshaverens (det vil i  

 praksis sige Post Danmark) pligt til at yde bindende minimumsstøtte  

 til posthuse og postkontorer med under 6.000 transaktioner fordelt på  

 et år.
Dette vil sikre, at den nuværende service, hvad  

 angår udbredelse af posthuse og postkontorer, opretholdes.
Det skal ses  

 som første skridt til en mere lige service geografisk set, hvor  

 målet vil være at opnå en maksimumafstand for alle borgere  

 i Danmark til et postkontor, eksempelvis maksimalt 8 km til nærmeste  

 postkontor for borgere i landdistrikterne.
Som del af en aktiv og fremadrettet regionalpolitik, som  

 kan styrke yderområderne, foreslår Enhedslisten endvidere, at der  

 i postlovens bestemmelse om statens befordringspligt indsættes en  

 bestemmelse om, at staten er forpligtet til i samarbejde med  

 biblioteksvæsenet at forestå indførelse af it-service i  

 byer eller byområder, som ikke it-mæssigt dækkes af et  

 bibliotek.
Trafikministeren bemyndiges til i samarbejde med kulturministeren  

 at fastsætte nærmere regler herom.
Det indebærer, at  

 borgerne på det lokale posthus skal have adgang til de informationer,  

 der præsenteres via internettet, herunder oprettelse og brug af  

 elektronisk postkasse.
Som led i postvæsenets tilpasning til udviklingen af  

 nye, elektroniske »brev« -distributionssystemer skal koncessionshaveren  

 således etablere et e-mail-forsendelsesnet af høj kvalitet,  

 herunder af sikkerhedsmæssig karakter, som er tilgængeligt for  

 borgere og virksomheder samt tilgængeligt på alle posthuse,  

 postkontorer og postindleveringssteder.
Alle postenheder skal således  

 give borgerne m.fl. mulighed for at sende og modtage breve, pakker og e-mails  

 m.v.
Enhedslistens forslag skal bl.a. ses i lyset af den  

 ændring af biblioteksloven, der blev gennemført i 2000. Et  

 hovedpunkt i lovændringen er en udvidelse af folkebibliotekernes  

 materialeforpligtelse til   ud over bøger og andet trykt materiale  

 som et naturligt led i folkebibliotekernes kulturformidling også at  

 omfatte internet, elektroniske informationsbaser m.v.
Brugerne skal have  

 adgang til de informationer, der præsenteres via internettet.
Det er  

 dog ikke hensigten, at folkebibliotekerne aktivt skal bistå brugerne  

 ved anvendelsen af internettet til kommunikationsformål, for eksempel  

 elektronisk post m.v.
Vedrørende samarbejdsmuligheder mellem kommunerne  

 (biblioteksvæsenet) og Post Danmark kan det i øvrigt  

 nævnes, at postlovens § 20 giver adgang til, at en kommune kan  

 indgå aftale med Post Danmark om, at kommunen mod betaling kan  

 udføre postale tjenesteydelser.
Ifølge forarbejderne til  

 bestemmelsen kan der efter bestemmelsen eksempelvis etableres samdrift mellem  

 et postkontor og et folkebibliotek.
Bemærkninger til lovforslagets enkelte  

 bestemmelser Til § 1 Til nr. 1 Efter de gældende regler i postlovens § 2 om statens  

 befordringspligt er staten alene forpligtet til landsdækkende at sikre  

 postbefordring af breve og pakker m.v.
Statens befordringspligt  

 vedrører altså ikke e-breve.
 Det foreslås at udvide befordringspligten,  

 således at staten endvidere forpligtes til i samarbejde med  

 biblioteksvæsenet at forestå indførelse af it-service i  

 byer eller byområder, som ikke dækkes it-mæssigt af et  

 bibliotek.
 Der henvises i øvrigt til de almindelige  

 bemærkninger til lovforslaget.
Til nr. 2 Efter de gældende regler i postlovens § 11  

 fastsætter trafikministeren i koncessionen bl.a. vilkår om  

 posthusnettets omfang.
 Det indgår i Post Danmarks koncession, at det skal  

 opretholde et landsdækkende net af postkontorer af en vis tæthed  

 (mindst et i hver kommune).
 Det foreslås, at koncessionshaveren forpligtes til  

 at yde bindende minimumsstøtte til posthuse og postkontorer med under  

 6.000 transaktioner fordelt på et år.
Til § 2 Det foreslås, at loven træder i kraft den 1.  

 juli 2002.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om  

 postvirksomhed. (Minimumsstøtte til små posthuse og postkontorer  

 samt it-service).
(Lovforslag nr.
L 198).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag 1 Lovforslaget sammenhold med gældende lov Gældende formulering Lovforslaget § 1 I lov om postvirksomhed foretages følgende ændringer:
 § 2. Staten er forpligtet til at sikre landsdækkende  

 postbefordring af følgende forsendelser:
 1)	Adresserede breve, jf. § 3, stk. 1.
 2)	Andre adresserede forsendelser med et ensartet, trykt indhold, der  

 ikke er emballeret, f.eks. kataloger og brochurer.
 3)	Dag-, uge- og månedsblade samt tidsskrifter.
 4)	Adresserede pakker.
 5)	Blindeforsendelser.
 Stk. 2. Indenlandske adresserede breve og pakker skal  

 kunne befordres rekommanderet eller med angiven værdi.
Stk. 3. Pligten til at befordre adresserede forsendelser  

 til og fra udlandet omfatter - med de ændringer, der følger af  

 internationale overenskomster - breve, blindeforsendelser samt pakker fra  

 afsendere i Danmark til udlandet og fra udlandet til modtagere i Danmark.  

 Breve og pakker skal kunne sendes med angiven værdi.
Breve skal tillige  

 kunne sendes rekommanderet.
 Stk. 4. Befordringspligten omfatter indsamling ved  

 postkasser, jf. § 6, ved posthuse og postbutikker m.v., transport og omdeling  

 af forsendelser.
 Stk. 5. Trafikministeren kan bestemme, at postomdelingen  

 til enkelte modtagere eller grupper af modtagere i landdistrikter  

 begrænses.
 Stk. 6. Ministeren fastsætter regler om  

 vægtgrænser og fysiske mål for de forsendelser, der er  

 nævnt i stk. 1 og stk. 3.
 1. I § 2 indsættes efter stk. 6 som nyt stykke:
»Stk. 7. Staten er endvidere forpligtet til efter forhandling med  

 biblioteksvæsenet at forestå indførelse af it-service i  

 byer eller byområder, som ikke dækkes it-mæssigt af et  

 bibliotek.
Trafikministeren fastsætter nærmere regler herom efter  

 forhandling med kulturministeren.« § 11. Trafikministeren fastsætter i koncessionen bl.a.  

 vilkår om:
 1)	Service- og kvalitetsmål samt generelle forretningsbetingelser  

 for forsendelser omfattet af befordringspligten.
 2)	Takstfastsættelsen for indenlandske breve omfattet af  

 eneretten, jf. § 3, stk. 1 og stk. 6, for dag-, uge- og månedsblade  

 samt tidsskrifter og blindeforsendelser.
 3)	Posthusnettets omfang.
 4)	Forpligtelse til at udføre særlige opgaver uden  

 sædvanlig fortjeneste eller med underskud.
 5)	Overholdelse af konkurrence- og regnskabsmæssige  

 forhold.
 6)	Deltagelse i internationalt samarbejde på  

 postområdet.
 7)	Overholdelse af aftaler truffet i det internationale samarbejde  

 på postområdet.
 8)	Sikring og opretholdelse af samfundsvigtig postbefordring under  

 ekstraordinære forhold.
 2. I § 11 indsættes efter nr. 8 som nyt nummer:
»9)	Forpligtelse til at yde bindende minimumsstøtte til posthuse  

 og postkontorer med under 6.000 transaktioner fordelt på et  

 år.« 9)	Det årlige frimærkeprogram.
 Nr. 9-11 bliver herefter nr. 10-12.
10)	Pligt til at anvende det kronede posthorn.
Der kan i den  

 forbindelse fastsættes vilkår om, at pligten tillige gælder  

 tredjemand, som koncessionshaveren har indgået aftale med om  

 udførelse af kunderelaterede postale tjenesteydelser.
 11)	Befordring af forsendelser til Færøerne og  

 Grønland.
§ 2 Loven træder i kraft den 1. juli 2002.
