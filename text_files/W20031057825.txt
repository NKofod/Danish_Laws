Klage  

 over manglende behandling af brud på nøgleben Nævnet fandt, at reservelægen havde handlet i  

 overensstemmelse med almindelig anerkendt faglig standard ved sin behandling  

 af  

 patienten den 23. februar 2001.
Ifølge reservelægens udtalelse til sagen kunne han ikke  

 foretage en grundig undersøgelse af patientens skulder, da hun ikke ville  

 tage  

 sin trøje af.
Ifølge udtalelsen ville reservelægen undersøge skulderen  

 nærmere,  

 efter at der forelå et normalt røntgenbillede, men han kunne ikke komme til  

 at  

 foretage en tilstrækkelig undersøgelse af patientens skulder med bevægeudslag  

 og palpation af nøgleben (klaviklen). Idet hun var så afvisende overfor  

 yderligere undersøgelse, valgte reservelægen at smertebehandle, immobilisere  

 samt sætte patienten til kontrol en uge senere, når der var faldet ro over  

 tilstanden.
 Nævnet lagde til grund, at den manglende undersøgelse  

 skyldtes patientens modstand mod yderligere undersøgelse.
 Det var nævnets opfattelse, at en undersøgelse på trods  

 heraf ville have været i strid med den almindelige regel om indhentelse af  

 patientens informerede samtykke forinden iværksættelse af behandling.
 Nævnet fandt videre, at overlægen på røntgenafdelingen  

 havde handlet i overensstemmelse med almindelig anerkendt faglig standard ved  

 røntgenundersøgelsen af patienten den 23. februar 2001, idet  

 røntgenundersøgelsen blev foretaget på baggrund af henvisningen fra  

 skadestuen.
 Nævnet oplyste, at det ikke er kutyme at foretage en  

 klinisk vurdering af en patient på en røntgenafdeling.
 Nævnet fandt endvidere, at overlægen på  

 røntgenafdelingen havde handlet i overensstemmelse med almindelig anerkendt  

 faglig standard ved sin behandling af patienten den 30. august 2001.
Det var nævnets opfattelse, at røntgenoptagelserne den  

 30. august 2001 er af en rimelig kvalitet og ikke viser umiddelbare tegn på  

 falsk leddannelse.
Det er endvidere nævnets opfattelse, at falsk leddannelse  

 kan være vanskeligt at vurdere, når bruddet, som i patientens tilfælde, er  

 forskudt i længdeaksen, således at de to knogleender kommer til at ligge hen  

 over hinanden.
Det kan derfor være vanskeligt eller umuligt at se en eventuel  

 afglatning af ledenderne, som er udtryk for falsk leddannelse.
