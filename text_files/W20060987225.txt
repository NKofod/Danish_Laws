Landsskatteretskendelse vedr. rejse- og opholdsudgifter -  

 brobizz - arbejdssted i Danmark og Sverige - kost og logi Klagen vedrører beskatning af  

 en arbejdsgiverbetalt BroBizz, jf. ligningsloven § 16, stk. 1, samt  

 ikke-godkendt fradrag for udgifter til logi og fortæring i forbindelse med et  

 ansættelsesforhold i Sverige, jf. statsskattelovens § 6, stk. 1,litra a.
Landsskatterettens  

 afgørelse Skatteankenævnets afgørelse:
 2001:
Betaling af broafgifter  

 anses for et skattepligtigt personalegode, jf. ligningslovens § 16, stk. 1,  

 ansat til 19.610 kr.
Ikke godkendt fradrag for  

 udgifter til kost og logi, jf. ligningslovens § 9A, stk. 7, jf. stk. 2, nr. 1  

 og 4, i den udenlandske indkomst 67.610 kr.
 2002:
Betaling af broafgifter  

 anses for et skattepligtigt personalegode, jf. ligningslovens § 16, stk. 1,  

 ansat til 14.736 kr.
Ikke godkendt fradrag for  

 udgifter til kost og logi, jf. ligningslovens § 9A, stk. 7, jf. stk. 2, nr. 1  

 og 4, i den udenlandske indkomst 78.349 kr.
 Landskatteretten ændrer  

 Skatteankenævnets afgørelse på følgende punkter:
 2001:
Betaling af broafgifter  

 anses for et skattepligtigt personalegode, jf. ligningslovens § 16, stk. 1,  

 ansat til 19.610 kr., nedsættes til 0 kr.
 2002:
Betaling af broafgifter  

 anses for et skattepligtigt personalegode, jf. ligningslovens § 16, stk. 1,  

 ansat til 14.736 kr., nedsættes til 0 kr.
Sagens oplysninger Klageren er lønmodtager og  

 har i en årrække været ansat i A A/S.
Hun har fra 1999 tillige været ansat i  

 B  

 AB Sverige.
Ifølge ansættelseskontrakten med det svenske firma blev  

 ansættelsen  

 påbegyndt den 1. januar 1999 og fortsatte indtil videre.
 I indkomståret 2001 havde  

 klageren en lønindkomst på 250.016 kr. samt fri bil, 51.204 kr., fra A A/S og  

 udenlandsk personlig indkomst på 501.733 kr.
 I indkomståret 2002 havde hun  

 en lønindkomst på 224.547 kr. samt fri bil, 25.736 kr., fra C A/S og A A/S og  

 udenlandsk personlig indkomst på 528.113 kr.
Klageren havde i  

 indkomstårene 2001 og 2002 bopæl i midtjylland sammen med sin ægtefælle.
Hun  

 arbejdede på arbejdspladsen i X mandag og fredag og på arbejdspladsen i  

 Sverige  

 tirsdag til og med torsdag.
 Klageren har oplyst, at hun i  

 indkomstårene 2001 og 2002 arbejdede / opholdt sig i Sverige i henholdsvis 43  

 uger á 3 dage, i alt 129 dage, og i 44 uger á 3 dage, i alt 132 dage.
I ansættelsesforholdet med  

 det danske firma, har klageren haft fri bil til rådighed indtil den 12.  

 august  

 2002. Herefter blev fri bil stillet til rådighed af det svenske firma.
Alle  

 udgifterne forbundet med firmabilen blev indtil denne dato afholdt af den  

 danske arbejdsgiver, bortset fra udgifterne til BroBizz, som blev afholdt af  

 den svenske arbejdsgiver.
 Klageren var / er fuld  

 skattepligtig til Danmark, jf. kildeskattelovens § 1, stk. 1, nr. 1.
Skatteankenævnets  

 afgørelse Ad. arbejdsgiverbetalt bropassage:
 Indtægt forhøjet med værdi af  

 fri bropassage, jf. ligningsloven § 16, med 19.610 kr., i indkomståret 2001  

 og  

 14.736 kr. i indkomståret 2002.
 Skatteankenævnet finder, at  

 klageren er skattepligtig af bropassage betalt af den svenske arbejdsgiver,  

 jf.  

 ligningslovens § 16, stk. 1, og TfS 2003.415BF og TfS 2000.851 DEP.
Der er herved henset til, at  

 arbejdsgiveren skattefrit kan afholde udgifter, der har driftsmæssig  

 sammenhæng  

 med brugen af firmabilen, det vil bl.a. sige udgifter til forsikringer,  

 vægtafgift,  

 benzin, nødvendige reparationer og vedligeholdelse, uden at dette får  

 skattemæssige konsekvenser for den ansatte.
Udgifter til broafgifter anses  

 for  

 at være af ikke-driftsmæssig karakter og er derfor ikke indeholdt i den  

 skattemæssige værdi af fri firmabil.
 Den af skatteforvaltningen  

 beregnede markedsværdi af fri Brobizz, 21.548 kr. for indkomståret 2001 og  

 24.288 kr. i indkomståret 2002 beskattes dog som udenlandsk indkomst, idet  

 det  

 er den svenske arbejdsgiver, der betaler for broafgiften.
 Klageren er ikke anset for  

 berettiget til fradrag for udgiften til bropassage, jf. statsskattelovens §  

 6a,  

 da klageren ikke har afholdt udgifterne.
 Vedr. fradrag for udgifter  

 til kost og logi:
 Ikke godkendt fradrag for  

 udgifter til kost og logi, jf. ligningslovens § 9A, med 67.589 kr. i  

 indkomståret  

 2001 og 78.349 kr. i indkomståret 2002.
 Ved arbejde i udlandet kan  

 der indrømmes fradrag for kost og logi mv. efter de samme regler som gælder  

 ved  

 arbejde i Danmark, jf. ligningsvejledningen, afsnit D.B.2.
 Skatteankenævnet finder ikke,  

 at klageren er berettiget til at fradrag for udgifter til kost og logi efter  

 ligningslovens § 9A, stk. 7, jf. stk. 1-3.
 Nævnet har herved henset til,  

 at rejsebegrebet i ligningslovens § 9A, ifølge Ligningsvejledningens afsnit  

 A.B.1.7.1.2, skal fortolkes således, at lønmodtageren på grund af afstanden  

 mellem den sædvanlige bopæl og et midlertidigt arbejdssted ikke har mulighed  

 for at overnatte på sin sædvanlige bopæl eller når arbejdsgiveren  

 midlertidigt  

 udsender lønmodtageren til et andet arbejdssted end lønmodtagerens sædvanlige  

 arbejdsplads, og dette medfører, at lønmodtageren ikke har mulighed for at  

 overnatte på sin sædvanlige bopæl.
 Skatteankenævnet har efter en  

 konkret vurdering af klagerens ansættelses- og arbejdsforhold ikke fundet, at  

 der ved klagerens ansættelse ved B AB er tale om et midlertidigt arbejdssted.  

 Der kan af samme grund ikke blive tale om fradrag for dobbelt husførelse.
Hvis betingelserne efter de  

 specielle regler i ligningslovens § 9 A, stk. 7, ikke er opfyldt, er der  

 mulighed  

 for fradrag i indkomstopgørelsen for de nævnte udgifter efter den generelle  

 regel i statsskatteloven § 6, stk. 1, litra a.
Dette forudsætter, at der er  

 tale om nødvendige aktuelle, erhvervsmæssige udgifter, det vil sige  

 driftsomkostninger, jf. ligningsvejledningen, afsnit A.F.1.1.2. Det er  

 endvidere en forudsætning for fradrag efter statsskattelovens § 6, stk. 1,  

 litra a, at størrelsen af de nævnte omkostninger kan dokumenteres.
Klagerens påstand og  

 argumenter Der nedlægges påstand om, at  

 klagerens skatteansættelse for indkomståret 2001 nedsættes med 87.199 kr. og  

 for indkomståret 2002 med 93.085 kr.
Til støtte for påstanden  

 anføres det indledningsvis, at der er enighed om, at ansættelsesforholdet i  

 Sverige ikke vedrører et midlertidigt arbejdssted.
Klageren er fastansat ved  

 to  

 forskellige arbejdspladser henholdsvis i X og i Sverige.
Det er nødvendigt  

 for  

 klageren hver uge at arbejde nogle dage såvel i Danmark som i Sverige, for at  

 hun kan erhverve, sikre og vedligeholde sin indkomst.
Klagerens arbejdsgiver har  

 afholdt udgiften til BroBizz på vegne af klageren, og ydelsen er derfor  

 indtægtsført skattemæssigt.
Klageren har derfor tillige fradragsret for de  

 omhandlede udgifter, hvis dette i øvrigt er hjemlet i skattelovgivningen.  

 Dette  

 følger af J.
O.
E.
Jacobsen, Skatteretten 1, 3. udg., p. 297.
 Skatteankenævnets henvisning  

 til, at klageren ikke er berettiget til fradrag som følge af, at det er  

 arbejdsgiveren, der har afholdt udgiften, er således forkert.
Fradrag for udgiften til  

 BroBizzen er efter repræsentantens opfattelse primært hjemlet i  

 statsskattelovens  

 § 6a.
Som det fremgår af Skatteankenævnets sagsfremstilling fordeler  

 klagerens  

 arbejde sig på to arbejdssteder, nemlig X og Sverige.
Disse to arbejdssteder  

 er  

 således geografisk beliggende, at bropassage over såvel Storebæltsbroen som  

 Øresundsbroen er tvingende nødvendig, uanset hvor klageren har bopæl.
Det er således ikke et  

 spørgsmål om, at klageren skal passere broerne, fordi hun bor  

 uhensigtsmæssigt  

 i forhold til sin arbejdsplads, idet det er nødvendigt at passere broerne Subsidiært gøres det  

 gældende, at klageren er berettiget til et fradrag i henhold til  

 ligningslovens  

 § 9C, stk. 9, der fastsætter et standardfradrag for befordring frem og  

 tilbage  

 mellem bopælen og den sædvanlige arbejdsplads, fastsat til 90 kr. pr. passage  

 af Storebæltsbroen og 50 kr. pr. passage af Øresundsbroen.
 Udgiften til opretholdelse af  

 bolig i Sverige, ud over den allerede af klageren opretholdte bolig i  

 Danmark,  

 er af de faktuelle forhold som ovenfor anført nødvendig med henblik på at  

 kunne  

 erhverve, sikre og vedligeholde indkomsten, og årsagen hertil er ikke, at  

 klageren bor uhensigtsmæssigt, idet den reciprokke situation ville foreligge,  

 hvis klageren havde sin bopæl i Sverige.
Repræsentanten  

 har bl.a. yderligere anført, at  

 hjemlen i  

 ligningslovens § 9A vedr. rejseudgifter ikke begrænser fradragsmuligheden i  

 medfør af statsskattelovens § 6, stk. 1, litra a, men udvider den, idet der  

 efter denne bestemmelse gives fradrag efter faste satser uden dokumentation  

 for  

 udgiftens størrelse.
Bestemmelsen i ligningslovens § 9A  

 udvider ikke det materielle indhold af det  

 erhvervsmæssige omkostningsbegreb, og bestemmelsen og det anførte i  

 ligningsvejledningen kan derfor ikke anvendes  gennem en  

 modsætningsslutning -  

 til at indskrænke fradragshjemlen i statsskattelovens § 6, stk. 1, litra a, i  

 forhold til andre udgifter, når disse indiskutabelt er nødvendiggjort af  

 ansættelsesforholdet og afholdt for at erhverve indkomsten.
Landsskatterettens  

 bemærkninger og begrundelse Ad.
BroBizz:
Arbejdsgiverbetalt befordring medregnes ved opgørelsen  

 af indkomsten, hvis skatteyderen har taget befordringsfradrag.
Dette fremgår  

 af  

 ligningslovens § 9C, stk. 7, sammenholdt med stk. 1-3.
 Dette gælder også, hvis den arbejdsgiverbetalte  

 befordring består af fri bil, selvom skatteyderen tillige bliver beskattet af  

 værdien af fri bil, jf. ligningslovens § 16, stk. 4.
 Værdien af fri befordring beskattes under samme  

 betingelser, hvis fradragsberettigede kørsel sker i forbindelse med  

 ansættelsen  

 hos en anden arbejdsgiver end den der betaler den fri befordring / fri bil,  

 se  

 Ligningsvejledningen (2005) A.F.3.1.5.
 Den tidligere praksis, hvorved arbejdsgiveren ikke  

 kunne stille en BroBizz til rådighed som en del af den skattefri befordring  

 hjem-arbejde-hjem, når medarbejderen har stillet fri bil til rådighed, se fx  

 TfS 2003.415, er ændret ved Landsskatterettens afgørelse af 14. oktober 2004,  

 offentliggjort i SKM2004.417.LSR.
 Det hedder i Landsskatterettens præmisser til  

 afgørelsen:
 Udgifterne  

 til afgift for passage af Storebæltsbroen (brobizz) må i overensstemmelse med  

 det af repræsentanten anførte anses for en integreret del af arbejdsgiverens  

 betaling for klagerens befordring mellem hjem og arbejdsplads.  

 Arbejdstagerens  

 indkomstansættelse påvirkes ikke af arbejdsgiverens udgifter hertil, såfremt  

 arbejdstageren undlader at tage befordringsfradrag efter ligningslovens § 9  

 C.
 I  

 den omhandlede sag var det oplyst, at BroBizzen alene måtte anvendes til  

 befordringen mellem hjemmet og arbejdspladsen.
I  

 den foreliggende sag er det ikke dokumenteret, at BroBizzen alene er anvendt  

 til denne befordring.
Det bemærkes dog, at skattemyndigheden alene har  

 beskattet værdien af BroBizzen på baggrund af 1 dobbelttur i 43 uger,  

 svarende  

 til det af klageren anførte om transport mellem hjemmet og arbejdspladsen i  

 Sverige.
Retten finder på denne baggrund, at det kan lægges til grund, at der  

 ikke har været privat brug af BroBizzen herudover.
Det bemærkes, at den danske arbejdsgiver frem til 12.  

 august 2002 har betalt fri bil mens den svenske arbejdsgiver har betalt  

 broafgiften.
Fra 12. august 2002 betaler den svenske arbejdsgiver tillige den  

 fri bil.
I sagen gengivet i  

 SKM2004.417.LSR blev hele transportudgiften betalt af én arbejdsgiver.
Det  

 forhold, at broafgiften i den foreliggende sag ikke betales af samme  

 arbejdsgiver, som betaler den frie bil, ses ikke at gøre nogen forskel ved  

 vurderingen af, om klageren skal beskattes af værdien af betalte broafgifter.
 Indkomsten ses således at  

 skulle nedsættes med den beregnede værdi af fri bropassage i forbindelse med  

 befordringen mellem den sædvanlige bopæl og arbejdspladsen svarende til  

 19.610  

 kr. i indkomståret 2001 og 14.736 kr. i indkomståret 2002.
 Ad.  

 fradrag for kost / logi ved ophold i Sverige:
 Udgifter, der anvendes til at erhverve, sikre og  

 vedligeholde indkomsten kan fradrages ved beregningen af den skattepligtige  

 indkomst, jf. statsskattelovens § 6, stk. 1, litra a.
 Det følger af samme bestemmelses stk. 2, at den  

 beregnede skatteindtægt er skattepligtig uden hensyn til, hvordan den  

 anvendes.  

 Udgifter til hushold mv. anses således altovervejende som private udgifter,  

 der  

 er indkomstopgørelsen uvedkommende, idet sådanne udgifter normalt er  

 uafhængige  

 af, om den pågældende har en erhvervsmæssig indkomst eller ej.
I særlige tilfælde kan udgifter til logi og  

 forplejning dog anses for erhvervsmæssige med deraf følgende fradragsret.
Der  

 kan fx foretages fradrag for rejseudgifter, hvis lønmodtageren pga. af  

 afstanden  

 mellem sin sædvanlige bopæl og et midlertidigt arbejdssted ikke har mulighed  

 for at overnatte på bopælen, jf. ligningslovens § 9 A, stk. 7, jf. stk. 1.
Der er ved lovgivningen om skattefri godtgørelse /  

 skattefradrag for rejseudgifter lagt afgørende vægt på betingelsen om  

 midlertidighed.
Det anføres således bl.a. i bemærkningerne til lov nr. 452 af  

 10. juni 1997, at:
 2. Det oprindelige rejsebegreb Begrebet »rejseudgifter«  

 omfattede oprindelig kun de merudgifter, som blev påført en lønmodtager,  

 fordi  

 arbejdsgiveren midlertidigt udsendte lønmodtageren fra det normale  

 arbejdssted  

 til et andet tjenestested.
Begrebet er senere udvidet, jf. nedenfor.
Det overordnede, generelle  

 princip er, at uanset hvilket arbejde den ansatte har, må den pågældende selv  

 betale alle sine private udgifter med beskattede penge.
Sådanne udgifter kan  

 ikke trækkes fra, og en eventuel godtgørelse eller refusion er skattepligtig.
En ansat kan ikke uden beskatning  

 få dækket sine almindelige udgifter til kost og logi af arbejdsgiveren.
En  

 lønmodtager kan heller ikke få dækket andre udgifter, som man også har  

 derhjemme, og udgifterne kan ikke fratrækkes på selvangivelsen.
Hvis lønmodtageren er udsendt for  

 sin arbejdsgiver, er forholdene anderledes.
Når man er udsendt, kan man ikke  

 undgå at få større udgifter, end hvis man er hjemme.
Udgiften til overnatning  

 er en merudgift, og udgifterne til kost bliver større end hjemme, når  

 måltiderne må indtages på cafeteria eller restaurant.
Merudgifterne er størst  

 i  

 begyndelsen og aftager efterhånden, som man indretter sig på forholdene eller  

 er i stand til at etablere mere permanente løsninger.
Det er disse  

 ekstraudgifter, som en lønmodtager påføres på grund af udsendelsen fra det  

 sædvanlige arbejde, der skal dækkes af den skattefri rejsegodtgørelse,  

 hverken  

 mere eller mindre.
7. Rejsereglernes forhold til  

 andre særlige ordninger b) Tidsbegrænsninger Det er væsentligt at fastholde en  

 eller anden form for tidsbegrænsning for, at der skal være tale om et  

 midlertidigt ophold eller en midlertidig »rejse«.
Historisk set vedrører både rejsebegrebet  

 og dobbelt husførelse midlertidige ophold uden for den sædvanlige bopæl, der  

 er  

 forårsaget af den pågældendes arbejde.
Dobbelt husførelse kan også vedrøre  

 mere  

 langvarige, midlertidige ophold (efter praksis op til 2 år), hvorimod  

 rejsebegrebet  

 kun har vedrørt kortvarige ophold (efter skattemyndighedernes praksis max.  

 ca.  

 12 mdr.). Til gengæld er satsen for fradrag for dobbelt husførelse langt  

 lavere  

 (400 kr. pr. uge) end de satser, der anvendes som rejsegodtgørelse/-fradrag.
Efter Storebæltsdommen og  

 udvidelsen af rejsebegrebet kan rejsereglerne (i modsætning til tidligere  

 antagelse) også anvendes, når det ikke er arbejdsgiveren, men lønmodtageren  

 selv, der beslutter sig for midlertidigt at arbejde langt fra hjemmet.
Dette  

 kan ved højere satser og godkendelse af midlertidighed uden nogen fast  

 begrænsning medføre en udvidelse af »rejseområdet« af ukendt størrelse, og at  

 begrebet dobbelt husførelse mister sin betydning.
Hvis dette skal undgås, er  

 det nødvendigt at fastsætte en forholdsvis kort tidsgrænse på rejseområdet.  

 Kun  

 hvis man opretholder en forholdsvis kort tidsbegrænsning, er det muligt at  

 fastholde den principielle forskel imellem rejse og dobbelt husførelse.
 I den foreliggende sag er det ubestridt, at der ikke  

 tale om et midlertidigt arbejdssted, ligesom det fremgår af  

 ansættelseskontrakten med det svenske selskab, at   Klageren anställs  

 från och  

 med 1999-01-01 tills vidare i Bolaget.  .
Der kan følgelig ikke  

 foretages  

 fradrag for rejseudgifter, jf. ligningslovens § 9 A, stk. 7 jf. stk. 1.
Det nævnes i LV 2003, A.F.1.1.2, at såfremt  

 betingelserne for at opnå fradrag for rejseudgifter efter ligningslovens §  

 9A,  

 stk. 7, jf. stk. 1, ikke er opfyldt, er der mulighed for fradrag ved  

 indkomstopgørelsen  

 for de nævnte udgifter efter den generelle regel i statsskattelovens § 6,  

 stk.  

 1, litra a.
Dette forudsætter, at der er tale om nødvendige, aktuelle,  

 erhvervsmæssige udgifter (altså driftsudgifter), samt at størrelsen af  

 driftsomkostningerne er dokumenteret.
Ligningsvejledningen nævner ingen  

 eksempler på hvilke forhold / udgifter, der kan begrunde fradrag for  

 lønmodtagere ud over tilfælde omfattet af rejsereglerne.
 Efter rettens opfattelse får denne henvisning ikke  

 konsekvens for fradragsmuligheden i den foreliggende sag, idet  

 Ligningsvejledningen,  

 A.F.1.1.2, ved beskrivelsen af fradragsmuligheden i henhold til  

 statsskattelovens § 6a, alene henviser til rejseudgifter og  

 rejseudgiftsbegrebet, som vedrører arbejde på midlertidige arbejdssteder.
 Selvom ansættelsesforholdet ved den svenske virksomhed  

 har nødvendiggjort, at klageren har etableret en svensk overnatningsmulighed,  

 og må antages at have medført en ikke nærmere dokumenteret ekstra-udgift for  

 klageren, findes der herefter ikke at være hjemmel for fradrag for disse  

 udgifter i statsskatteloven § 6, stk. 1, litra a, eller i skattelovgivningen  

 i  

 øvrigt, idet fradragsmuligheden for logi- og forplejningsudgifter ved  

 vedtagelsen af rejsereglerne må antages at være begrænset til  

 ansættelsesforhold  

 på midlertidige arbejdspladser.
 Skatteankenævnets afgørelse  

 stadfæstes følgelig.
