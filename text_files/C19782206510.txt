 Om reglement for det på tjenestemandslignende vilkår ansatte personale  

 ved de socialpædagogiske seminarier.
1. Del.
Almindelige bestemmelser.
 Kap. 1. Reglementets område.
 § 1.  Reglementet omfatter det på  

 tjenestemandslignende vilkår efter de i det følgende anførte bestemmelser  

 ansatte personale ved de socialpædagogiske seminarer.
 Kap. 2. Ansættelse.
 § 2.  Ansættelse på tjenestemandslignende vilkår sker  

 i følgende former:
 § 3.  Ansættelse på tjenestemandslignede vilkår  

 foretages af socialstyrelsen.
 § 4.  Ansættelse på tjenestemandslignende vilkår  

 forudsætter, at vedkommende efter sin alder, helbredstilstand og uddannelse  

 er i stand til at bestride tjenesten i den pågældende stilling.
 Betingelserne med hensyn til alder og uddannelse fastsættes af  

 socialministeriet efter forelæggelse for finansministeriet.
 Hvad angår helbredstilstand henvises til de for statens tjenestemænd til  

 enhver tid gældende regler.
 § 5.  Ansættelse på tjenestemandslignende vilkår sker  

 efter offentligt opslag, medmindre den pågældende ansættes efter forudgående  

 ansættelse på prøve.
 Stk. 2.  Opslaget skal angive ansættelsesområdet og  

 stillingens betegnelse samt den for tiden for stillingen gældende lønramme og  

 det for tiden gældende tjenestested.
 Stk. 3.  Efter anmodning meddeles der ansøgere og  

 organisationer, hvis medlemmer er naturlige ansøgere til stillingen oplysning  

 om ansøgernes navne.
 Stk. 4.  Hvor ikke ganske særlige forhold er til stede,  

 må ansøgningsfristen ikke være mindre end 14 dage.
 Stk. 5.  Hvis socialstyrelsen skønner, at ingen af de  

 ansøgere, der rettidigt har meldt sig til en opslået stilling, er  

 tilstrækkeligt egnet til stillingen, eller at man ved fornyet opslag kan  

 fremskaffe ansøgning fra mere kvalificerede ansøgere, skal stillingen opslås  

 påny.
 Stk. 6.  Socialministeriet fastsætter nærmere regler om  

 fremgangsmåden ved opslag og kan efter indhentet udtalelse fra  

 finansministeriet fastsætte undtagelser for reglerne i stk. 1 og 2.
 § 6.  Første varige ansættelse sker efter forudgående  

 ansættelse på prøve.
 Stk. 2.  Socialministeriet kan efter indhentet udtalelse  

 fra finansministeriet fastsætte undtagelser fra reglen i stk. 1.
 Stk. 3.  Socialministeriet fastsætter efter forhandling  

 med finansministeriet regler om prøveansættelse, herunder om uddannelse og om  

 konstatering af udfaldet.
 § 7.  Når den ansatte søger en ledig stilling, skal  

 hans hidtidige nærmeste overordnede chef afgive en skriftlig bedømmelse af  

 den ansatte til ansættelsesmyndigheden, og den ansatte skal have udleveret en  

 afskrift af bedømmelsen.
 Stk. 2.  Socialministeriet kan efter forhandling med  

 finansministeriet fastsætte nærmere bestemmelser om forfremmelsessagers  

 behandling, herunder om grund laget for personalebedømmelsen.
 § 8.  Den ansatte modtager et ansættelsesbrev med  

 angivelse af stillingsbetegnelse og ansættelsesområde.
 Stk. 2.  Samtidig meddeles det den ansatte, efter  

 hvilken lønramme pågældende for tiden aflønnes, og på hvilket tjenestested  

 han indtil videre skal forrette tjeneste.
 Stk. 3.  Ingen kan samtidig være varigt ansat i mere end  

 een stilling på tjenestemandsligende vilkår.
 Kap. 3. Den ansattes pligter.
 § 9.  Den ansatte skal samvittighedsfuldt overholde de  

 regler, der gælder for den ansattes stilling, og såvel i som uden for  

 tjenesten vise sig værdig til den agtelse og tillid, som stillingen kræver.
Stk. 2.  Den ansatte skal iagttage tavshed med hensyn  

 til de forhold, som pågældende i medfør af sin stilling bliver bekendt med,  

 og hvis hemmeligholdelse ifølge sagens natur er påkrævet eller bliver den  

 ansatte foreskrevet.
Tavshedspligten ophører ikke med den ansattes udtræden  

 af tjenesten.
 § 10.  Inden for sit ansættelsesområde har den ansatte  

 pligt til at gøre midlertidig tjeneste i en stilling, der er sideordnet med  

 eller højere end pågældendes egen stilling.
 § 11.  Inden for sit ansættelsesområde har den ansatte  

 pligt til at underkaste sig sådanne forandringer i sine tjenesteforretningers  

 omfang og beskaffenhed, der ikke ændrer tjenestens karakter, og som ikke  

 medfører, at stillingen ikke længere kan anses for passende for den ansatte.  

 I samme omfang kan det pålægges den ansatte at overtage en anden stilling.
 Stk. 2.  Såfremt ændringer i forvaltningens organisation  

 eller arbejdsform gør det nødvendigt, kan det med tilslutning af det i § 12  

 omhandlede nævn pålægges den ansatte at overtage en stilling uden for sit  

 hidtidige ansættelsesområde i hvilken tjenesten efter sin karakter svarer til  

 den ansattes hidtidige stilling, og som må anses for passende for den  

 ansatte.
Stk. 3.  Hvis en varigt ansat under 60 år af  

 helbredsmæssige grunde bliver uegnet til at varetage tjenesten i sin  

 stilling, kan der pålægges vedkommende at overtage en stilling inden for  

 pågældendes hidtidige ansættelsesområde, som må anses for passende for  

 pågældende.
Med tilslutning af det i § 12 omhandlede nævn kan det endvidere  

 pålægges den ansatte at overtage en passende stilling uden for pågældendes  

 hidtidige ansættelsesområde.
 § 12.  Til behandling af sager om overtagelse af en  

 stilling uden for den ansattes hidtidige ansættelsesområde efter § 11, stk. 2  

 og 3, nedsætter socialministeriet et nævn sammensat af en repræsentant for de  

 i § 36 nævnte personaleorganisationer og et tilsvarende antal  

 administrationsrepræsentanter.
 Stk. 2.  Bestemmelser om nævnets virksomhed fastsættes  

 af socialministeriet efter forhandling med finansministeriet.
§ 13.  Prøveansættelse eller varig ansættelse på  

 tjenestemandslignende vilkår er betinget af, at pågældende indsender en  

 helbredsattest til Nævnet for Helbredsbedømmelser i tjenestemandssager gennem  

 socialstyrelsen.
Efter udtalelse fra nævnet tages stilling til pågældendes  

 optagelse i Pensionsordningen af 1976.
 § 14.  Ingen kan ansættes i stilling på  

 tjenestemandslignende vilkår eller fortsat have ansættelse i en sådan  

 stilling, hvis pågældende har gjort sig skyldig i et forhold, der begrunder  

 en nærliggende fare for misbrug af stillingen.
 Stk. 2.  Det påhviler seminariet omgående at afgive  

 indberetning til socialstyrelsen om ethvert forhold af den i stk. 1  

 omhandlede art, som kommer til dets kundskab.
 § 15.  Den ansatte kan efter ansøgning fritages for at  

 overtage et borgerligt eller kommunalt ombud, når socialministeren finder det  

 påkrævet af hensyn til tjenestens forsvarlige udførelse.
 Stk. 2.  Socialministeriet fastsætter efter forelæggelse  

 for finansministeriet de nærmere regler for, i hvilket omfang eventuelle  

 udgifter til tjenestens udførelse under den ansattes fravær som følge af et  

 borgerligt eller kommunalt ombud kan afholdes af seminariet.
 § 16.  Den ansatte kan kun have beskæftigelse ved  

 siden af sin ansættelse i stilling på tjenestemandslignende vilkår, for så  

 vidt og i det omfang det er foreneligt med den samvittighedsfulde udøvelse af  

 de i stillingen knyttede pligter og med den for stillingen nødvendige agtelse  

 og tillid.
 § 17.  Den ansatte kan for varetagelsen af de pligter,  

 der følger af ansættelse i stilling på tjenestemandslignende vilkår samt for  

 sådanne hverv, der må betragtes som led i stillingen, kun oppebære sådan løn  

 og andre ydelser, som er fastsat i henhold til §§ 32-34 og § 42.
 Kap. 4. Suspension, disciplinær forfølgning og injuriesøgsmål.
§ 18.  Den ansatte kan suspenderes eller midlertidig  

 overføres til andet arbejde, når pågældende har pådraget sig begrundet  

 mistanke om et forhold, der betager den pågældende den tillid, som  

 bestridelsen af stillingen kræver, eller som iøvrigt gør det betænkeligt, at  

 pågældende vedblivende udfører sit hidtidige arbejde.
Suspension foretages af  

 socialstyrelsen.
Socialstyrelsens afgørelse kan indankes for  

 socialministeriet.
 Stk. 2.  Forhold, der medfører indskriden efter stk. 1,  

 og som ikke gøres til genstand for strafferetlig forfølgning, behandles ved  

 disciplinær undersøgelse efter reglerne i §§ 19-23.
 Stk. 3.  Socialministeriet fastsætter efter forhandling  

 med finansministeriet nærmere regler om iværksættelse og ophør af suspension.
Stk. 4.  Den ansatte kan i stedet for at blive  

 suspenderet midlertidigt sættes fra tjenesten.
Under denne  

 tjenestefritagelse, der ligeledes foretages af socialstyrelsen, ydes fuld  

 løn.
 Stk. 5.  Det påhviler rektor omgående at afgive  

 indberetning til seminariets bestyrelse og socialstyrelsen om ethvert forhold  

 af den i stk. 1 omhandlede art, som kommer til rektors kundskab.
§ 19.  En ansat, der tjenstligt indberettes til  

 socialstyrelsen for en tjenesteforseelse eller et strafbart forhold, skal  

 have udleveret en fremstilling af sagens faktiske omstændigheder og have  

 adgang til at afgive en skriftlig udtalelse om fremstillingen.
Den pågældende  

 skal samtidig gøres bekendt med, at han ikke har pligt til at udtale sig om  

 fremstillingen.
 Stk. 2.  Når disciplinærundersøgelse indledes mod en  

 ansat for tjenstlig forseelse, udpeger socialministeriet en forhørsleder.  

 Såfremt det efter sagens karakter skønnes påkrævet, kan socialministeriet  

 anmode præsidenten for en af de kollegiale retter om at udpege  

 forhørslederen.
 Stk. 3.  Såfremt det i særlige tilfælde findes påkrævet,  

 kan socialministeriet efter forhørslederens indstilling og efter indhentet  

 udtalelse fra de i § 36 omhandlede organisationer beskikke en person til at  

 repræsentere administrationen.
 § 20.  Den ansatte er berettiget til at give møde med  

 en bisidder og skal ved indkaldelsen til det første forhør gøres bekendt  

 hermed.
 Stk. 2.  Som bisidder kan anvendes en repræsentant for  

 den ansattes organisation, en ansat på tjenestemandslignende vilkår på  

 seminariet eller en advokat.
 Stk. 3.  Forhørslederen træffer bestemmelse om  

 vidneførsel og om tilvejebringelse af andre bevisligheder.
 Stk. 4.  Enhver ansat har pligt til at give møde under  

 forhørene og afgive forklaring.
 Stk. 5.  Den ansatte har adgang til at afgive skriftlige  

 indlæg også efter forhørenes afslutning.
Stk. 6.  Forhørslederen afgiver efter sagens afslutning  

 en beretning.
Hvis socialministeriet anmoder derom, skal forhørslederen  

 tillige afgive en indstilling om sagens afgørelse.
Stk. 7.  Forhør over den ansatte og retsmøder, der  

 afholdes under sagen, er ikke offentlige.
Dog kan socialministeriet bestemme,  

 at offentligheden skal have adgang til at overvære sagens behandling, hvis  

 den ansatte med tilslutning af de i § 36 nævnte organisationer fremsætter  

 begæring derom.
 § 21.  Må det antages, at sagen slutter med  

 overførelse til andet arbejdssted eller til anden stilling inden eller uden  

 for ansættelsesområdet, degradation eller afsked, skal der gives de i § 36  

 nævnte personaleorganisationer meddelelse om sagens stilling, således at de  

 kan få lejlighed til at udtale sig i sagen, inden denne afgøres.
 Stk. 2.  De i § 36 nævnte personaleorganisationer har  

 efter begæring krav på at blive gjort bekendt med den afgørelse, som er  

 truffet på grundlag af det ved den tjenstlige undersøgelse tilvejebragte  

 materiale.
Stk. 3.  Hvis den ansatte er mistænkt for et strafbart  

 forhold, kan pågældende forlange sagen behandlet som straffesag.
Dette er  

 ikke til hinder for, at der efter straffesagens afslutning iværksættes  

 tjenstligt forhør imod den ansatte.
Stk. 4.  En ansat, hvem der er tildelt en disciplinær  

 straf uden forudgående tjenstligt forhør, jvf. § 23, kan begære en tjenstlig  

 undersøgelse iværksat.
Der er dog kun pligt til at imødekomme begæringen,  

 såfremt den er anbefalet af de i § 36 nævnte personaleorganisationer.
§ 22.  Sluttes undersøgelsen uden ikendelse af  

 disciplinær straf, godtgøres den pågældendes udgift til bisidder.
I andre  

 tilfælde afgør socialministeriet under hensyntagen til sagens udfald og  

 omstændighederne iøvrigt, om udgiften til bisidder skal godtgøres helt eller  

 delvis.
Stk. 2.  Godtgørelse efter stk. 1 ydes kun, såfremt det  

 må anses for rimeligt, at den ansatte har afholdt udgifter til bisidder og  

 godtgørelsen kan ikke overstige, hvad der for et tilsvarende arbejde ville  

 være blevet tilkendt en beskikket forsvarer i en straffesag.
Forhørslederen  

 afgiver efter begæring en udtalelse herom.
Stk. 3.  Har den ansatte under disciplinær sag på egen  

 hånd fremskaffet beviser, godgøres udgifter herved den pågældende helt eller  

 delvis, når pågældende må anses for at have haft rimelig grund til at  

 fremskaffe beviserne.
Forhørslederen afgiver efter begæring en udtalelse  

 herom.
§ 23.  Som disciplinær straf for tjenstlig forseelse  

 kan anvendes advarsel eller irettesættelse, bøde, der dog ikke må overstige  

 en halv måneds løn, overførelse til andet arbejde eller andet arbejdssted  

 eller til anden stilling inden eller uden for ansættelsesområdet, degradation  

 - herunder nedrykning med et eller flere løntrin inden for samme lønramme -  

 eller afsked.
Bøde over 1/25 af månedslønnen og overførelse til andet arbejde  

 kan ikke anvendes, inden forhør er afholdt i overensstemmelse med §§ 19-21,  

 medmindre der forligger en uforbeholden skriftlig tilståelse i hvilken den  

 ansatte vedgår de faktiske omstændigheder i det påsigtede forhold og erkender  

 sig skyldig i en tjenesteforseelse.
Overførelse til andet arbejdssted eller  

 til anden stilling inden eller uden for ansættelsesområdet, degradation eller  

 afsked som straf for tjenesteforseelse kan, når forholdet ikke fastslået ved  

 dom,aldrig finde sted uden efter afholdt tjenstligt forhør.
Ikendte bøder kan  

 indeholdes i lønnen.
§ 24.  Når en ansat beskyldes for uretskaffenhed i  

 tjenesten eller der fremsættes ærerørige beskyldninger mod pågældende, kan  

 det pålægges den ansatte at fralægge sig beskyldningen ved dom.
Såfremt  

 forholdene taler derfor, kan socialministeriet efter forhandling med  

 finansministeriet bestemme, at der ydes den ansatte hel eller delvis  

 godtgørelse af eventuelle udgifter ved retssagen.
 Kap. 5. Afsked.
 § 25.  Afskedigelsen af en på tjenestemandslignende  

 vilkår ansat foretages af socialstyrelsen.
 § 26 .  Den ansatte kan med 3 måneders varsel forlange  

 sig afskediget til udgangen af en måned.
 § 27.  Den ansatte kan afskediges uden ansøgning med 3  

 måneders varsel til udgangen af en måned.
 Afsked kan dog ske med kortere varsel, såfremt den sker i henhold til §  

 24, eller den er begrundet i, at den pågældende som følge af strafbart  

 forhold, tjenesteforseelse eller mislighed er uskikket til at forblive i  

 stillingen.
 § 28.  Den ansatte afskediges fra udgangen af den  

 måned, hvori den pågældende fylder 70 år eller opnår den alder over 60 år,  

 som er fastsat ved aftale, jfr. § 32.
 § 29.  Afskedigelse uden ansøgning af en ansat kan -  

 bortset fra de i § 14 nævnte tilfælde og tilfælde, hvor afskedigelsen skyldes  

 sygdom eller anden den pågældende utilregnelig årsag - kun ske efter  

 forudgående af socialstyrelsen afgivet advarsel.
 Inden en ansat afskediges uden ansøgning, skal der - bortset fra de i § 28  

 nævnte tilfælde, gives såvel de i § 36 nævnte personaleorganisationer som den  

 ansatte selv adgang til at udtale sig, medmindre forhør har været afholdt  

 efter §§ 19-21.
 Stk. 2.  Enhver, der afskediges uden ansøgning, kan  

 forlange at få skriftlig oplysning om afskedigelsesgrunden.
 Stk. 3.  Forud for enhver ansøgt eller uansøgt afsked,  

 der skyldes sygdom, bortset fra de i § 28 nævnte tilfælde, indhentes en  

 udtalelse fra Nævnet for helbredsbedømmelser i tjenestemandssager om den  

 ansattes krav på pension.
 Stk. 4.  Bortset fra det i § 30 nævnte tilfælde kan en  

 på tjenestemandslignende vilkår ansat, der er fyldt 35 år og har mindst 10  

 års tjenestetid, kun afskediges, hvis hans arbejde eller forhold iøvrigt,  

 herunder samarbejdet med de øvrige ansatte på seminariet og forholdet til de  

 studerende er af en sådan beskaffenhed, at seminariets ledelse med føje kan  

 kræve, at han ikke fortsætter i sin stilling ved seminariet.
 Stk. 5.  Den ansatte kan inden 4 uger efter modtagelsen  

 af sin afskedigelse efter stk. 1 ved anbefalet brev til socialministeriet  

 begære afskedigelsen forelagt et særligt nævn, der nedsættes for den enkelte  

 sag.
 Stk. 6.  Nævnet består af en af præsidenten for  

 landsretten udpeget landsdommer som formand samt 2 andre medlemmer, der  

 udpeges af henholdsvis den forhandlingsberettigede personaleorganisation og  

 af socialstyrelsen.
 Stk. 7.  Socialministeriet beskikker senest inden 14  

 dage efter begæringens modtagelse formanden, der derefter foranlediger de  

 øvrige medlemmer udpeget.
Stk. 8.  Ingen af nævnets medlemmer må være tilknyttet  

 det af sagen omfattede seminarium eller iøvrigt have en sådan tilknytning til  

 sagen eller dens parter, at en dommer i tilsvarende tilfælde ville være  

 inhabil.
I tilfælde af tvist om dette spøgsmål, afgøres denne endeligt af  

 formanden.
 Stk. 9.  Sagens parter er berettigede til at give møde  

 for nævnet med bisidder.
 Stk. 10.  Socialministeriet afgør efter indstilling fra  

 nævnet, hvorledes sagsomkostningerne skal fordeles, samt fastsætter  

 formandens honorar.
Stk. 11.  Nævnets kendelse er bindende for parterne.
I  

 tilfælde af stemmelighed er formandens stemme afgørende.
Såfremt en for  

 nævnet indbragt sag ikke kan forventes afsluttet senest en måned inden  

 udløbet af det givne opsigelsesvarsel, kan nævnet træffe beslutning om  

 forlængelse af opsigelsesvarslet, dog højst med 3 måneder.
 Stk. 12.  Unddraget fra nævnets kompetence er de  

 tilfælde, hvor der imod vedkommende rektor eller medarbejder er indledt  

 disciplinær undersøgelse i medfør af §§ 18-23.
Stk. 13.  En på tjenestemandslignende vilkår ansat, der  

 ikke er omfattet af de i stk. 4 fastsatte afskedigelsesregler, men som anser  

 sig for afskediget, uden at afskedigelsen er rimeligt begrundet i hans eget  

 forhold, kan forlange sagen forelagt for det i stk. 5 omhandlede nævn.
Nævnet  

 kan ikke træffe en for parterne bindende afgørelse i sådanne sager, men  

 pågældende vil på begæring kunne få udleveret en erklæring om, hvorvidt  

 afskedigelsen efter nævnets opfattelse har været rimeligt begrundet i  

 vedkommendes eget forhold.
Stk. 14.  Såfremt en i de heromhandlede tilfælde  

 foretagen afskedigelse ikke kan anses for rimeligt begrundet i vedkommende  

 rektors eller medarbejders eget forhold og ikke skyldes et af de i § 30  

 omhandlede forhold, skal seminariet udrede en godgørelse efter nævnets  

 nærmere bestemmelse.
Godtgørelsen fastsættes under hensyn til den pågældendes  

 ansættelsestid og sagens øvrige omstændigheder, men kan ikke overstige  

 vedkommendes løn for 3 måneder.
Såfremt vedkommende ved opsigelsen har haft  

 mindst 10 års tjenestetid, kan godtgørelsen dog udgøre indtil 4 måneders løn.
§ 30.  Hvis ændringer i forvaltningens organisation  

 eller arbejdsform medfører, at pågældendes stilling nedlægges, og det ikke er  

 muligt at anvise pågældende en anden stilling, som han efter §§ 11-12 har  

 pligt til at overtage, afskediges pågældende med det i § 27 eller for  

 prøveansatte § 31, stk. 2, anførte opsigelsesvarsel.
Er pågældende imidlertid  

 fyldt 35 år og har mindst 10 års tjenestetid, er han berettiget til i 2 år at  

 oppebære efterløn.
Denne skal i de første 3 måneder udgøre hans hidtidige løn  

 og derefter 2/3 heraf.
Staten afholder udgifterne herved.
I efterlønsperioden har den pågældende pligt til at søge supplerende  

 uddannelse efter socialstyrelsens anvisning.
I en uddannelsesperiode på  

 indtil 10 måneder vil den pågældende kunne opnå sin fulde hidtidige løn.
 Kap. 6. Særbestemmelser om prøveansættelse.
 § 31.  Den, der er ansat på prøve, kan i de første 6  

 måneder af prøveansættelsen forlange sig afskediget med 14 dages varsel og i  

 den resterende del af prøveansættelsen med 1 måneds varsel, i begge tilfælde  

 til udgangen af en måned.
 Stk. 2.  I de første 6 måneder af prøveansættelsen kan  

 den prøveansatte afskediges uden ansøgning med 14 dages varsel til udgangen  

 af en måned.
 Stk. 3.  Bestemmelserne i § 29, stk. 3-14 og i § 30, stk  

 1, 2. pkt., gælder ikke for prøveansatte.
2. del.
Løn- og andre ansættelsesvilkår.
 Kap. 7. Forhandlings- og organisationsforhold.
 § 32.  Løn og andre ansættelsesvilkår for ansatte på  

 tjenestemandslignende vilkår fastsættes ved aftale mellem finansministeriet  

 eller socialministeriet efter finansministeriets bemyndigelse og de i § 36  

 nævnte centralorganisationer som repræsentant for de ansattes faglige  

 organisationer.
 Stk. 2.  Aftaler efter stk. 1. kan dog ikke indgås om  

 forhold, der bestemmes ved lov eller i henhold til lov eller angår  

 forvaltningens opgaver, organisation eller personalebehov.
 § 33.  Kan der ikke indgås aftale om størrelsen af det  

 samlede beløb til ændring af løn- og andre ansættelsesvilkår, herunder til  

 justering af lønskala og stedtillæg, til ændring i den lønmæssige placering  

 af stillinger på tjenestemandslignende vilkår samt til ændring af andre  

 ydelser for varetagelse af stillingen, jvf. § 17, eller kan der ikke indgås  

 aftale om anvendelse af sådanne beløb, finder de ifølge tjenestemandslovens §  

 46 for statstjenestemænd gældende regler tilsvarende anvendelse.
 § 34.  Kan der ikke indgås aftale om forhold, der ikke  

 er omfattet af § 33, træffes afgørelsen af finansministeren efter indhentet  

 udtalelse fra lønningsrådet.
 § 35.  Bestemmelser om ansættelsesvilkår, hvorom der  

 ikke kan indgås aftale, samt ændring af sådanne bestemmelser, fastsættes  

 efter forudgående forhandling med de i § 36 nævnte centralorganisationer.
 Stk. 2.  De i § 36 nævnte centralorganisationer kan  

 forhandle med socialministeren og finansministeren om ethvert fagligt  

 spøgsmål, der angår de ansatte.
 § 36.  De ansattes og de pensioneredes forhandlingsret  

 udøves gennem de centralorganisationer, med hvilke finansministeren efter  

 indhentet udtalelse fra lønningsrådet har indgået en hovedaftale om  

 fremgangsmåden ved indgåelse af aftaler og om regler for udøvelsen af  

 forhandlingsret iøvrigt.
 Stk. 2.  De pågældende centralorganisationer skal  

 tilsammen give samtlige ansatte og pensionerede adgang til repræsentation.
 Stk. 3.  I hovedaftalen træffes bestemmelse om adgangen  

 for de organisationer, der er tilsluttet centralorganisationerne, til at  

 forhandle spørgsmål, som alene angår organisationens medlemmer.
 Kap. 8. Lønningsrådet.
 § 37.  Finansministeren kan anmode lønningsrådet om en  

 udtalelse om ethvert spørgsmål, der opstår i medfør af nærværende reglement.
 Stk. 2.  De i § 36 nævnte centralorganisationer kan  

 forlange, at lønningsrådets udtalelse indhentes om spørgsmål, som ikke har  

 kunnet løses ved forhandling med finansministeren.
 Stk. 3.  Spørgsmål, der henhører under den i § 39 nævnte  

 voldgiftsret, kan ikke forelægges for lønningsrådet.
 § 38.  Om lønningsrådet henvises til  

 tjenestemandslovens § 51.
 Kap. 9. Voldgift og indbringelse for domstolene.
 § 39.  Spørgsmål om overtrædelse eller fortolkning af  

 indgåede aftaler eller bestemmelser, som efter §§ 33-34 træder i stedet for  

 aftaler, kan af finansministeren eller af socialministeren efter forhandling  

 med finansministeren eller af en eller flere af de i § 36 nævnte  

 centralorganisationer indbringes for voldgiftsretten i tjenestemandssager.
 § 40.  Om voldgiftsretten i tjenestemandssager  

 henvises til tjenestemandslovens § 53.
 § 41.  Spørgsmål, der efter § 39 kan indbringes for og  

 afgøres af voldgiftsretten, kan ikke indbringes for de almindelige domstole.  

 Dog er en på tjenestemandslignende vilkår ansat berettiget til at anlægge sag  

 ved domstolene, når vedkommende centralorganisation har afslået at indbringe  

 sagen for voldgiftsretten.
 Stk. 2.  Hvor en sag kan indbringes for domstolene, skal  

 den være anlagt inden 6 måneder efter, at sagsøgeren har modtaget meddelelse  

 om den endelige administrative afgørelse, eller sagen er afvist af  

 centralorganisationen eller af voldgiftsretten.
3. del.
Forskellige bestemmelser.
 Kap. 10. Personlige tillæg.
 § 42.  Hvis en ansat i medfør af reglerne i § 11 eller  

 af anden den pågældende utilregnelig årsag overgår til en stilling, der er  

 henført til en lavere lønramme end den hidtidige, ydes der den pågældende et  

 personligt tillæg til udligning af forskellen.
 Stk. 2.  Tillæg efter stk. 1, bortfalder i det omfang,  

 der opnås lønfremgang ved overgang til højere lønramme eller løntrin.
 Kap. 11. Ekstraordinær tjenestefrihed m.v.
§ 43.  Efter socialstyrelsens skøn i det enkelte  

 tilfælde kan der gives en på tjenestemandslignende vilkår ansat  

 tjenestefrihed uden løn i en på forhånd fastsat periode af mindst 1 måneds  

 varighed.
Uden samtykke af socialministeriet kan perioden ikke overstige 3  

 år.
Perioden fradrages ved beregning af lønanciennitet.
 Stk. 2.  Efter retningslinier fastsat af  

 finansministeren kan socialministeren indrømme en ansat anden tjenestefrihed  

 udenfor den egentlige ferie.
 Stk. 3.  Såfremt det er foreneligt med tjenestens tarv,  

 kan socialstyrelsen imødekomme en ansats anmodning om nedsat tjenestetid for  

 begrænset tid eller indtil videre mod tilsvarende lønnedsættelse.
 Stk. 4.  Bestemmelser om hel eller delvis bevarelse af  

 løn- og lønanciennitet under tjenestefrihed efter stk. 2 eller under nedsat  

 tjenestetid fastsættes af finansministeren efter indhentet udtalelse fra  

 lønningsrådet.
 Kap. 12. Efterindtægt.
§ 44.  Ægtefællen efter en på tjenestemandslignende  

 vilkår ansat, som ved sin død oppebar lønning, er berettiget til  

 efterindtægt, medmindre ægteskabet var opløst ved skilsmisse.
Efterlader den  

 pågældende sig ikke ægtefælle, men børnepensions berettigede børn, herunder  

 stedbørn, som er medtaget til forsørgelse i det fælles hjem, er disse  

 berettiget til efterindtægt.
 Stk. 2.  Afgår den ansatte ved døden uden at efterlade  

 sig ægtefælle eller børnepensionsberettigede børn, er pågældendes bo  

 berettiget til efterindtægt.
 § 45.  Efterindtægt udgør for hver måned et beløb  

 svarende til den sidst udbetalte lønningsindtægt.
 §46. Retten til efter indtægt omfatter et tidsrum af 3 måneder  

 efter dødsfaldet, jvf. dog stk. 2 og 3.
 Stk. 2.  Er den ansatte afgået ved døden som umiddelbar  

 følge af tilskadekomst under udførelsen af tjenesten, omfatter retten til  

 efterindtægt efter § 44, stk. 1, et tidsrum af 12 måneder.
 Stk. 3.  Ægtefællens ret til efterindtægt efter en på  

 tjenestemandslignende vilkår ansat, der er afgået ved døden uden at  

 ægtefællen er berettiget til ægtefællepension, omfatter et tidsrum af 9  

 måneder.
 § 47.  Hvis en ægtefælle, som er berettiget til  

 efterindtægt afgår ved døden inden efterindtægtsperiodens udløb, tilkommer  

 den del af efterindtægten, som ikke er udbetalt ved dødsfaldet, førstafdødes  

 børnepensionsberettigede børn.
4. del.
Ikrafttrædelses- og overgangsbestemmelser.
 § 48.  Dette reglement har virkning fra 1. april 1976.
 § 49.  Dette reglement afløser de regler, som har  

 været anvendt i overensstemmelse med socialministeriets reglement af 21.  

 marts 1966 med tillæg af 14. oktober 1968 om lønninger m.v. for det  

 fastansatte personale ved anerkendte private børne- og ungdomshjem.
 Stk. 2.  Forsåvidt angår forhold, hvorom der efter dette  

 reglement skal fastsættes regler ved administrative forskrifter eller ved  

 aftale, forbliver de i stk. 1 nævnte reglementer og de i medfør heraf  

 udfærdigede forskrifter i kraft, indtil de afløses af andre regler.
 Stk. 3.  Socialministeren kan endvidere fastsætte, at  

 andre bestemmelser i de i stk. 1 nævnte reglementer og de i medfør heraf  

 udfærdigede forskrifter forbliver i kraft.
 Stk. 4.  Socialministeren bekendtgør, hvilke  

 bestemmelser der efter stk. 1 og 2 forbliver i kraft, og fra hvilke  

 tidspunkter de bortfalder eller ophæves.
