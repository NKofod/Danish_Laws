(Særlig om ændringssystemet,  

 årsomvurdering og boligtællingslignende opgørelser) Indledning.
 1. Ved boligministeriets cirkulære af 6. januar 1977  

 om etablering af bygnings- og boligregistrering er givet nærmere  

 retningslinier for oprettelsen af bygnings- og boligregistret som et  

 landsdækkende register, og ved boligministeriets cirkulære af 31. marts 1977  

 om bygnings- og boligregistrets ajourføring og drift er givet nærmere  

 retningslinier for kommunens medvirken ved registrets ajourføring.
1. september 1978 indledes driftsfasen for det samlede  

 bygnings- og boligregistersystem.
Fra dette tidspunkt sker ajourføringen og  

 driften af bygnings- og boligregistret gennem etablering og vedligeholdelse  

 af et særligt ændringssystem.
 Ved udformningen af det samlede bygnings- og boligregistersystem har  

 hensynet til oplysningernes anvendelse til årsomvurdering, statistiske  

 opgørelser og udtræk over ændringer i bygnings- og boligbestand spillet en  

 afgørende rolle.
 Nærværende cirkulære fastsætter således de nærmere retningslinier for  

 kommunens arbejde omkring ajourføringen af registret i driftsfasen samt  

 anvendelsen af registrets oplysninger til visse formål, herunder først og  

 fremmest årsomvurderingsopgaver samt hovedprincipperne for samkøring mellem  

 bygnings- og boligregistret og det centrale personregister bl. a. med henblik  

 på udarbejdelse af en registerbaseret boligtællingslignende opgørelse.  

 Samtidig ophæves punkterne 9 A-15 i boligministeriets cirkulære af 31. marts  

 1977 om bygnings- og boligregistrets ajourføring og drift og erstattes af  

 nærværende cirkulære, punkterne 15-22.
 2. Vejledninger vedrørende arbejdet med bygnings- og  

 boligregistret af overvejende administrativ og teknisk karakter er ikke  

 behandlet i dette cirkulære.
I den forløbne periode er sådanne forskrifter blevet udsendt af  

 boligministeriet i form af BBR-meddelelser.
Denne vejledningsform vil  

 også fremover blive anvendt.
I tilslutning til nærværende cirkulære udsendes  

 således BBR-meddelelser om de nærmere retningslinier for indberetning til  

 bygnings- og boligregistersystemet, om dannelse af udtagelseskoder til  

 årsomvurderingen samt om den maskinelle kontakt mellem bygnings- og  

 boligregistret og det centrale personregister.
BBR-meddelelserne udsendes  

 direkte til den af kommunen udpegede BBR-registermyndighed i det antal  

 eksemplarer, som kommunen tidligere har meddelt ministeriet.
Eventuelle  

 ændringer med hensyn til placeringen af BBR-myndigheden i kommunen bør derfor  

 løbende meddeles boligministeriet af hensyn til korrekt og hurtig  

 fremsendelse af de administrative og tekniske forskrifter omkring bygnings-  

 og boligregistrering.
 3. Anvendelsen af bygnings- og boligregistret og  

 tilvejebringelsen af oplysninger til brug for ajourføring af registret  

 fordrer også i registrets driftsfase et meget snævert samarbejde mellem  

 forskellige forvaltningsgrene i den enkelte kommune, især mellem teknisk  

 forvaltning, folkeregistermyndigheden og ejendomsskatteadministrationen.
 Ajourføringen af bygnings- og boligregistret sker først og fremmest gennem  

 den byggesagsbehandling, som foregår ved den tekniske forvaltning, og det er  

 således særdeles vigtigt, at der fortsat opretholdes et tæt samarbejde mellem  

 BBR-myndigheden og den tekniske forvaltning.
Ajourføringen af identifikationerne i registret har til forudsætning, at  

 der er etableret et snævert samarbejde mellem BBR-myndigheden,  

 folkeregisteradministrationen og ejendomsskattekontoret.
Men også andre grene  

 af den kommunale forvaltning vil få opgaver ved registrets ajourføring.
4. Bygnings- og boligregistret blev første gang  

 anvendt ved årsomvurderingen pr. 1. april 1978. For de ejendomme, der var  

 udtaget til årsomvurdering blev der på grundlag af de registrerede  

 oplysninger i bygnings- og boligregistret inden vurderingens foretagelse til  

 ejerne fremsendt udskrift af vurderingsgrundlaget, der i almindelig  

 tekst indeholdt de oplysninger fra bygnings- og boligregistret og det  

 kommunale ejendomsregister, som skulle indgå ved vurderingen.
Dette har  

 medført, at det hidtidige vurderingsskema er bortfaldet, og at ejere ikke  

 skal besvare oplysninger om forhold, som tidligere er oplyst til bygnings- og  

 boligregistret.
Denne fremgangsmåde skal også benyttes ved fremtidige årsomvurderinger.  

 Ved årsomvurderingen 1979 og senere vurderinger danner bygnings- og  

 boligregistret tillige grundlag for maskinelle forslag til udtagelse af  

 ejendomme til årsomvurdering på grundlag af bygningsforandringer.
Denne  

 udtagelse baserer sig på de oplysninger om ændringer på de enkelte ejendomme  

 - herunder især oplysninger om nybyggeri, til- eller ombygninger - som er  

 registreret i bygnings- og boligregistret siden ejendommens seneste  

 vurdering.
 Anvendelsen af bygnings- og boligregistret til årsomvurderingsopgaver  

 kræver i de kommuner, hvor BBR-myndigheden og ejendomsskattemyndigheden ikke  

 er sammenfaldende, at der etableres et snævert samarbejde mellem de to  

 forvaltningsgrene.
 5. I november 1978 etableres den første maskinelle  

 kontakt mellem bygnings- og boligregistret og det centrale personregister  

 (CPR).
 Forudsætningen for samkøringen af bygnings- og boligoplysninger og  

 personoplysninger er de fælles og entydige adressebetegnelser, der er  

 fastlagt som identifikation i de to registre og som må tilvejebringes og  

 fastholdes for boligadresserne i de to registre ved et meget tæt samarbejde  

 mellem BBR-myndigheden og folkeregistermyndigheden i den enkelte kommune.
 Det må påregnes, at en del boliger ikke vil være identificeret på samme  

 måde, og det må derfor i forbindelse med den første maskinelle kontakt mellem  

 de to registre i november 1978 imødeses, at der i den enkelte kommune skal  

 anvendes betydelige ressourcer i en begrænset periode til at harmonisere i  

 bygnings- og boligregistret og det centrale personregister.
 Udnyttelsen af oplysningerne i bygnings- og boligregistret og det centrale  

 personregister til den første registerbaserede boligtællingslignende  

 opgørelse søges gennemført i begyndelsen af 1979. Denne opgørelse afløser de  

 tidligere folke- og boligtællinger - afholdt ved hjælp af spørgeskemaer til  

 samtlige landets husstande - som sidste gang blev gennemført i 1970. Planerne  

 om at etablere bygnings- og boligregistret var baggrunden for, at folke- og  

 boligtællingen ikke blev gennemført i 1975. Kommunens forestående arbejde med  

 at skabe overensstemmelse mellem adresserne i bygnings- og boligregistret og  

 det centrale personregister træder i stedet for arbejdet med udsendelse,  

 indsamling og kontrol af spørgeskemaer til folke- og boligtællingen.
6. De anførte anvendelser af bygnings- og  

 boligregistret til årsomvurdering og forskellige opgørelser over bygnings- og  

 boligbestanden bygger på faste udtræk fra registret.
I det forløbne  

 planlægningsarbejde omkring anvendelsen af bygnings- og boligregistrering er  

 tillige indgået, at oplysningerne skulle benyttes til forskellige  

 administrative og planlægningsorienterede opgaver.
Disse opgaver vil især  

 bygge på fleksible udtræk fra registret.
For at tilgodese også sådanne anvendelser af bygnings- og boligregistret  

 vil der i tilknytning til registersystemet blive udarbejdet særlige  

 EDB-faciliteter til fleksible udtræk.
Disse faciliteter er for tiden under  

 udarbejdelse og forventes at kunne tages i brug i 1979.
7. I boligministeriets bekendtgørelse nr. 574 af 26.  

 november 1976 om ejeres oplysningspligt til bygnings- og boligregistret er  

 indeholdt regler om ejerens pligt til at afgive oplysninger til bygnings- og  

 boligregistret.
Denne bekendtgørelse gælder også i registrets driftsfase.
 I registrets driftsfase vil denne oplysningspligt især omfatte afgivelse  

 af oplysninger om de ændringer, der er indtrådt på ejendomme, bygninger eller  

 enheder i forhold til de registrerede, herunder oplysninger om nybygninger  

 eller nyopståede enheder, samt oplysninger om eventuelle fejlbehæftede  

 registreringer i registret, som ejeren bliver bekendt med gennem udskrifter  

 fra registret.
 Efter § 3, stk. 2, i lov om bygnings- og boligregistrering tildeles  

 adressebetegnelserne af den enkelte bolig- eller erhvervsenhed i bygninger  

 med flere enheder af ejeren efter de retningslinier, som er fastsat i §§ 2-3  

 i bekendtgørelsen om ejeres oplysningspligt til bygnings- og boligregistret.  

 Disse regler gælder ligeledes fortsat i registrets driftsfase.
For bygninger under opførelse eller ombygning påhviler det ejeren at  

 fastsætte adressebetegnelserne i så god tid, at de kan være godkendt af  

 kommunen senest samtidig med meddelelse af ibrugtagningstilladelse til  

 byggeriet.
Det kan derfor fortsat anbefales, at kommunen på et så tidligt  

 tidspunkt som muligt under byggesagen optager kontakt med ejere af sådanne  

 bygninger under opførelse eller ombygning for herigennem at sikre, at  

 tildeling af adressebetegnelserne sker i overensstemmelse med de i  

 bekendtgørelsen givne retningslinier.
Det kan ligeledes anbefales, at  

 kommunen i tilfælde, hvor bygningen ud fra et identifikationssynspunkt må  

 anses for kompliceret - det vil især sige etagebebyggelser med fire eller  

 flere enheder pr. etage - efter aftale med ejeren ved byggeriets  

 gennemførelse etablerer en skiltning af dørnummeret for de enkelte bolig-  

 eller erhvervsenheder.
§§ 8-9 i lov om bygnings- og boligregistrering og § 5 i bekendtgørelsen om  

 ejerens oplysningspligt til bygnings- og boligregistret indeholder hjemmelen  

 for at straffe ejere, der undlader at tildele identifikationsbetegnelser til  

 de enkelte bolig- eller erhvervsenheder i bygninger med flere enheder eller  

 undlader rettidigt at meddele oplysninger til registret eller forsætligt  

 eller ved grov uagtsomhed afgiver urigtige oplysninger til registret.
Disse  

 bestemmelser gælder også i registrets driftsfase, hvorfor der, for så vidt  

 angår anvendelsen af disse bestemmelser, i det hele henvises til pkt. 36-38  

 samt bilag 3 i cirkulæret af 6. januar 1977 om etablering af bygnings- og  

 boligregistrering.
Den bøde, der betales efter lovens § 9, tilfalder som omtalt i  

 boligministeriets cirkulæreskrivelse af 7. juni 1977 statskassen.
Afregning  

 for det samlede bødebeløb, der er indbetalt til kommunen i et kalenderår,  

 foretages til boligministeriet inden udgangen af december måned i det  

 pågældende kalenderår.
Den årlige afregning skal forsynes med den kommunale  

 revisions påtegning.
 For bødebeløb, der indbetales til kommunen i kalenderåret 1978 - eller  

 senere år - sker afregningen til boligministeriets bogholderi,  

 Slotsholmsgade 12, 1216 København K.
 Ved afregningen skal det angives, at beløbet vedrører boligministeriets  

 konto 14.1.01.46.3 (administrative bøder i henhold til § 9 i lov om bygnings-  

 og boligregistrering).
 8. Bygnings- og boligregistret er ikke omfattet af lov  

 om offentlige myndigheders registre, jfr. lov nr. 294 af 8. juni 1978, idet  

 loven som udgangspunkt alene gælder for EDB-registre, som indeholder  

 personoplysninger.
Adgangen til at modtage oplysninger fra bygnings- og  

 boligregistret  er således udelukkende reguleret ved §§ 5-6 i lov om  

 bygnings- og boligregistrering.
Efter lovens § 5 skal der fra registret på  

 begæring af offentlige myndigheder meddeles sådanne oplysninger, som har  

 betydning for en sags afgørelse eller for myndighedens virksomhed.
Efter  

 lovens § 6 fastsætter boligministeren regler om, i hvilket omfang oplysninger  

 om bygnings- og boligforhold skal meddeles til offentlige myndigheder og  

 koncessionerede selskaber, samt regler om vederlag for registrets ydelser.
 Ud over offentlige myndigheder og koncessionerede selskaber indeholder  

 loven ikke hjemmel for andre til at modtage oplysninger fra registret.
 Retningslinier i medfør af lovens § 6 om offentlige myndigheders og  

 koncessionerede selskabers adgang til registrets oplysninger vil blive  

 udarbejdet i løbet af efteråret 1978, og i denne forbindelse vil der samtidig  

 blive givet nærmere retningslinier for, i hvilket omfang de regler, der er  

 fastsat i loven om offentlighed i forvaltningen, kan finde anvendelse på  

 adgangen til bygnings- og boligregistrets oplysninger.
9. I forbindelse med, at driftsfasen for det samlede  

 bygnings- og boligregisterssystem indledes, er der, som nævnt i  

 boligministeriets cirkulære om ajourføring og drift af 31. marts 1977, af  

 hensyn til ajoruføringen af registret gennem byggesagsbehandlingen medtaget  

en række yderligere oplysninger i registreringsgrundlaget.
Indhold og  

 datanr. for disse oplysninger er beskrevet i bilag 1 til nærværende  

 cirkulære.
 For at sikre en vis fleksibilitet i bygnings- og boligregistreringen,  

 således at der kan indberettes oplysninger, der ikke findes som data i  

 bygnings- og boligregistret, og for at åbne mulighed for, at den enkelte  

 kommune efter eget ønske kan indberette oplysninger til registret, bl. a. til  

 brug for den kommunale administration og planlægning, vil det særlige  

notatliniesystem blive fortsat og videreudbygget i driftsfasen.
 Da bygnings- og boligregistret skal kunne anvendes som eet samlet  

 landsdækkende registersystem, vil det fortsat være pålagt kommunerne at  

 foretage anmeldelse til boligministeriet om indholdet af de  

 oplysninger, der ønskes registreret i notatliniesystemet, såfremt disse går  

 ud over det indhold, der er fastlagt i de faste notatlinier.
10. I punkt 28 i boligministeriets cirkulære af 31.  

 marts 1977 om bygnings- og boligregistrets ajourføring og drift er der givet  

 nærmere retningslinier for registrering af kondemneringsforhold.
Det fremgår  

 heraf, at oplysning om kondemnerede boligenheder skal indføres i registret  

 inden udgangen af 1978.
På baggrund af den ændrede tidsplan for oprettelse af bygnings- og  

 boligregistret, som fremgår af afsnit 1, udskydes indtil videre  

 indsamlingen af oplysninger om kondemneringsforhold.
Der vil senere tilgå  

 kommunerne nærmere retningslinier for registreringen af oplysninger om  

 kondemneringsforhold.
 Tidsplan for etablering og drift af  

 bygnings- og boligregistret.
 11. Tidsplanen for etablering og drift af bygnings- og  

 boligregistret blev fastlagt ved boligministeriets cirkulære af 6. januar  

 1977 om etablering af bygnings- og boligregistrering, pkt. 34-35, samt ved  

 boligministeriets cirkulære af 31. marts 1977 om bygnings- og boligregistrets  

 ajourføring og drift, pkt. 17 og 19.
 Denne tidsplan er senere ændret ved boligministeriets cirkulæreskrivelse  

 af 26. maj 1978 under hensyn til, at en række kommuner over for ministeriet  

 tilkendegav at have problemer med at overholde enkelte af etaperne i  

 tidsplanen.
 Herefter gælder følgende tidsfrister for etablering af registret samt  

 indledning af dets driftsfase:
Den 1. september 1978 indledes driftsfasen af det samlede bygnings-  

 og boligregistersystem.
Fra denne dato iværksætter kommunen den regelmæssige  

 ajourføring (ved indberetning til brug for månedlige EDB-kørsler) af  

 bygnings- og boligregistret.
Samtidig hermed skal der som nævnt i pkt. 13 i  

 nærværende cirkulære udarbejdes indberetninger til bygnings- og  

 boligregistrets ændringssystem om de pr. 31. august 1978 verserende  

 byggesager i kommunen.
 Den 1. oktober 1978 skal bygnings- og boligregistret være fuldt  

 førstegangsetableret samt ajourført med de ændringer, der måtte være sket  

 med ejendoms-, bygnings- og boligbestanden i tiden efter 1. april 1977.
 Kommuner, der på grund af ekstraordinære omstændigheder ikke har kunnet  

 overholde tidsfristen 1. oktober 1978 for fuldstændig etablering af bygnings-  

 og boligregistret, har efter særlig aftale fået meddelt tilladelse til at  

 udskyde den fulde etablering af bygnings- og boligregistret indtil udgangen  

 af 1978.
 På baggrund af den reviderede tidsplan er der bl. a. fastlagt følgende  

 anvendelser af bygnings- og boligregistret i perioden fra 1. september 1978:
 I Danmarks Statistik søges udarbejdet en bygnings-, bolig- og  

 huslejeopgørelse pr. 1. april 1977. Opgørelsen udarbejdes på grundlag af  

 statusregistret pr. 1. april 1977, så snart bygnings- og boligregistret er  

 fuldt førstegangsetableret.
 Gennemførelse af årsomvurderingen pr. 1. april 1979 sker med  

 bistand i fuldt omfang fra bygnings- og boligregistret, dvs. både ved  

 udtagelse af ejendomme til årsomvurdering og ved udskrift af  

 vurderingsgrundlag, jfr. dog punkt 25 om overgangsbestemmelser for udtagelse  

 af ejendomme til årsomvurdering 1979.
 En egentlig boligtælling, dvs. med oplysninger både om boliger og beboere,  

 søges udarbejdet, så snart der er skabt overensstemmelse mellem adresserne i  

 BBR og CPR, dvs. i begyndelsen af 1979.
Afløsning af de nuværende månedlige og kvartalsvise indberetninger om  

 byggeriet fra de enkelte kommuner af materiale direkte fra bygnings- og  

 boligregistret planlægges at ske fra årsskiftet 1978-79. Det er dog en  

 forudsætning, at bestemmelserne ovenfor i punkterne 13-22 er fuldt ud opfyldt  

 fra de angivne tidspunkter.
Nærmere anvisninger om ophør af indberetningerne  

 vil blive meddelt af Danmarks Statistik.
Ajourføring af bygnings- og boligregistret  

 i driftsfasen på grundlag Det samlede bygnings- og boligregistersystems opbygning i driftsfasen.
 12. Driftsfasen for det samlede bygnings- og  

 boligregistersystem indledes den 1. september 1978.
 Fra dette tidspunkt sker ajourføringen af bygnings- og boligregistret  

 gennem etablering og vedligeholdelse af et særligt ændringsregister.
 Gennem ændringsregistret ajourføres bygnings- og boligregistret med  

 oplysninger om de sager, der i henhold til §§ 2-3 i byggeloven er undergivet  

 byggesagsbehandling.
Til ændringsregistret indgår således oplysninger fra alle verserende  

 byggesager vedrørende nybyggeri, til- eller ombygninger eller nedrivninger  

 fra byggetilladelsestidspunktet eller nedrivningstilladelsestidspunktet og  

 til og med sagernes afslutning med ibrugtagningstilladelse eller faktisk  

 nedrivning.
Endvidere indgår oplysninger om anmeldte byggearbejder i henhold  

 til kap. 13.9 i bygningsreglement 1977 om jordbrugserhvervenes avls- og  

 driftsbygninger.
 Afslutning af byggesagen ved ibrugtagning eller den faktiske nedrivning  

 udløser en maskinel overførsel af oplysningerne fra ændringsregistret til  

 bygnings- og boligregistrets stamregister.
 Ændringsregistret indeholder altid oplysninger om de verserende  

 byggesager, medens stamregistret som hidtil indeholder oplysninger om den  

 fysisk-faktiske bestand af bygninger og bolig- og erhvervsenheder.
 Ændringer af fysisk-faktiske forhold i bestanden, der ikke har krævet  

 byggesagsbehandling, indberettes derfor som hidtil direkte til bygnings- og  

 boligregistrets stamregister.
 Samtidig med enhver ajourføring af stamregistret sker en EDB-mæssig  

 lagring af ændringsoplysninger i et historisk bygnings- og boligregister.
 Det historiske register, hvortil manuel indberetning ikke skal foretages,  

 er for øjeblikket under planlægning, hvorfor de nærmere detaljer om dette  

 registers endelige indhold og anvendelse ikke er lagt fast.
 Indberetning til ændringsregistret af verserende byggesager pr. 31. august  

 1978.
 13. Ved punkt 19 i boligministeriets cirkulære om  

 bygnings- og boligregistrets ajourføring og drift af 31. marts 1977 er det  

 pålagt bygningsmyndigheden at levere oplysninger til BBR-myndigheden over de  

 på tidspunktet for driftsfasens påbegyndelse verserende byggesager.
 Som konsekvens af den ændring af tidsplanen for bygnings- og  

 boligregistrets oprettelse, som fremgår af afsnit 1, indledes driftsfasen og  

 dermed den løbende ajourføring af det samlede registersystem ikke som  

 tidligere meddelt 1. august 1978, men den 1. september 1978.
 Dette medfører, at uanset hvilken af de i ovennævnte cirkulæres punkt 19  

 anførte procedurer for ajourføring af bygnings- og boligregistret i  

 oprettelsesfasen den enkelte kommune har valgt, påhviler det  

 bygningsmyndigheden som en engangsforanstaltning at videregive oplysninger  

 til verserende byggesager i kommunen pr. 31. august 1978.
Opgørelsen over de verserende byggesager skal indeholde oplysning om  

 nybyggerier og til- eller ombygninger, hvortil der var meddelt  

 byggetilladelse pr. 31. august 1978, og som på dette tidspunkt ikke var  

 afsluttet enten ved en meddelt ibrugtagningstilladelse eller ved, at  

 byggeriet faktisk var taget i brug.
For bygninger, hvortil der er meddelt  

 nedrivningstilladelse, medtages oplysninger om tilladelsen, hvis bygningerne  

 pr. 31. august 1978 endnu ikke eller kun delvis var nedrevet.
Opgørelsen skal  

 tillige indeholde oplysninger om samtlige de byggesager, som pr. 31. august  

 1978 var anmeldt til bygningsmyndigheden i henhold til kap. 13.9 i  

 Bygningsreglement 1977, og som ikke inden denne dato var konstateret  

 færdiggjort.
 Opgørelsen over de verserende byggesager skal ved videregivelsen til  

 BBR-myndigheden indeholde oplysninger af et tilsvarende omfang som beskrevet  

 i nærværende cirkulære, punkterne 15-17 og 20-21.
 Byggesagsbehandling som grundlag for den løbende ajourføring af bygnings-  

 og boligregistret.
14. Ajourføring af bygnings- og boligregistret med  

 oplysninger om nybyggeri, til- eller ombygninger og nedrivninger knyttes til  

 de naturlige faser i byggesagsbehandlingen, dvs. først og fremmest til  

 bygningsmyndighedens meddelelse af byggetilladelse, påbegyndelse og  

 bygningsmyndighedens meddelelse af ibrugtagningstilladelse samt for  

 nedrivningssagernes vedkommende bygningsmyndighedens meddelelse af  

 nedrivningstilladelse.
For jordbrugserhvervenes avls- og driftsbygninger, der  

 omfattes af kap. 13.9 i Bygningsreglement 1977, knyttes ajourføringen til  

 ejeren/bygherrens anmeldelse af det påtænkte byggearbejde.
Nedenfor i punkterne 15-22 beskrives nærmere, hvilke oplysninger der skal  

 foreligge ved de enkelte faser af byggesagsbehandlingen.
De anførte  

 forskrifter svarer med enkelte ændringer til de i afsnit 1 i cirkulæret om  

 bygnings- og boligregistrets ajourføring og drift af 31. marts 1977 givne  

 retningslinier.
Punkterne 15-22 i nærværende cirkulære erstatter derfor  

 punkterne 9 A-15 i cirkulæret af 31. marts 1977, som herved ophæves.
 Opmærksomheden henledes på, at de tekniske retningslinier for  

 BBR-myndighedens indberetning til EDB-systemet ved de enkelte faser af  

 byggesagsbehandlingen vil blive udsendt i en BBR-meddelelse.
 Ajourføring af bygnings- og boligregistret ved meddelelse af  

 byggetilladelse til et nybyggeri.
15. Ved udstedelse af byggetilladelse til et nybyggeri  

 skal bygningsmyndigheden til BBR-myndigheden meddele samtlige de  

 oplysninger fra byggesagsbehandlingen på ejendoms-, bygnings- eller  

 enhedsniveau, som skal indgå som registreringsgrundlag i bygnings- og  

 boligregistret, jfr. bilag 4 i cirkulære af 6. januar 1977 om etablering  

 af bygnings- og boligregistrering.
Af meddelelsen skal tillige fremgå  

datoen for byggetilladelsen, at byggetilladelsen vedrører et nybyggeri,  

 samt om bygningen opføres med offentlig støtte, jfr. fortegnelsen i bilag  

 1 i nærværende cirkulære om data i det samlede bygnings- og  

 boligregistersystem.
Oplysningerne anføres bygning for bygning med angivelse  

 af entydig identifikation for den pågældende bygning.
 Ved meddelelse af byggetilladelse til et nybyggeri med flere bolig- eller  

 erhvervsenheder vil det ikke være muligt at indberette dataindhold på  

 enhedsniveau, før enhedens identifikation, dvs. etage- og sidebetegnelser, er  

 tildelt af ejeren.
 Efter boligministeriets bekendtgørelse nr. 574 af 26. november 1976 om  

 ejeres oplysningspligt til bygnings- og boligregistret, § 3, stk. 2, skal  

 disse adressebetegnelser være fastsat af ejeren i så god tid, at de kan være  

 godkendt af kommunalbestyrelsen senest ved meddelelse af  

 ibrugtagningstilladelse.
 Ved meddelelse af byggetilladelse til en nybygning med flere bolig-  

 eller erhvervsenheder må bygningsmyndigheden efter omstændighederne begrænse  

 videregivelsen til kun at omfatte samtlige de oplysninger, der skal indgå som  

 registreringsgrundlag i bygnings- og boligregistret på ejendoms- og  

 bygningsniveau.
 Det kan anbefales at orientere ejeren om retningslinierne for tildeling af  

 etage- og sidebetegnelserne i forbindelse med byggesagsbehandlingen, således  

 at disse kan foreligge på et tidligt tidspunkt under byggesagsbehandlingen.  

 Herved skabes mulighed for, at bygningsmyndigheden kan videregive  

 oplysningerne også på enhedsniveau samtidig med, at oplysningerne på  

 ejendoms- og bygningsniveau afgives til BBR-myndigheden, hvilket danner  

 grundlag for en administrativ forenkling af ajourføringsproceduren.
Opmærksomheden henledes på, at registrering på enhedsniveau ikke er krævet  

 for bygninger, der udelukkende indeholder erhvervsareal.
Såfremt kommunen  

 derfor ikke har truffet beslutning om registrering af enhedsniveau for rene  

 erhvervsbygninger, påhviler det alene bygningsmyndigheden at videregive  

 samtlige de oplysninger, der skal indgå som registreringsgrundlag på  

 ejendoms- og bygningsniveau.
Tilsvarende gælder for bygninger, hvor det  

 samlede areal af beboelsesenhederne udgør mindre end 5 pct. af det samlede  

 bygningsareal, idet det for sådanne bygninger alene er krævet, at der  

 anvendes helt eller delvis til beboelse.
 Da de byggestatistiske opgørelser på grundlag af ændringsregistret kræver  

 fuldstændig indberetning af visse oplysninger vedrørende byggesagen på  

 byggetilladelsestidspunktet, foretages en maskinel kontrol heraf ved  

 BBR-myndighedens løbende indberetning til ændringsregistret.
 Ajourføring af bygnings- og boligregistret ved meddelelse af  

 byggetilladelse til en til- eller ombygning.
16. Ved meddelelse af byggetilladelse til en  

 tilbygning eller ombygning af en eksisterende bygning skal  

 bygningsmyndigheden til BBR-myndigheden videregive samtlige de oplysninger  

 fra byggesagsbehandlingen, der vedrører til- eller ombygningen, og som skal  

 indgå som registreringsgrundlag i bygnings- og boligregistret.
Af  

 meddelelsen skal tillige fremgå datoen for byggetilladelsen, samt at  

 byggetilladelsen vedrører en til- eller ombygning.
Oplysningerne anføres  

 bygning for bygning med angivelse af entydig identifikation for den eller de  

 bygninger, der er omfattet af tilladelsen.
 For så vidt angår til- eller ombygninger, som omfatter flere enheder, rene  

 erhvervsbygninger eller beboelsesenheder, der udgør mindre end 5 pct. af det  

 samlede bygningsareal, finder de under punkt 15 nævnte regler tilsvarende  

 anvendelse.
 Ajourføring af bygnings- og boligregistret ved anmeldelse af påbegyndelse  

 af byggearbejdet.
 17. Når byggearbejdet vedrørende et nybyggeri eller en  

 til- eller ombygning af ejeren/bygherren anmeldes påbegyndt, skal  

 bygningsmyndigheden videregive datoen for den faktiske påbegyndelse  

 til BBR-myndigheden.
Datoen for byggeriets påbegyndelse skal altid anføres bygning for bygning,  

 selv om byggetilladelsen er givet samlet til flere bygninger.
Endvidere skal  

 altid angives vejnavn (vejkode) og husnummer for den påbegyndte del samt  

 øvrige nødvendige identifikationer som registernummer og bygningsnummer.
 Ajourføring af bygnings- og boligregistret ved meddelelse af  

 ibrugtagningstilladelse.
 18. Når byggearbejdet vedrørende nybyggeriet eller  

 til- eller ombygningen er afsluttet, påhviler det bygningsmyndigheden at  

 videregive datoen for meddelelse af ibrugtagningstilladelse til det  

 færdiggjorte byggeri eller en del heraf til BBR-myndigheden.
Omfatter ibrugtagningstilladelsen hele bygningen, skal  

 bygningsmyndigheden, forinden den videregiver datoen til BBR-myndigheden,  

 sammenholde de oplysninger, der blev afgivet ved meddelelse af  

 byggetilladelse, med oplysningerne for det færdiggjorte byggeri.
Er der sket  

ændringer i forhold til de oplysninger, som blev videregivet ved  

 byggetilladelsen eller senere, skal disse meddeles BBR-myndigheden, således  

 at det sikres, at det endelige dataindhold for det færdiggjorte byggeri i  

 bygnings- og boligregistret svarer til byggeriets faktiske forhold.
Samtidig skal oplysninger, som ikke tidligere er blevet afgivet, og  

 som skal indgå som registreringsgrundlag i bygnings- og boligregistret,  

 videregives til BBR-myndigheden.
For bygninger med flere bolig- eller  

 erhvervsenheder skal oplysninger på enhedsniveau således altid være  

 videregivet senest samtidig med, at datoen for ibrugtagningstilladelsen  

 meddeles BBR-myndigheden.
Omfatter ibrugtagningstilladelsen kun en del af en bygning, skal  

 bygningsmyndigheden videregive datoen for den delvise  

 ibrugtagningstilladelse.
Sammen med datoen for den delvise  

 ibrugtagningstilladelse skal videregives oplysning om arealet af den  

 bygningsdel, den delvise ibrugtagningstilladelse omfatter,  jfr. bilag 1  

 (datanr. 286) i nærværende cirkulære.
 Omfatter den færdiggjorte bygningsdel en eller flere bolig- eller  

 erhvervsenheder, skal oplysninger på enhedsniveau videregives senest  

 samtidig med datoen for den delvise ibrugtagningstilladelse.
 Ved meddelelse af ibrugtagningstilladelse til den sidste del af en  

 bygning  skal bygningsmyndigheden foruden datoen for den delvise  

 ibrugtagningstilladelse og arealet af den omfattede bygningsdel anføre, at  

bygningen hermed er fuldført.
 Forinden videregivelsen af disse oplysninger sker, skal  

 bygningsmyndigheden foretage ovennævnte gennemgang af de oplysninger, der  

 blev afgivet ved meddelelse af byggetilladelse, og, såfremt der er sket  

 ændringer heri, videregive disse til BBR-myndigheden.
 De ovennævnte oplysninger anføres bygning for bygning med angivelse af de  

 nødvendige identifikationer.
 Ajourføring af bygnings- og boligregistret ved henlæggelse af en byggesag  

 efter meddelt byggetilladelse.
 19. Såfremt et nybyggeri eller en til- eller ombygning  

 efter meddelt byggetilladelse opgives af ejeren, påhviler det  

 bygningsmyndigheden, så snart den bliver bekendt hermed, at give  

 BBR-myndigheden meddelelse herom.
 Ved henlæggelse af en byggesag forstås, at byggeriet opgives efter  

 meddelelse af byggetilladelse eller efter påbegyndelse, således at  ingen  

 bygningsdel færdiggøres, hvorfor der ikke skal registreres nogen  

 oplysninger i bygnings- og boligregistret.
 Ved videregivelse af oplysningerne til BBR-myndigheden anføres  datoen  

 for henlæggelsen med angivelse af de nødvendige identifikationer.
 Medfører ejerens beslutning ikke en opgivelse af byggeriet, men at dette  

 korrigeres i forhold til den udstedte byggetilladelse, påhviler det  

 bygningsmyndigheden at videregive de ændrede oplysninger i overensstemmelse  

 med det i punkterne 15-18 anførte.
Har bygningsmyndigheden ikke, når byggetilladelsen udløber 1 år efter dens  

 meddelelse, modtaget indberetning om påbegyndelse af byggeriet, må  

 BBR-myndigheden ved henvendelse til ejeren søge oplyst, hvorvidt byggeriet er  

 henlagt, om det er påbegyndt opført uden anmeldelse herom, eller om det er  

 færdiggjort, uden at der er søgt ibrugtagningstilladelse.
Der registreres  

 datoerne herfor, idet det registreres, til hvilken kalendermåned  

 påbegyndelsen, ibrugtagningen eller henlæggelsen faktisk har fundet sted.
 Ajourføring af bygnings- og boligregistret ved nedrivning af bygninger.
 20. Ved meddelelse af nedrivningstilladelse til en  

 bygning eller en del heraf påhviler det bygningsmyndigheden at videregive  

datoen for nedrivningstilladelsen til BBR-myndigheden.
 Nedrivningstilladelsen kan omfatte en hel bygning eller en del af en  

 bygning.
 Omfatter nedrivningstilladelsen hele bygninger, anføres entydig  

 identifikation for hver af de bygninger, der omfattes af tilladelsen.
 Omfatter nedrivningstilladelsen kun en del af en bygning, skal  

 bygningsmyndigheden sammen med datoen for nedrivningstilladelsen anføre den  

 nøjagtige identifikation for den del af bygningen, der er omfattet af  

 tilladelsen, tillige med angivelse af arealet for den bygningsdel, der er  

 omfattet af nedrivningstilladelsen, samt de øvrige ændringer af det  

 registrerede dataindhold, som nedrivningstilladelsen medfører.
 Meddeler bygningsmyndigheden samtidig med nedrivningstilladelsen  

 byggetilladelse til opførelse af et nybyggeri eller en til- eller ombygning  

 vedrørende samme ejendom, meddeles disse oplysninger til BBR-myndigheden i  

 overensstemmelse med det i punkterne 15 og 16 anførte.
 Dataindholdet i bygnings- og boligregistret (stamregistret) slettes dog  

 ikke endeligt, før nedrivningen har fundet sted.
 BBR-myndigheden skal således senest 1 år efter meddelelsen af  

 nedrivningstilladelsen - eventuelt ved henvendelse til ejeren - søge oplyst,  

 om nedrivningen har fundet sted, samt datoen for den gennemførte  

 nedrivning, jfr. bilag 1 (datanr. 295).
 Søges der byggetilladelse til opførelse af et nyt byggeri inden 1 år efter  

 den meddelte nedrivningstilladelse, påhviler det bygningsmyndigheden at  

 meddele BBR-myndigheden, at nedrivning har fundet sted.
 Ajourføring af bygnings- og boligregistret ved anmeldelse af byggearbejder  

 efter kap. 13.9 i Bygningsreglement 1977.
 21. I henhold til kap. 13.9 i Bygningsreglement 1977  

 kan jordbrugserhvervenes avls- og driftsbygninger i landzoneområder opføres  

 efter, at ejeren/bygherren skriftligt har anmeldt det byggearbejde, der agtes  

 udført, til bygningsmyndigheden.
 Ajourføringen af bygnings- og boligregistret knyttes derfor for disse  

 oplysninger til denne anmeldelse af byggearbejdet.
 Det påhviler derfor bygningsmyndigheden at videregive samtlige de  

 oplysninger, som skal registreres i bygnings- og boligregistret,  og som  

 fremgår af det med anmeldelsen fremsendte materiale, samt  datoen for  

 anmeldelsen af byggearbejdet til BBR-myndigheden.
 Oplysningerne videregives til BBR-myndigheden, når bygningsmyndigheden har  

 påset, at arbejdet kan bringes til udførelse.
BBR-myndigheden skal herefter senest 1 år efter anmeldelsen af  

 byggearbejdet ved henvendelse til ejeren søge oplyst, om byggeriet er færdigt  

 og i bekræftende fald datoen herfor.
Er byggeriet eventuelt opgivet, skal  

 datoen herfor oplyses.
 Ajourføring af bygnings- og boligregistret iøvrigt ved byggeri, der er  

 helt eller delvis undtaget fra byggesagsbehandling.
 22. Kap. 13 i Bygningsreglement 1977 åbner mulighed  

 for, at yderligere en række bebyggelser kan opføres uden byggetilladelse og  

 tages i brug uden ibrugtagningstilladelse.
 En del af disse bebyggelser kan registreres i bygnings- og boligregistret,  

 medmindre disse er af forholdsvis ringe værdi, nemlig transformerstationer,  

 jfr. reglementets punkt 13.3, og kolonihavehuse, jfr. reglementets punkt  

 13.8.
 For områder, hvor der efter bygningsregelementets punkt 13.8 kan opføres  

 kolonihavehuse uden bygge- eller ibrugtagningstilladelse, retter  

 BBR-myndigheden senest 1 år efter lokalplanens eller byplanvedtægtens  

 gennemførelse henvendelse til indehaverne af de nævnte huse i området med  

 henblik på at få oplyst de for ajourføringen relevante oplysninger i den  

 udstrækning, dette er muligt efter disse bygningers særlige beskaffenhed.
 For så vidt angår den løbende ajourføring herefter, kan BBR-myndigheden  

 træffe aftale med bestyrelsen for haveforeningen om en eventuelt løbende  

 indberetning af ændringer eller selv 1 gang årligt rette henvendelse til  

 indehaverne af kolonihavehusene.
 For så vidt angår de bygninger, der herudover efter deres karakter skal  

 registreres i BBR, og som ikke kræver byggesagsbehandling, søger  

 BBR-myndigheden ved regelmæssige henvendelser til de myndigheder og  

 selskaber, hvorunder bygningerne henhører, oplysning om ajourføringsdata.  

 træffe aftale med vedkommende myndighed eller selskab om en løbende  

 indberetning af oplysninger, der er relevante for ajourføringen.
 Afsnit 3. Årsomvurdering.
 Generelle retningslinjer for bygnings- og boligregistrets anvendelse ved  

 årsomvurdering.
 23. I medfør af § 39 i lov om vurdering af landets  

 faste ejendomme, jfr. lovbekendtgørelse nr. 363 af 1. juli 1976, finder  

 bygnings- og boligregistrets oplysninger for fremtiden anvendelse ved  

 vurdering af fast ejendom.
 Ved kommende ejendomsvurderinger skal ejere derfor ikke på forhånd  

 afkræves oplysninger om forhold, der er eller skulle have været registreret i  

 bygnings- og boligregistret.
Inden vurderingen foretages, fremsendes i stedet til ejerne udskrift af  

 vurderingsgrundlaget.
Udskriften af vurderingsgrundlaget vil i almindelig  

 tekst indeholde de oplysninger fra bygnings- og boligregistret og det  

 kommunale ejendomsregister, jfr. § 39 i vurderingsloven, som er  

 vurderingsrelevante.
På denne måde gøres ejerne på forhånd kendt med de  

 registrerede oplysninger, som skal indgå som grundlag for årsomvurderingen.
 Ejerne skal kun returnere udskriften af vurderingsgrundlaget, såfremt der  

 konstateres fejl i de udskrevne registeroplysninger, såfremt der for særlige  

 ejendomstyper skal afgives oplysninger om forhold, som ikke fremgår af  

 registrene, eller såfremt ejeren ønsker at afgive særlige supplerende  

 oplysninger til brug for vurderingens gennemførelse.
Årsomvurderingen 1979 tager udgangspunkt i det samlede bygnings- og  

 boligregistersystem.
Dette medfører, at der ved årsomvurderingen 1979 kan  

 udskrives et vurderingsgrundlag indeholdende oplysninger om de ændringer som  

 følge af nybyggeri, til- eller ombygninger o. lign., der har fundet sted  

 siden ejendommens sidste vurdering.
Fra og med årsomvurderingen 1979 danner bygnings- og boligregistret  

 tillige grundlag for maskinelle forslag til udtagelse af ejendomme til  

 årsomvurdering på grundlag af bygningsforandringer.
Udtagelsen baserer  

 sig på de indberettede oplysninger til det samlede bygnings- og  

 boligregistersystem af nybyggeri, til- og/eller ombygninger, nedrivninger  

 samt øvrige ændringer af de registrerede oplysninger og vedrører således de  

 omvurderingsgrunde, der er omfattet af § 2, stk. 2, nr. 1 og 7, i lov om  

 vurdering af landets faste ejendomme.
Udtagelse af ejendomme til årsomvurdering kan således fra 1979 foregå på  

 grundlag af såvel bygnings- og boligregistret som det kommunale  

 ejendomsregister.
Udtagelsen på grundlag af registrerede oplysninger i det  

 ene registersystem sker uafhængigt af registrerede oplysninger i det andet  

 registersystem, hvilket indebærer, at udtagelsen af en ejendom kan ske i eet  

 eller begge registersystemer.
 Maskinelle forslag til udtagelse af ejendomme til årsomvurdering på  

 grundlag af bygningsforandringer.
24. På grundlag af ajourføringen gennem det samlede  

 bygnings- og boligregistersystem udskrives løbende til vurderingsmyndigheden  

 oplysninger om de ejendomme, der har undergået ændringer.
Materialet vil for  

 hver ejendom indeholde oplysning om karakteren og omfanget af ændringerne.  

 Dette sker ved hjælp af en vurderingsudtagelseskode, hvis indhold er  

 beskrevet i bilag 1 (under datanr. 180 og 181), således at materialet viser,  

 hvilke ejendomme der med større eller mindre sikkerhed kan henføres til en af  

 de i pkt. 23 nævnte omvurderingsgrunde.
 Med udgangspunkt i dette materiale kan vurderingsmyndigheden gennemgå de  

 enkelte ejendomme med henblik på at foretage den endelige udtagelse af  

 ejendomme til årsomvurdering.
 Såfremt vurderingsmyndigheden ikke skønner, at en ejendom henhører under  

 den angivne udtagelseskategori, oplyses den ønskede kategori til  

 BBR-myndigheden.
 Ved selve årsomvurderingen vil der på grundlag af de oplysninger om  

 ejendommenes udtagelseskategori, som vurderingsmyndigheden løbende har fået  

 udskrevet, samt på grundlag af de korrektioner heri, som  

 vurderingsmyndigheden har oplyst, blive foretaget udskrift af  

 vurderingsgrundlaget til de ejere, hvis ejendomme efter vurderingsrådets  

 gennemgang indgår i årsomvurderingen.
 Overgangsbestemmelser for udtagelse af ejendomme til årsomvurdering 1979.
 25. Den maskinelle udtagelse af ejendomme til  

 årsomvurdering indledes som nævnt den 1. september 1978.
 Ved årsomvurderingen 1979 kan den i pkt. 24 nævnte procedure således kun  

 benyttes til udtagelse af ejendomme, på hvilke der er foretaget byggearbejder  

 eller øvrige ændringer, afsluttet efter 1. september 1978.
Ejendomme, på hvilke der i perioden 1. april 1978 - 31. august 1978 er  

 gennemført bygningsforandringer, må udtages på grundlag af de  

 oplysninger, som bygningsmyndigheden har videregivet til BBR-myndigheden om  

 byggesager, der i perioden 1. april 1978 - 31. august 1978 er afsluttet med  

 en ibrugtagningstilladelse.
Materialet vedrørende denne periode opbevares  

 af BBR-myndigheden og stilles til rådighed for vurderingsmyndigheden.
 Den maskinelle procedure for udtagelse af ejendomme til årsomvurdering  

 medfører, at bygningsmyndigheden i overensstemmelse med retningslinierne i  

 pkt. 18 i boligministeriets cirkulære om bygnings- og boligregistrets  

 ajourføring og drift af 31. marts 1977 kan ophøre med at holde  

 vurderingsmyndigheden løbende orienteret om meddelte byggetilladelser o.  

 lign., jfr. nedenfor.
De retningslinier, som fremgår af ovennævnte cirkulære, vedrører alene  

 byggetilladelser, som danner grundlag for indberetninger til bygnings- og  

 boligregistret, f. eks. tilladelse til opførelse af nye bygninger eller til-  

 og ombygninger af eksisterende bygninger.
Byggetilladelser, som ikke vedrører  

 bygnings- og boligregistrets dataindhold, skal således fortsat meddeles  

 vurderingsmyndigheden.
Som eksempler herpå kan nævnes tilladelser til  

 opsætning af facadeskilte, udstillingsskabe, automater o. lign.
 Efterfølgende kontrol og ajourføring af bygnings- og boligregistret på  

 grundlag af årsomvurderingen.
 26. Senest 1. september i vurderingsåret modtager  

 registerføreren for bygnings- og boligregistret fra vurderingssekretariatet  

 meddelelse om de rettelser og korrektioner vedrørende oplysningerne i  

 bygnings- og boligregistret, der er fremkommet gennem årsomvurderingen.
 BBR-myndigheden skal have meddelt oplysninger om den faktiske anvendelse  

 af erhvervsenheder, som førstegangsvurderes ved den pågældende  

 årsomvurdering, og hvor anvendelsen ikke tidligere er oplyst af ejeren.
 BBR-myndigheden skal endvidere have meddelt de af ejerne korrigerede  

 fejl og mangler vedrørende de udskrevne oplysninger fra bygnings- og  

 boligregistret samt de fejl og mangler, der iøvrigt er konstateret af  

 vurderingsrådet i forbindelse med vurderingen, idet vurderingsrådene ved  

 omvurderingen søger bygnings- og boligregistrets oplysninger efterprøvet, om  

 fornødent ved besigtigelse.
 På grundlag af de modtagne oplysninger påhviler det registerføreren for  

 bygnings- og boligregistret snarest herefter at sørge for, at bygnings- og  

 boligregistret korrigeres og ajourføres.
 Afsnit 4. Forudsætninger og principper for samkøring mellem bygnings- og  

 boligregistret og det centrale personregister (CPR).
 Forudsætninger for samkøringen.
27. Som nævnt i punkt 32 i boligministeriets cirkulære  

 af 31. marts 1977 om bygnings- og boligregistrets ajourføring og drift er  

 samkøringen af bygnings- og boligoplysninger og personoplysninger betinget af  

 et fælles og entydigt identifikationsgrundlag i bygnings- og  

 boligregistret og det centrale personregister.
Denne betingelse er allerede  

 opfyldt gennem fastlæggelsen af fælles regler for tildeling af  

 adressebetegnelser i de to registre.
 Tilvejebringelsen og fastholdelsen af sammenfaldende betegnelser for  

 boligadresser i bygnings- og boligregistret og det centrale personregister  

 kræver som nævnt i pkt. 5 et snævert samarbejde mellem BBR-myndigheden og  

 folkeregistermyndigheden i kommunen.  Alle ændringer af vejkoder,  

 husnumre og etage- og sidebetegnelser, som indgår i en boligadresses  

 indentifikation, skal således løbende udveksles mellem disse forvaltninger.  

 Folkeregistermyndigheden skal videregive oplysninger til BBR-myndigheden om  

 ændinger af adressebetegnelser, som den selv foranlediger, eller som iøvrigt  

 kommer til dens kendskab gennem behandlingen af flytningsanmeldelser.  

 Tilsvarende skal BBR-myndigheden videregive oplysninger om ændringer af  

 adressebetegnelser, som den kommer til kendskab om gennem den  

 oplysningspligt, som påhviler ejerne efter § 2 i boligministeriets  

 bekendtgørelse nr. 574 af 26. november 1976, gennem oplysninger fra kommunens  

 byggesagsbehandling, eller som iøvrigt fremkommer i forbindelse med  

 oprettelsen og ajourføringen af bygnings- og boligregistret.
 Med det formål at mindske uoverensstemmelser i adresseangivelserne i de to  

 registre anbefales det, at den snævre kontakt mellem BBR- og  

 folkeregistermyndighed etableres snarest, hvorved eventuelle systematiske  

 afvigelser ved registreringen kan afsløres og rettes på et så tidligt  

 tidspunkt som muligt, ligesom der kan tages initiativ til specielle  

 kontrolforanstaltninger.
 Tidsplan for tilvejebringelse af entydighed mellem de to registre.
28. I november 1978 sammenholdes boligadresserne i  

 bygnings- og boligregistret og det centrale personregister maskinelt.
I  

 forbindelse hermed overføres oplysninger om boligtype fra bygnings- og  

 boligregistret til det centrale personregister.
De uoverensstemmelser mellem og boligregistret og det centrale  

 personregister, som herigennem afsløres, vil blive udskrevet på særlige  

 anmærkningslister.
Ud over boligadressen vil der på listerne blive udskrevet  

 forskellige støtteoplysninger til brug ved den korrektion, som skal  

 foretages.
Anmærkningslisterne fremsendes til folkeregistermyndigheden med kopi til  

 BBR-myndigheden.
Det påhviler herefter folkeregistermyndigheden med støtte  

 fra BBR-myndigheden at undersøge de faktiske forhold for herigennem at skabe  

 grundlag for at korrigere de registrerede oplysninger i det centrale  

 personregister eller bygnings- og boligregistret.
 Gennemgangen af anmærkningslisterne og korrektionen på grundlag heraf skal  

 være afsluttet ved udgangen af februar 1979.
 Kontrollen af, at anmærkningerne medfører den ønskede overensstemmelse  

 mellem boligadresserne i de to registre, foretages udelukkende på grundlag af  

 indholdet i det centrale personregisters adresseindeks.
 Denne kontrol gennemføres første gang efter ovennævnte frists udløb.  

 Graden af overensstemmelse ved denne kontrol vil være afgørende for, hvorvidt  

 det bliver påkrævet at gennemføre yderligere kontrol efter en kortere  

 periode.
 Når tilfredsstillende overensstemmelse mellem adresserne i de to registre  

 er opnået, kan Danmarks Statistik påbegynde udarbejdelsen af den første  

 registerbaserede boligtælling.
Lignende opgørelser planlægges gennemført een gang årligt, normalt med 1.  

 januar som referencetidspunkt.
Forud for disse opgørelser gennemføres som  

 minimum ovennævnte kontrol på grundlag af adresseindekset i det centrale  

 personregister.
 Sikring af overensstemmelse mellem adressebetegnelserne i driftsfasen.
 29. Umiddelbart efter, at boligadressserne i de to  

 registre i november 1978 maskinelt er sammenholdt, indledes en løbende  

 udveksling af oplysninger mellem bygnings- og boligregistret og det centrale  

 personregister, hvorved der er tilvejebragt grundlag for, at der på ethvert  

 tidspunkt er den højeste grad af overensstemmelse mellem boligadresserne i de  

 to registre.
I driftsfasen vil der herefter ved enhver ajourføring af bygnings- og  

 boligregistret maskinelt blive udtrukket oplysninger om oprettelse og  

 nedlæggelse af boliger samt ændringer af boligtyper.
Disse oplysninger  

 videresendes til det centrale personregister.
Endvidere gennemføres ved  

 enhver ajourføring af det centrale personregister en kontrol af  

 adressebetegnelserne, der er anvendt ved tilflytninger.
I forbindelse med  

 denne løbende udveksling af oplysninger mellem de to registre udskrives  

 anmærkningslister til kommunen over de oplysninger, som ikke er  

 overensstemmende i de to registre.
Kontrol af, at anmærkningerne fra  

 driftsfasen fører til overensstemmelse mellem boligadresserne, gennemføres  

 også på grundlag af indholdet i det centrale personregisters adresseindeks.  

 Som nævnt gennemføres kontrollen som minimum umiddelbart forud for en fælles  

 udnyttelse af oplysningerne i de to registre.
 Boligministeriet, den 23. oktober 1978.
 ERLING OLSEN.
 /Svend Trollegaard.
 Bilag 1.
 Data i det samlede bygnings- og boligregistersystem.
Dataindholdet i bygnings- og boligregistret er beskrevet i bilag 4 i  

 boligministriets cirkulære af 6. januar 1977 om etablering af bygnings- og  

 boligregistrering.
I boligministeriets cirkulære af 31. marts 1977 om  

 bygnings- og boligregistrets ajourføring og drift samt i nærværende cirkulære  

 er omtalt en række yderligere data med tilknytning til ajourføring af  

 bygnings- og boligregistret på grundlag af byggesagsbehandlingen.
 Dataindholdet i det samlede bygnings- og boligregistersystem indeholder  

 herefter yderligere nedennævnte data:
 Ejendomsniveau.
Datanr.: 180 Datanavn: Maskinel vurderingsudtagelseskode.
 Indhold:
Der registreres maskinelt en udtagelseskode på grundlag af de ændringer  

 eller nye oplysninger, der ajourfører bygnings- og boligregistret.
Den  

 maskinelle udtagelseskode dannes med en række forskellige værdier, alt efter  

 med hvilken sikkerhed ændringen medfører, at ejendommen skal udtages til  

 årsomvurdering.
Følgende maskinelle udtagelsskode dannes i nedennævnte  

 situationer:
A.
Ejendomme med nyopførte bygninger, hvis bebyggede areal (219) efter  

 oprettelse er 30 kvm eller derover. (Dog ikke for bygningsanvendelseskoderne  

 910, 920 og 930).
B.
Ejendomme, hvis hidtidige samlede bygningsarealer ikke oversteg 500  

 kvm, og hvor dette areal er forøget med 30 kvm eller derover. (Dog ikke for  

 bygningsanvendelseskoderne 910, 920 og 930).
C.
Ejendomme, hvor der er registreret ændringer af følgende data:
 205 »Antal egentlige beboelseslejligheder«.
 209 »Om- eller tilbygningsår«.
 211 »Ydervæggenes materiale«.
 212 »Tagdækningsmateriale«.
 213 »Garageareal« (af materialer som bebyggelsen iøvrigt).
 214 »Udhusareal« (af materialer som bebyggelsen iøvrigt).
 217 »Samlet boligareal«.
 218 »Samlet erhvervsareal«.
 219 »Bebygget areal«.
 220 »Antal etager«.
 221 »Samlet areal af tagetage«.
 222 »Areal af udnyttet del af tagetage«.
 223 »Samlet kælderareal«.
 224 »Kælderareal med loft mindre end 1,25 m over terræn«.
 225 »Garageareal« (af lettere materialer end bebyggelsen i  

 øvrigt).
 226 »Carportareal«.
 227 »Udhusareal« (af lettere materialer end bebyggelsen i  

 øvrigt).
 229 »Varmeinstallation«.
231 »Elevator«, samt 216 »Samlet bygningsareal«, hvis denne ændring ikke falder ind  

 under A eller B.
D.
Ejendomme, hvor der er registreret ændringer af følgende data:
 103 »Vandforsyning«.
 104 »Afløbsforhold«.
 203 »Bygningens anvendelse«.
 204 »Adgangsforhold«.
 206 »Antal enkeltværelser«.
 210 »Konstruktionsforhold«, eller ændringer for en eller flere  

 enheder af følgende data:
 307 »Bolig- eller erhvervsenhedens anvendelse«.
 308 »Boligtype«.
 309 »Kondemneret boligenhed«.
 311 »Samlet areal«.
 312 »Areal til beboelse«.
 313 »Areal til erhverv«.
 318 »Toiletforhold«.
 319 »Badeforhold«.
 320 »Køkkenforhold«.
E.
Ejendomme, hvor der i ændringssystemet er registreret en dato for  

 påbegyndelse af byggearbejder (282) eller en dato for anmeldelse af  

 byggearbejder (293), men hvor sagen ikke er afsluttet med dato for  

 ibrugtagningstilladelse (283) eller dato for seneste delvise  

 ibrugtagningstilladelse (284).
F.
Ejendomme, hvor der er registreret ændringer af øvrige data.  

 Kodeværdierne A-D ændres altid til F, hvis felt 290 eller felt 390  

 »Byggearbejdets eller ændringens art« indeholder kodeværdi 4  

 »Fejlrettelse af faktiske fejlregistreringer og udeladelser«.
 Datanr.: 181.
 Datanavn: Manuel vurderingsudtagelseskode.
 Indhold: Der registreres den vurderingsudtagelseskode, der manuelt  

 indberettes.
 Der kan indberettes samme værdier for udtagelseskoden som nævnt under  

 datanr. 180.
 Endvidere kan indberettes følgende værdi:
G.
Angiver, at ejendommen ikke skal årsomvurderes på grund af  

 bygningsforandringer m. v.
 Bygningsniveau.
 Datanr.: 281.
 Datanavn: Dato for udstedelse af byggetilladelse.
 Indhold: Der registreres datoen for bygningsmyndighedens udstedelse af  

 byggetilladelse til et nybyggeri eller en til- eller ombygning.
 Datanr.: 282.
 Datanavn: Dato for påbegyndelse af byggeri.
 Indhold: Der registreres den dato, som ejeren/bygherren oplyser for  

 påbegyndelse af byggearbejdet.
 Datanr.: 283.
 Datanavn: Dato for ibrugtagningstilladelse.
 Indhold: Der registreres datoen for bygningsmyndighedens udstedelse af  

 ibrugtagningstilladelse til nybyggeri eller til- og ombygning.
 Endvidere registreres for byggerier, der færdiggøres etapevis, en dato,  

 svarende til datoen for den sidste delvise ibrugtagningstilladelse til  

 byggeriet.
 For byggearbejder, der er omfattet af kap. 13.9 i Bygningsreglement 1977  

 (jordbrugserhvervenes avls- og driftsbygninger), registreres datoen for  

 byggearbejdets færdiggørelse.
 Datanr.: 284.
 Datanavn: Dato for seneste delvise ibrugtagningstilladelse.
 Indhold: Der registreres datoen for den seneste af bygningsmyndigheden  

 udstedte delvise ibrugtagningstilladelse til et nybyggeri eller en til- eller  

 ombygning.
 Datanr.: 285.
 Datanavn: Dato for henlæggelse af byggesagen.
Indhold: Der registreres den dato, som ejeren/bygherren (eventuelt  

 bygningsmyndigheden) oplyser for henlæggelse af byggeriet.
Datoen  

 registreres, såvel når byggesagen opgives før påbegyndelse, som når  

 byggesagen opgives efter påbegyndelse.
Der registreres kun en dato, når ingen  

 bygning færdiggøres.
 Datanr.: 286.
 Datanavn: Færdiggjort bygningsareal siden sidste ajourføring.
Indhold: Der registreres det areal, som er færdiggjort i forbindelse med  

 den sidst udstedte delvise ibrugtagningstilladelse.
Arealet opgøres i  

 overensstemmelse med retningslinierne for brugen af BBR-datum 216  

 »Samlet bygningsareal« med tillæg af BBR-datum 222 »Areal af  

 udnyttet del af tagetage«.
Arealer fra en tidligere delvis  

 ibrugtagningstilladelse udgår maskinelt af datum 286, når en ny delvis  

 ibrugtagningstilladelse indberettes, således at der altid er registreret det  

 sidst færdiggjorte areal.
Datum'et benyttes kun, når der er indberettet en  

 dato til datum 284 »Dato for seneste delvise  

 ibrugstagningstilladelse«.
 Datanr.: 287.
 Datanavn: Distriktsangivelse.
 Indhold: Datum 287 kan benyttes efter den enkelte kommunes ønske til  

 registrering af eventuel distrikts- eller områdeopdeling.
 Datanr.: 288.
 Datanavn: Dato for fuldført byggeri.
Indhold: Datum 288 kan benyttes efter den enkelte kommunes ønske til  

 registrering af en dato for byggeriets færdiggørelse i de tilfælde, hvor et  

 byggeri konstateres færdiggjort, inden bygningsmyndigheden har udstedt  

 ibrugtagningstilladelse.
Datum'et tjener derfor først og fremmest som intern  

 styring af byggesagen i kommunen.
Når der udstedes ibrugtagningstilladelse,  

 skal der altid registreres en dato i datum 283.
 Opmærksomheden henledes på, at datum 288 først indgår i EDB-systemet i  

 løbet af 1979.
 Datanr.: 290.
 Datanavn: Byggearbejdets eller ændringens art (sagstype).
 Indhold: Der registreres arten af byggesagen eller arten af den ændring,  

 der fysisk-faktisk er gennemført.
 Følgende kategorier kan registreres ved indberetning til  

 ændringsregistret:
 1. Nybyggeri.
 2. Til- eller ombygning.
 3. Nedrivning:
 Følgende kategorier kan registreres ved indberetning til stamregistret:
 4. Fejlrettelse af »faktiske fejlregistreringer  

 og udeladelser«.
 5. Faktisk udført ændring uden byggesagsbehandling.
 Datanr.: 291.
 Datanavn: Støttet/ikke støttet byggeri.
 Indhold: Der registreres, om bygningen opføres med offentlig støtte, eller  

 dette ikke er tilfældet.
 Følgende kategorier kan registreres:
 1. Ikke opført med offentlig støtte.
 2. Opført med offentlig støtte.
 Ved offentlig støtte forstås i lighed med det hidtige begreb i  

 byggestatistikken, at byggeriet opføres med statslån, stats- eller  

 kommunegaranti og/eller rentesikring, statstilskud og/eller driftsstøtte.
 Datanr.: 293.
 Datanavn: Dato for anmeldelse af byggearbejder.
 Indhold: Der registreres den dato, på hvilken ejeren/bygherren har anmeldt  

 udførelsen af byggearbejde i henhold til kap. 13.9 i Bygningsreglement 1977  

 (jordbrugserhvervenes avls- og driftsbygninger).
 Datanr.: 294.
 Datanavn: Dato for nedrivningstilladelse.
 Indhold: Der registreres datoen for bygningsmyndighedens udstedelse af  

 nedrivningstilladelse til en bygning.
 Datanr.: 295.
 Datanavn: Dato for gennemført nedrivning.
 Indhold: Der registreres datoen for ejeren/bygherrens eller  

 bygningsmyndighedens angivelse af, hvornår bygningen er fysisk-faktisk  

 nedrevet.
 Datanr.: 296.
 Datanavn: Foreløbigt færdiggjort bygningsareal.
Indhold: Der registreres det bygningsareal, der er færdiggjort til og med  

 den seneste delvise ibrugtagningstilladelse.
Datum 296 dannes maskinelt som  

 summen af registreret areal i datum 286 »Færdiggjort bygningsareal siden  

 sidste ajourføring«.
Der kan ikke indberettes manuelt til datum 296.
 Datanr.: 297.
 Datanavn: Foreløbigt færdiggjort antal lejligheder.
Indhold: Der registreres det antal beboeelseslejligheder, der er  

 færdiggjort til og med den seneste delvise ibrugtagningstilladelse.
Datum 297  

 dannes maskinelt på grundlag af datum 391 »Dato for delvis  

 ibrugtagningstilladelse«.
Der kan ikke indberettes manuelt til datum  

 297.
 Datanr.: 298.
 Datanavn: Foreløbigt færdiggjort antal enkeltværelser.
Indhold: Der registreres det antal enkeltværelser til beboelse, der er  

 færdiggjort til og med den seneste delvise ibrugtagningstilladelse.
Datum 298  

 dannes maskinelt på grundlag af datum 391 »Dato for delvis  

 ibrugtagningstilladelse«.
Der kan ikke indberettes maskinelt til datum  

 298.
 Enhedsniveau.
 Datanr.: 378.
 Datanavn: Adressekode.
Indhold: Der registreres, om adressen tillige findes i det centrale  

 personregister.
Datum 378 dannes ved oprettelsen maskinelt i forbindelse med  

 samkøringen mellem bygnings- og boligregistret og det centrale  

 personregister.
Efter oprettelsen kan der indberettes manuelt til datum 378.
 Datanr.: 390.
 Datanavn: Byggearbejdets eller ændringens art (sagstype).
 Indhold: Der registreres arten af byggesagen eller arten af den ændring,  

 der fysisk-faktisk er gennemført.
 Følgende kategorier kan registreres ved indberetning til  

 ændringsregistret:
 1. Tilgang af enheder (herunder enheder, der opstår  

 ved erhvervsbygningers overgang til boligformål).
 2. Til- eller ombygning.
 3. Nedlæggelse.
 Følgende kategorier kan registreres ved indberetning til stamregistret:
 4. Fejlrettelse af »Faktiske fejlregistreringer  

 og udeladelser«.
 5. Faktisk udført ændring uden byggesagsbehandling.
 Datanr.: 391.
 Datanavn: Dato for delvis ibrugtagningstilladelse.
 Indhold: Der registreres datoen for den af bygningsmyndigheden udstedte  

 delvise ibrugtagningstilladelse, hvoraf den pågældende enhed er omfattet.
 Datanr.: 392.
 Datanavn: Udlejningsforhold 2.
 Indhold: Der registreres i forbindelse med samkøring af bygnings- og  

 boligregistret, det centrale personregister og det kommunale ejendomsregister  

 en af følgende kategorier:
 1. Udlejet.
 2. Benyttet af ejeren.
 3. Ikke benyttet (ingen personer registreret på  

 adressen i det centrale personregister).
 Datum 392 dannes maskinelt, og der er ikke mulighed for manuel  

 indberetning.
