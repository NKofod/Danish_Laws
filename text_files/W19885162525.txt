 3 ugers fristen i arbejdsløshedsforsikringslovens § 78, stk. 2, løber  

 fra det tidspunkt, hvor rykkerskrivelsen må anses for at være kommet frem til  

 medlemmet.
Det fremgik af sagen, at kassen den 9. september 1987 udsendte en rykker  

 med en frist på 3 uger til indbetaling af kontingentrestance.
Medlemmet  

 betalte det skyldige kontingent den 1. oktober 1987. Den 12. oktober 1987  

 blev medlemmet slettet på grund af kontingentrestance med virkning fra den  

 31. juli 1987.
 Direktoratet meddelte den 1. februar 1988, at direktoratet var enig med  

 kassen i, at betingelserne i arbejdsløshedsforsikringslovens § 78 vedrørende  

 slettelse på grund af kontingentrestance var opfyldt.
 Ankenævnet lagde til grund, at den i arbejdsløshedsforsikringslovens § 78,  

 stk. 2, omhandlede 3 ugers frist løber fra det tidspunkt, hvor  

 rykkerskrivelsen måtte anses for at være kommet frem til medlemmet.
 Ankenævnet lagde endvidere til grund, at skrivelsen var afsendt fra kassen  

 den 9. september 1987, og at medlemmet tidligst den 10. september 1987 måtte  

 anses for at have modtaget rykkerskrivelsen, og at restancen blev indbetalt  

 den 1. oktober 1987.
 Ankenævnet fandt herefter, at medlemmets indbetaling har været rettidig,  

 og at der derfor ikke har været grundlag for at slette medlemmet som medlem  

 af arbejdsløshedskassen.
 Den foretagne sletning blev derfor ophævet.
 Ankenævnet ændrede således Direktoratet for Arbejdsløshedsforsikringens  

 afgørelse.
