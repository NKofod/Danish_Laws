(Til landets sygehuse) Indledning De procedureorienterede forholdsregler mod smitteoverførsel i  

 sundhedsvæsenet, hvilke er anført i Sundhedsstyrelsens »Vejledning om  

 human immundefektvirus HIV og forebyggelse af blodbåren smitte« 1992,  

 reducerer risikoen for overførsel af smitte med blod og legemsvæsker i  

 sundhedsvæsenet.
Forholdsreglerne anvendes under udførelsen af enhver  

 procedure, der indebærer risiko for eksposition, og uafhængigt af om  

 patientens smittestatus er kendt.
Overførsel af prionsygdommen Creutzfeldt-Jakob sygdom ved almindelig  

 omgang med patienter i og udenfor sundhedsvæsenet ses ikke.
Der skal derfor  

 ikke tages særlige forholdsregler i plejen og behandlingen af patienter med  

 eller mistænkt for Creutzfeldt-Jakob sygdom.
Overførsel af sygdommen er set i enkelte tilfælde ved transplantation af  

 hjernehinder og hornhinder.
Ved indgreb og autopsi på patient med, eller  

 mistænkt for, CJD eller beslægtede spongiforme encefalopatier, skal  

 instrumenter, der har været i direkte kontakt med hjernevæv eller  

 rygmarvsvæske, dampautoklaveres ved 134I i 1 time.
Engangsudstyr bør i videst  

 muligt omfang anvendes.
Autopsi Det vigtigste ved autopsien af patienter mistænkt for CJD eller anden  

 spongiform encefalopati er at fremskaffe en sikker diagnose.
Det er derfor  

 tilstrækkeligt i de fleste tilfælde at begrænse autopsien til udtagning af  

 hjernen.
Dette kan gøres sikkert i ethvert autopsirum og kræver ikke  

 specielle sikkerhedsfaciliteter og udsætter ikke det involverede personale  

 for særlig risiko, forudsat at de almindelige hygiejniske forholdsregler  

 overholdes.
Neuropatologisk undersøgelse Der er ikke set overførsel af smitte til personale ved neuropatologiske  

 undersøgelser, men da hjernevæv og beslægtet væv har givet anledning til  

 overførsel af smitte til patienter, skal der ved neuropatologiske  

 undersøgelser af patienter med, eller mistænkt for, CJD eller beslægtede  

 spongiforme encefalopatier iagttages særlige forholdsregler:
 1. Personalet skal bruge sikkerhedshandsker og undgå  

 penetrerende læsioner.
 2. Den formaldehydfikserede hjerne udskæres på et bord  

 dækket med engangsplastikafdækning og et lag af cellstof (som afskaffes ved  

 afbrænding af infektiøst hospitalsmateriale).
 3. For at inaktivere Creutzfeldt-Jakob sygdommens  

 smitsomme agens anbefales det at lade vævsblokkene til histologi (ikke mere  

 end 5 mm i tykkelse) behandle i koncentreret (95-100%) myresyre i en time,  

 efterfulgt af frisk 4% formaldehyd i 48 timer.
 4. Vævsrester, debris og kontamineret formaldehydvæske  

 skal afskaffes i en plastikbeholder som smitsomt hospitalsaffald til  

 forbrænding.
 5. Stiklæsion og anden udsættelse for smitsomt  

 materiale eller kontamineret affald skal registreres.
Dekontaminering Alle instrumenter, handsker osv., som har været i kontakt med det  

 potentielt smitsomme materiale, skal renses.
Instrumenter, som er  

 kontamineret med formalinfikseret ikke-myresyrebehandlet væv, bliver ikke  

 dekontamineret ved almindelig autoklavering ved 121 grader Celcius.
Da konventionelle metoder til sterilisation og desinfektion ikke  

 dekontaminerer det CJD-infektiøse agens, skal man bruge specielle metoder,  

 såfremt instrumenter m.v. skal genanvendes.
Disse forholdsregler bør tages  

 ved patienter med CJD eller mistænkt herfor:
Autoklavering 1. Dampautoklavering (glasvarer, instrumenter,  

 sikkerhedshandsker mv.): 134 grader celcius i 1 time.
Kemisk dekontaminering af ikke-autoklaverbart materiale og overflader 2.1 2N NaOH (80 g pr. liter) i en time eller alternativt 1N NaOH i 2 timer  

 anbefales.
 2.2 Alternativt kan bruges 5% NaOCl (natriumhypoklorit, mindst  

 20.000 ppm fri klorid, frisk opløsning) i 2 timer.
 Bemærkning: Meget irriterende og korrosivt på stål.
 2.3 Alternativ kan kogning af instrumenter eller materiale i 3%  

 SDS (Natrium ( S odium) D odecyl S ulfat) i mindst 3  

 minutter anvendes, enten alene eller i kombination med autoklavering ved 121  

 grader celcius i 1 time.
