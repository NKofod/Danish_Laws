Fremsat den 24. oktober 2000 af  

 Charlotte Antonsen (V), Jens Vibjerg (V),  

 Pia Christmas-Møller (KF),  

 Knud Erik Kirkegaard (KF),  

 Lone Yalcinkaya (CD) og Susanne Clemensen (CD) Forslag til folketingsbeslutning om regelforenkling gennem ændringer på  

 arbejdsmiljøområdet Med henblik på at forenkle den offentlige  

 administration, nedbringe og forenkle regelmængden samt lette de  

 administrative byrder opfordrer Folketinget regeringen til snarest muligt at  

 fremsætte de nødvendige lovforslag om at ophæve den obligatoriske, skriftlige arbejdspladsvurdering i  

 lov om arbejdsmiljø for virksomheder med under 5 ansatte, at liberalisere bedriftssundhedstjenesten, at hæve grænsen til 10 ansatte for, hvornår  

 virksomhederne skal etablere en sikkerhedsorganisation, og at afskaffe mål- og rammestyringen af  

 Arbejdsmiljørådets og branchearbejdsmiljørådenes  

 aktiviteter.
 Folketinget tilskynder i stedet regeringen til at skabe  

 mere fleksible rammer for virksomhedernes arbejdsmiljøindsats,  

 således at der tages mere hensyn til den enkelte virksomheds behov,  

 organisering, størrelse m.v.
Bemærkninger til forslaget Forslagsstillerne ønsker at  

 sætte regelforenkling og afbureaukratisering højt på  

 dagsordenen.
Nærværende forslag er et konkret beslutningsforslag  

 om regelforenkling samt forslag til lettelse af de administrative byrder  

 på arbejdsmiljøområdet.
Forslaget er en delvis genfremsættelse af  

 beslutningsforslag nr.
B 21 fra folketingsåret 1998-99. (Se  

 Folketingstidende 1998-99, forhandlingerne side 1262 og tillæg A side  

 1614 og 1617).
Ved lov nr. 379 af 10. juni 1997 påførte  

 arbejdsministeren erhvervslivet nye store byrder i form af den tvungne,  

 skriftlige arbejdspladsvurdering og krav om, at alle virksomheder med fem  

 ansatte og derover skal etablere sikkerhedsorganisation.
Hertil kom kravet om  

 en uges uddannelse af sikkerhedsorganisationens medlemmer.
Også  

 reglerne om en særlig godkendelsesordning for  

 bedriftssundhedstjenesterne medførte øgede omkostninger og  

 administrative byrder både for virksomhederne og  

 bedriftssundhedstjenesterne.
Ligeledes medførte den indførte  

 mål- og rammestyring af Arbejdsmiljørådets og  

 branchearbejdsmiljørådenes aktiviteter en bureaukratisering af  

 hele partsindsatsen på arbejdsmiljøområdet.
Samtidig gav  

 loven mulighed for en central ministerstyring af hele den partsbaserede  

 indsats på arbejdsmiljøområdet.
Loven medførte en betydelig bureaukratisering af  

 arbejdsmiljøområdet og pålagde virksomhederne  flere  

 omkostninger.
Det er forslagsstillernes opfattelse, at mere bureaukrati ikke  

 skaber et bedre arbejdsmiljø for den enkelte.
For enhver virksomhed,  

 uanset størrelse, gælder arbejdsgiveransvaret fortsat, ligesom  

  mange virksomheder, især på service- og kontorområdet,  

 selv evner at løse de fleste problemer i samarbejde mellem  

  arbejdsgivere, arbejdstagere og faglige organisationer   uden tunge,  

 bureaukratiske systemer.
Arbejdspladsvurdering Før lovændringen afhang skriftlighedskravet  

 for arbejdspladsvurdering alene af de sikkerheds- og sundhedsmæssige  

 forhold på arbejdspladsen, idet der skulle tages hensyn til bl.a.  

 arbejdets art, anvendte arbejdsmetoder og arbejdsprocesser samt virksomhedens  

 størrelse og organisering.
Indholdet af arbejdspladsvurderingen var  

 ikke tidligere lovfæstet.
Virksomhederne kunne derfor gennemføre  

 arbejdspladsvurderingen afhængigt af den enkeltes behov, organisering,  

 størrelse m.v.
Til brug for udformningen og gennemførelsen af  

 arbejdspladsvurderingen kunne virksomhederne i stort omfang støtte sig  

 til de relevante branchevejledninger, som branchesikkerhedsrådene  

 udgiver, og som er godkendt af Arbejdstilsynet.
 I dag skal alle virksomheder imidlertid gennemføre  

 en arbejdspladsvurdering, der indeholder følgende elementer:
Identifikation og kortlægning af virksomhedens  

 arbejdsmiljøforhold Beskrivelse og vurdering af virksomhedens  

 arbejdsmiljøproblemer Prioritering og opstilling af en handlingsplan til løsning af  

 virksomhedens arbejdsmiljøproble- mer Retningslinjer for opfølgning på  

 handlingsplanen.
Herudover har arbejdsministeren bemyndigelse til at  

 fastsætte de nærmere regler.
Arbejdstilsynet skal kontrollere, at  

 der er udarbejdet en arbejdspladsvurdering efter lovens krav.
Metodefrihed og  

 tilpasning afhængigt af virksomhedens individuelle forhold vurderes  

 på dette grundlag at være begrænsede, især for de  

 mindste virksomheder, og vil endvidere afhænge af  praksis i den  

 enkelte tilsynskreds.
 En arbejdspladsvurdering bør udformes og  

 gennemføres efter de konkrete virksomhedsforhold på den enkelte  

 arbejdsplads og skal som hidtil leve op til de generelle krav, der er fastsat  

 i EU's rammedirektiv om sikkerhed og sundhed (Rådets direktiv nr.  

 89/391/EØF af 12. juni 1989 om iværksættelse af  

 foranstaltninger til forbedring af arbejdstagernes sikkerhed og sundhed under  

 arbejdet).
Erfaringerne med arbejdspladsvurderingerne har imidlertid  

 været positive for de større virksomheder, bl.a. på grund  

 af metodefriheden, der i vidt omfang er blevet respekteret af  

 Arbejdstilsynet, således at arbejdspladsvurderingen betragtes som  

 virksomhedens eget redskab.  For de mindste virksomheder er udformningen af  

 arbejdspladsvurderingen stadig en administrativ byrde, idet der bl.a. ikke  

 findes en sikkerhedsorganisation, der kan deltage i udformningen af en  

 arbejdspladsvurdering.
Disse virksomheder med under 5 ansatte har også  

 fået en længere overgangsordning, men skal have udarbejdet  

 arbejdspladsvurderingen inden udgangen af år 2000, jf.
AT-meddelelse  

 nr. 4.00.1, november 1998.  Forslagsstillerne finder, at dette er en passende  

 anledning til at ophæve kravet om en obligatorisk, skriftlig  

 arbejdspladsvurdering for virksomheder med mindre  end 5 ansatte.
Bedriftssundhedstjenesten (BST) Forslagsstillerne ønsker reglerne for  

 bedriftssundhedstjenesterne liberaliseret og vil ophæve den  

 godkendelsesordning, som blev indført i 1997. BST skal være en  

 almindelig rådgivnings- og servicetjeneste på  

 arbejdsmiljøområdet, der fungerer i fri konkurrence efter de  

 samme principper som private rådgivende virksomheder.
Pligten til at  

 være tilsluttet eller etablere en bedriftssundhedstjeneste  

 gældende for store dele af arbejdsmarkedet skal således  

 ophæves, og virksomhederne skal i fremtiden alene efter behov  

 trække på bedriftssundhedstjenestens ydelser.
De bureaukratiske regler for virksomhedernes  

 tilslutningspligt, betalingspligt og pligten til at træffe aftaler om  

 samarbejdet med bedriftssundhedstjenesterne vil således forsvinde og  

 betyde store lettelser for såvel virksomhederne som  

 bedriftssundhedstjenesterne.
Arbejdstilsynets kontrol med BST-pligtens  

 efterlevelse og kontrol med BST skal ligeledes forsvinde, og det vil samtidig  

 betyde en væsentlig regelforenkling.
Den meget bureaukratiske  

 godkendelsesordning for bedriftssundhedstjenesterne afskaffes.
Det foreslås, at liberaliseringen gennemføres  

 over nogle år, således at de bestående  

 bedriftssundhedstjenester får mulighed for at tilpasse sig almindelige  

 markedsvilkår.
På den måde vil den  

 arbejdsmiljøekspertise, som er samlet i bedriftssundhedstjenesterne,  

 kunne bevares i stort omfang, da virksomhederne også i fremtiden vil  

 efterspørge rådgivning og bistand i forbindelse med deres  

 arbejdsmiljøarbejde.
 Der er efter forslagsstillernes opfattelse ikke nogen  

 tvivl om, at en frivillig, liberal BST-ordning vil være med til at  

 sikre kvaliteten og samtidig udgøre et understøttende element  

 for virksomhedernes sikkerheds- og sundhedsarbejde.
Sikkerhedsorganisation Kravet om sikkerhedsorganisation  på alle  

 virksomheder med blot fem ansatte og derover indebærer en  

 væsentlig og unødig bureaukratisering af virksomhedernes  

 sikkerheds- og sundhedsarbejde.
Regler om valg af  

 sikkerhedsrepræsentant, afholdelse af møder i  

 sikkerhedsorganisationen og tvungen uddannelse af sikkerhedsorganisationens  

 medlemmer vil især på de mindre virksomheder  

 besværliggøre og bureaukratisere sikkerheds- og  

 sundhedsarbejdet.
Den formelle ramme vil på mindre virksomheder, hvor  

 den personlige kontakt er afgørende, snarere hæmme end fremme  

 virksomhedens sikkerhedsarbejde.
Kravet om en uges sikkerhedsuddannelse i form af et  

 grundmodul for alle sikkerhedsgruppens medlemmer på samtlige  

 virksomheder er ude af proportion med problemerne på de fleste mindre  

 virksomheder, især kontor- og administrative virksomheder samt  

 butikker.
Forslagsstillerne finder, at grænsen for at organisere  

 sikkerheds- og sundhedsarbejdet på virksomheder skal være som  

 før lovændringen, nemlig 10 ansatte, dog 20 ansatte på  

 kontor- og administrative virksomheder.
Den lovpligtige  

 arbejdsmiljøuddannelse bør endvidere nedsættes til de  

 oprindelige 32 timer (4 dage), idet de sidste 5 timer var begrundet i  

 arbejdspladsvurderingen, som nu fungerer i de større virksomheder.
Mål- og rammestyring af partsindsatsen Reglerne om Arbejdsmiljørådets og  

 branchearbejdsmiljørådenes virksomhed samt om mål- og  

 rammestyring af denne virksomhed bør ændres, således at  

 partsorganernes selvstyre respekteres.
Der er, som man kunne forvente,  

 opstået et omfattende og helt unødvendigt bureaukrati ved at  

 etablere en mål- og rammestyring på dette område.  

 Således er det stadig vanskeligt, efter halvandet år, at få  

 iværksat bevilgede aktiviteter i  

 branchearbejdsmiljørådene.
Parterne på arbejdsmarkedet skal selv kunne  

 tilrettelægge deres arbejde inden for den kreds af opgaver,  

 lovgivningen fastsætter, og parterne skal selv kunne  

 tilrettelægge den interne organisering af arbejdet.
Parternes egne  

 opgaver må være selvstændige, ligeværdige med og  

 uafhængige af myndighedssystemet.
For den samlede, overordnede indsats  

 på arbejdsmiljøområdet finder forslagsstillerne, at et  

 samarbejde mellem myndighedssystemet og partssystemet er  

 hensigtsmæssigt, men der er og skal være tale om to af hinanden  

 uafhængige systemer.
Skriftlig fremsættelse Charlotte Antonsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om regelforenkling  

 gennem ændringer på arbejdsmiljøområdet.
(Beslutningsforslag nr.
B 22).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
