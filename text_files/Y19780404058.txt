En landinspektør søger direktoratet om dispensation fra kravet om  

 vejudlæg på matrikelkortet ved udstykning af parceller til vandboring.  

 Parcellerne er på ca. 350 - 450 (m2), og færdslen til og fra disse boringer  

 er af begrænset intensitet varierende fra 1 gang daglig til 1 gang hver 14.  

 dag, alt efter årstiden.
På grund af de specielle frafaldt direktoratet  

 kravet om, at adgangsvejen skulle udlægges på matrikelkortet på betingelse  

 af, at det godtgøres, at vejretten er sikret ved tinglyst deklaration.
 De har ved skrivelse af 23-8-1978 spurgt, om ministeriet vil kunne  

 dispensere fra bestemmelsen om at adgangsveje til nyudstykkede parceller skal  

 optages på matrikelkortet.
 De oplyser, at de omhandlede parceller er på ca. 350 (m2) - 450 (m2), og  

 at de skal benyttes til etablering af vandboringer, samt at færdslen til og  

 fra disse boringer er af begrænset intensitet varierende fra 1 gang daglig  

 til 1 gang hver 14. dag, alt efter årstiden.
 De foreslår at vejadgangen til parcellerne sikres ved tinglyst  

 deklaration.
 I den anledning skal ministeriet meddele, at under disse specielle  

 omstændigheder vil man frafalde kravet om, at adgangsvejen skal udlægges på  

 matrikelkortet på betingelse af, at det godtgøres, at vejretten er sikret ved  

 tinglyst deklaration.
 Med udstykningssagens indsendelse til direktoratet bedes nærværende  

 skrivelse bilagt i kopi.
