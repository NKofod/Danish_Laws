Klage over ardannelse efter bortskæring  

 af modermærke Nævnet fandt, at speciallægen ikke havde udvist manglende omhu  

 og samvittighedsfuldhed ved sin behandling af patienten.
Nævnet kunne blandt andet oplyse, at modermærker, som  

 forandrer sig, kan udvikle sig til modermærkekræft.
Diagnosen kan  

 kun stilles ved en vævsprøve.
Denne vævsprøve  

 bliver altid taget med en margin med normal hud omkring selve  

 modermærket for at give patologen de bedste muligheder for at vurdere  

 forandringerne.
Nævnet kunne endvidere oplyse, at ardannelse kan være af  

 forskellig kvalitet fra person til person, og tillige fra sted til sted  

 på den enkeltes krop.
Netop skulderrundingen var kendt for at  

 være et sted med relativ dårlig ardannelse.
Nævnet lagde ved sin afgørelse vægt på, at  

 speciallægen foretog en bortskæring af modermærket i en  

 afstand af 3 mm fra dets kant.
Det derved fremkomne hul kunne ikke sammensyes  

 direkte, hvorfor speciallægen foretog en tenformet udskæring,  

 hvorved arret blev længere.
Såret blev herefter syet sammen.
