Cirkulære om opsparing af frihed (Til samtlige ministerier mv.) 1. Den 22. december 2000 indgik Finansministeriet og  

 centralorganisationerne en rammeaftale om opsparing af frihed med henblik  

 på at fremme udviklingen af fleksible og effektive statslige  

 arbejdspladser.
Finansministeriet og centralorganisationerne har som led i aftale- og  

 overenskomstfornyelsen aftalt en justering af aftalen.
Den reviderede  

 rammeaftale af 14. juni 2002 er optaget som bilag til cirkulæret.
 Ændringen i forhold til de hidtil gældende regler består  

 i, at aldersbegrænsningerne i § 3, stk. 3, med hensyn til  

 konvertering af kontante ydelser til frihed og afholdelse af sådan  

 konverteret frihed er ophævet.
 Ændringen har virkning fra 1. april 2002.
 Konverteret frihed, der er opsparet før den 1. april 2002, afvikles  

 i overensstemmelse med de hidtil gældende regler, medmindre andet  

 aftales lokalt.
 2. Rammeaftalen giver mulighed for, at gældende frister for  

 afvikling af optjent frihed i centralt og decentralt aftalte arbejdstids- og  

 tjenestetidsaftaler, (fælles) overenskomster, organisationsaftaler samt  

 ferieaftalen kan fraviges med henblik på en senere, eventuelt samlet,  

 afvikling af friheden.
 Herudover er der med rammeaftalen skabt mulighed for, at ansatte kan  

 konvertere ydelser, der er optjent i medfør af natpengeaftalen eller  

 aftalen om tillæg for aften- og natarbejde for ansatte inden for CO  

 II's forhandlingsområde, til frihed, som kan indgå i  

 opsparingsordningen.
 3. En udnyttelse af rammeaftalen forudsætter, dels at  

 ledelsen og de respektive organisationer/disses lokale repræsentanter  

 vælger at indgå en lokalaftale, der udstikker rammerne for  

 opsparing på den pågældende institution, dels at der  

 indgås individuelle aftaler, der inden for lokalaftalens rammer  

 regulerer de konkrete opsparingsordninger for de ansatte, der ønsker  

 at benytte ordningen.
 Det bør i forbindelse med etableringen af en opsparingsordning  

 fastlægges, om en ansat, der har tilmeldt sig ordningen, automatisk  

 får indsat optjent/konverteret frihed på sin »opsparingskonto«,  

 eller om indsættelse på kontoen kan ske efter den ansattes eget  

 valg i hvert enkelt tilfælde.
 4. De lokale parter kan aftale, at kontante ydelser evt. vil kunne  

 konverteres til frihed i forbindelse med en opsparingsordning, jf. § 3,  

 stk. 3, samt i givet fald, hvilke beregningsregler der skal gælde  

 for en sådan konvertering, jf. § 4, stk. 2.
 Der kan tænkes forskellige modeller, men en mulighed kunne  

 være en eller flere standardsatser gældende for samtlige  

 ansatte/grupper af ansatte, f.eks. baseret på  

 gennemsnitsberegninger.
 En anden mulighed kunne være en omregning baseret på den  

 enkelte ansattes aktuelle lønforhold, jf. nedenstående  

 eksempel:
En medarbejder aflønnes med en nettotimeløn, der pr.  

 1.10.2001 udgør 122,88 kr.
Natpengesatsen pr. time pr. 1.10.2001 udgør 18,84 kr.
Natpengesatsen konverteres herefter til 60min x 18,84 = 122,88 9,2 min.
der afrundes til nærmeste hele minuttal = 9 min.
 5. Opmærksomheden henledes på reglerne om overskydende  

 timer i Arbejdsministeriets bekendtgørelse nr. 902 af 9. december  

 1999, jf. tillige Arbejdsministeriets bekendtgørelse nr. 594 af 22.  

 juni 2001 om fleksibel efterløn, der henviser til  

 førstnævnte.
 Reglerne om overskydende timer indebærer, at retten til  

 arbejdsløshedsdagpenge/efterløn udskydes i indtil 5 uger efter  

 fratrædelsestidspunktet, hvis en fuldtidsforsikret ansat i de seneste  

 12 uger/3 måneder forud for ledigheden har haft lønnet arbejde i  

 mere end 37 timer pr. uge (for deltidsforsikrede mere end 30 timer pr.  

 uge).
 Bestemmelserne kan således få betydning, hvis der i  

 forbindelse med fratræden udbetales kontant godtgørelse efter  

 § 7, stk. 1, på grundlag af opsparet frihed, som  

 hidrører fra over-/merarbejde, timeopsparing, flekstidsordning etc.  

 optjent i perioden 12 uger/3 måneder umiddelbart forud for  

 fratrædelsestidspunktet.
 Godtgørelse for over-/merarbejde mv. udført før denne  

 periode samt anden godtgørelse efter § 7, stk. 1, vil  

 derimod ikke efter gældende regler have indflydelse på retten til  

 dagpenge/efterløn i forbindelse med fratræden.
 Den ansatte kan ved henvendelse til sin arbejdsløshedskasse  

 få nærmere oplysning om reglerne.
 6. Med hensyn til beskatningstidspunktet for løn, der  

 udbetales under afvikling af opsparet/konverteret frihed, samt  

 beskatningstidspunktet for kontant godtgørelse af frihed henvises til  

 § 22 i Skatteministeriets bekendtgørelse om opkrævning af  

 indkomstskat samt kommunal og amtskommunal ejendomsværdiskat for  

 personer mv.
 7. Under hensyn til de forskellige regler, der gælder for  

 afvikling og evt. kontant honorering, jf. § 6 og § 7, samt til  

 reglerne om overskydende timer i forbindelse med ledighed skal registreringen  

 af frihed på den individuelle opsparingskonto foretages særskilt  

 for de enkelte frihedskategorier med angivelse af optjeningstidspunkt.
 Ved overgang til et nyt ansættelsesforhold kan friheden  

 overføres, såfremt den modtagende ansættelsesmyndighed  

 indvilliger heri, jf. § 7, stk. 2. De konkrete vilkår for  

 overførslen skal i givet fald aftales mellem den ansatte og den  

 modtagende ansættelsesmyndighed.
 8. I forbindelse med eventuel etablering af opsparingsordninger  

 på selvejende institutioner mv. henledes opmærksomheden på  

 de særlige økonomiske forhold, der gør sig gældende  

 i forbindelse med sådanne institutioners eventuelle nedlæggelse  

 eller lignende.
 9. Cirkulæret har virkning fra den 1. april 2002. Samtidig  

 ophæves cirkulære nr. 5 af 5. januar 2001 om opsparing af frihed  

 (Perst. nr. 001-01).
Finansministeriet, Personalestyrelsen, den  

 17. juni 2002 P.M.V.E.B.Lisa Engmann Bilag Rammeaftale om opsparing af frihed § 1. Denne aftale indgås med henblik på at  

 fortsætte initiativerne på det familie- og seniorpolitiske  

 område og generelt at fremme udviklingen af fleksible og effektive  

 statslige arbejdspladser.
 § 2. Aftalen gælder for tjenestemænd og  

 tjenestemandslignende ansatte samt for ansatte omfattet af overenskomster  

 indgået på den ene side af eller efter bemyndigelse fra  

 Finansministeriet og på den anden side af de underskrivende  

 centralorganisationer eller organisationer, der er tilsluttet disse.
 Stk. 2. Undtaget fra aftalen er elever.
 § 3. Der kan lokalt indgås aftale om etablering af en  

 ordning for opsparing af frihed med henblik på senere afvikling.
 Stk. 2. Opsparingen kan omfatte frihed, der er optjent i  

 henhold til centralt og decentralt aftalte arbejdstids- og  

 tjenestetidsaftaler, (fælles)overenskomster, organisationsaftaler,  

 ferieaftalen samt omsorgsdage, herunder konverterede omsorgsdage.
Stk. 3. Opsparingen kan tillige omfatte frihed, der  

 tilvejebringes ved konvertering af ydelser optjent i medfør  

 af aftale om natpenge mv.
 aftale om tillæg for aften- og natarbejde for ansatte inden for  

 CO II´s forhandlingsområde.
 § 4. Lokalaftalen indgås af vedkommende ministerium  

 eller den styrelse/institution, som ministeriet bemyndiger hertil, og den  

 pågældende organisation eller organisationsrepræsentant,  

 som bemyndiges hertil.
 Stk. 2. Lokalaftalen skal fastlægge rammerne for de  

 individuelle opsparingsaftaler, jf. § 5, herunder blandt andet:
den personkreds, der er omfattet af ordningen hvilke former for optjent frihed, der kan indgå i  

 opsparingen om der er mulighed for at konvertere kontante ydelser til frihed, jf.  

 § 3, stk. 3, herunder i givet fald reglerne for omregning evt. maksimering af den samlede opsparing evt. maksimering af opsparingsperioden evt. varsler for afvikling af frihed evt. kontant honorering af de opsparede timer vilkår for opsigelse af de individuelle aftaler, jf. § 5,  

 herunder betingelserne for afvikling/udbetaling af den opsparede frihed ved  

 bortfald/opsigelse af den individuelle aftale.
§ 5. Inden for rammerne af den i § 4 nævnte  

 lokalaftale kan der mellem ledelsen og den enkelte ansatte aftales en  

 individuel opsparingsordning.
I den individuelle aftale fastsættes de  

 konkrete bestemmelser, herunder blandt andet:
hvilke former for frihed, der omfattes af opsparingen evt. maksimering af den samlede opsparing opsparingsperioden afviklingstidspunkt og/eller afviklingsbetingelser evt. betingelser for udskydelse af aftalt afvikling evt. formål med opsparingen.
 § 6. Frihed, der indgår i en opsparingsordning, optjenes  

 og opgøres i overensstemmelse med de regler, der er fastsat i de  

 respektive aftaler mv.
 Stk. 2. Friheden afvikles time for time med den løn og  

 de eventuelle tillæg, der på afholdelsestidspunktet følger  

 af de gældende regler for den pågældende type frihed.
Stk. 3. Kontante ydelser, der konverteres til frihed, jf.  

 § 3, stk. 3, omregnes i overensstemmelse med lokalaftalens  

 bestemmelser herom.
Friheden afvikles time for time med  

 nettotimelønnen, dvs. ekskl. særlige ydelser mv. og eget- og  

 arbejdsgiverpensionsbidrag.
§ 7. Hvis der ved den ansattes fratræden henstår  

 opsparet frihed, godtgøres denne kontant på  

 fratrædelsestidspunktet i overensstemmelse med de regler, der er  

 fastsat i de respektive aftaler mv.
Konverteret frihed godtgøres, jf.  

 § 6, stk. 3, med nettotimelønnen.
Stk. 2. Friheden kan dog i stedet overføres til det nye  

 ansættelsesforhold, hvis den modtagende ansættelsesmyndighed  

 indvilliger heri.
I så fald overføres et beløb svarende  

 til den i stk. 1 beregnede godtgørelse fra den afgivende til den  

 modtagende ansættelsesmyndighed.
 § 8. Lokalaftaler, jf. § 4, kan opsiges til bortfald med  

 et varsel på 3 måneder, medmindre andet er aftalt i lokalaftalen,  

 jf. § 4, stk. 2.
 Stk. 2. Individuelle opsparingsordninger, jf. § 5,  

 bortfalder samtidig med lokalaftalen, medmindre andet er aftalt i  

 lokalaftalen, jf. § 4, stk. 2.
 Stk. 3. Den allerede opsparede frihed afvikles så vidt  

 muligt i overensstemmelse med forudsætningerne i den individuelle  

 aftale, medmindre andet aftales.
 § 9. Denne rammeaftale træder i kraft den 1. april 2002.  

 Samtidig ophæves rammeaftale af 22. december 2000 om opsparing af  

 frihed.
 Stk. 2. Rammeaftalen kan opsiges til bortfald med 3  

 måneders varsel til en 1. april, dog tidligst 1. april 2005. Opsigelse  

 af rammeaftalen indebærer samtidig en opsigelse af de lokale aftaler,  

 medmindre andet er aftalt i lokalaftalen, jf. § 4, stk. 2.
København, den 14. juni 2002 Statsansattes Kartel Finansministeriet Peter Waldorff P.M.V.
 E.B.
Lisa Engmann Statstjenestemændenes Centralorganisation II Tommy Agerskov Thomsen Akademikernes Centralorganisation Svend M.
Christensen Lærernes Centralorganisation E.B.
