Nr BSF 14 Forslag til folketingsbeslutning om en pensionsreform Fremsat af Lykketoft (S) Svend Auken (S) Ritt Bjerregaard (S) Poul Nielson  

 (S) Kaj Poulsen (S) Henning Rasmussen (S) Nyrup Rasmussen (S) Stavad (S) den 31. oktober 1989 Folketinget opfordrer regeringen til at tilvejebringe den nødvendige rammelovgivning til sikring, af at pensionsordninger efter pensionskassemodellen som led i en indkomstpolitisk aftale kan etableres på hele arbejdsmarkedet fra 1991.
 Pensionsreformen bør hvile på følgende principper:
 1. Målet må være hurtigt at inddrage alle erhvervsaktive i et egetbidrag  

 til arbejdsmarkedspension, mens voksende arbejdsgiverbidrag forudsættes  

 aftalt i de kommende overenskomstperioder.
 2. Eksisterende ordninger respekteres.
 3. Det obligatoriske grundelement er en løbende livsvarig ordning.
 4. Der tages udgangspunkt i en pensionskassemodel omfattende  

 fagligt/branchemæssigt homogene grupper og med demokratisk opbygning.
 5. Der etableres risikoudligning med hensyn til dødelighed og invaliditet  

 mellem alle arbejdsmarkedspensionsordninger.
 6. Automatisk adgang til overflytning ved jobskift, så ordningen ikke  

 hæmmer mobiliteten på arbejdsmarkedet.
 7. De grupper, der ufrivilligt er ude af arbejdsmarkedet, skal sikres  

 inddraget i arbejdsmarkedspension.
 8. Folkepensionens reelle værdi opretholdes ved regulering i takt med  

 årslønsudviklingen for de beskæftigede.
Bemærkninger til forslaget Almlindelige bemærkninger En start på en pensionsreform må vedtages allerede i dette folketingsår.
 Målet er gradvis at sikre større lighed og tryghed i alderdommen ved at  

 supplere den nuværende, skattefinansierede folkepension med  

 arbejdsmarkedspension for alle, der gør det muligt for de store grupper af  

 erhvervsaktive familier med to indkomstmodtagere nogenlunde at opretholde  

 levestandarden i pensionsalderen.
 En stærkt øget pensionsopsparing i de nærmeste år vil være et hovedmiddel  

 til den nødvendige forøgelse af den samlede opsparing i det danske samfund og  

 dermed også til at fremskaffe kapital til stærkt voksende  

 erhvervsinvesteringer.
 Nye og gamle pensionskasser og eksisterende finansielle institutioner vil  

 komme til at spille en afgørende rolle ved kapitalforsyningen til de kommende  

 års kraftige teknologiske modernisering af danske virksomheder og skabelsen  

 af de nødvendige ekstra arbejdspladser.
 En samlet flerårig indsats for en vækstorienteret, økonomisk ansvarlig og  

 socialt retfærdig politik må for at kunne virke ud over dette forslag  

 omfatte:
- en forhandlet og solidarisk indkomstpolitik, der sikrer konkurrenceevne  

 og realløn (B 13), - en markant satsning på uddannelse, erhvervsudvikling og forskning (B  

 15), - en modernisering og international tilpasning af vort skattesystem (B  

 16).
Ad 1. Pensionsbidrag må betales inden for en stram lønramme Det er afgørende for at fastholde de samfundsøkonomisk gavnlige virkninger  

 af øget pensionsopsparing, at bidragene kan afholdes inden for den  

 indkomstpolitiske ramme, der er aftalt.
 Det må forventes, at der ved overenskomstaftalerne 1991-95 kan sikres en  

 solidaritet mellem grupper med gammel og ny arbejdsmarkedspensionsordning på  

 samme måde, som modellen ved midtvejsaftalen på det offentlige område i 1989.
 Arbejdsgiverbidragene må fastlægges som del af de kollektive  

 overenskomster, men det forudsættes, at der kan opnås principiel enighed om  

 over få år at nå et minimum på 6 pct. i arbejdsgiverbidrag for alle.
 Derudover forudsættes et lovpligtigt egetbidrag på mindst 1 pct. fra 1991,  

 2 pct. fra 1992 og 3 pct. fra 1993 og fremefter.
Dette etableres som led i en indkomstpolitisk aftale, der reducerer  

 afgifter, takster og skatter og dermed giver en reallønsgaranti uanset stram  

 lønramme og stigende pensionsopsparing, jf.
B 13.
 Der må gennemføres opfølgende lovgivning for områder og enkeltpersoner,  

 der ikke aftaler arbejdsgiverbidrag via kollektiv overenskomst fra 1991.
Ad 4. Arbejdsmarkedet aftaler selv pensionskassestrukturen Opdelingen i fag- eller branchevise pensionskasser aftales som del af den  

 kommende overenskomstforhandling.
Der skal være mulighed for, at lønmodtagergrupper kan lave  

 administrationsaftaler med eksisterende pensionsinstitutioner inkl.
ATP/LD.
Ad 7. Optjening af pensionsret også under ledighed, sygdom og barsel Der skal også optjenes pensionsret ved arbejdsløshed, sygdom og barsel.
Ud  

 over arbejdsgiverperiode betaler staten arbejdsgiverbidraget.
Til førtidspensionister, der ikke er dækket af en arbejdsmarkedspension,  

 gives tilbud om tillægsforsikring, hvortil staten betaler et  

 arbejdsgiverbidrag.
Formålet er, at de efter en optjeningstid kan opretholde  

 levestandarden efter det 67. år.
Ad 8. Konsekvenser for folkepensionen Gennemførelse af arbejdsmarkedspension for alle må ikke medføre  

 forringelse af folkepensionen for de mange, der overvejende vil være henvist  

 til at leve heraf.
Tværtimod må der i overensstemmelse med den i maj 1989 vedtagne  

 folketingsdagsorden, jf.
Folketingstidende 1988-89, forhandlingerne sp. 10268  

 og sp. 10292 fremtidig ske regulering i takt med årslønsudviklingen for de  

 beskæftigede.
 Det kan dog eventuelt overvejes at placere størstedelen af  

 årslønsreguleringen for sociale pensioner som forhøjelse af  

 pensionstillægget.
 Der må ikke ske forringelse af den løsning på pensionisternes  

 samspilsproblemer, der blev aftalt ved finanslovforslaget mellem den  

 daværende regering og Socialdemokratiet i december 1987. Tværtimod må der  

 gennemføres et generelt loft over skat og modregning på højst 2/3 af en  

 supplerende indkomst.
Samtidig med bruttoafgift på løn- og erhvervsindkomst til væsentlig  

 aflastning af den personlige indkomstskat tilpasses de sociale pensioner.
De  

 særlige personskattefordele for pensionister erstattes af ekstra  

 pensionsbeløb (»bruttoficering«).
