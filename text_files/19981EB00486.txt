Beretning afgivet af Skatteudvalget den 12.  

 maj 1999 Beretning over Forslag til folketingsbeslutning om fuld  

 omkostningsdækning af udgifter til sagkyndig bistand i skattesager ved  

 skatteankenævn, Landsskatteretten, landsret og Højesteret [af Flemming Hansen (KF) og Mariann&nbs  

 p;Fischer Boel (V) m.fl.] Udvalget har behandlet beslutningsforslaget i en  

 række møder og har herunder stillet spørgsmål til  

 skatteministeren, som denne har besvaret skriftligt.
Under 1. behandling af beslutningsforslaget gav  

 skatteministeren tilsagn om nedsættelse af et udvalg med deltagelse af  

 eksterne repræsentanter med henblik på at tilvejebringe et  

 gennemarbejdet og nuanceret grundlag for en politisk beslutning om eventuelt  

 at ændre de gældende regler for omkostningsdækning.
I  

 forlængelse heraf har skatteministeren tilsendt udvalget kommissoriet  

 for »Udvalget om behandlingen af borgernes  

 udgifter ved klage på skatte- og afgiftsområdet« samt oplysninger om udvalgets sammensætning.
Det  

 nævnte udvalg skal bl.a. beskrive gældende regler på  

 området og på grundlag heraf foretage en vurdering af, om  

 gældende regler virker tilfredsstillende, herunder set i  

 retssikkerhedsmæssig sammenhæng.
Udvalget skal endvidere  

 fremkomme med eventuelle forslag til ændrede tilskudsregler i skatte-  

 og afgiftssager med vægt på særlig fremhævede  

 forhold.
Kommissoriet og udvalgets sammensætning er optrykt som bilag  

 til beretningen.
 Skatteministeren har endvidere givet tilsagn om, at  

 udvalget vil få tilsendt det nævnte udvalgs rapport, når  

 den foreligger.
 Herefter bemærker et flertal (udvalget med  

 undtagelse af Enhedslistens medlem), at flertallet finder det beklageligt, at  

 den sene nedsættelse af udvalget, hvorved udvalget først  

 forventes at afslutte sit arbejde inden udgangen af 1999, medfører, at  

 lovforslag ikke vil kunne fremsættes i efteråret 1999. Det  

 må dog tilstræbes, at udvalget afslutter sit arbejde så  

 betids, at lovforslag kan fremsættes umiddelbart efter årsskiftet  

 med henblik på vedtagelse så hurtigt som muligt i 2. halvdel af  

 folketingsåret 1999-2000.
P. u. v.  

 Peter Brixtofte  

 Formand Bilag Kommissorium for Udvalget om behandlingen af borgernes udgifter ved klage  

 på skatte- og afgiftsområdet.
3. kontor 10. maj 1999 Udvalget har til opgave at beskrive de gældende  

 regler om, hvorledes virksomheder og private borgere kan opnå tilskud  

 til udgifter ved administrative klager over det offentliges  

 afgørelser.
Som tilskud skal i den forbindelse anses såvel  

 direkte tilskud fra det offentlige som tilskud fra anden side, f.eks. fra  

 private, fra organisationer eller fra fonde, ligesom eventuel beskatning af  

 sådanne tilskud og den skattemæssige behandling af de  

 nævnte udgifter skal indgå i beskrivelsen.
 Udvalget skal tilsvarende beskrive de gældende  

 regler for udgifter ved prøvelse ved domstolene af det offentliges  

 afgørelser, og i den sammenhæng skal også reglerne om fri  

 proces beskrives.
På baggrund af de nævnte beskrivelser har  

 udvalget til opgave at vurdere, om de gældende regler på skatte-  

 og afgiftsområdet virker tilfredsstillende i retssikkerhedsmæssig  

 sammenhæng, herunder om reglerne giver de implicerede myndigheder  

 fornøden tilskyndelse til at stræbe efter den rigtigst mulige  

 afgørelse på det tidligst mulige tidspunkt.
Udvalget skal  

 endvidere være opmærksom på dels, om reglerne sikrer, at  

 borgere og virksomheder ikke afholder sig fra at søge relevante  

 afgørelser efterprøvet, dels at reglerne ikke tilskynder til  

 afholdelse af uforholdsmæssige omkostninger til  

 efterprøvelsen.
 Udvalget skal fremkomme med eventuelle forslag til  

 ændrede tilskudsregler i skatte- og afgiftssager, idet udvalget i den  

 forbindelse bl.a. skal overveje, om afgrænsningen af de  

 tilskudsberettigede udgifter bør ændres, om tilskuddets  

 størrelse generelt eller i særlige situationer bør  

 ændres, herunder om tilskud skal ydes uafhængigt af sagens  

 udfald, om tilskud eventuelt kan begrænses  

 beløbsmæssigt afhængig af for hvilket klageorgan eller for  

 hvilken domstol den pågældende afgørelse er prøvet,  

om tilskudsstørrelsen kan bero på konkret  

 afgørelse fra klagemyndigheden eller fra et andet organ, og om  

 der eventuelt kan være behov for at pålægge en myndighed  

 eller en klager delvise sagsomkostninger for at være skyld i  

 grundløse sager.
 Udvalget kan i øvrigt fremkomme med forslag til  

 andre ændringer vedrørende tilskudsordningen på skatte- og  

 afgiftsområdet, hvis udvalget skønner det hensigtsmæssigt,  

 og kan herunder overveje et eventuelt behov for tilskud til  

 omkostningsdækning allerede ved ligningsmyndighedens eller  

 afgiftsmyndighedens behandling af ansættelsen eller fastsættelse  

 af tilsvar i første instans.
 Udvalget kan i fornødent omfang opfordre  

 organisationer og andre, der ikke er repræsenteret i udvalget, til at  

 fremkomme med synspunkter vedrørende de spørgsmål, som  

 udvalget har til overvejelse.
 Udvalget skal stile mod at færdiggøre sit  

 arbejde inden udgangen af 1999.
 Sammensætning:
 Formand :	Lektor Margrethe Nørgaard, Aalborg Universitet.
Medlemmer :	Fg.
Kontorchef Claus Kargo, Skatteministeriet,  

 Departementet Kontorchef Ruth Kjærskov, Skatteministeriet, Told- og  

 Skattestyrelsen Fuldmægtig Lennart Houmann, Justitsministeriet Afdelingschef Ulla Katholm, Kommunernes Landsforening Direktør Steen Askholt, Erhvervenes Skattesekretariat Cand.polit.
Frithiof Hagen, Arbejderbevægelsens  

 Erhvervsråd Økonom Lars Christensen, Forbrugerrådet Professor Michael Møller Rådgivende skatterevisor Christen Amby.
Sekretariat :	1 Skatteministeriet, Departementet 1 Skatteministeriet, Told & Skat 1 Justitsministeriet.
