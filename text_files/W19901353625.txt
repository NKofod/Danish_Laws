Der meddeltes afslag på et krav om suppleringsjord i forbindelse med  

 en nabos erhvervelse af sin ejendom nr. 2 uden bygninger, hvorved denne fik  

 et samlet landbrugsareal på mere end 70 ha.
Da arealet imidlertid ikke  

 oversteg erhververens arealbehov for at skabe harmoni i bedriften, var der  

 ikke tale om fortrinsstilling for naboer med suppleringsjordsbehov.
 I skrivelse af 20. april 1990 har De påklaget den af Jordbrugsdirektoratet  

 i skrivelse af 27. marts 1990 trufne afgørelse, hvorved der meddeltes Dem, at  

 Jordbrugsdirektoratet er indstillet på at tillade, at Ove Kærgaard Kvist  

 erhverver jorderne til landbrugsejendommen matr. nr. 1 2d  Vokslev  

 By, Vokslev m.fl., ialt ca. 21,8 ha, som landbrugsejendom nr. 2 uden  

 bygninger.
 Jordbrugsdirektoratet anfører som begrundelse for afgørelsen,  

 at Ove Kærgaard Kvist har et arealbehov på ca. 83 ha, og at de to ejendommes  

 areal ekskl. fradragsarealer ikke tilsammen overstiger Ove Kærgaard Kvists  

 behov for areal for at skabe harmoni i bedriften.
De anfører i Deres klageskrivelse bl.a., at Deres landbrugsejendom ligger  

 i skel med matr.nr. 1 2d af den af Ove Kærgaard Kvist erhvervede  

 landbrugsejendom, og at matr. nr. 1 2d sammen med Deres landbrugsejendom  

 matr.nr. 1 4d  Vokslev By, Vokslev m.fl. vil udgøre et harmonisk jordbrug med  

 mulighed for rationel drift.
De fremfører videre, at Ove Kærgaard Kvist skal  

 køre ca. 3-4 km ad amts- og kommunevej.
Jordbrugsdirektoratet har oversendt  

 klagen hertil og udtalt, at direktoratet finder, at den trufne afgørelse bør  

 fastholdes.
 Landbrugsministeriet finder, at der ikke er grundlag for at ændre  

 Jordbrugsdirektoratets afgørelse, der er i overensstemmelse med  

 landbrugsloven og de for administrationen heraf fastlagte retningslinier.
Ifølge landbrugsloven kan en person, der i forvejen ejer en  

 landbrugsejendom, frit erhverve yderligere en ejendom, hvis betingelserne i  

 lovens § 16, stk. 3 er opfyldt, herunder at de to ejendommes areal ikke  

 tilsammen overstiger 70 ha.
Der vil imidlertid i medfør af lovens § 18, stk.  

 6, blive meddelt tilladelse til at overskride arealgrænsen, såfremt  

 erhververen selv har behov for arealet for at skabe harmoni i bedriften  

 mellem besætning og jordtilliggende, jf. lovens § 18, stk. 6, sidste pkt.
Da Ove Kærgaard Kvist selv har behov for arealet for at opfylde  

 miljøkravene, kan eventuelle naboers ret til fortrinsstilling til erhvervelse  

 af suppleringsjord i forbindelse med Ole Kærgaard Kvists erhvervelse af den  

 omhandlede landbrugsejendom som ejendom nr. 2, ikke gøres gældende.
Der  

 henvises herved til Landbrugsministeriets cirkulære nr. 38 af 8. marts 1990  

 om lov om landbrugsejendomme § 63, stk. 1.
Landbrugsministeriet skal samtidig meddele, at der efter landbrugslovens  

 regler for erhvervelse af ejendom nr. 2 ikke stilles andre betingelser med  

 hensyn til forbindelsesvejen end, at de to ejendommes jorder skal ligge inden  

 for en vejafstand på 10 km.
Såfremt de to ejendomme derimod søges sammenlagt,  

 skal der i henhold til landbrugslovens § 13 og § 40 i ovennævnte cirkulære  

 ved afgørelsen heraf også tages hensyn til, at færdslen til dyrkningsjorder  

 ikke vil komme til at ske ad eller tværs over stærkere trafikeret vej eller  

 gennem landsbybebyggelse eller andet tæt bebygget område.
Endvidere kan det  

 oplyses at afstandsgrænsen ved sammenlægning er 2 km, som kan fraviges indtil  

 3 km.
 Landbrugsministeriet stadfæster hermed Jordbrugsdirektoratets afgørelse af  

 27. marts 1990, hvorefter naboer ikke kan gøre krav på suppleringsjord fra  

 den erhvervede ejendom, fordi Ove Kærgaard Kvist selv har behov for arealet  

 for at skabe harmoni i bedriften mellem besætning og jordtilliggende.
 P.M.V.
 e.b.
