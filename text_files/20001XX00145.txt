Skriftlig fremsættelse (29. november  

 2000) Socialministeren (Henrik Dam Kristensen):
 Herved tillader jeg mig for Folketinget at  

 fremsætte:
Forslag til lov om ændring af lov om social  

 service (Præcisering af anciennitetsprincippet) (Lovforslag nr.
L 120) Lovforslaget er en opfølgning af aftalen om  

 kommunernes økonomi for år 2001.
Der stilles forslag om, at i kommuner, der har en  

 pasningsgaranti svarende til eller gunstigere end lovens § 15 a, anses  

 anciennitetsprincippet ved anvisning af plads i dagtilbud til børn  

 inden skolestart for opfyldt.
At en kommune har pasningsgaranti efter  

 § 15 a  vil sige, at kommunen er forpligtet til inden for faste  

 tidsfrister at tilbyde en plads i et dagtilbud efter lovens §§ 9-11 til  

 alle børn i alderen over 26 uger og indtil barnets skolestart.
Formålet med forslaget er at gøre  

 optagelsesreglerne mere fleksible, således at der i kommuner, der har  

 pasningsgaranti efter lovens § 15 a, sikres mulighed for en mere  

 hensigtsmæssig fordeling af pladserne i dagtilbudene.
Forslaget  

 gælder i overensstemmelse med § 15 a for børn indtil  

 barnets skolestart.
 Lovforslaget skønnes ikke at ville medføre  

 offentlige merudgifter.
 De økonomiske og administrative konsekvenser af  

 lovforslaget skal forhandles med de kommunale parter.
 Med disse bemærkninger skal jeg indstille  

 lovforslaget til Folketingets velvillige behandling.
