En mejeristelev var blevet bortvist fra sin uddannelse efter en  

 påstået overtrædelse af reglerne for personalets køb af virksomhedens  

 produkter.
Bortvisningen var uberettiget, idet det blev lagt til grund, at  

 der ikke tilstrækkelig tydeligt var givet en advarsel i forbindelse med  

 tidligere episoder.
Eleven tillagt erstatning for uberettiget bortvisning.  

 Tillagt betydning ved erstatningsudmålingen, at eleven ville få vanskeligt  

 ved at opnå en ny uddannnelsesaftale inden for samme branche.
I nævnet til behandling af tvistigheder mellem efg-elever og  

 praktikvirksomheder er der den 14. juni 1990 i Sag nr. 24/1989 Efg-elev A mod  

 B (levnedsmiddel-mejeri) afsagt følgende KENDELSE:
 Mellem klageren, efg-elev A, adr., X-by, født den 28. september 1970, og  

 indklagede, C Mejeriselskab, D Mejeri, v/B, adr., X-by, blev den 5. maj 1987  

 oprettet en uddannelsesaftale, hvorefter klageren skulle uddannes inden for  

 levnedsmiddel - mejeri med uddannelsesperiode fra den 1. august 1987 til den  

 19. april 1990. Uddannelsesforholdet blev den 8. februar 1988 bragt til ophør  

 af indklagede.
 Klageren har indbragt sagen for nævnet med påstand om, at indklagede  

 tilpligtes at betale en erstatning på 143.565,54 kr.
 Indklagede har påstået frifindelse, subsidiært mod betaling af et mindre  

 beløb end påstået af klageren.
Det fremgår af sagen, at det hos indklagede ansatte personale i et vist  

 omfang har adgang til at afhente mælkeprodukter på indklagedes lager uden  

 betaling.
Klageren blev den 8. februar 1988 bortvist af mejeribestyrer E på  

 grund af gentagne overtrædelser af reglerne for afhentning af gratis  

 mælkeprodukter.
I forbindelse med bortvisningen udviste mejeribestyreren  

 efter klagerens opfattelse en sådan voldelig optræden, at klageren samme dag  

 indgav politianmeldelse mod mejeribestyreren for vold mod sagesløs.
Klageren  

 blev ved politiets foranledning undersøgt af en læge, der ifølge den i sagen  

 optagne politirapport med sikkerhed har ment at kunne fastslå, at klageren  

 var tildelt mindst 6-8 hårde slag med knyttet hånd.
Anmeldelsen har ikke ført  

 til, at der er rejst tiltale mod mejeribestyreren.
Klageren har under personligt fremmøde for nævnet bl.a. forklaret, at han  

 boede på mejeriet.
Der findes på mejeriet 2 kølerum, hvor personalet kan  

 hente mejeriprodukter.
Fra kølerum nr. 1, der er uaflåst, kan de ansatte frit  

 afhente mælk, juice, yoghurt o. lign. i mindre pakninger til indtagelse i  

 forbindelse med pauser, frokost m.v.
Kølerum nr. 2, der indeholder større  

 pakninger, er aflåst, og nøglen skal hentes på mejeriets kontor.
Ved  

 aflevering af nøglen skal det oplyses, hvilke varer, der er hentet, hvorefter  

 betaling for varerne sker ved træk i lønnen.
Varerne fra kølerum nr. 2 kan  

 medtages fra mejeriet.
Han benyttede sig jævnligt af disse tilbud fra  

 mejeriets side.
Tillidsmanden har ved flere lejligheder spurgt, om han  

 huskede at betale for varerne.
Han havde en regning for mejeriprodukter på  

 ca. 700 kr. om måneden.
Han har ikke på noget tidspunkt fået at vide, at  

 varer fra kølerum nr. 1 kun må afhentes i arbejdstiden.
Den 1. januar 1988  

 hentede klageren en liter appelsinjuice og 1 liter yoghurt i kølerum nr. 2.  

 Mejeriets kontor var den pågældende dag lukket, men han skaffede sig adgang  

 til kølerummet ved at forcere et trådnet.
Da kontoret åbnede den 3. januar,  

 meddelte han kontoret, hvad han havde hentet den 1. januar.
Ca. 1/2 time  

 senere kom mejeribestyreren, og i overværelse af tillidsmanden beskyldte han  

 klageren for at have stjålet fra kølerum nr. 2 den 1. januar.
Klageren  

 oplyste, at han havde fortalt om sin afhentning af varer på kontoret, således  

 at der kunne trækkes i lønnen.
Mejeribestyreren sagde hertil, at det var uden  

 betydning, idet klageren ikke havde fulgt reglerne og hentet nøglen på  

 kontoret.
Der blev intet sagt om, at han risikerede bortvisning i  

 gentagelsestilfælde.
Søndag den 7. februar 1988 hentede han to små yoghurt a  

 125 ml. i kølerum nr. 1. Han var klar over, at denne fremgangsmåde ikke var  

 helt korrekt, men de to bægre ville være blevet kasseret næste dag, da sidste  

 salgsdag så ville være udløbet.
Om mandagen var hans kort ved mejeriets  

 stempelur fjernet ved arbejdstidens begyndelse.
Da han mødte  

 mejeribestyreren, sagde denne, at han var bortvist for tyveri.
Klageren fik  

 at vide, at han skulle tømme sit skab, og medens han gjorde dette slog  

 mejeribestyreren ham gentagne gange med knyttet hånd.
Mejeribestyrer E har under personligt fremmøde for nævnet bl. a.  

 forklaret, at alle nyansatte bliver orienteret om mejeriets regler om gratis  

 forbrug af mælkeprodukter.
Han orienterede selv klageren herom.
Den 3. januar  

 1988 blev han af en medarbejder orienteret om, at klageren havde begået  

 tyveri den 1. januar.
Vidnet talte med tillidsmanden F herom, og de blev  

 enige om, at klageren skulle have en advarsel.
Vidnet sagde til klageren, at  

 han ville blive bortvist i gentagelsestilfælde.
Vidnet sagde til klageren, at  

 han skulle gå på kontoret og få varerne noteret.
Klageren sagde intet hertil.  

 Vidnet ved ikke, om klageren allerede havde været på kontoret.
Han har ikke  

 talt med den pågældende kontormand om episoden.
Den 8. februar var han på et  

 tidspunkt bange for, et klageren ville tage kvælertag på ham.
Han gav derfor  

 klageren et knytnæveslag i maven, hvorved klageren faldt.
Han har bortset  

 herfra ikke slået klageren.
Tillidsmand F har under personligt fremmøde for nævnet bl.a. forklaret, at  

 personalet ved ansættelsen bliver informeret om, at de kun må tage varer fra  

 kølerum nr. 1 i arbejdstiden.
Han overvæ- rede samtalen mellem klageren og  

 mejeribestyreren den 3. januar 1988. Mejeribestyreren sagde til klageren, at  

 han skulle overholde reglerne.
Vidnet husker ikke, om mejeribestyreren  

 udtrykkeligt sagde, hvad konskvensen ville være i gentagelsestilfælde.
Vidnet  

 ved ikke, om klageren forinden havde været på kontoret for at få varerne  

 noteret, og der blev ikke talt herom.
Vidnet havde selv omkring november 1987  

 indskærpet reglerne om forbrug af mælkeprodukter for klageren.
 Klageren har til støtte for sin påstand gjort gældende, at han ikke i  

 januar 1988 har modtaget en egentlig advarsel, men i øvrigt må det lægges til  

 grund, at han straks om morgenen den 3. januar havde orienteret kontoret.  

 Bortvisningen den 8. februar er under alle omstændigheder uberettiget, også  

 henset til at episoden drejer sig om varer til en samlet værdi af ca. 2 kr.
Indklagede har til støtte for frifindelsespåstanden gjort gældende, at  

 klageren fra ansættelsen var bekendt med reglerne for personalets forbrug af  

 mælkeprodukter.
I januar 1988 blev reglerne indskærpet.
Det har derfor -  

 uanset beløbets størrelse - været berettiget at bortvise anklageren den 8.  

 februar 1988.
 Tvistighedsnævnet skal udtale:
Efter de afgivne forklaringer - herunder navnlig den af tillidsmand E  

 afgivne forklaring - lægger nævnet til grund, at der i januar 1988 ikke er  

 meddelt klageren en klar advarsel om, at overtrædelse af reglerne om forbrug  

 af mælkeprodukter i gentagelsestilfælde ville medfører bortvisning.
I øvrigt  

 henstår det efter forklaringerne som usikkert, om klageren på eget initiativ  

 inden samtalen med mejeribestyreren havde henvendt sig på kontoret for at få  

 noteret de pågældende varer.
 Da indklagede således ikke har kunnet godtgøre, at enhver overtrædelse af  

 reglerne om forbrug af mælkeprodukter ville medføre bortvisning, findes  

 indklagede ikke at have været berettiget til den 8. februar 1988 at bortvise  

 klageren, henset til at der denne dag var tale om et helt bagatelagtigt  

 forhold.
 Den godtgørelse, der herefter tilkommer klageren for den uretmæssige  

 afbrydelse af uddannelsesforholdet, fastsættes skønsmæssigt til 50.000 kr.  

 Der er herved også taget hensyn til klagerens ringe mulighed for at opnå en  

 anden uddannelsesaftale til færdiggørelse af sin uddannelse indenfor samme  

 branche.
 THI BESTEMMES:
 Indklagede, C Mejeriselskab, D Mejeri, v/B betaler inden 14 dage 50.000  

 kr. til klageren, efg-elev A.
 Hver part bærer sine omkostninger.
