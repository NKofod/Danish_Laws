 I medfør af § 12 i lov om tilsyn med skibe, jfr. lovbekendtgørelse nr. 336  

 af 31. august 1965, som ændret ved lov nr. 273 af 23. maj 1973, fastsættes  

 herved følgende:
 I bekendtgørelse nr. 164 af 20. april 1970 om anvendelse af åben ild m.v.  

 ved arbejder om bord i skibe foretages følgende ændringer:
 1. I § 3, sidste linie ændres »pkt. 6« til  

 »pkt. 7 og 8«.
 2. § 8, stk. 1, pkt. 6-8, affattes således:
 6. Tanken eller rummet, hvori der arbejdes, skal  

 konstant være ventileret.
 7. Umiddelbart før arbejdet påbegyndes, samt hver gang  

 arbejdet genoptages efter en afbrydelse, skal der foretages omhyggelig  

 gaskontrol af såvel den tank eller det rum, hvori der skal arbejdes, som af  

 tilstødende tanke, pumperum og cofferdamme.
8. Tilsvarende gaskontrol skal foretages med mellemrum  

 af højst 6 timer, så længe arbejdet varer.
Endvidere skal tilsvarende  

 gaskontrol foretages, hver gang der foretages ændringer såsom indslusning af  

 vand i den tank eller det rum, hvori der arbejdes, eller i tilstødende tanke,  

 pumperum eller cofferdamme'.
 3. § 8, stk. 1, pkt. 7-8, bliver pkt. 9-10.
 4. § 9, stk. 4, affattes således:
 »Stk. 4.  Arbejde med åben ild og gnistdannende  

 værktøj må ikke udføres i lastrum, hvori der føres ladning, der kan udvikle  

 letantændelige gasarter som f.eks. kulladninger«.
 5. § 9 stk. 4 bliver stk. 5.
 Handelsministeriet, den 22. maj 1974.
P.
M.
V.
J.
Worm.
 / Sven Lunddahl.
