Betænkning afgivet af Beskæftigelsesudvalget den 13. maj 2020 Betænkning over Forslag til folketingsbeslutning om nedsættelse af dimittendsatsen for dagpengemodtagere [af Alex Vanopslagh (LA) m.fl.]:
1. Indstillinger Et flertal i udvalget (S, V, DF, RV, SF, EL og ALT) indstiller beslutningsforslaget til forkastelse.
 Et mindretal i udvalget (KF, NB og LA) indstiller beslutningsforslaget til vedtagelse uændret.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget anerkender, at Danmark har en stor udfordring med ledige dimittender.
Fra 2008 til 2018 er antallet af ledige dimittender således steget fra omkring 6.000 til over 20.500. Udgifterne til ydelser til ledige dimittender er ligeledes steget fra ca. 1. mia. kr. til næsten 3,5 mia. kr.
V noterer sig, at regeringen har lovet at tage initiativ til at imødegå den stigende dimittendledighed i form af et såkaldt partnerskab.
V noterer sig ligeledes, at regeringen endnu ikke har oplyst Folketinget om, hvad partnerskabet skal gå ud på, eller hvornår det skal lanceres.
V vil derfor følge området tæt og forventer, at regeringen tager initiativer til at hjælpe de ledige dimittender i arbejde.
Enhedslisten Enhedslistens medlemmer af udvalget er imod nedsættelsen af dimittendsatsen.
Dimittendordningen omfatter alle med en uddannelse på mere end 1½ år, og en nedsættelse vil ramme alle, også de nyuddannede sosu-assistenter og HKere  ikke kun akademikere.
Når samfundet betaler en lang og dyr uddannelse, er det meningen, at den pågældende uddannelse skal anvendes til gavn for samfundet.
Det bliver den bedst, ved at de færdiguddannede akademikere bruger deres erhvervede viden og erfaringer inden for de fag, de er uddannet i.
Tvinges dimittenderne over i ufaglærte job, gør man det vanskeligere for ufaglærte arbejdsløse at få det arbejde, og dermed øger man denne gruppes arbejdsløshed.
Samtidig vanskeliggør det de nyuddannedes mulighed for at få arbejde inden for deres fag, da de ikke opnår fagrelevant erfaring i perioden.
Jo længere tid, der går efter endt uddannelse, des sværere bliver det.
Det egentlige problem er, at virksomhederne ikke ansætter tilstrækkeligt med nyuddannede, og det løses ikke af lavere ydelser.
3. Udvalgsarbejdet Beslutningsforslaget blev fremsat den 27. november 2019 og var til 1. behandling den 4. februar 2020. Beslutningsforslaget blev efter 1. behandling henvist til behandling i Beskæftigelsesudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 3 møder.
Bilag Under udvalgsarbejdet er der omdelt 3 bilag på beslutningsforslaget.
Bjørn Brandenborg (S) Bjarne Laustsen (S) Jan Johansen (S) Jens Joel (S) Jeppe Bruus (S) Kasper Sand Kjær (S) fmd.
Leif Lahn Jensen (S) Lennart Damsbo-Andersen (S) Samira Nawa (RV) Kathrine Olldag (RV) Karsten Hønge (SF) Halime Oguz (SF) Jette Gottlieb (EL) Victoria Velasquez (EL) Christian Juhl (EL) Torsten Gejl (ALT) Hans Andersen (V) Anne Honoré Østergaard (V) Carsten Kissmeyer (V) Morten Dahlin (V) nfmd.
Michael Aastrup Jensen (V) Ulla Tørnæs (V) Bent Bøgsted (DF) Jens Henrik Thulesen Dahl (DF) Dennis Flydtkjær (DF) Naser Khader (KF) Birgitte Bergman (KF) Lars Boje Mathiesen (NB) Alex Vanopslagh (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
