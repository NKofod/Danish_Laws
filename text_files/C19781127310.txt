 § 1.  Ved indbringelse af hittegodscykler og  

 -knallerter foretages af ansatte i politiet en vurdering af det indbragtes  

 værdi.
§ 2.  Destruktion skal ske af cykler og knallerter,  

 som skønnes uden værdi, eller som har så ringe værdi, at salg på auktion ikke  

 kan indbringe et beløb, som kan dække omkostningerne ved auktionen og  

 udgifterne til eventuelle nødvendige undersøgelser af knallerten.
Det kan i  

 den forbindelse oplyses, at omkostningerne ved at lade en knallert undersøge  

 for kontruktive ændringer for tiden andrager omkring 200 kr.
 § 3.  Skal knallerten eller cyklen ikke destrueres  

 efter bestemmelserne i § 2, sker der salg ved offentlig auktion efter  

 reglerne i lov nr. 146 af 23. april 1952 med senere ændring om hittegods og  

 cirkulære nr. 116 af 6. juni 1952 om behandling af hittegods.
 § 4.  Skønner politiet, at der er foretaget ulovlige  

 konstruktive ændringer ved en knallert, og kan destruktion ikke ske efter  

 bestemmelserne i § 2, skal Statens Bilinspektion efter anmodning af politiet  

 foretage en undersøgelse af knallerten inden bortsalget.
 Stk. 2.  Eventuelle ulovlige dele af knallerten  

 destrueres inden bortsalget.
 § 5.  Denne cirkulærskrivelse, træder i kraft straks.  

 Samtidig ophæves justitsministeriets cirkulæreskrivelse af 11. januar 1978  

 (F.afd.j.nr.1976-240-109).
