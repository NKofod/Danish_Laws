Den 20. februar 1985 undertegnedes i Beograd en overenskomst mellem  

 Danmark og Jugoslavien om konsolidering af Jugoslaviens statsgaranterede gæld  

 til Danmark.
Aftalen er i overensstemmelse med de retningslinier for  

 restrukturering af Jugoslaviens gæld (Agreed Minute on the Consolidation of  

 the Debt of the Socialist Federal Republic of Yugoslavia), hvorom der blev  

 tilvejebragt enighed under multilaterale forhandlinger, som fandt sted i  

 Paris den 11. januar og 22. maj 1984.
Konsolideringsprocenten er aftalt til 100 % for afdrag, der forfalder i  

 perioden 1. januar 1984 til 31. december 1984, hidrørende fra kontrakter, som  

 er garanterede af Industriministeriet eller Eksportkreditrådet, og som er  

 indgået før den 2. december 1982 med en kredittid på over et år.
Det  

 konsoliderede beløb skal afbetales i 6 lige store halvårlige rater,  

 begyndende den 31. december 1988 og med sidste afdrag den 30. juni 1991.
 I den dansk-jugoslaviske overenskomst udgør konsolideringen godt 42,6  

 millioner kroner, der forrentes med 13,50 % på danske kroner, 7,75 % på DM og  

 en variabel rente: LIBOR (London Inter Bank Offered Rate) +0,2 % på US  

 dollars.
