Bekendtgørelse om  

 forebyggende foranstaltninger mod aviær influenza  

1) I medfør af § 29, § 30,  

 stk. 1 og 3, § 32, § 67 og § 70, stk. 3 og 4, i lov nr. 432 af 9. juni 2004  

 om  

 hold af dyr fastsættes:
 § 1.  

  

 I denne bekendtgørelse forstås ved:
 1)  

 	  

 »Fjerkræ«  

 : Høns,  

 kalkuner, perlehøns, ænder, gæs, vagtler, duer og strudsefugle, der opdrættes  

 eller holdes i fangenskab med henblik på avl eller produktion af kød eller  

 konsumæg.
 2)  

 	  

 »Andre fugle«:  

 Andre fugle  

 end fjerkræ.
 § 2.  

  

 Denne bekendtgørelse gælder for hold af fjerkræ og andre fugle, hvis  

 besætningen udgør mere end 100 stk.
§ 3.  

  

 Ejeren af fjerkræ eller andre fugle skal sørge for, at disse holdes fysisk  

 adskilt fra vilde fugle.
Ejeren skal endvidere sørge for, at fjerkræ eller  

 andre fugle holdes indendørs.
 Stk. 2.  

  

 Ænder, gæs og strudse  

 kan dog fortsat holdes udendørs, hvis de fodres og vandes indendørs eller  

 under  

 en overdækning, der sikrer, at vilde fugle ikke kan komme i kontakt med det  

 foder og vand, der er tiltænkt det pågældende fjerkræ.
 Stk. 3.  

  

 Fødevareregionen kan i særlige tilfælde på nærmere  

 fastsatte vilkår dispensere fra kravet i stk. 1, 2. pkt., for andre typer af  

 fjerkræ og andre fugle end ænder, gæs eller strudse.
 § 4.  

  

 Ænder og gæs skal holdes fysisk adskilt fra andet fjerkræ og andre fugle.
 § 5.  

  

 Fjerkræ og andre fugle må ikke få vand fra overfladevandreservoirer,  

 herunder opsamlet regnvand, som vilde fugle har adgang til, medmindre vandet  

 er  

 blevet behandlet for at sikre, at eventuelle vira er blevet inaktiveret.
 § 6.  

  

 Udendørs vandreservoirer, hvortil fjerkræ eller andre fugle har adgang,  

 skal være afskærmet mod vilde fugle.
§ 7.  

  

 Med bøde straffes den, der 1)  

 	  

 overtræder § 3, stk. 1-2, §§ 4-6, eller 2)  

 	  

 tilsidesætter vilkår fastsat efter § 3, stk. 3.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 8.  

  

 Bekendtgørelsen træder i kraft den 16. februar 2006.
 Stk. 2.  

  

 Samtidig ophæves  

 bekendtgørelse nr. 1149 af 5. december 2005 om forebyggende foranstaltninger  

 mod aviær influenza.
Fødevarestyrelsen, den 15. februar  

 2006 P.S.V.Anders Munk Jensen /Sten Mortensen 1)  

 Bekendtgørelsen gennemfører dele af Kommissionens beslutning 2005/734/EF af  

 19.  

 oktober 2005 om biosikkerhedsforanstaltninger med henblik på at reducere  

 risikoen for overførsel af højpatogen forårsaget af influenzatype A, subtype  

 H5N1, fra vildtlevende fugle til fjerkræ og andre fugle i fangenskab og om et  

 system for tidlig påvisning i områder med særlig risiko (EF-Tidende 2005 L  

 274  

 s. 105), som ændret ved Kommissionens beslutning 2005/745/EF af 21. oktober  

 2005 om ændring af beslutning 2005/734/EF om biosikkerhedsforanstaltninger  

 med  

 henblik på at reducere risikoen for overførsel af højpatogen forårsaget af  

 influenzatype A, subtype H5N1, fra vildtlevende fugle til fjerkræ og andre  

 fugle i fangenskab og om et system for tidlig påvisning i områder med særlig  

 risiko (EF-Tidende 2005 L 279 s. 79) og Kommissionens beslutning 2005/855/EF  

 af  

 30. november 2005 om ændring af beslutning 2005/734/EF om  

 biosikkerhedsforanstaltninger  

 med henblik på at reducere risikoen for overførsel af højpatogen forårsaget  

 af  

 influenzatype A, subtype H5N1, fra vildtlevende fugle til fjerkræ og andre  

 fugle i fangenskab og om et system for tidlig påvisning i områder med særlig  

 risiko (EF-Tidende 2005 L 316 s. 21).
