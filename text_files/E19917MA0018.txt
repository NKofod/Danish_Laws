Spil om penge er undtaget fra momspligten efter momslovens § 2, stk. 3,  

 litra k.
Undtagelsen blev indført i forbindelse med vedtagelsen af lov om  

 afgift af spillekasinoer.
Momspligtig er dog momspligtige aktiviteter i  

 tilknytning til spillet, fx salg af mad og drikkevarer, entreindtægter,  

 garderobe mv., jf. bemærkningerne til lovforslag nr.
L 67 til lov om ændring  

 af merværdiafgiftsloven af 15. november 1989.
 Kasinoerne er således omfattet af reglerne om delvis fradragsret.
 Ved opgørelse af fradragsprocenten skal der til den samlede omsætning  

 medregnes kasinoets momspligtige omsætning og bruttospilleindtægten uden  

 fradrag af spilleafgiften.
 Bruttospilleindtægten er det beløb, hvormed spilleindsatserne overstiger  

 gevinsterne, jf. § 2 i lov nr. 421 af 13. juni 1990 om afgift af  

 spillekasinoer.
 Se også Mn.1355.
