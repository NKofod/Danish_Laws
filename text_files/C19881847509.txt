(fondsbeskatningsloven) Ifølge afskrivningslovens § 2, stk. 3, og § 19 A, stk. 2, skal  

 afskrivningsgrundlaget for afskrivningsberettigede aktiver ved indkomstårets  

 begyndelse reguleres ved indkomstårets slutning med samme procent som den,  

 hvormed reguleringspristallet for april i indkomståret er ændret i forhold  

 til reguleringspristallet for april året før.
 Ifølge fondsbeskatningslovens § 5, stk. 3, kan fradrag for  

 registreringspligtige foreningers hensættelse til konsolidering af  

 foreningsformuen foretages med et beløb, der højst kan udgøre en andel af  

 foreningsformuen, som svarer til den procent, hvormed reguleringspristallet  

 for april i indkomståret er ændret i forhold til reguleringspristallet for  

 april året før.
 De årlige procentvise ændringer opgøres på grundlag af  

 reguleringspristallet, der har januar 1980 = 100, og afrundes til hele  

 procenter.
 Reguleringspristallet udgør for april 1987 og april 1988 henholdsvis 158,5  

 og 167,0.
 Reguleringspristallet for april 1988 er således steget med 5% (afrundet) i  

 forhold til reguleringspristallet for april 1987.
 Dette cirkulære supplerer SD-cirkulære 1988-29 af 16. juni 1988.
