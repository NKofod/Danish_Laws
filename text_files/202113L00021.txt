Vedtaget af Folketinget ved 3. behandling den 2. december 2021 Forslag til Lov om ændring af færdselsloven og lov om produkter og markedsovervågning1) (Markedsovervågning på færdselsområdet m.v.) § 1 I færdselsloven, jf. lovbekendtgørelse nr. 1710 af 13. august 2021, foretages følgende ændringer:
1. I fodnoten til lovens titel udgår »dele af Europa-Parlamentets og Rådets direktiv 29/2005/EF af 11. maj 2005 om virksomheders urimelige handelspraksis over for forbrugerne på det indre marked og om ændring af Rådets direktiv 84/450/EØF og Europa-Parlamentets og Rådets direktiv 97/7/EF, 98/27/EF og 2002/65/EF, og Europa-Parlamentets og Rådets forordning (EF) nr. 2006/2004 (direktivet om urimelig handelspraksis), EU-Tidende 2005, nr.
L 149, side 22,«.
 2. Overskriften før § 68 a ophæves.
 3. §§ 68 a-68 c ophæves.
 4. Efter § 134 d indsættes i kapitel 19 a:
»§ 134 e.
Transportministeren kan fastsætte regler om, at administrative forskrifter fastsat i medfør af denne lov, som indeholder krav til virksomheder og produkter, og tekniske specifikationer, der henvises til i sådanne forskrifter, ikke indføres i Lovtidende.
 Stk. 2. Transportministeren fastsætter regler om, hvordan oplysning om indholdet af de forskrifter og tekniske specifikationer, der ikke indføres i Lovtidende, jf. stk. 1, kan opnås.
Stk. 3. Transportministeren kan fastsætte regler om, at tekniske specifikationer, som ikke indføres i Lovtidende, jf. stk. 1, skal være gældende, selv om de ikke foreligger på dansk.« § 2 I lov nr. 799 af 9. juni 2020 om produkter og markedsovervågning, som ændret ved § 1 i lov nr. 782 af 4. maj 2021, foretages følgende ændringer:
1. I fodnoten til lovens titel indsættes efter »nr.
L 39, side 40«: », og dele af Europa-Parlamentets og Rådets direktiv 2005/29/EF af 11. maj 2005 om virksomheders urimelige handelspraksis over for forbrugerne på det indre marked og om ændring af Rådets direktiv 84/450/EØF og Europa-Parlamentets og Rådets direktiv 97/7/EF, 98/27/EF og 2002/65/EF og Europa-Parlamentets og Rådets forordning (EF) nr. 2006/2004 (direktivet om urimelig handelspraksis), EU-Tidende 2005, nr.
L 149, side 22«.
 2. I § 2, stk. 1, indsættes efter nr. 21 som nye numre:
 »22) Rådets direktiv om tilnærmelse af medlemsstaternes lovgivning om tilladt støjniveau og udstødningssystemer for motordrevne køretøjer.
 23) Europa-Parlamentets og Rådets direktiv om typegodkendelse af motorkøretøjer med hensyn til genbrugelighed, genvindelighed og nyttiggørelsesmuligheder.
 24) Europa-Parlamentets og Rådets direktiv om emissioner fra luftkonditioneringsanlæg i motorkøretøjer.
 25) Europa-Parlamentets og Rådets forordning om godkendelse og markedsovervågning af motorkøretøjer og påhængskøretøjer dertil samt af systemer, komponenter og separate tekniske enheder til sådanne køretøjer.
 26) Europa-Parlamentets og Rådets forordning om typegodkendelse af motorkøretøjer med hensyn til emissioner fra lette personbiler og lette erhvervskøretøjer (Euro 5 og Euro 6), om adgang til reparations- og vedligeholdelsesinformationer om køretøjer.
 27) Europa-Parlamentets og Rådets forordning om typegodkendelse af motorkøretøjer med henblik på beskyttelse af fodgængere og andre bløde trafikanter.
 28) Europa-Parlamentets og Rådets forordning om typegodkendelse af brintdrevne motorkøretøjer.
 29) Europa-Parlamentets og Rådets forordning om typegodkendelse af motorkøretøjer og motorer med hensyn til emissioner fra tunge erhvervskøretøjer (Euro VI) og om adgang til reparations- og vedligeholdelsesinformationer om køretøjer.
 30) Europa-Parlamentets og Rådets forordning om krav til typegodkendelse for den generelle sikkerhed af motorkøretøjer, påhængskøretøjer dertil samt systemer, komponenter og separate tekniske enheder til sådanne køretøjer.
 31) Europa-Parlamentets og Rådets forordning om mærkning af dæk for så vidt angår brændstofeffektivitet og andre vigtige parametre.
 32) Europa-Parlamentets og Rådets forordning om mærkning af dæk for så vidt angår brændstofeffektivitet og andre parametre.
 33) Europa-Parlamentets og Rådets forordning om godkendelse og markedsovervågning af landbrugs- og skovbrugstraktorer.
 34) Europa-Parlamentets og Rådets forordning om godkendelse og markedsovervågning af to- og trehjulede køretøjer samt quadricykler.
 35) Europa-Parlamentets og Rådets forordning om motorkøretøjers og udskiftningslyddæmpningssystemers støjniveau.
36) Europa-Parlamentets og Rådets forordning om krav til typegodkendelse af motorkøretøjer og påhængskøretøjer dertil samt systemer, komponenter og separate tekniske enheder til sådanne køretøjer for så vidt angår deres generelle sikkerhed og beskyttelsen af køretøjspassagerer og bløde trafikanter.« Nr. 22-25 bliver herefter nr. 37-40.
 3. I § 2, stk. 2, nr. 2, ændres »nr. 25« til: »nr. 40«.
 4. I § 2, stk. 2, indsættes som nr. 4-9:
 »4) Færdselsrelaterede produkter, som ikke er omfattet af stk. 1, nr. 22-36.
 5) Cykler.
 6) Styrthjelme.
 7) Sikkerhedsudstyr til børn i biler m.v.
 8) Små motoriserede køretøjer,  dog ikke speedpedelecs, som er omfattet af stk. 1, nr. 34.
9) Advarselsanordninger.« 5. I § 3 ændres »nr. 2-25« til: »nr. 2-40«.
 6. Efter § 3 indsættes:
 »§ 3 a. § 5, stk. 1, nr. 1 og 3, og stk. 2, §§ 6-8 a, 25 og 32, § 34, stk. 2, og § 37, stk. 7, finder ikke anvendelse på færdselsrelaterede produkter.
Stk. 2. § 26 finder ikke anvendelse på færdselsrelaterede produkter omfattet af § 2, stk. 1, nr. 1, 14 og 22-36, og § 2, stk. 2, nr. 4-9.« 7. I § 4, nr. 5, ændres »nr. 22-25« til: »nr. 25-40«.
 8. I § 4 indsættes som nr. 6:
»6) Færdselsrelaterede produkter: Samlet betegnelse for produkter i form af køretøjer, køretøjstekniske produkter, udstyr, tilbehør, systemer, komponenter og separate tekniske enheder til køretøjer og køretøjstekniske produkter og personligt sikkerhedsudstyr til trafikanter m.v. omfattet af § 2, stk. 1, nr. 1, 14, 22-36 og 39, og § 2, stk. 2, nr. 4-9.« 9. I § 5, stk. 1, indsættes som nr. 4:
»4) Færdselsrelaterede produkter opfylder færdselslovens regler i § 67, stk. 1, eller regler fastsat i medfør af færdselslovens § 31, stk. 2, § 50, stk. 2, §§ 68 og 81 a, § 84, stk. 1, og § 85, stk. 1, regler fastsat i medfør af § 1 a, stk. 2, § 1 b, stk. 2, § 1 c, stk. 2, § 1 d og § 4, stk. 4, i lov om godkendelse og syn af køretøjer eller regler fastsat i medfør af taxilovens § 28, stk. 2, og regler fastsat i medfør af denne lovs § 8 c.« 10. I § 5, stk. 3, indsættes efter »nr. 3«: »eller 4«.
 11. I § 5 indsættes efter stk. 4 som nyt stykke:
»Stk. 5. En erhvervsdrivende må ikke anvende vildledende eller urigtige angivelser eller udelade væsentlige informationer om den lovlige erhvervelse eller anvendelse af færdselsrelaterede produkter, hvis dette er egnet til mærkbart at forvride forbrugernes eller andre erhvervsdrivendes økonomiske adfærd.« Stk. 5 bliver herefter stk. 6.
 12. Efter § 8 b indsættes i kapitel 2 a:
»§ 8 c.
Transportministeren kan fastsætte regler om gennemførelsen eller anvendelsen af EU-regler om markedsovervågning med overholdelse af produktkrav og mærkningskrav for færdselsrelaterede produkter.
Stk. 2. Transportministeren kan fastsætte regler om kontrol med overholdelse af produktkrav for færdselsrelaterede produkter, herunder mærkningskrav, i bestemmelser, der er fastsat i medfør af stk. 1, og bestemmelser fastsat i eller i medfør af færdselsloven, lov om godkendelse og syn af køretøjer og taxiloven.« 13. I § 9, stk. 3, 1. pkt., ændres »og regler« til: », regler«, og efter »af denne lov« indsættes: », regler fastsat i medfør af lov om godkendelse og syn af køretøjer, færdselsloven, regler fastsat i medfør af færdselsloven og regler fastsat i medfør af taxiloven«.
 14. I § 29 indsættes efter »Erhvervsministeren kan«: »efter forhandling med de relevante ministre«.
 15. I § 30 indsættes som stk. 2:
»Stk. 2. Transportministeren kan bemyndige Færdselsstyrelsen eller en anden styrelse eller tilsvarende institution under Transportministeriet til at udøve de beføjelser, der i denne lov er tillagt transportministeren.« 16. I § 31, stk. 1, indsættes efter »digitalt«: », jf. dog stk. 3«.
17. I § 31, stk. 2, indsættes efter »og lign.«: », jf. dog stk. 3.« 18. I § 31 indsættes efter stk. 2 som nyt stykke:
»Stk. 3. Erhvervsministerens fastsættelse af regler efter stk. 1 og 2 om færdselsrelaterede produkter skal ske efter forhandling med transportministeren.« Stk. 3 bliver herefter stk. 4.
 19. I § 33, stk. 1, indsættes som 2. pkt.:
»For færdselsrelaterede produkter kan det rådgivende organ alene varetage rådgivende opgaver for Sikkerhedsstyrelsen, for så vidt angår markedsovervågning efter denne lov og øvrige markedsovervågningsopgaver.« 20. I § 33, stk. 2, indsættes efter »varetage«: », jf. dog stk. 3«.
 21. I § 33 indsættes som stk. 3:
»Stk. 3. Erhvervsministerens fastsættelse af regler efter stk. 2 om færdselsrelaterede produkter skal ske efter forhandling med transportministeren.« 22. I § 37, stk. 2, 1. pkt., og stk. 6, 2. pkt., ændres »13-25« til: »13-40«, og »nr. 1-3« ændres til: »nr. 1-9«.
§ 3 Stk. 1.  Loven træder i kraft den 1. januar 2022.
 Stk. 2. § 2, stk. 1, nr. 36, i lov om produkter og markedsovervågning som affattet ved denne lovs § 2, nr. 2, finder anvendelse fra den 6. juli 2022.
 Stk. 3. Regler fastsat i medfør af færdselslovens § 68 a, stk. 2-4, jf. lovbekendtgørelse nr. 1710 af 13. august 2021, forbliver i kraft, indtil de ophæves eller erstattes af regler udstedt i medfør af § 8 c i lov om produkter og markedsovervågning som affattet ved denne lovs § 2, nr. 12.
Folketinget, den 2. december 2021 Henrik Dam Kristensen / Erling Bonnesen 1) Loven indeholder bestemmelser, der gennemfører dele af Europa-Parlamentets og Rådets direktiv 2005/29/EF af 11. maj 2005 om virksomheders urimelige handelspraksis over for forbrugerne på det indre marked og om ændring af Rådets direktiv 84/450/EØF og Europa-Parlamentets og Rådets direktiv 97/7/EF, 98/27/EF og 2002/65/EF og Europa-Parlamentets og Rådets forordning (EF) nr. 2006/2004 (direktivet om urimelig handelspraksis), EU-Tidende 2005, nr.
L 149, side 22.
