Fremsat den 24. august 2000 af Pia Kjærsgaard (DF),  

 Kristian Thulesen Dahl (DF) og Peter Skaarup (DF) Forslag til folketingsbeslutning om ophævelse af sanktionerne mod Østrig Folketinget pålægger regeringen omgående  

 at ophæve sanktionerne mod Østrig.
Bemærkninger til forslaget Det er forslagsstillernes opfattelse, at  

 sanktionerne mod Østrig er en unfair og urimelig handling over for et  

 selvstændigt og demokratisk land, og at sanktionerne skal ophæves  

 hurtigst muligt.
 Gang på gang er det af statsminister Poul Nyrup  

 Rasmussen blevet oplyst, at sanktionerne mod Østrig ikke er resultatet  

 af beslutninger, der er taget i EU-regi, men er en aktion, der er taget af 14  

 europæiske landes regeringschefer, og som er støttet af Norge,  

 USA og Israel, selv om det er bekræftet, at initiativet til  

 sanktionerne kom fra det portugisiske formandskab, og at formandskabet i  

 forbindelse med koordineringen af sanktionerne anvendte EU-formandskabets  

 brevpapir.
 Det er imidlertid Dansk Folkepartis klare og bestemte  

 opfattelse, at sanktionerne mod Østrig i realiteten er en EU-aktion,  

 der er blevet til, fordi Frihedspartiet er kommet med i regeringen, og at de  

 europæiske socialdemokratiske regeringschefer har set en politisk  

 interesse i at oppiske en negativ stemning mod Østrig.
Det er imidlertid vigtigt at forstå, at  

 Østrig er et selvstændigt og demokratisk land, hvis demokratiske  

 parlamentsvalg naturligvis skal respekteres.
Den østrigske regering  

 skal som alle andre regeringer dømmes på sine konkrete  

 handlinger.
Dansk Folkeparti mener grundlæggende og principielt,  

 at en demokratisk valgt regering i et demokratisk land skal behandles fair og  

 må dømmes på de handlinger, den foretager sig, og ikke  

 på, hvad politiske modstandere i udlandet måtte have af  

 forestillinger om, hvad regeringen kunne formodes at ville foretage sig  

 engang i fremtiden.
Dette gælder naturligvis også i  

 tilfældet med den østrigske regering.
Det er vigtigt, at man efterlever sådanne  

 grundlæggende demokratiske spilleregler.
Ingen i Danmark vil acceptere  

 eller have forståelse for, at udenlandske regeringer blander sig i en  

 dansk regeringsdannelse efter et demokratisk afholdt folketingsvalg.
En regeringsdannelse i et demokratisk land må kunne  

 foregå i fred og ro uden indblanding eller pres fra udenlandsk side, og  

 eksempelvis må en kommende regeringsdannelse i Danmark med deltagelse  

 af eller støtte fra f.eks.
Dansk Folkeparti naturligvis kunne  

 forventes at blive behandlet fair og bedømt på den politik, som  

 en sådan regering fører, og skal ikke på forhånd  

 risikere at blive udsat for sanktioner og international boykot allerede ved  

 regeringsdannelsen.
 Den østrigske regering har i sit regeringsgrundlag  

 fastsat, at den vil respektere demokratiet og menneskerettighederne, herunder  

 beskyttelse af mindretal. Østrigske borgere har en  

 forfatningsmæssig ret til at forelægge sager for Den  

 Europæiske Menneskerettighedsdomstol, hvis de finder, at regeringen  

 overtræder grundlæggende rettigheder.
 Det østrigske regeringsgrundlag og regeringens  

 faktiske handlinger i tiden efter regeringsdannelsen har vist, at der ikke  

 på noget tidspunkt har været et grundlag for at indføre  

 sanktionerne mod Østrig.
Sanktionerne mod Østrig har overalt i Europa vakt  

 debat, og i Danmark har sanktionerne lige fra første sekund  

 været genstand for en til tider hed debat.
I første omgang  

 opstod der en længere debat omkring statsministerens egenhændige  

 tilsagn til sanktionerne uden først at have rådført sig  

 med Folketingets Udenrigspolitiske Nævn, hvilket i sig selv har  

 været stærkt kritisabelt og efter manges opfattelse i realiteten  

 var et brud på grundloven.
Siden har sanktionerne været genstand  

 for adskillige drøftelser i Det Udenrigspolitiske Nævn, i  

 Folketingets spørgetid og ikke mindst i den offentlige debat.
Regeringen har efter annonceringen af datoen for  

 folkeafstemningen om Danmark deltagelse i den europæiske  

 fællesvaluta, euroen, den 28. september 2000 oplevet, at sanktionerne  

 mod Østrig er blevet et væsentligt tema i valgkampen.
Det er  

 forståeligt, fordi de fleste anser sanktionerne mod Østrig for  

 indført af EU-landene og dermed et eksempel på en politisk  

 udvikling i EU, som ikke behager befolkningen.
 Det er en udbredt opfattelse på »ja-siden«, at  

 sanktionerne mod Østrig skader kampagnen for et ja til euroen, og det  

 må antages at være den primære baggrund for, at  

 statsminister Poul Nyrup Rasmussen i juni måned tog initiativ til i  

 EU-regi at foretage en revurdering af sanktionerne mod Østrig med  

 henblik på en snarlig ophævelse i et forsøg på, at  

 få fjernet diskussionen om Østrig fra debatten om euroen.
At diskussionen om ophævelsen af sanktionerne alene  

 foregår mellem EU-landene er vel endnu en understregning af, at  

 sanktionerne er et resultat af en fælles beslutning i EU.
Det har slet  

 ikke været fremme, at Norge, USA og Israel, der oprindeligt har  

 støttet iværksættelsen af sanktionerne, har været  

 inddraget i diskussionerne om ophævelse af sanktionerne.
 Et af argumenterne mod, at Danmark ensidigt skulle  

 ophæve sanktionerne, har været, at Danmark dermed ville gå  

 enegang og sætte sig uden for det gode selskab i EU.
Men det er en misforståelse at tro, at en ensidig  

 dansk ophævelse af sanktionerne er det samme, som at Danmark går  

 enegang.
Danmark vil med en ensidig ophævelse af sanktionerne blot  

 gå foran de andre og vise vejen, ikke enegang.
Enegangsteorien bygger  

 på den fejlagtige opfattelse, at Danmark ved at ophæve  

 sanktionerne går i en helt anden retning end alle de andre, hvilket der  

 jo netop ikke er tale om.
Danmark vil derimod med en ophævelse af  

 sanktionerne være på forkant med udviklingen og gå foran i  

 en retning, som alle de andre europæiske lande alligevel vil gå i  

 løbet af nogle måneder eller år.
Det vil kun være et  

 spørgsmål om tid, før fornuften vil sejre og de vil  

 følge i Danmarks fodspor.
At gå foran er altså ikke det  

 samme som at gå enegang.
Forslagsstillerne skal med forslaget opfordre til, at  

 Danmark hurtigst muligt ophæver sanktionerne mod Østrig, uanset  

 om Danmark dermed er det eneste land, der gør det.
Forslagsstillerne  

 ønsker ikke sanktionerne mod Østrig ophævet ud fra  

 snæversynede politiske overvejelser, men alene ud fra et hensyn om at  

 redde Danmarks ære og værdighed.
Intet mindre.
Skriftlig fremsættelse Pia Kjærsgaard (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om ophævelse af  

 sanktionerne mod Østrig.
(Beslutningsforslag nr.
B 168).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
