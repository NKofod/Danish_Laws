 Da der var tale om meget beskedne beløb, der efter gældende  

 praksis skulle have været båndlagt, tillod Skatteministeriet, at  

 de pågældende beløb kunne udbetales til  

 medarbejderne.
Medarbejderaktier Reference LL § 7 A Cirk. nr. 72 af 17. april 1996, punkt 3.4.6.
 LV 1999 A.B.1.10.
 Skatteministeriet blev forespurgt, om der kunne ske fravigelse af kravet  

 om båndlæggelse af afståelsesprovenu i forbindelse med et  

 stort antal konti med et beskedent indestående, som medarbejdere havde  

 modtaget ved afståelse af delbeviser som led i en ombytning af  

 medarbejderaktier.
 Efter ligningslovens § 7 A kan en medarbejderaktieordning kun godkendes  

 skattemæssigt, hvis rådigheden over aktierne indskrænkes  

 (båndlæggelse) i en nærmere angiven periode (5 eller 7  

 år).
Efter praksis omfatter båndlæggelsen ud over selve aktierne  

 også fondsaktier, provenu ved afståelse af aktieret, tegningsret  

 og nytegnede aktier, når disse erhvervelser vedrører de  

 båndlagte aktier.
Afstås eller ombyttes medarbejderaktier under  

 båndlæggelsen, f.eks. i forbindelse med en skattepligtig fusion  

 eller ved tvangsindløsning, skal afståelsesprovenuet eller de  

 modtagne aktier efter gældende praksis også  

 båndlægges på uændrede vilkår i den resterende  

 båndlæggelsesperiode.
 Aktieavancebeskatningslovens almindelige regler finder anvendelse ved  

 afståelsen eller ombytningen.
 I det omfang der i forbindelse med aktieombytningen udbetales kontante  

 beløb, betragtes dette som en delafståelse af aktier, der er  

 omfattet af reglerne i aktieavancebeskatningsloven.
Ombytningen af medarbejderaktierne var i den konkrete sag foregået  

 ved, at aktierne i det erhvervede selskab var blevet ombyttet til et antal  

 aktier i det erhvervende selskab efter et bestemt bytteforhold.
I de  

 tilfælde, hvor der ikke kunne ske ombytning i et lige forhold, var  

 medarbejderne blevet vederlagt med delbeviser i det erhvervende selskab,  

 således at de fremkomne restbeløb var blevet udlignet.
Medarbejderne havde haft mulighed for at supplere delbeviserne op til en  

 hel aktie.
Hvor dette ikke var sket, var delbeviserne blevet  

 afstået.
Efter gældende praksis skal kontante beløb, der modtages som  

 led i ombytningen af medarbejderaktier, som nævnt  

 båndlægges på samme vilkår som de ombyttede aktier i  

 den resterende del af båndlæggelsesperioden.
Dette gælder  

 også de beløb, som medarbejderne modtager ved afståelse af  

 delbeviser.
Anmodningen om fravigelse af kravet om båndlæggelse af  

 provenuet ved afståelse af delbeviserne var begrundet med, at der i  

 modsat fald skulle oprettes et stort antal spærrede kontantkonti med et  

 meget beskedent indestående på hver konto.
Kravet om  

 båndlæggelse af de nævnte beløb ville derfor  

  medføre et stort administrativt besvær og være  

 bekosteligt også over en længere årrække.
 Skatteministeriet fandt, at praktisk administrative grunde i det  

 pågældende tilfælde talte for at lempe på kravet om  

 båndlæggelse af de ovenfor nævnte beskedne  

 kontantbeløb.
 Som følge heraf tillod Skatteministeriet, at de nævnte  

 kontantbeløb kunne udbetales til medarbejderne.
 Skatteministeriet tilføjede, at aktieavancebeskatningslovens  

 almindelige regler finder anvendelse ved afståelse af delbeviserne.
