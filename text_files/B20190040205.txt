Bekendtgørelse om ændring af bekendtgørelse om elektronik og svagstrømsuddannelsen § 1 I bekendtgørelse nr. 430 af 7. maj 2018 om elektronik og svagstrømsuddannelsen foretages følgende ændringer:
 1. Indledningen affattes således:
»I medfør af § 4, stk. 2, og § 38, stk. 2, i lov om erhvervsuddannelser, jf. lovbekendtgørelse nr. 282 af 18. april 2018, og § 4, stk. 1 og 2, og § 7, stk. 3, i lov om erhvervsfaglig studentereksamen i forbindelse med erhvervsuddannelse (eux) m.v., jf. lovbekendtgørelse nr. 1086 af 30. august 2018, og efter bestemmelse fra, samråd med og inddragelse af Metalindustriens Uddannelsesudvalg fastsættes efter bemyndigelse:« 2. Efter § 6 indsættes:
»§ 6 a.
Afsluttende standpunktskarakterer og prøver i fag på gymnasialt niveau indgår i eux-bevis efter reglerne herom i lov om erhvervsfaglig studentereksamen i forbindelse med erhvervsuddannelse (eux) m.v. og bekendtgørelse om erhvervsuddannelser.« § 2.
 Bekendtgørelsen træder i kraft den 12. april 2019.
