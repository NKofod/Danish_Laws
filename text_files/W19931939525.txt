 Retsforskriften vedrører følgende lovgivning: R LBK nr 829 af  

 01/10/1992 § 37, stk. 1 Lov om social bistand (Bistandsloven) Retsforskriften  

 administreres af:
Er opgivelse af forsørgelsesgrundlag altid en social begivenhed? Ankestyrelsen har som bekendt behandlet flere principielle sager om  

 tildeling af kontanthjælp i tilfælde, hvor der er sket familiesammenføring.
 SM O-27-93 har endnu engang givet anledning til forståelsesproblemer.
 Således er spørgsmålet blevet rejst, om den fra udlandet tilrejsende  

 kvinde blev berettiget til kontanthjælp alene fordi, hun havde måttet opgive  

 sit forsørgelsesgrundlag i hjemlandet, hvor hun blev forsørget af sine  

 forældre.
 Nej, sådan skal afgørelsen ikke forstås.
Afgørelsen skal ses på baggrund af, at årsagen til ansøgningen om  

 kontanthjælp var, at ægtefællen var arbejdsløs og modtog kontanthjælp.
Der  

 forelå således for hustruen en afledet social begivenhed, og det var som  

 følge heraf, at der var grundlag for at udbetale kontanthjælp til hende.
Dette medfører, at hvis manden f.eks. kommer i arbejde, vil der ikke  

 længere være grundlag for at udbetale kontanthjælp, da den sociale begivenhed, der gav grundlag for udbetalingen af kontanthjælp til  

 ægteparret, er ophørt.
 Sagen blev i sin tid antaget til principiel behandling efter henstilling  

 fra Folketingets Ombudsmand, der ønskede, at Ankestyrelsen tog stilling til,  

 om der i bistandslovens § 37, stk. 1, kan indfortolkes et krav om, at en  

 person for at blive omfattet af bestemmelsen har haft forudgående lønarbejde.
 Det kunne der, som det fremgår af SM-Meddelelsen, ikke.
Det bemærkes dog i denne forbindelse, at det forhold, at en ægtefælle har  

 en lav lønindtægt, ikke i sig selv berettiger til kontanthjælp.
Og derfor  

 ville der i denne konkrete sag da heller ikke have været grundlag for at yde  

 supplerende kontanthjælp, hvis ægtefællen havde været i arbejde, uanset at  

 der eventuelt havde været tale om lav løn.
 Det Ankestyrelsen altså fastslog med sin afgørelse var, at kommunen ikke  

 kunne afslå kontanthjælp til den tilrejsende ægtefælle alene med henvisning  

 til, at hun ikke tidligere havde forsørget sig selv ved lønarbejde.
