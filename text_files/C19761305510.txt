Efter returnering her til landet af fersk kød, der har været nægtet  

 indført i et andet EF-medlemsland, har det ved undersøgelse i nogle tilfælde  

 ikke været muligt at påvise det pågældende parti (sundhedsmæssige forhold -  

 kød - kontrolstemplingen - udfyldelse af certifikatet). Man er derfor af den  

 opfattelse, at eksportøren muligvis med fordel kunne have benyttet sig af  

 retten i henhold til ovennævnte direktivs art. 7, stk. 2, til at indhente en  

 udtalelse fra en veterinær sagkyndig i sagen.
På den givne foranledning har  

 man udarbejdet følgende vejledning.
 Det tilrådes kun at tilkalde en veterinær sagkyndig, når man mener at  

 afvisningsgrunden(e) er uberettiget og der bør derfor altid fremsættes  

 anmodning om at begrundelsen for afvisningen formuleres skriftligt, og at  

 ordlyden heraf pr. telex sendes til afsenderen i Danmark.
 I tvivlstilfælde bør veterinærdirektoratet konsulteres med hensyn til det  

 berettigede i afvisningen.
Såfremt det besluttes at anmode en sagkyndig om udtalelse, skal  

 eksportøren eller hans befuldmægtigede straks give den kompetente myndighed i  

 modtagerlandet meddelelse herom, samt ufortøvet sætte sig direkte i  

 forbindelse med en sagkyndig.
En liste over veterinære sagkyndige forefindes  

 i veterinærdirektoratet.
 Den veterinære sagkyndige må ikke være statsborger i de meldlemsstater,  

 der er involveret i sagen.
 Eksportøren skal selv betale udgifterne til den sagkyndige; det vil  

 normalt sige til befordring, time- og dagpenge efter gældende regler.
 Kopi af udtalelse fra den sagkyndige skal straks tilstilles den kompetente  

 myndighed i modtagerlandet samt EF-kommissionen, Generaldirektoratet for  

 landbrug, Division VI/H/2, Rue de la Loi 200,1040 Bruxelles.
Den sagkyndiges bedømmelse er uden indvirkning på medlemsstaternes  

 eksisterende retsmidler.
Den har kun til formål at give afsenderen mulighed  

 for at lade en sagkyndig undersøge de kendsgerninger, som ligger til grund  

 for den nægtede indførsel, men den indhentede udtalelse kan også tjene som  

 bevismiddel under en eventuel retssag.
 P.V.V.
