Resumé En tamilsk asylansøger A klagede over den tid der var medgået til  

 Flygtningenævnets (FN's) behandling af hans sag, herunder at FN's  

 koordinationsudvalg senest havde besluttet at sætte behandlingen af bl.a.
A's  

 sag i bero på indgåelse af en aftale mellem den danske og srilankanske  

 regering  

 om tilbagesendelse af srilankanske statsborgere til hjemlandet under  

 betryggende forhold.
Ombudsmanden udtalte at udgangspunktet i en situation som den  

 foreliggende måtte være, at FN måtte træffe afgørelse i sagen på grundlag af  

 de indhentede oplysninger om forholdene i A's hjemland.
Hvis der herefter  

 blev  

 meddelt A asyl, og forholdene i hans hjemland efterfølgende bedredes, ville  

 en  

 inddragelse af opholdstilladelsen medføre at bestemmelserne i  

 udlændingelovens § 19, jf. § 26, kunne komme på tale.
Efter ombudsmandens  

 opfattelse var det kun i de situationer hvor en væsentlig bedring af  

 forholdene  

 i asylansøgerens hjemland syntes umiddelbart forestående, og hvor det således  

 måtte forekomme formalistisk at meddele opholdstilladelse efter  

 udlændingelovens § 7 for kort tid efter at inddrage den, at det ville være  

 foreneligt med bestemmelserne i udlændingelovens §§ 7, 19 og 26 at afvente en  

 sådan udvikling i asylansøgerens hjemland i en kortere periode.
I modsat fald  

 ville udlændingens retskrav på opholdstilladelse efter udlændingelovens § 7  

 og  

 den retsbeskyttelse af flygtninge der har fundet udtryk i udlændingelovens §  

 19, herunder 3 (2) årsgrænsen for inddragelse af opholdstilladelse, og i §  

 26,  

 ikke blive respekteret.
Ombudsmanden lagde i udtalelsen til grund at det ved beslutningen  

 om at sætte bl.a.
A's sag i bero, måtte henstå som usikkert, om og i givet  

 fald  

 hvornår en aftale mellem den danske regering og den srilankanske regering om  

 tilbagesendelse af de tamilske asylansøgere under betryggende forhold ville  

 kunne indgås.
Ombudsmanden fandt det på den baggrund kritisabelt at FN havde  

 besluttet at udsætte sagernes behandling på indgåelse af den pågældende  

 aftale. (J. nr. 1994-1178-600).
 Sagsbehandlingstid i Flygtningenævnet i sager om tamilske  

 asylansøgere.
 Advokat B klagede i skrivelse af 19. maj 1994  

 for den srilankanske statsborger A over den tid der var medgået til  

 Flygtningenævnets  

 behandling af A's sag, herunder at Flygtningenævnet den 3. marts 1994 på ny  

 havde udsat behandlingen af sagen.
 Af sagens akter fremgik det  

 bl.a. at A den 8. september 1992 indrejste i Danmark uden rejselegitimation.  

 Han indgav ansøgning om asyl her i landet.
Ved skrivelse af 17. december  

 1992 meddelte Direktoratet for Udlændinge afslag på asylansøgningen.
A  

 påklagede afgørelsen til Flygtningenævnet.
 I en udtalelse af 4. maj 1994  

 til mig i anledning af klagen oplyste Flygtningenævnet følgende om  

 sagsbehandlingen:
 "På  

 koordinationsudvalgsmødet den 16. februar 1993 blev sagerne fra Sri Lanka -  

 efter at behandlingen af disse var blevet udsat på høringer af  

 Udenrigsministeriet om forholdene for tamiler i Sri Lanka og særligt om de  

 srilankanske myndigheders behandling af hjemsendte tamiler og om  

 sikkerhedsforholdene  

 for tamiler i Colombo-området iøvrigt - opdelt i fire grupper.
I sager, hvor ansøgeren ikke  

 havde nogen særlig tilknytning til Colombo eller det sydlige eller centrale  

 Sri  

 Lanka, og hvor nævnet kunne lægge til grund, at ansøgeren ikke havde mulighed  

 for at vende tilbage til det nordlige eller østlige Sri Lanka, var der  

 enighed  

 om, at ansøgeren ved en tilbagevenden til Sri Lanka kunne blive henvist til  

 at  

 tage ophold i en lejr.
Idet Flygtningenævnet ikke på daværende tidspunkt var  

 i  

 besiddelse af tilstrækkelige oplysninger om forholdene i de respektive lejre,  

 blev det besluttet at udsætte disse sager med henblik på at anmode  

 Udenrigsministeriet om en nærmere undersøgelse af forholdene i lejrene.
Disse  

 sager henhørte herefter under "gruppe 4".
Det fremgår af sagen, at  

 nævnet på sit møde den 19. august 1993, hvor ansøgerens sag blev behandlet,  

 lagde til grund, at ansøgeren stammede fra det nordlige Sri Lanka, ligesom  

 han  

 ikke kunne anses for at have nogen særlig tilknytning til Colombo.
Nævnet  

 lagde  

 videre til grund, at det ikke kunne udelukkes med tilstrækkelig sikkerhed, at  

 ansøgeren ved en tilbagevenden til det nordlige Sri Lanka ville blive udsat  

 for  

 en forfølgelse fra LTTE.
Der var således enighed om, at ansøgeren var  

 omfattet  

 af gruppe 4, og nævnet besluttede herefter, i overensstemmelse med  

 koordinationsudvalgets beslutning af 16. februar 1993, at udsætte  

 behandlingen  

 af sagen.
Ved skrivelse af 31. august  

 1993 afgav Udenrigsministeriet en udtalelse vedrørende forholdene for  

 hjemvendte srilankanere, herunder internt fordrevne.
Koordinationsudvalget  

 besluttede på et efterfølgende møde den 20. september 1993 på baggrund af  

 Udenrigsministeriets udtalelse af 31. august 1993 og et notat af 19. august  

 1993 udarbejdet af Dansk Flygtningehjælp, at de tidligere udsatte sager nu  

 kunne behandles.
 Ved skrivelse af 26. oktober  

 1993 anmodede Flygtningenævnet den beskikkede advokat (B) om at fremkomme med  

 sine eventuelle yderligere bemærkninger til Dansk Flygtningehjælps notat af  

 19. august 1993 og Udenrigsministeriets udtalelse af 31. august 1993.
 Ved skrivelse af 9. november  

 1993 afgav advokat (B) sine supplerende bemærkninger til sagen, hvorefter  

 sagen  

 den 3. december 1993 blev sendt til skriftlig votering blandt  

 nævnsmedlemmerne.
 Koordinationsudvalget  

 besluttede herefter på et møde den 9. december 1993 at udsende yderligere  

 indkomne baggrundsoplysninger, herunder særligt telefax af 18. november 1993  

 fra UNHCR til Dansk Flygtningehjælp, videregivet til Flygtningenævnet den 25.  

 november 1993, samt Udenrigsministeriets skrivelse af 7. december 1993, til  

 kontradiktion hos de beskikkede advokater i sagerne.
 Ved skrivelse af 6. januar  

 1994 anmodede Flygtningenævnet således den beskikkede advokat om at fremkomme  

 med sine eventuelle yderligere bemærkninger til de seneste oplysninger.
Ved skrivelse af 11. februar  

 1994 afgav advokat (B) sine supplerende bemærkninger til sagen.
Advokatens  

 bemærkninger blev efterfølgende ved Flygtningenævnets skrivelse af 18.  

 februar  

 1994 fremsendt til nævnsmedlemmerne med anmodning om, at disse oplysninger  

 indgik i deres vurdering af sagen.
 Koordinationsudvalget  

 besluttede imidlertid efterfølgende på et møde den 3. marts 1994 at sætte  

 sagerne i den tidligere gruppe 4 i bero på indgåelse af en aftale parallel  

 med  

 den schweiziske aftale med Sri Lanka herunder om underbringelse af  

 tilbagesendte asylansøgere, der ikke umiddelbart har et lokalt netværk på Sri  

 Lanka.
 Ved skrivelse af 6. april  

 1994 orienterede Flygtningenævnet den beskikkede advokat om  

 koordinationsudvalgets beslutning.
Koordinationsudvalget  

 besluttede herefter under sit seneste møde den 31. maj 1994, at sagerne fra  

 gruppe 4 skulle færdigbehandles uanset, at der ikke på nuværende tidspunkt  

 foreligger en aftale mellem de danske og srilankanske myndigheder.
Der blev  

 herved lagt vægt på, at sagerne havde afventet supplerende oplysninger i en  

 lang periode, som ikke burde forlænges yderligere.
Koordinationsudvalget  

 behandlede  

 på samme møde yderligere baggrundsoplysninger, herunder Direktoratet for  

 Udlændinges rapport af 5. maj 1994 om situationen på Sri Lanka baseret på en  

 delegationsrejse foretaget af udlændingemyndighederne i Sverige, Norge og  

 Danmark 7.-18. marts 1994 og Udenrigsministeriets rapport af 20. maj 1994  

 udarbejdet på baggrund af samme rejse.
Amnesty Internationals  

 rapport af februar 1994, den schweiziske flygtningehjælps rapport om  

 fact-finding-mission af april 1994, Direktoratet for Udlændinges rapport af  

 5.  

 maj 1994 samt Udenrigsministeriets rapport af 20. maj er ved skrivelser af  

 10.  

 juni 1994 og 22. juni 1994 sendt til kontradiktion hos advokat (B) med  

 henblik  

 på efterfølgende skriftlig votering i sagen blandt nævnsmedlemmerne.  

 Flygtningenævnet vil herefter træffe en afgørelse i sagen." Af et notat udarbejdet af  

 Flygtningenævnet i forbindelse med udtalelsen til mig om behandlingen af Sri  

 Lanka sager fra september 1993 til maj 1994 fremgik bl.a. følgende:
 "...
 På koordinationsudvalgsmødet den 26. januar 1994  

  

 drøftede udvalget  

 ekstrakt af Dansk Flygtningehjælps skrivelse af 26. oktober 1993, som havde  

 foranlediget UNHCR's udtalelser af henholdsvis 18. november 1993 og 3.  

 december 1994. Der var enighed om, at gruppe 4 sagerne kunne viderebehandles,  

 men at Flygtningenævnets endelige beslutning i sagerne skulle afvente  

 yderligere oplysninger fra Udenrigsministeriet om det nærmere indhold af en  

 aftale vedrørende tilbagesendte srilankaneres mulighed for at tage ophold i  

 lejre.
Den 31. januar 1994 satte  

 Flygtningenævnet udsendelsen af srilankanske statsborgere, som havde fået  

 afslag på opholdstilladelse i Danmark i bero.
Dette skete under hensyn til  

 forlydender om, at en tilbagesendt srilankaner ved ankomsten til sit hjemland  

 var blevet anholdt og afhørt.
Det bemærkes, at Flygtningenævnet fortsat  

 behandlede sager vedrørende srilankanske statsborgere.
Ved koordinationsudvalgsmødet den 3. marts 1994  

  

 drøftede udvalget  

 indholdet af telefax af 9. februar 1994 fra UNHCR i Colombo, som den 10.  

 februar 1994 blev videresendt af UNHCR i Geneve.
Det fremgår af skrivelsen,  

 at  

 den pågældende srilankanske statsborger, hvis anholdelse havde foranlediget,  

 at  

 udsendelserne var blevet sat i bero, var blevet løsladt den 8. februar 1994,  

 og  

 at de særlige omstændigheder i den konkrete sag ikke længere kunne begrunde  

 et  

 generelt udsendelsesstop i alle sager fra Sri Lanka.
Under mødet oplyste  

 Udenrigsministeriets repræsentant, at der ikke længere, som tidligere  

 forudsat,  

 var mulighed for, at tilbagevendte srilankanere, der ikke umiddelbart havde  

 et  

 netværk, kunne tage ophold i en lejr.
Den pågældende henviste herefter til en  

 mellem de schweiziske myndigheder og de srilankanske myndigheder indgået  

 aftale  

 om tilbagesendelse af tamilske asylansøgere, som regulerer de praktiske  

 forhold  

 omkring indrejse i Sri Lanka samt muligheden for midlertidigt ophold i lejre.  

 Det blev i den forbindelse oplyst, at det formentlig ville være muligt for  

 Danmark at indgå en lignende aftale.
 Medlemmerne af  

 koordinationsudvalget, som i forbindelse med mødeindkaldelsen havde fået  

 tilsendt kopi af den pågældende aftale, var herefter enige om, at  

 behandlingen  

 af sagerne i den tidligere gruppe 4 skulle sættes i bero indtil næste  

 koordinationsudvalgsmøde på indgåelse af en aftale parallel med den  

 schweiziske  

 aftale og den nærmere udfyldning af en sådan aftale i relation til  

 underbringelse af tilbagesendte asylansøgere, der ikke umiddelbart har et  

 lokalt netværk.
Ved det følgende koordinationsudvalgsmøde den 26. april 1994  

  

 meddelte Udenrigsministeriets repræsentant, at der formentlig i nær fremtid  

 kunne forventes en positiv tilbagemelding fra de srilankanske myndigheder  

 omkring indgåelse af en aftale parallel med den schweiziske aftale.
Udvalget  

 diskuterede endelig indholdet af en rapport udarbejdet af den Schweiziske  

 Flygtningehjælp i april 1994. Det blev i den forbindelse fremhævet, at ingen  

 tilbagevendte srilankanske statsborgere skulle tvinges ind i en eventuel  

 fremtidig modtagelsesordning, men at dette alene skulle betragtes som et  

 tilbud.
På koordinationsudvalgsmødet den 31. maj 1994  

  

 blev det tiltrådt, at  

 Udenrigsministeriet skulle fortsætte forhandlingerne med de srilankanske  

 myndigheder om indgåelse af en aftale med de srilankanske myndigheder.
Det  

 blev  

 endvidere under henvisning til tidsaspektet i sagerne besluttet, at sagerne  

 nu  

 måtte færdigbehandles.
Der ville herefter i de enkelte sager blive truffet en  

 konkret afgørelse, hvor særligt ansøgerens forklaring om hans rejse fra det  

 nordlige Sri Lanka til Colombo, ansøgerens mulighed for at opholde sig i  

 regeringskontrollerede områder henset til den pågældendes aktiviteter for  

 LTTE  

 samt ansøgerens manglende netværk i Colombo eller i de regeringskontrollerede  

 områder vil blive vurderet i forhold til de hidtidige oplysninger om Sri  

 Lanka,  

 herunder Direktoratet for Udlændinges rapport af 5. maj 1994 om situationen  

 på  

 Sri Lanka baseret på en delegationsrejse foretaget af udlændingemyndighederne  

 i  

 Sverige, Norge og Danmark 7.-18. marts 1994 samt Udenrigsministeriets rapport  

 af 20. maj 1994 vedrørende samme rejse.
Det seneste baggrundsmateriale blev  

 herefter udsendt til kontradiktion, hvorefter sagerne færdigbehandles på  

 skriftligt grundlag.
Det blev endelig fremført, at der formentlig ville være  

 sager, som må henvises til behandling i et nyt nævn med henblik på en  

 supplerende afhøring af ansøgeren.
..." I skrivelsen af 19. maj 1994  

 til mig klagede B over den tid der var medgået til Flygtningenævnets  

 behandling  

 af A's sag, herunder at Flygtningenævnet den 3. marts 1994 på ny havde  

 besluttet at udsætte sagens behandling.
B anførte i den forbindelse bl.a. at  

 den nye udsættelse af sagen ikke var en naturlig forlængelse af en høring  

 eller  

 andet, men var et helt nyt tiltag, som tydeligt gik ud på administrativt at  

 få  

 arrangeret en situation, som medførte, at A fik afslag på sin ansøgning om  

 asyl.
B henviste endvidere til at han var usikker på, hvor lang tid det ville  

 tage for Danmark at indgå en aftale svarende til den aftale, som Schweiz  

 havde  

 indgået med myndighederne på Sri Lanka, og om det overhovedet var muligt at  

 indgå en sådan aftale.
Endelig pegede B på det forhold at det var  

 Flygtningenævnets koordinationsudvalg - og ikke Flygtningenævnet som havde  

 sagen under behandling - der havde truffet afgørelse om opdeling af sagerne  

 vedrørende asylansøgerne fra Sri Lanka i 4 grupper og muligvis havde  

 foretaget  

 den konkrete henførelse af den foreliggende sag til gruppe nr. 4 uden at have  

 forelagt dette for det besluttende Flygtningenævn.
Flygtningenævnet udtalte sig  

 som ovenfor anført i udtalelsen af 4. august 1994 om sagsbehandlingen.
Nævnet  

 udtalte endvidere følgende om koordinationsudvalgets rolle i sagen:
 "...
 For så vidt angår det af  

 advokat (B) anførte om, at koordinationsudvalget i februar måned 1993  

 inddelte  

 srilankaner sager i fire grupper, bemærker Flygtningenævnet, at  

 koordinationsudvalget i henhold til bekendtgørelse om forretningsorden for  

 Flygtningenævnet § 2, stk. 2, drøfter de i udlændingelovens § 53, stk. 2,  

 nævnte spørgsmål om de almindelige retningslinier for nævnets arbejde m.v.
..." I en skrivelse til B udtalte  

 jeg herefter følgende:
 "...
Efter udlændingelovens § 54  

 fremsender Direktoratet for Udlændinge sagens akter til Flygtningenævnet med  

 oplysninger om den påklagede afgørelse, en kort redegørelse for de  

 omstændigheder, der påberåbes, samt sagens bevisligheder.
Flygtningenævnet  

 drager i øvrigt selv omsorg for sagens oplysning og træffer bestemmelse om  

 afhøring af udlændingen og vidner og om tilvejebringelse af andre  

 bevismidler.
 I Flygtningenævnets  

 formandskabs beretning for perioden 1. oktober 1983 til 31. marts 1987 er det  

 om grundlaget for nævnets afgørelser bl.a. anført (s. 53-55):
"Bedømmelsen af, om en  

 person kan anses for berettiget til opholdstilladelse efter udlændingelovens  

 §  

 7, hvad enten det er som flygtning med status i henhold til  

 flygtningekonventionen eller som de facto-flygtning, forudsætter et indgående  

 kendskab til det land, som asylansøgeren kommer fra, og kendskab til netop de  

 forhold i hjemlandet, som er af betydning for bedømmelsen af den pågældendes  

 situation.
Det indgår derfor som et vigtigt element ved behandlingen af  

 enhver  

 asylsag, at der skal tages stilling til, om nævnet er i besiddelse af  

 tilstrækkelige generelle baggrundsoplysninger til at kunne træffe afgørelse i  

 sagen.
 Flygtningenævnet er derfor i  

 besiddelse af et meget omfattende generelt baggrundsmateriale om forholdene i  

 de lande, hvorfra Danmark modtager spontane asylsøgende, og dette materiale  

 bliver løbende ajourført og suppleret.
 ...
Undertiden har Direktoratet  

 for Udlændinge ved fremsendelsen af den enkelte asylsag medsendt  

 baggrundsoplysninger til brug for sagen, men uanset om dette er tilfældet  

 eller  

 ej, vurderer nævnet selvstændigt i alle sager, om der er behov for  

 (yderligere) baggrundsoplysninger.
Såfremt dette findes at være tilfældet,  

 vil  

 nævnets sekretariat enten anmode Direktoratet for Udlændinge om at søge de  

 relevante oplysninger tilvejebragt eller direkte anmode Udenrigsministeriet  

 og/eller Dansk Flygtningehjælp om oplysningerne.
Det forekommer også, at  

 behovet for yderligere baggrundsmateriale først viser sig ved behandlingen af  

 sagen under selve nævnsmødet.
I sådanne tilfælde vil den endelige afgørelse  

 af  

 sagen blive udsat, indtil de nødvendige oplysninger er skaffet til veje, og  

 parterne - asylansøgeren ved den beskikkede advokat og Direktoratet for  

 Udlændinge  

 - har haft lejlighed til at udtale sig derover.
..." I formandskabets beretning  

 for perioden 1. april 1989 til 31. december 1991 er det på s. 19-20 om  

 generelle baggrundsoplysninger bl.a. anført:
 "...
Flygtningenævnet afgør  

 således ved behandlingen af hver enkelt sag, om denne er tilstrækkeligt  

 oplyst.  

 Såfremt dette ikke er tilfældet, vil sagen ikke blive afgjort, før de  

 nødvendige oplysninger er indhentet.
Ansvaret for sagens oplysning ligger  

 således hos det nævn, der træffer afgørelse i sagen.
 Det, som er anført i  

 formandskabets beretning for 1983-1987, side 53-55, om nævnets  

 baggrundsoplysninger er fortsat gældende.
..." Jeg finder indledningsvis  

 anledning til at bemærke, at jeg i en tilsvarende sag vedrørende en  

 srilankansk  

 statsborger i en udtalelse af 1. december 1993 ikke fandt grundlag for  

 kritisere den tid, der indtil da var medgået til behandlingen af sagen,  

 herunder navnlig til indhentelse af yderligere oplysninger om situationen i  

 Sri  

 Lanka.
Jeg finder heller ikke i den foreliggende sag grundlag for at  

 kritisere  

 den tid, som indtil efteråret 1993 var medgået ved Flygtningenævnets  

 behandling  

 af den foreliggende sag.
 Jeg må på baggrund af  

 Flygtningenævnets udtalelse med tilhørende bilag lægge til grund, at nævnet i  

 november og december 1993 og i januar 1994 søgte at indhente yderligere  

 baggrundsoplysninger om situationen for hjemsendte tamiler i Sri Lanka  

 navnlig  

 for så vidt angår disses mulighed for at tage ophold i lejre.
 Spørgsmålet om, hvorvidt en  

 sag er tilstrækkelig oplyst til, at der kan træffes realitetsafgørelse i den,  

 er som selve asylspørgsmålet til dels af skønsmæssigt præget karakter.
 En sådan skønsmæssig  

 vurdering kan jeg efter de regler, der gælder for min virksomhed, ikke  

 kritisere, medmindre der foreligger særlige omstændigheder.
 Jeg har efter en gennemgang  

 af sagen ikke fundet grundlag for at kritisere Flygtningenævnets  

 koordinationsudvalgs beslutninger om at lade den endelige afgørelse i de  

 konkrete sager afvente indhentelse af yderligere oplysninger fra  

 Udenrigsministeriet om de nævnte forhold i Sri Lanka.
 På Flygtningenævnets koordinationsudvalgsmøde  

 den 3. marts 1994 oplyste Udenrigsministeriets repræsentant "at der ikke  

 længere, som tidligere forudsat, var mulighed for, at tilbagevendte  

 srilankanere, der ikke umiddelbart havde et netværk, kunne tage ophold i en  

 lejr". Koordinationsudvalget besluttede herefter, at behandlingen af  

 sagerne i den såkaldte gruppe 4 skulle sættes i bero indtil det næste  

 koordinationsudvalgsmøde på indgåelse af en aftale parallel med aftalen  

 mellem  

 de schweiziske myndigheder og de srilankanske myndigheder og den nærmere  

 udfyldning af en sådan aftale i relation til "underbringelse" af  

 tilbagevendte asylansøgere, der ikke umiddelbart har et lokalt netværk.
 Jeg må således lægge til  

 grund, at sagerne ikke længere beroede på indhentelse af yderligere  

 baggrundsoplysninger  

 om forholdene i Sri Lanka, men at sagernes behandling alene blev udsat på, at  

 der blev skabt mulighed for gennem en aftale mellem den danske og den  

 srilankanske  

 regering at muliggøre en tilbagesendelse af srilankanske statsborgere til  

 hjemlandet  

 under betryggende forhold.
Udgangspunktet i en situation  

 som den foreliggende må efter min opfattelse være, at Flygtningenævnet må  

 træffe afgørelse i sagen på grundlag af de indhentede oplysninger om  

 forholdene  

 i ansøgerens hjemland, eventuelt efter genafhøring af asylansøgeren.
Hvis der  

 herefter meddeles den pågældende asyl, og forholdene i ansøgerens hjemland  

 efterfølgende bedres, vil en inddragelse af opholdstilladelsen i medfør af  

 bestemmelserne i udlændingelovens § 19, jf. § 26, kunne komme på tale.
 Kun i situationer, hvor der  

 er en velbegrundet udsigt til en væsentlig bedring af forholdene i  

 asylansøgerens hjemland inden for en nærmere bestemt tidsperiode, og hvor det  

 således må forekomme formalistisk at meddele opholdstilladelse efter  

 udlændingelovens  

 § 7 for kort tid efter at inddrage den, vil det efter min opfattelse være  

 foreneligt med bestemmelserne i udlændingelovens §§ 7, 19 og 26 at afvente en  

 sådan udvikling i asylansøgerens hjemland i en kortere periode.
 I modsat fald ville udlændingens  

 retskrav på opholdstilladelse efter udlændingelovens § 7 og den  

 retsbeskyttelse  

 af flygtninge, der har fundet udtryk i udlændingelovens § 19, herunder 3 (2)  

 årsgrænsen for inddragelse af opholdstilladelser, og § 26, ikke blive  

 respekteret.
 Jeg må i den forbindelse  

 lægge til grund, at det på koordinationsudvalgsmødet den 3. marts 1994 måtte  

 henstå som usikkert, om og i givet fald hvornår en aftale mellem den danske  

 regering og den srilankanske regering om tilbagesendelse af tamilske  

 asylansøgere under betryggende forhold ville kunne indgås.
 Jeg finder det på den  

 baggrund kritisabelt, at Flygtningenævnets koordinationsudvalg den 3. marts  

 1994 besluttede at udsætte sagernes behandling på indgåelse af den pågældende  

 aftale mellem den danske og den srilankanske regering.
 Jeg har gjort  

 Flygtningenævnet bekendt med min opfattelse, men finder ikke i øvrigt - under  

 hensyn til at Flygtningenævnet nu på ny har genoptaget sagens behandling og  

 efter det oplyste forventer snarest at træffe realitetsafgørelse i sagen -  

 grundlag for at foretage yderligere.
 For så vidt angår  

 Flygtningenævnets koordinationsudvalgs rolle i sagen finder jeg ikke grundlag  

 for at kritisere, at koordinationsudvalget i overensstemmelse med  

 udlændingelovens § 53, stk. 2, og § 2, stk. 2, i Flygtningenævnets  

 forretningsorden har foretaget en generel drøftelse af sagerne vedrørende  

 asylansøgere fra Sri Lanka og i den forbindelse har foretaget en opdeling på  

 koordinationsudvalgsmøde den 16. februar 1993 i fire grupper.
