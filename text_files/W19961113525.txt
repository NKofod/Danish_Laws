Fundet, at registre med oplysninger om medlemskab af folkekirken samt  

 om faderskab ikke kunne anmeldes efter lovens § 8 a, stk. 3 I 1995 rettede Registertilsynet henvendelse til Kirkeministeriet  

 vedrørende forskellige sognes oprettelse af edb-registre.
Tilsynet havde  

 forinden modtaget en del anmeldelser fra sognene i medfør af lov om  

 offentlige myndigheders registre § 8 a, stk. 3, i forbindelse med sognenes  

 oprettelse af registre med oplysninger om bl.a. fødsler  

 ("fødteregistre"). I nogle registre var der endvidere oplysninger  

 om dåb, konfirmation, vielse, udtrædelse af folkekirken og dødsfald.
I de fleste tilfælde var der tale om et tekstbehandlingssystem, som kunne  

 bruges til udskrivning af indberetninger og attester.
Der var imidlertid også  

 mulighed for at gemme oplysningerne efter udskrivningen.
Det fremgår af lovens § 8 a, stk 3, at en statslig myndighed, der opretter  

 et register uden registerforskrifter, jf. § 8 a, stk. 1, inden 4 uger efter  

 oprettelsen skal anmelde registeret til Registertilsynet.
Det fremgår af  

 Registertilsynets vejledning af 27. september 1991 om oprettelse af statslige  

 registre uden fastsættelse af forskrifter m.v., pkt. 3, at der ved  

 bestemmelsen i § 8 a, stk. 1, ikke sker en undtagelse fra § 4, stk. 1. Det  

 vil sige, at registre, som føres for en statslig myndighed, kun må oprettes i  

 henhold til godkendelse af vedkommende minister.
 Det fremgik ikke af anmeldelserne, at Kirkeministeriet havde godkendt  

 oprettelsen af sognenes registre i henhold til § 8 a.
 Kirkeministeriet oplyste, at man ikke var bekendt med de lokale registre.  

 Tilsynet anmodede derfor ministeriet om orientering om, hvilke af de anmeldte  

 registre ministeriet ønskede opretholdt, samt hvilke oplysninger der indgik i  

 disse registre.
Registertilsynet var i øvrigt indstillet på fremover at videresende  

 anmeldelser vedrørende oprettelse af "fødteregistre" modtaget  

 direkte fra de enkelte sogne til Kirkeministeriet, medmindre det fremgik, at  

 ministeriet havde godkendt oprettelsen af det pågældende register.
Tilsynet  

 foreslog i den forbindelse, at Kirkeministeriet varetog anmeldelsen af  

 registrene til tilsynet.
Kirkeministeriet gav i forbindelse med sagen udtryk for den opfattelse, at  

 oplysninger om medlemskab af folkekirken, herunder oplysninger om dåb,  

 konfirmation, kirkelig vielse og begravelse, samt oplysninger om faderskab,  

 er oplysninger af fortrolig karakter eller oplysninger om rent private  

 forhold.
Registertilsynet fandt på denne baggrund ikke, at registre  

 indeholdende sådanne oplysninger kunne anmeldes efter lovens § 8 a, stk. 3.
Kirkeministeriet har siden udsendt en meddelelse til alle folkekirkens  

 ministerialbogsførere angående edb-registre indeholdende personoplysninger.
I  

 meddelelsen gjorde ministeriet bl.a. opmærksom på, at registre (herunder § 8  

 a-registre) kun må oprettes i henhold til godkendelse af vedkommende  

 minister.
Det fremgik endvidere, at "fødteregistrene" ikke opfylder  

 kravene i lov om offentlige myndigheders registre.
Afslutningsvis anmodede  

 Kirkeministeriet i meddelelsen om, at allerede registrerede oplysninger af  

 fortrolig karakter blev slettet, og at fortrolige oplysninger herefter ikke  

 blev registreret, efter at indberetninger og attester var udskrevet på  

 tekstbehandlingsanlægget.
 Registertilsynet betragtede herefter de allerede modtagne anmeldelser som  

 værende afvist.
 Registertilsynets Årsberetning 1996 side 42.
