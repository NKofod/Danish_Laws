Nr BSF 23 Forslag til folketingsbeslutning om afholdelse af vejledende  

 folkeafstemning om danske præferencer for Danmarks fremtidige deltagelse i  

 det europæiske samarbejde Fremsat af Kirsten Jacobsen (FP) Kim Behnke (FP) Tom Behnke (FP) Thorkild  

 B.
Fransgaard (FP) den 3. april 1998 Folketinget opfordrer regeringen til at fremsætte de nødvendige lovforslag  

 til afholdelse af en vejledende folkeafstemning samtidig med afholdelse af  

 den planlagte bindende folkeafstemning om Danmarks tilslutning til  

 Amsterdamtraktaten.
Den vejledende folkeafstemning skal omfatte følgende  

 spørgsmål i værdineutral form:
 »Til brug for Danmarks fremtidige forhandlinger med Den Europæiske  

 Union i tilfælde af, at Amsterdamtraktaten forkastes ved folkeafstemningen i  

 dag, bedes De venligst besvare hvert af de følgende spørgsmål med afkrydsning  

 af JA eller NEJ:
1. Skal Danmark fortsat være medlem af EU, såfremt Amsterdamtraktaten  

 forkastes? 2. Skal Danmark fortsat være bundet af Maastrichttraktaten? 3. Skal Danmark fortsat deltage i EU's/EF's indre marked? 4. Skal Danmark deltage fuldt ud i EU's/EF's indre marked, hvis det  

 medfører deltagelse i EU's landbrugsstøtteordninger og/eller strukturfonde  

 eller overnational indflydelse på socialpolitiske, arbejdsmarkedspolitiske,  

 beskæftigelsespolitiske og/eller skattepolitiske spørgsmål i Danmark? 5. Skal Danmark efter en eventuel udmeldelse af EU/EF søge at indgå en  

 frihandelsaftale med resten af Europa, der omfatter alle produkter og  

 tjenesteydelser, herunder landbrugsprodukter? 6. Skal Danmark støtte ophævelsen af personkontrol ved de danske  

 grænser?» Bemærkninger til forslaget Efter at Maastrichttraktaten i 1992 blev forkastet af den danske  

 befolkning, stod den daværende regering i en situation, hvor der ikke forelå  

 noget forhandlingsgrundlag forud for de forhandlinger med de andre EF-lande,  

 som efterfulgte det danske nej.
Regeringen formåede derfor ikke dengang at  

 repræsentere den danske befolknings ønsker på tilfredsstillende vis, og  

 resultatet af forhandlingerne blev således Edinburghaftalen, der var en både  

 utilstrækkelig og utilfredsstillende løsning for Danmark.
Når Danmark den 28. maj 1998 skal stemme om Amsterdamtraktaten, bør der  

 derfor samtidig afholdes en vejledende folkeafstemning om danskernes samlede  

 indstilling til det europæiske samarbejde.
Resultatet heraf skal danne  

 grundlag for regeringens forhandlingsmandat i tilfælde af, at  

 Amsterdamtraktaten bliver forkastet af den danske befolkning, og kan  

 alternativt bruges som reference for fremtidige forhandlinger om Danmarks  

 deltagelse i det europæiske samarbejde i tilfælde af, at Amsterdamtraktaten  

 bliver godkendt af Danmark.
 Ud over spørgsmålet om Amsterdamtraktaten (hvor svaret er bindende) bør en  

 supplerende stemmeseddel derfor indeholde ovenstående 6 spørgsmål, der søger  

 at klarlægge befolkningens præferencer for formen og omfanget af den  

 fremtidige danske deltagelse i det europæiske samarbejde.
 Spørgsmålene kan hver især kort begrundes som følger:
 1. Skal Danmark fortsat være medlem af EU, såfremt Amsterdamtraktaten  

 forkastes? Dette spørgsmål er nødvendigt for at afklare, om den danske  

 befolkning ønsker medlemskab af EU efter et dansk nej til Amsterdamtraktaten.  

 Et dansk nej til Traktaten betyder ikke i sig selv, at Danmark forlader EU.
2. S kal Danmark fortsat være bundet af Maastrichttraktaten? Dette  

 spørgsmål er nødvendigt for at få afklaret, om befolkningen efter et dansk  

 nej til Amsterdamtraktaten og et ja til spørgsmål 1 ønsker, at Danmark  

 deltager i EU-samarbejdet på det nuværende grundlag (Maastrichttraktaten). Et  

 nej til dette spørgsmål vil betyde, at befolkningen ønsker at få tilbageført  

 suverænitet fra EU til Danmark, således at Danmark kun deltager i EU/EF i et  

 omfang, der svarer til det, som var gældende umiddelbart forud for  

 vedtagelsen af Maastrichttraktaten.
Forkortelsen EF anvendes her, idet der  

 henvises til det europæiske samarbejde, som det fremstod før vedtagelsen af  

 Traktaten om Den Europæiske Union (Maastrichttraktaten).
 3. Skal Danmark fortsat deltage i EU's/EF's indre marked? Dette  

 spørgsmål er nødvendigt for at få afklaret, om befolkningen efter et dansk  

 nej til Amsterdamtraktaten og et nej til spørgsmål 2 fortsat ønsker at  

 deltage i EU's/EF's indre marked.
4. Skal Danmark deltage fuldt ud i EU's/EF's indre marked, hvis det  

 medfører deltagelse i EU's landbrugsstøtteordninger og/eller strukturfonde  

 eller overnational indflydelse på socialpolitiske, arbejdsmarkedspolitiske,  

 beskæftigelsespolitiske og/eller skattepolitiske spørgsmål i Danmark?  

 Dette spørgsmål er nødvendigt for at sætte grænser for, på hvilke områder  

 deltagelse i det indre marked fremover bør kunne forpligte Danmark.
Dette er  

 ikke mindst relevant i tilfælde af, at befolkningen, jf. spørgsmål 3, giver  

 udtryk for, at Danmark fremover bør deltage i EU's/EF's indre marked.
 5. Skal Danmark efter en eventuel udmeldelse af EU/EF søge at indgå en  

 frihandelsaftale med resten af Europa, der omfatter alle produkter og  

 tjenesteydelser, herunder landbrugsprodukter? Dette spørgsmål er  

 nødvendigt for at afklare, hvorvidt den danske befolkning efter et nej til  

 Amsterdamtraktaten og et nej til spørgsmål 1 ønsker, at Danmark fortsat er  

 åben for uhindret samhandel med EU- og EØS-landene samt åbner for fuldstændig  

 frihandel med Østeuropa.
 6. Skal Danmark støtte ophævelsen af personkontrol ved de danske  

 grænser? Dette spørgsmål er nødvendigt for at afklare, om den danske  

 befolkning i EU-regi eller på anden vis støtter ophævelsen af personkontrol  

 ved de danske grænser.
 Det er vigtigt at bemærke, at hvert spørgsmål skal betragtes fuldstændig  

 separat, og stemmesedler med et eller flere umiddelbart selvmodsigende svar  

 (eller manglende svar) skal derfor respekteres fuldt ud på linje med andre  

 gyldige stemmesedler.
Forslagsstillerne har altid ønsket at gøre større brug af  

 folkeafstemninger, da befolkningen i et demokratisk samfund som Danmark bør  

 tages med på råd i alle større beslutninger.
Ikke mindst i EU-spørgsmål er  

 det nødvendigt på baggrund af den store uoverensstemmelse, der findes mellem  

 folketingsflertallet og befolkningen på dette område.
Ved at afholde den foreslåede vejledende folkeafstemning samtidig med  

 afstemningen om Amsterdamtraktaten åbnes dels mulighed for, at den samlede  

 befolkning kan give en mere nuanceret mening om det europæiske samarbejde til  

 kende, dels mulighed for, at befolkningen gennem den vejledende afstemning  

 kan skabe fundamentet for et forhandlingsmandat til brug for regeringen efter  

 afstemningen om Amsterdamtraktaten.
Et sådant entydigt grundlag har både den  

 seneste borgerlige regering og de efterfølgende socialdemokratisk ledede  

 regeringer gentagne gange efterlyst.
Med nærværende forslag har disse nuværende og forhenværende  

 regeringspartier muligheden for at tilvejebringe et forhandlingsmandat på den  

 bedst tænkelige baggrund: En direkte tilkendegivelse fra befolkningen.
Uanset  

 udfaldet af afstemningen om Amsterdamtraktaten vil resultatet af den  

 vejledende afstemning kunne udgøre en særdeles vigtig basis for Danmarks  

 EU-politik i årene fremover, og det er derfor af afgørende betydning, at en  

 sådan vejledende folkeafstemning gennemføres.
 Forslagsstillerne vil anbefale vælgerne at stemme som følger:
1. Skal Danmark fortsat være medlem af EU, såfremt Amsterdamtraktaten  

 forkastes? Hvis Amsterdamtraktaten forkastes, vil EU stå i en situation,  

 som kan benyttes til at skabe et nyt og bedre EU, hvor EU kun beskæftiger sig  

 med en sikring af den europæiske frihandel og intet andet.
Derfor anbefaler  

 Fremskridtspartiet et Ja til spørgsmål 1.
2. Skal Danmark fortsat være bundet af Maastrichttraktaten?  

  Maastrichttraktaten betød en væsentlig afgivelse af dansk selvstændighed og  

 en betydelig venstredrejning af EU's politiske målsætninger.
Derfor  

 anbefalede Fremskridtspartiet både i 1992 og 1993 et Nej til  

 Maastrichttraktaten, og derfor anbefaler Fremskridtspartiet et Nej til  

 spørgsmål 2.
3. Skal Danmark fortsat deltage i EU's/EF's indre marked?  

  Fremskridtspartiet er tilhænger af frihandel og dermed også af den fri  

 bevægelighed over grænserne for varer, tjenesteydelser, kapital og  

 arbejdskraft.
Det skaber både velstand, åbenhed og fred.
Derfor anbefaler  

 Fremskridtspartiet et Ja til spørgsmål 3.
4. Skal Danmark deltage fuldt ud i EU's/EF's indre marked, hvis det  

 medfører deltagelse i EU's landbrugsstøtteordninger og/eller strukfurfonde  

 eller overnational indflydelse på socialpolitiske, arbejdsmarkedspolitiske,  

 beskæftigelsespolitiske og/eller skattepolitiske spørgsmål i Danmark?  

 EU-indblanding i sådanne spørgsmål er ikke nogen forudsætning for frihandel.  

 Ej heller er EU's landsbrugsstøtteordninger og strukturfonde.
Derfor  

 anbefaler Fremskridtspartiet et Nej til spørgsmål 4.
5. Skal Danmark efter en eventuel udmeldelse af EU/EF søge at indgå en  

 frihandelsaftale med resten af Europa, der omfatter alle produkter og  

 tjenesteydelser, herunder landbrugsprodukter?  Fremskridtspartiet er  

 tilhænger af frihandel og dermed også af den fri bevægelighed over grænserne  

 for varer, tjenesteydelser, kapital og arbejdskraft.
Det skaber både  

 velstand, åbenhed og fred.
Derfor anbefaler Fremskridtspartiet et Ja til  

 spørgsmål 5.
6. Skal Danmark støtte ophævelsen af personkontrol ved de danske  

 grænser? Fremskridtspartiet ønsker, at Danmark bevarer kontrollen med de  

 danske grænser.
Derfor anbefaler Fremskridtspartiet et Nej til spørgsmål 6.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg herved at fremsætte:
 Forslag til folketingsbeslutning om afholdelse af vejledende  

 folkeafstemning om danske præferencer for Danmarks fremtidige deltagelse i  

 det europæiske samarbejde.
(Beslutningsforslag nr.
B 23).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
