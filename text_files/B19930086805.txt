 I henhold til § 3, stk. 2, i lovbekendtgørelse nr. 753 af 15. september  

 1993 om beskatning af fortjeneste ved afståelse af aktier m.v. fastsættes  

 følgende:
§ 1.  Banker, sparekasseaktieselskaber og sparekasser,  

 visse kreditinstitutter, børsmæglerselskaber samt disse virksomheders  

 datterselskaber, udenlandske filialer, og udenlandske pengeinstitutters  

 filialer i Danmark, der er omfattet af lovens § 3, stk. 2, 1. pkt., og § 3,  

 stk. 2, 2. pkt., kan vælge at anvende fondskodeprincippet ved opgørelsen af  

 tabsbegrænsningen efter lovens § 5, stk. 5, 2. pkt.
Er der først een gang  

 valgt fondskodeprincippet, kan det kun ændres med Ligningsrådets tilladelse.
§ 2.  Såfremt den skattepligtige anvender  

 realisationsprincippet ved indkomstopgørelsen og vælger at anvende  

 fondskodeprincippet, opgøres indkomstårets nettotab pr. fondskode.
Nettotabet  

 opgøres som forskellen mellem fondskodens samlede realiserede gevinster og  

 samlede realiserede tab. Årets nettotab pr. fondskode nedsættes med  

 indestående på tabsbegrænsningssaldoen opgjort efter stk. 2, 1. pkt., og  

 alene et overskydende tab kan herefter fradrages ved indkomstopgørelsen.
Stk. 2.  Tabsbegrænsningssaldoen opgøres pr. fondskode  

 som 34 pct. af indkomstårets samlede udbytte af aktier indenfor den  

 pågældende fondskode med tillæg af overført saldo fra det foregående  

 indkomstår.
Tabsbegrænsningssaldoen reduceres med det beløb, der for  

 indkomståret er anvendt til tabsbegrænsning, jf. stk. 1. Såfremt der er sket  

 en nedgang i den nominelle beholdning af aktier indenfor fondskoden fra primo  

 indkomståret til ultimo indkomståret, nedsættes tabsbegrænsningssaldoen  

 opgjort efter 1. og 2. pkt. med et beløb, der forholdsmæssigt svarer til  

 nedgangen i den nominelle beholdning af aktier.
Den således opgjorte saldo  

 overføres herefter til det følgende indkomstår.
§ 3.  Såfremt den skattepligtige anvender  

 lagerprincippet ved indkomstopgørelsen og vælger at anvende  

 fondskodeprincippet, opgøres indkomstårets nettotab pr. fondskode.
Nettotabet  

 opgøres som forskellen mellem fondskodens samlede realiserede og urealiserede  

 gevinster og samlede realiserede og urealiserede tab. Årets nettotab pr.  

 fondskode nedsættes med 34 pct. af det i indkomståret oppebårne udbytte af  

 aktier indenfor den pågældende fondskode, og alene et overskydende tab kan  

 herefter fradrages ved indkomstopgørelsen.
 § 4.  Ligningsrådet bemyndiges til at fastsætte  

 nærmere regnskabskrav for opgørelsen efter fondskodeprincippet.
 § 5.  Bekendtgørelsen træder i kraft den 24. november  

 1993. Den har virkning fra og med indkomståret 1991.
