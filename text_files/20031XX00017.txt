Skriftlig fremsættelse (8. oktober 2003) Fødevareministeren  

  

 (Mariann Fischer Boel):
 Herved tillader jeg mig for Folketinget at fremsætte:
 Forslag til lov om  

 ændring af lov om administration af Det Europæiske Fællesskabs forordninger  

 om  

 markedsordninger for landbrugsvarer m.v. og fiskerilov. (Ændring af  

 fondsbestyrelserne, ændret fastsættelse af promillemidler samt udvidet  

 anvendelse af fondsmidlerne mv.).
(Lovforslag nr.
L 25).
Lovforslaget fremsættes med henblik på at ændre på især  

 følgende 3 områder i promille- og produktionsafgiftsfondene inden for  

 jordbrugs- og fiskeriområdet.
Det drejer sig om 1.  

 	  

    

 bestyrelsessammensætningen  

 i produktions- og promilleafgiftsfondene samt Fonden for økologisk landbrug, 2.  

 	  

    

 fastsættelsen af  

 promillemidlerne, dvs. det beløb, som årligt overføres fra Skatteministeriet  

 til Fødevareministeriet til fordeling mellem promilleafgiftsfondene mv., samt 3.  

 	  

    

 de formål, hvortil  

 fondsmidlerne kan anvendes.
 Herudover er der forslag til etablering af en hjemmel til  

 nødvendig registersamkøring i forbindelse med kontrol af markedsordningerne  

 for  

 landbrugsvarer, lovens regler i øvrigt samt regler fastsat i medfør af loven.
Det første punkt vedrører forslag om, at  

 produktionsafgiftsfondene, herunder Fonden for økologisk landbrug, får  

 bestyrelser, hvor erhvervsinteresserne i enighed indstiller medlemmer til 2/3  

 af pladserne, og offentlige interesser i fællesskab indstiller medlemmer til  

 1/3 af pladserne.
Denne fordeling sikrer, at de fonde, hvor  

 indtægtsgrundlaget  

 primært er produktionsafgifter, fortsat får bestyrelser, hvor  

 producentinteresserne repræsenterer et flertal.
 I promilleafgiftsfondene foreslås efter samme model 6  

 medlemmer fra erhvervsinteresser og 5 medlemmer fra offentlige interesser.  

 Den  

 større vægt af offentlige repræsentanter i disse fonde afspejler det forhold,  

 at promillemidlerne, jf. nedenfor, er fiskale midler.
 Det andet punkt vedrører forslag om, at bemyndigelsesloven  

 ændres vedrørende fastsættelsen af det beløb (promillemidlerne), der årligt  

 som  

 en del af pesticidafgiftsordningen overføres fra Skatteministeriet til  

 Fødevareministeriet til fordeling mellem jordbrugets promilleafgiftsfonde mv.
Derfor foreslås, at promillemidlerne fremover fastsættes til  

 83 pct. af pesticidafgiftsprovenuet i stedet for til 4,3 promille af  

 jordbrugets  

 grundværdier.
Forslaget er hermed også en del af en samlet omlægning af  

 pesticidafgiftsprovenuet med det formål at sikre balance mellem udgifter og  

 indtægter under pesticidafgiftsordningen.
Denne omlægning indebærer  

 herudover,  

 at 13,5 pct. af afgiftsprovenuet anvendes til diverse aktiviteter under  

 Fødevareministeriet og Miljøministeriet, og 3,5 pct. anvendes til  

 medfinansiering af en ny pesticidplan 2004  2009.
Det tredje punkt vedrører forslag til udvidelse af  

 anvendelsesområdet for fondenes midler.
Det foreslås, at fondsbestyrelserne  

 også vil kunne foreslå, at fondsmidlerne anvendes til aktiviteter vedrørende  

 dyrevelfærd samt til medfinansiering af initiativer under EU-programmer.  

 Endvidere foreslås at give fødevareministeren en bemyndigelse til at pålægge  

 promilleafgiftsfondene at afholde udgifter til en kompensationsordning i  

 forbindelse med spredning af genetisk modificeret materiale ved dyrkning af  

 genetisk modificerede afgrøder.
 Herudover indeholder forslaget hjemmel til at sikre en mere  

 effektiv kontrol gennem samkøring af oplysninger fra offentlige myndigheder.  

 Tilsvarende hjemler findes allerede i landbrugsloven og i fiskeriloven.  

 Desuden  

 indeholder forslaget en præcisering af, at ministerens adgang til at  

 fastsætte  

 nærmere regler om fondenes administration også omfatter fondenes ydelse af  

 kompensation i forbindelse med dyre-, plante- eller fiskesygdomme.
 Idet jeg i øvrigt henviser til lovforslagets bemærkninger,  

 tillader jeg mig at anbefale lovforslaget til hurtig og velvillig behandling  

 i Folketinget.
