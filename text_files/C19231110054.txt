 Justitsministeriet har under 3. januar d.å. tilskrevet mig således:
 »På justitsministeriets derom allerunderdanigst nedlagte forestilling  

 har det under 27. f.m. behaget Hans Majestæt Kongen allernådigst at bifalde,  

 at der med hensyn til personer, hvem der ved kongelig resolution er forundt  

 betinget eftergivelse eller formildelse af en dem idømt straf, uden at der  

 endnu er truffet bestemmelse om, hvorvidt vilkårene for benådningen kan anses  

 overholdte, tillægges vedkommende statsadvokat eller forsåvidt straffen er  

 pålagt ved en af højesteret afsagt dom - rigsadvokaten bemyndigelse til at  

 udøve det justitsministeriet ved vedkommende allerhøjeste resolution tillagte  

 skøn over, om betingelserne for benådning er opfyldte, og i bekræftende fald  

 udfærdige erkæring om endeligt bortfald af straffen eller den resterende del  

 af denne.
 Hvilket herved meddeles med tilføjende, at ministeriet agter i fremtidige  

 indstillinger til Hans Majestæt Kongen om betinget eftergivelse eller  

 formildelse af straf at søge benådningen knyttet til det vilkår, at  

 vedkommende i et tidsrum af 5 år fører en straffri vandel, således at han,  

 hvis dette vilkår ikke overholdes, nå forvente, at straffen eller den  

 resterende del af denne fuldbyrdes efter anklagemyndighedens nærmere  

 bestemmelse, medens den i modsat fald anses som endelig bortfaldet efter  

 tidsrummets udløb.
 Man skal derhos anmode hr. rigsadvokaten om at drage omsorg for, at  

 personer, der herefter opnår betinget benådning, kan få udstedt skriftlig  

 erklæring om straffens endelige bortfald, når de har overholdt de i  

 benådningen fastsatte betingelser og efter udløbet af 5 års fristen anmoder  

 om en sådan erkæring.
Endelig skal man bede Dem foranledige, at der til Statistisk departement  

 afgives indberetning, dels når der med hensyn til personer, der allerede nu  

 har opnået betinget benådning, udfærdiges erkæring om straffens endelige  

 bortfald, dels når personer, der fremtidig opnår betinget benådning med  

 hensyn til en dem idømt straf, forbryder denne benådning, således at straffen  

 fuldbyrdes.« Endvidere har justitsministeriet under 31. januar d.å. tilskrevet mig  

 således:
»Under henvisning til justitsministeriets skrivelse af 3. d.m. til  

 hr. rigsadvokaten angående fuldbyrdelse af betinget eftergivne eller  

 formildede straffe skal man til behagelig underretning meddele, at det i de  

 tilfælde, hvor det drejer sig om ved benådning betingelsesvis at løslade  

 fanger hensiddende i straffeanstalterne, hvilke sager ved kgl. resolution af  

 25. maj 1910, jfr. kgl. resolution af 30. december 1920 og  

 justitsministeriets bekendtgørelse af samme dato, ere erlagte under  

 direktøren for fængselsvæsenet, vil have sit forblivende ved den hidtil  

 gældende ordning, hvorefter det beror på justitsministeriets nærmere  

 bestemmelse, hvorvidt den betinget løsladte strafarbejdsfange i tilfælde af,  

 at vilkåret for benådningen ikke overholdes, skal genindsættes i  

 straffeanstalten til udståelse af den eftergivne del af straffen.
Den nævnte  

 afgørelse vil man dog i fremtidige indstillinger til Hans Majestæt Kongen om  

 betinget benådning af i straffeanstalten hensiddende fanger søge udtrykkelig  

 henlagt til direktøren for fængselsvæsenet, som hditil har truffet denne  

 afgørelse på justitsministeriets vegne.« Hvilket herved meddeles, idet jeg med hensyn til den fremgangsmåde, der  

 vil være at følge ved behandlingen af disse sager, skal henvise til det af  

 mig under 26. d.m. udfærdigede cirkulære, hvoraf nogle eksemplarer vedlægges.
 Om den således trufne ordning forventes fornøden instruktion meddelt  

 politimestrene i Deres embedsområde, særlig også med hensyn til overholdelsen  

 af påbudet om kontinuationsstraffekort i tilfælde af forbrydelse af betinget  

 benådning jfr. cirkulæret punkt III nr. 3.
