 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, GØRE VITTERLIGT: Rigsdagen har vedtaget  

 og Vi ved Vort Samtykke stadfæstet følgende Lov: administreres af:
§ 1 Dansk Indfødsret har de Personer, som den 15. Juni 1920 havde fast Bopæl i  

 de sønderjydske Landsdele og indtil dette Tidspunkt var i Besiddelse af tysk  

 Statsborgerret, medmindre de har bosat sig i Landsdelene efter 1. Oktober  

 1918.
 Indenrigsministeren bemyndiges til at foranledige, at der optages Registre  

 over de Personer, der opfylder de i denne Paragrafs 1ste Stykke fastsatte  

 Betingelser.
 Bevis for, at en Person har dansk Indfødsret i Medfør af denne Paragrafs  

 1ste Stykke, meddeles af Indenrigsministeren eller efter nærmere af  

 Indenrigsministeren givne Forskrifter af vedkommende Amtmand.
§ 2 Personer, der har dansk Indfødsret i Medfør af § 1, men som inden den 15.  

 Juni 1922 i Henhold til Artikel 113 i Fredstraktaten i Versailles af 28. Juni  

 1919 opterer for Tyskland og i Løbet af de efter Optionserklæringens  

 Afgivelse følgende 12 Maaneder tager Bopæl i det tyske Rige, fortaber dansk  

 Indfødsret.
 Mandens Fortabelse af dansk Indfødsret i Medfør af denne Paragrafs 1ste  

 Stykke omfatter hans Hustru og Ægtebørn under 18 Aar.
§ 3 Personer, som er fødte i de sønderjydske Landsdele, men ikke har dansk  

 Indfødsret i Medfør af § 1, og som er i Besiddelse af tysk Statsborgerret,  

 erhverver dansk Indfødsret ved inden 15. Juni 1922 af afgive Optionserklæring  

 under Forudsætning af, at de i Løbet af de følgende 12 Maaneder efter  

 Optionserklæringens Afgivelse tager Bopæl i Danmark, forsaavidt de  

 paagældende ikke allerede har Bopæl der.
For Optanter, som ikke er bosatte i  

 Tyskland, kan Kravet om Bosættelse i Danmark dog frafaldes af  

 Indenrigsministeriet, forsaavidt de paagældende ikke tillige er i Besiddelse  

 af Statsborgerret i den Stat, hvor de har Bopæl.
Optionserklæring kan afgives af Mænd, ugifte Kvinder, Enker og fraskilte  

 Hustruer, dog kun forsaavidt de har fyldt 18 Aar.
De nærmere Regler for  

 Optionserklæringers Afgivelse for danske Myndigheder i Ind- eller Udland  

 fastsættes af Indenrigsministeren efter Forhandling med Udenrigsministeren.
§ 4 Den af en Mand i Medfør af nærværende Lov erhvervede Indfødsret omfatter  

 tillige hans med ham samlevende Hustru og Ægtebørn under 18 Aar; den af en  

 Enke eller fraskilt Hustru erhvervede Indfødsret omfatter paa samme Maade  

 hendes Ægtebørn under 18 Aar - for den fraskilte Hustrus Vedkommende dog kun,  

 forsaavidt hun har Forældremagten over Børnene.
§ 5 I de Tilfælde, hvor ifølge Bestemmelserne i nærværende Lov Ægtebarn følger  

 Faderen, retter det udenfor Ægteskab fødte Barns Ststaborgerlige Stilling sig  

 efter Moderens i Overensstemmelse med Reglerne i Lov Nr. 42 af 19. Marts 1898  

 § 9, jfr.
Bekendtgørelse Nr. 59 af 23. Marts 1908 § 7.
§ 6 Bevis for, at Indfødsret er erhvervet ved Option i Henhold til § 3,  

 meddeles af Indenrigsministeren.
§ 7 Paa Personer, som den 15. Juni 1920 var tyske eller preussiske  

 Statstjenestemænd, samt deres Ægtefæller og Børn under 21 Aar kommer  

 Bestemmelserne i denne Lovs § 1 ikke til Anvendelse, naar de forlader Danmark  

 inden 15. September 1920 eller forbliver sammesteds efter nævnte Tidspunkt,  

 fordi de efter Aftale med danske Myndigheder midlertidig fortsætter deres  

 Embedsvirksomhed i de sønderjydske Landsdele.
§ 8 Denne Lov træder straks i Kraft.
 Hvorefter alle vedkommende sig have at rette.
 GIVET PAA MARSELISBORG, DEN 5TE  

 SEPTEMBER 1920.
 Under Vor Kongelige Haand og Segl.
 CHRISTIAN R.
(L.S.) /Sigurd Berg.
(* 1) Udfærdiget gennem Indenrigsministeriet.
Se Rigsdagstidenden for  

 Rigsdagens overordentlige Samling 1920: Landst.
Tid.
Sp. 14, 29, 89, 94;  

 Folket.
Tid.
Sp. 477, 543, 556; Till.
A.
Sp. 291; Till.
B.
Sp. 7; Till.
C.  

 Sp. 39, 45.
