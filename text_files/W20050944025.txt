 Landsskatteretskendelse vedr. fonds udgifter til forbedring  

 af fast ejendom.
Klagen vedrører Spørgsmål  

 1: Vil fonden efter en evt. vedtægtsændring, som nærmere beskrevet nedenfor,  

 med fradragsvirkning efter reglerne i fondsbeskatningslovens § 4, stk. 2,  

 kunne  

 fradrage udgifter til forbedring af de af fonden ejede ejendomme? Ligningsrådet  

 har svaret nej til spørgsmålet.
Spørgsmål  

 2: For det tilfælde, at spørgsmål nr. 1 besvares benægtende, vil fonden da  

 kunne  

 fradrage udgifter til forbedring af ejendommene efter reglerne i  

 fondsbeskatningslovens  

 § 3? Ligningsrådet  

 har svaret nej til spørgsmålet.
 Spørgsmål  

 1: Landsskatteretten stadfæster svaret.
 Spørgsmål  

 2: Landsskatteretten stadfæster svaret.
 A  

 Fonden er stiftet i 1975 ved indskud af to ejendomme samt likvide midler.  

 Fonden er en familiefond, der ifølge fundatsens § 10 A har til hovedformål  

 at:
 Eje  

 og værne om ejendommen X, bestående af hovedejendommen og tilstødende  

 ejendomme, således at den landskabsmæssige skønhed såvel som den  

 traditionelle  

 kulturværdi på stedet bevares.
 At  

 eje og værne om ejendommen Y, således at de traditionelle kulturværdier, der  

 er  

 knyttet til det gamle købmandshus bevares.
 Der  

 er fremlagt beskrivelse og billeder af ejendommene.
 Det  

 har gennem fondens levetid været fondsbestyrelsens opfattelse, at fundatsens  

 bestemmelse om, at værne om ejendommene skulle fortolkes bredt,  

 således at  

 fonden i hvert fald havde pligt til at bevare de to ejendomme i deres  

 oprindelige tilstand, samt i et eller andet omfang at holde dem tidssvarende.  

 Udfra denne forudsætning har fonden løbende vedligeholdt, restaureret og  

 forbedret ejendommene, og med udgangspunkt i formålsbestemmelsen, fratrukket  

 alle dermed forbundne udgifter i den skattepligtige indkomst.
 For  

 indkomstårene 1987, 1988 og 1989 afviste skattemyndighederne imidlertid at  

 godkende  

 fradrag for den del af udgifterne, der havde karakter af forbedring af  

 ejendommen X, idet betingelserne for fradrag i medfør af  

 fondsbeskatningslovens  

 § 4, stk. 1 og 2, ikke ansås for opfyldt.
Afgørelsen  

 blev påklaget til Landsskatteretten, som ved kendelse af 26. februar 1993  

 stadfæstede  

 de lokale skattemyndigheders synspunkt.
Af præmisserne i Landsskatterettens  

 kendelse fremgik det, at fradrag ud fra synspunktet om vedtægtsmæssige  

 uddelinger kun kan anerkendes i det omfang, der er tale om rene  

 vedligeholdelsesudgifter, hvilket også er lagt til grund af skatteankenævnet,  

 idet forbedring af ejendommen ikke er omfattet af vedtægtens formålsparagraf.
 Som  

 følge af afgørelsen har fonden ikke siden fratrukket forbedringsudgifter på  

 ejendommene  

 i den skattepligtige indkomst.
 Med  

 henblik på at sikre ejendommene bedst muligt i fremtiden overvejer  

 fondsbestyrelsen at søge fondsmyndighedens godkendelse af, at fondens  

 formålsbestemmelse i § 10 A ændres/præciseres således, at fondens formål  

 fremover skal være følgende:
 At  

 eje og værne om ejendommen X, bestående af hovedejendommen og tilstødende  

 ejendomme,, således at landskabsmæssig skønhed såvel som den traditionelle  

 kulturværdi på  

 stedet bevares.
Herved  

 forstås, at ejendommen i videst mulig omfang såvel i ydre fremtræden som i  

 indvendig indretning nænsomt skal søges bevaret/tilbageført til den  

 oprindelige  

 byggestil.
Alle forbedringer, restaureringer og vedligeholdelser skal så vidt  

 muligt både i materialevalg og håndværksmæssig udførelse gennemføres med  

 respekt af den oprindelige byggestil, således at ejendommen kan videregives  

 til  

 eftertiden i en stand, der bedst mulig afspejler dens oprindelige særegenhed  

 og  

 skønhed.
Der skal foretages sådanne løbende forbedringer af ejendommen, at  

 den  

 til enhver tid vil kunne anvendes som en tidssvarende beboelsesejendom i  

 overensstemmelse med intentionerne ved ejendommens opførelse.
 At  

 eje og værne om ejendommen Y, således at de traditionelle kulturværdier, der  

 er  

 knyttet til det gamle købmandshus bevares.
Herved  

 forstås, at ejendommen i videst mulig omfang såvel i ydre fremtræden som i  

 indvendig indretning nænsomt skal søges bevaret/tilbageført til den  

 oprindelige  

 byggestil.
Alle forbedringer, restaureringer og vedligeholdelser skal så vidt  

 muligt både i materialevalg og håndværksmæssig udførelse gennemføres med  

 respekt af den oprindelige byggestil, således at ejendommen kan videregives  

 til  

 eftertiden i en stand, der bedst muligt afspejler dens oprindelige  

 udformning.
Fondens  

 repræsentant har oplyst, at ejendommen X er en særpræget slotslignende  

 ejendom,  

 der er opført i 1910 ved fjorden.
Ejendommen har store arkitektoniske  

 kvaliteter, og dens bevarelse som et tidsbillede fra begyndelsen af forrige  

 århundrede,  

 må  efter repræsentantens vurdering  anses som en væsentlig  

 kulturværdi.  

 Ejendommen er udlejet til en i Hong Kong bosiddende dansker, der dog kun ved  

 ganske få lejligheder gør brug af den.
 Ejendommen  

 Y er en gammel  men meget velholdt - købmandsgård, der er af  

 kulturhistorisk  

 interesse i det lokale bybillede.
Begge  

 ejendomme er i kommunes register over ejendomme klassificeret som ejendomme  

 med  

 høj bevaringsværdi.
Ejendommene i kommunen er klassificeret i tre klasser  

   

 lav, middel og høj bevaringsværdi.
 Udover  

 de nævnte ejendomme ejer fonden en række øvrige ejendomme, ligesom fonden i  

 mindre omfang uddeler donationer m.v. til enkeltpersoner og institutioner.
 Fonden  

 ejer i alt aktiver for 76.175.725 kr., hvoraf 30.326.171 kr. kan henføres til  

 faste ejendomme og 2.965.746 kr. til et ubebygget areal, der blev fredet af  

 Naturklagenævnet i 2002.
 Ligningsrådet  

 og Styrelsen har svaret  

 nej til begge  

 fondens spørgsmål om fradragsret efter fondsbeskatningslovens § 3 eller § 4,  

 stk. 2.
 Myndighederne  

 er af den opfattelse, at selvom forbedringsudgifter afholdes i  

 overensstemmelse  

 med den påtænkte vedtægtsændring  kvalificeret som interne  

 uddelinger eller  

 ej  kan de pågældende udgifter ikke fradrages i fondens skattepligtige  

 indkomst i medfør af fondsbeskatningslovens § 4 stk. 2  eller stk. 1.
Myndighederne  

 har lagt vægt på, at fradrag i medfør af fondsbeskatningslovens § 4, stk. 2,  

 er  

 betinget af, at modtager er skattepligtig af uddelingen, hvilket i realiteten  

 bevirker, at en fonds fradragsret for en såkaldt intern uddeling  

 modsvares af  

 en tilsvarende skattepligt for selv samme fond.
Fradragsretten er alene af  

 teoretisk betydning.
Da udgifterne ikke kan anses som almenvelgørende eller  

 almennyttige  

 kan de heller ikke fradrages i medfør af fondsbeskatningslovens § 4, stk. 1.
Vedrørende  

 spørgsmål 2 har myndighederne udtalt, at det, for at opnå fradrag i medfør af  

 fondsbeskatningslovens § 3, er en forudsætning, at der er tale om en udgift,  

 der  

 på en eller anden måde er nødvendig for, at fonden kan varetage sit  

 erhvervsmæssige formål.
I den henseende kan forbedringsudgifter ikke   

 hverken  

 i traditionel forstand, jf. statsskattelovens § 6, stk. 1, litra a, eller i  

 relation  

 til det for fonde udvidede driftsomkostningsbegreb  anses som en  

 fradragsberettiget driftsomkostning i medfør af fondsbeskatningslovens § 3.
 Fondens  

 repræsentant har fremsat principal påstand om, at der efter en  

 vedtægtsændring  

 vil være fradrag for forbedringsudgifter, jf. fondsbeskatningslovens § 4,  

 stk.  

 2, da der er tale om interne uddelinger.
 Der  

 er fremsat subsidiær påstand om, at der vil være fradrag for udgifterne efter  

 fondsbeskatningslovens § 3, idet fradragsretten her har støtte i det for  

 fonde  

 gældende udvidede driftsomkostningsbegreb.
 Til  

 støtte for den principale påstand, har repræsentanten gjort gældende, at der  

 er  

 fradragsret for en vedtægtsbestemt uddeling fra en fond, når modtager af  

 uddelingen er (subjektiv) skattepligtig i Danmark.
Fradrag  

 kan i praksis foretages, uanset om modtagere rent faktisk beskattes af  

 uddelingen.
Det afgørende er, at den pågældende principielt er skattepligtig,  

 jf. bl.a.
TfS 1995.14. Det er i praksis almindelig anerkendt, at også  

 interne  

 uddelinger til opfyldelse af det vedtægtsmæssige formål kan fradrages,  

 jf.  

 reglen i fondsbeskatningslovens § 4, stk. 2.
Til  

 støtte for den subsidiære påstand har repræsentanten anført, at det udvidede  

 driftsomkostningsbegreb omfatter udgifter, der er nødvendige at afholde, for  

 at  

 kunne opfylde sit formål.
Fonden vil netop være nødsaget til at afholde  

 udgifter til forbedring af de to ejendomme, for at kunne opfylde formålet.
 Ad  

 spørgsmål 1:
 I  

 henhold til fondsbeskatningslovens § 4, stk. 2, kan visse fonde og foreninger  

 foretage fradrag for uddelinger, der sker til fyldestgørelse af  

 vedtægtsmæssige  

 formål, der ikke er almenvelgørende eller på anden måde almennyttige, når  

 modtageren af uddelingerne er skattepligtige heraf.
 Såfremt  

 fonden afholder udgifter til forbedring af de i Fundatsens § 10 A omtalte  

 ejendomme,  

 vil de begunstigede efter fondens fundats ikke være skattepligtige af  

 uddelingen, der indirekte må anses at komme dem til gode.
 Der  

 kan dermed ikke indrømmes fradrag for uddelingen efter fondsbeskatningslovens  

 §  

 4, stk. 2.
 Spørgsmål  

 1 besvares derfor således: Nej.
 Ad  

 spørgsmål 2:
Driftsomkostninger  

 er fradragsberettigede for fonde og foreninger i samme omfang som de  

 tilsvarende  

 udgifter er fradragsberettigede for aktieselskaber, jf.  

 fondsbeskatningslovens  

 § 3. Det betyder, at der er fradrag for en driftsudgift, såfremt den er  

 afholdt  

 for at erhverve, sikre og vedligeholde indkomsten.
Der skal således foreligge  

 en direkte og umiddelbar forbindelse mellem afholdelsen af udgiften og  

 erhvervelsen af indkomsten.
 I  

 praksis gælder der et udvidet driftsomkostningsbegreb for fonde og  

 foreninger,  

 idet der kan godkendes fradrag for omkostninger, der knytter sig direkte til  

 fondens eller foreningens virksomhed og som er nødvendig af hensyn til  

 driften  

 af denne.
 Udgifter,  

 afholdt til at imødekomme fondens formålsbestemmelse sådan som den er  

 forelagt  

 Landsskatteretten, vil ikke være omfattet af fondsbeskatningslovens § 3, idet  

 udgifterne ikke er afholdt for at sikre driften af fonden, men til direkte  

 varetagelse af fondens formål og derfor har karakter af udlodning.
 Spørgsmål  

 2 besvares derfor således: Nej.
