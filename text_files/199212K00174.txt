Nr LSF 174 Forslag til Lov om arbejdsmarkedsuddannelsescentre Fremsat af arbejdsministeren (Kirkegaard) den 14. januar 1993 Vedtaget ved tredjebehandling den 8. juni 1993 Lov nr. 431 af 30/06/1993 Kapitel 1 Godkendelse og virksomhed § 1. Arbejdsmarkedsuddannelsescentre (AMU-centre) er selvejende  

 institutioner, der har til formål at gennemføre uddannelser efter lov om  

 arbejdsmarkedsuddannelser.
Centrenes vedtægter godkendes af  

 arbejdsministeren.
Centrene indgår i en landsomfattende planlægning til  

 opfyldelse af konstaterede eller forventede behov for  

 arbejdsmarkedsuddannelsescentre.
 Stk. 2. Centrene kan gennemføre uddannelse godkendt til udbud på  

 AMU-centre i henhold til anden lovgivning.
 Stk. 3. Centrene kan udvikle og gennemføre andre  

 arbejdsmarkedspolitisk begrundede uddannelser.
 Stk. 4. Centrene skal følge de regler om optagelse,  

 adgangsbetingelser, uddannelseskrav til lærere, uddannelsesplaner og  

 kursuslinier og andre forhold ved de pågældende uddannelser, som fastsættes  

 af arbejdsministeren efter denne lov eller efter lov om  

 arbejdsmarkedsuddannelser, eller som følger af anden lovgivning.
 Stk. 5. Centrene gennemfører aktiviteter med relation til  

 uddannelsesindsatsen.
§ 2. Arbejdsministeren kan fastsætte vilkår for godkendelse af  

 centrene, herunder regler for vedtægternes indhold efter udtalelse fra  

 Uddannelsesrådet.
Arbejdsministeren kan endvidere meddele påbud og forbud til  

 centrene angående overholdelsen af vilkår og af vedtægter.
Stk. 2. Arbejdsministeren kan tilbagekalde en godkendelse, hvis  

 der ikke længere er behov for centret.
En godkendelse kan endvidere  

 tilbagekaldes, hvis centret ikke overholder lovens regler, regler udstedt i  

 medfør af loven eller meddelte påbud eller forbud.
 Stk. 3. Arbejdsministeren kan modsætte sig en beslutning fra  

 bestyrelsen om nedlæggelse af et center, såfremt der efter arbejdsministerens  

 skøn stadig er behov for centret, og kan fastsætte vilkårene for centrets  

 videreførelse.
 § 3. I tilfælde af centrets ophør anvendes centrets midler efter  

 betaling af gæld, herunder indfrielse af lån, til uddannelsesformål efter  

 arbejdsministerens bestemmelse med tilslutning fra Folketingets Finansudvalg,  

 jf. dog stk. 2.
 Stk. 2. Hvis der er dækning i den tiloversblevne formue, anvendes  

 centrenes nettoformue opgjort pr. 31. december 1993 samt gaver skænket efter  

 1. januar 1994 i form af løsøre, fast ejendom og anlægstilskud til fast  

 ejendom til de formål, der er fastsat i de til enhver tid gældende vedtægter.
 Stk. 3. Arbejdsministeren kan fastsætte nærmere regler om  

 opgørelse af formuen efter stk. 1 og 2.
 § 4. Arbejdsministeren fører tilsyn med og vejleder centrene.
 Stk. 2. Arbejdsministeren kan hos centrene indhente oplysninger,  

 der belyser centrets virksomhed.
 Stk. 3. Arbejdsministeren kan bestemme, at centrene skal anvende  

 fælles administrative systemer.
 § 5. Arbejdsministeren kan bemyndige arbejdsmarkedsstyrelsen til  

 at udøve beføjelser, der ved loven er tillagt ministeren.
Kapitel 2 Centerbestyrelse § 6. Centret ledes af en bestyrelse.
Stk. 2. Bestyrelsen skal normalt bestå af 12-16 medlemmer.  

 Arbejdsgivere og arbejdstagere skal være ligeligt repræsenteret og have  

 tilknytning til det arbejdsmarked, som skolen dækker, og så vidt muligt også  

 dække det virkefelt, som skolen har.
Amtsrådet og kommunalbestyrelser  

 repræsenteres ved hver 1 medlem.
 Stk. 3. Efter bestyrelsens beslutning kan lokale institutioner og  

 interesseorganisationer med tilknytning til centret udpeges til bestyrelsen  

 uden stemmeret.
 Stk. 4. Der udpeges 1 repræsentant for centrets lærere og 1  

 repræsentant for centrets teknisk-administrative personale til bestyrelsen  

 uden stemmeret.
 Stk. 5. Arbejdsministeren fastsætter nærmere regler for valg af  

 bestyrelsesmedlemmer og udpegning af tilforordnede.
 Stk. 6. Centrets leder, jf. § 11, varetager bestyrelsens  

 sekretariatsfunktion og deltager i bestyrelsens møder uden stemmeret.
 Stk. 7. Bestyrelsen udarbejder en forretningsorden.
 Stk. 8. Bestyrelsens sammensætning og ændringer heri skal meddeles  

 arbejdsmarkedsstyrelsen.
 Stk. 9. Arbejdsministeren kan for særlige centre godkende en anden  

 sammensætning af bestyrelsen end den i stk. 2 nævnte.
Bestyrelsens opgaver § 7. Bestyrelsen har den overordnede ledelse af centret og  

 vedtager hvert år budget for det følgende regnskabsår og godkender regnskab  

 for centrets samlede aktiviteter.
 § 8. Bestyrelsen træffer efter indstilling fra centrets leder 1  

 gang årligt beslutning om ansøgning til arbejdsministeren og  

 undervisningsministeren om godkendelse til at udbyde yderligere  

 arbejdsmarkedsuddannelser og erhvervsuddannelser.
 Stk. 2. Bestyrelsen træffer efter indstilling fra centrets leder  

 beslutning om, hvilke af de arbejdsmarkedsuddannelser og erhvervsuddannelser,  

 som centret er godkendt til at gennemføre, centret skal udbyde.
 Stk. 3. Arbejdsministeren kan i særlige tilfælde pålægge centret  

 at udbyde og gennemføre uddannelser, jf. lov om arbejdsmarkedsuddannelser §  

 30, stk. 5.
 § 9. Bestyrelsen ansætter og afskediger centrets leder og  

 godkender efter indstilling fra lederen ansættelse og afskedigelse af  

 centrets øvrige personale.
 Stk. 2. Arbejdsministeren fastsætter nærmere regler om ansættelse  

 og afskedigelse af centrets leder.
 Stk. 3. Bestyrelsen kan fastsætte nærmere retningslinier for  

 lederens virksomhed og kan bemyndige lederen til at udøve beføjelser, der er  

 tillagt bestyrelsen.
 Stk. 4. Bestyrelsen ansætter og afskediger centrets revisor.
Bestyrelsens ansvar § 10. Bestyrelsen er over for arbejdsministeren ansvarlig for  

 centrets drift, herunder for forvaltning af de statslige tilskud og  

 forvaltning af skolens formue.
Stk. 2. Hvis bestyrelsen ikke efterkommer påbud eller forbud fra  

 arbejdsministeren om berigtigelse af nærmere angivne forhold, jf. § 2, stk. 1  

 og 2, kan arbejdsministeren beslutte, 1) at bestyrelsens opgaver eller dele heraf i en periode varetages af  

 personer, der udpeges af arbejdsministeren, eller 2) at bestyrelsen træder tilbage, således at en ny bestyrelse skal vælges  

 efter reglerne i centrets vedtægter.
Centrets leder § 11. Centrets daglige ledelse varetages af en leder, der påser, 1) at uddannelserne gennemføres i overensstemmelse med gældende regler, 2) at de undervisningsmæssige forhold er forsvarlige, 3) at det budget, der er godkendt af bestyrelsen, overholdes, og 4) at centrets virksomhed i øvrigt er i overensstemmelse med gældende  

 regler og med bestyrelsens beslutninger og retningslinier.
Kapitel 3 Tilskud § 12. Staten yder et årligt fastsat rammetilskud til centre, der  

 er godkendt efter § 1, til dækning af fællesudgifter, det vil sige udgifter  

 til 1) bygningsdrift, herunder husleje, 2) administration, 3) kostskoler, jf. § 17, og 4) eventuelle udgifter, der er fælles for centrets forskellige  

 aktiviteter.
§ 13. Arbejdsministeren kan efter forhandling med  

 Uddannelsesrådet, jf. lov om arbejdsmarkedsuddannelser kapitel 4, yde rente-  

 og afdragsfrie statslån til selvejende institutioner, jf. § 1, til køb,  

 opførelse og ombygning af fast ejendom.
Statslån kan ydes med indtil 85 pct.  

 af den samlede anskaffelsessum.
 Stk. 2. Kommuner og amtskommuner kan deltage i finansieringen af  

 den del af de selvejende institutioners anlægsudgifter, som ikke dækkes af  

 realkreditlån og statslån.
 § 14. Arbejdsministeren kan endvidere yde lån eller tilskud til  

 indretningsudgifter og anskaffelse af udstyr.
§ 15. Arbejdsministeren kan yde statslån eller statstilskud til  

 centre, der efter arbejdsministerens skøn er kommet i en særlig vanskelig  

 økonomisk situation.
Lånet eller tilskuddet er betinget af, at centret  

 omlægger sin aktivitet og administration med henblik på forbedring af skolens  

 økonomi.
 § 16. Arbejdsministeren kan efter forhandling med finansministeren  

 og efter at have indhentet en udtalelse fra Uddannelsesrådet fastsætte  

 nærmere regler om ydelse af statstilskud og statslån efter §§ 13, 14 og 15.  

 Disse regler kan indeholde vilkår for ydelse og afvikling af statslån og  

 statstilskud, herunder om at statslån sikres bedst muligt.
§ 17. Arbejdsministeren kan yde tilskud til kostskoler, jf. § 12,  

 såfremt kostskolen 1) drives af et center godkendt efter § 1 eller af en selvejende  

 institution og 2) er bolig for deltagere i uddannelser på AMU-centre.
 Stk. 2. Arbejdsministeren fastsætter nærmere regler om tilskud til  

 kostskoler, herunder om betaling fra andre end deltagere i  

 arbejdsmarkedsuddannelser.
 § 18. Centrene kan gennemføre forsøgs- og udviklingsaktiviteter  

 m.v. og modtage tilskud af den centrale pulje hertil, jf. lov om  

 arbejdsmarkedsuddannelser § 36, stk. 2.
 Stk. 2. Disse tilskud kan dække såvel fællesudgifter som de  

 direkte undervisningsudgifter.
§ 19. Arbejdsministeren yder arbejdsmarkedsuddannelsescentrene  

 efter § 1 et særligt tilskud til sikring af fleksibel kursusdrift under  

 hensyn til lokale behov.
Den samlede tilskudsramme til fleksibilitetspuljer  

 fastsættes årligt på finansloven.
§ 20. Centrene disponerer frit ved anvendelsen af statslige  

 tilskud til de tilskudsberettigede uddannelser, jf. lov om  

 arbejdsmarkedsuddannelser kapitel 2, og til fællesudgifter efter denne lov og  

 andre indtægter under et.
Det er en betingelse, at centrene opfylder de  

 bestemmelser, der gælder for de enkelte uddannelser og for kostskoler.
Det er  

 en yderligere betingelse, at centrene gennemfører det antal elevuger, som  

 tilskuddene er betingede af, og overholder de aftaler, der er indgået med  

 erhvervsområdeudvalgene og efteruddannelsesudvalgene.
Centrene kan opspare  

 tilskud til anvendelse i følgende finansår til skole- og  

 undervisningsvirksomhed.
 § 21. Arbejdsministeren fastsætter efter forhandling med  

 finansministeren nærmere regler om udbetaling af tilskud til centrene.
 Stk. 2. Arbejdsministeren kan tilbageholde tilskud eller lade  

 tilskuddet bortfalde og eventuelt kræve tilskud tilbagebetalt, såfremt vilkår  

 for ydelse af tilskuddet ikke overholdes.
 § 22. Centrene skal følge de bestemmelser om løn- og  

 ansættelsesvilkår, som er fastsat af finansministeren, eller som er aftalt  

 for det personale, der er ansat ved centret.
Kapitel 4 Regnskab og revision § 23. Arbejdsministeren kan fastsætte nærmere regler om centrets  

 regnskabsførelse.
§ 24. Centrets regnskabsår er finansåret.
Ved regnskabsårets  

 afslutning udarbejdes et årsregnskab omfattende driftsregnskab og status.  

 Regnskabet skal underskrives af bestyrelsen og af lederen.
Stk. 2. Årsregnskabet skal attesteres af en statsautoriseret eller  

 registreret revisor.
Bekræftet kopi af det endelige regnskab skal indsendes  

 til Arbejdsmarkedsstyrelsen.
 Stk. 3. Arbejdsministeren fastsætter nærmere regler om opstilling  

 af regnskaberne.
 Stk. 4. Rigsrevisor kan til brug for gennemgangen af centrets  

 regnskaber indhente oplysninger direkte fra bestyrelsen.
Kapitel 5 Lokale uddannelsesudvalg og samarbejdsaftaler § 25. Hvert AMU-center kan nedsætte et eller flere lokale  

 uddannelsesudvalg, der tilsammen skal dække de uddannelsesplaner, centret  

 udbyder.
Stk. 2. Medlemmer af udvalget, der repræsenterer arbejdsgiver- og  

 arbejdstagerorganisationer, skal udgøre et flertal i uddannelsesudvalget.  

 Arbejdsgivere og arbejdstagere skal være ligeligt repræsenteret. Øvrige  

 medlemmer udpeges af AMU-centret.
Medlemmerne skal have tilknytning til det  

 geografiske område, som de pågældende uddannelsesplaner dækker.
Stk. 3. Repræsentanter for AMU-centrets administrative ledelse og  

 lærere udpeges uden stemmeret til udvalget.
En repræsentant for centrets  

 øvrige medarbejdere og en repræsentant for AF kan endvidere udpeges uden  

 stemmeret til udvalget.
 Stk. 4. Det lokale uddannelsesudvalg vælger selv sin formand.
 Stk. 5. AMU-centret stiller sekretariatsbistand til rådighed for  

 udvalget.
 § 26. Lokale uddannelsesudvalg rådgiver AMU-centret i spørgsmål,  

 der vedrører de uddannelsesplaner, der er omfattet af udvalgets  

 ansvarsområde, og virker for samarbejdet mellem skolen og det lokale  

 arbejdsmarked.
 Stk. 2. AMU-centret skal i samarbejde med de lokale  

 uddannelsesudvalg fastlægge de nærmere retningslinier for  

 undervisningsplanlægningen inden for de rammer, der er fastsat i henhold til  

 de enkelte uddannelsesplaner, og følge behovet for fornyelse af disse rammer  

 og fremkomme med forslag hertil.
§ 27. Centrene samarbejder med erhvervsskoler og andre  

 uddannelsesinstitutioner i et lokalt fællesskab.
Samarbejdet kan angå udbudet  

 af uddannelser, kurser og vejledningsaktiviteter m.v. og gensidig meddelelse  

 af oplysninger om planlagte eller forventede initiativer.
Til brug for  

 samarbejdet kan institutionerne oprette lokale fællesudvalg.
Stk. 2. Antallet af medlemmer af et lokalt fællesudvalg og disses  

 fordeling på institutioner fastsættes i samarbejdsaftalen.
Et AMU-centers  

 udvalgsmedlemmer udpeges af centrets bestyrelse.  

 Arbejdsmarkedsuddannelsescentre indsender indgåede aftaler om etablering af  

 lokale fællesudvalg til Arbejdsmarkedsstyrelsen, som giver orientering herom  

 til Uddannelsesrådet, jf. kapitel 4 i lov om arbejdsmarkedsuddannelser.
 § 28. Arbejdsministeren kan bestemme, at § 12 finder helt eller  

 delvis anvendelse for andre uddannelsessteder end  

 arbejdsmarkedsuddannelsescentre, forudsat at disse andre uddannelsessteder  

 efter § 30 i lov om arbejdsmarkedsuddannelser er godkendt til at gennemføre  

 arbejdsmarkedsuddannelser.
 Stk. 2. Reglerne i §§ 17, 21 og 23-25 finder anvendelse på andre  

 uddannelsessteder end arbejdsmarkedsuddannelsescentre, forudsat at disse  

 uddannelsessteder er godkendt til at gennemføre arbejdsmarkedsuddannelser  

 efter § 30 i lov om arbejdsmarkedsuddannelser.
Kapitel 6 Ikrafttrædelses- og overgangsbestemmelser § 29. Loven træder i kraft den 1. januar 1994. Dog træder §§ 12,  

 18, 19, 20 og 28, stk. 1, i kraft den 1. januar 1995.
 Stk. 2. Vedtægterne for arbejdsmarkedsuddannelsescentre, jf. § 1,  

 skal dog først være bragt i overensstemmelse med denne lov senest den 1. juli  

 1994.
 Stk. 3. Dog kan arbejdsministeren endvidere fastsætte nærmere  

 regler om, hvorledes statsskoler, jf. lov om arbejdsmarkedsuddannelser  

 kapitel 10, overgår til selvejende status efter denne lov.
§ 30. Arbejdsministeren fastsætter nærmere regler for  

 uddannelsesinstitutioner inden for arbejdsmarkedsuddannelserne, der drives af  

 staten.
De nærmere regler skal bl.a. indeholde bestemmelser om statsskolernes  

 drift under denne lov.
 § 31. Loven gælder ikke for Færøerne og Grønland.
Oprindeligt fremsat forslag Kapitel 1 Godkendelse og virksomhed § 1. Arbejdsmarkedsuddannelsescentre (AMU-centre) er selvejende  

 institutioner, der har til formål at gennemføre uddannelser efter lov om  

 arbejdsmarkedsuddannelser.
Centrenes vedtægter godkendes af  

 arbejdsministeren.
Centrene indgår i en landsomfattende planlægning til  

 opfyldelse af konstaterede eller forventede behov for  

 arbejdsmarkedsuddannelsescentre.
 Stk. 2. Centrene kan gennemføre uddannelse godkendt til udbud på  

 AMU-centre i henhold til anden lovgivning.
 Stk. 3. Centrene kan udvikle og gennemføre andre  

 arbejdsmarkedspolitisk begrundede uddannelser.
 Stk. 4. Centrene skal følge de regler om optagelse,  

 adgangsbetingelser, uddannelseskrav til lærere, uddannelsesplaner og  

 kursuslinier og andre forhold ved de pågældende uddannelser, som fastsættes  

 af arbejdsministeren efter denne lov eller efter lov om  

 arbejdsmarkedsuddannelser eller som følger af anden lovgivning.
 Stk. 5. Centrene gennemfører aktiviteter med relation til  

 uddannelsesindsatsen.
§ 2. Arbejdsministeren kan fastsætte vilkår for godkendelse af  

 centrene, herunder regler for vedtægternes indhold efter udtalelse fra  

 Uddannelsesrådet.
Arbejdsministeren kan endvidere meddele påbud og forbud til  

 centrene angående overholdelsen af vilkår og af vedtægter.
Stk. 2. Arbejdsministeren kan tilbagekalde en godkendelse, hvis  

 der ikke længere er behov for centret.
En godkendelse kan endvidere  

 tilbagekaldes, hvis centret ikke overholder lovens regler, regler udstedt i  

 medfør af loven eller meddelte påbud eller forbud.
 Stk. 3. Arbejdsministeren kan modsætte sig en beslutning fra  

 bestyrelsen om nedlæggelse af et center, såfremt der efter arbejdsministerens  

 skøn stadig er behov for centret, og kan fastsætte vilkårene for centrets  

 videreførsel.
 § 3. I tilfælde af centrets ophør anvendes centrets midler efter  

 betaling af gæld, herunder indfrielse af lån, til uddannelsesformål efter  

 arbejdsministerens bestemmelse med tilslutning fra Folketingets Finansudvalg  

 jf. dog stk. 2.
 Stk. 2. Hvis der er dækning i den tiloversblevne formue, anvendes  

 centrenes nettoformue opgjort pr. 31. dec. 1993 samt gaver skænket efter 1.  

 jan. 1994 i form af løsøre, fast ejendom og anlægstilskud til fast ejendom  

 til de formål, der er fastsat i de til enhver tid gældende vedtægter.
 Stk. 3. Arbejdsministeren kan fastsætte nærmere regler om  

 opgørelse af formuen efter stk. 1 og 2.
 § 4. Arbejdsministeren fører tilsyn med og vejleder centrene.
 Stk. 2. Arbejdsministeren kan hos centrene indhente oplysninger,  

 der belyser centrets virksomhed.
 Stk. 3. Arbejdsministeren kan bestemme, at centrene skal anvende  

 fælles administrative systemer.
 § 5. Arbejdsministeren kan bemyndige arbejdsmarkedsstyrelsen til  

 at udøve beføjelser, der ved loven er tillagt ministeren.
Kapitel 2 Centerbestyrelse § 6. Centret ledes af en bestyrelse.
Stk. 2. Bestyrelsen skal normalt bestå af 12-16 medlemmer.  

 Arbejdsgivere og arbejdstagere skal være ligeligt repræsenteret og have  

 tilknytning til det arbejdsmarked, som skolen dækker, og så vidt muligt også  

 dække det virkefelt, som skolen har.
Amtsrådet og kommunalbestyrelser  

 repræsenteres ved hver 1 medlem.
 Stk. 3. Efter bestyrelsens beslutning kan lokale institutioner og  

 interesseorganisationer med tilknytning til centret udpeges til bestyrelsen  

 uden stemmeret.
 Stk. 4. Der udpeges 1 repræsentant for centrets lærere og 1  

 repræsentant for centrets tekniske administrative personale til bestyrelsen  

 uden stemmeret.
 Stk. 5. Arbejdsministeren fastsætter nærmere regler for valg af  

 bestyrelsesmedlemmer og udpegning af tilforordnede.
 Stk. 6. Centrets leder, jf. § 11, varetager bestyrelsens  

 sekretariatsfunktion og deltager i bestyrelsens møder uden stemmeret.
 Stk. 7. Bestyrelsen udarbejder en forretningsorden.
 Stk. 8. Bestyrelsens sammensætning og ændringer heri skal meddeles  

 arbejdsmarkedsstyrelsen.
 Stk. 9. Arbejdsministeren kan for særlige centre godkende en anden  

 sammensætning af bestyrelsen end den i stk. 2 nævnte.
Bestyrelsens opgaver § 7. Bestyrelsen har den overordnede ledelse af centret, og  

 vedtager hvert år budget for det følgende regnskabsår og godkender regnskab  

 for centrets samlede aktiviteter.
 § 8. Bestyrelsen træffer efter indstilling fra centrets leder 1  

 gang årligt beslutning om ansøgning til arbejdsministeren og undervisnings-  

 og forskningsministeren om godkendelse til at udbyde yderligere  

 arbejdsmarkedsuddannelser og erhvervsuddannelser.
 Stk. 2. Bestyrelsen træffer efter indstilling fra centrets leder  

 beslutning om, hvilke af de arbejdsmarkedsuddannelser og erhvervsuddannelser,  

 som centret er godkendt til at gennemføre, som centret skal udbyde.
 Stk. 3. Arbejdsministeren kan i særlige tilfælde pålægge centret  

 at udbyde og gennemføre uddannelser, jf. lov om arbejdsmarkedsuddannelser §  

 30, stk. 5.
 § 9. Bestyrelsen ansætter og afskediger centrets leder og  

 godkender efter indstilling fra lederen ansættelse og afskedigelse af  

 centrets øvrige personale.
 Stk. 2. Arbejdsministeren fastsætter nærmere regler om ansættelse  

 og afskedigelse af centrets leder.
 Stk. 3. Bestyrelsen kan fastsætte nærmere retningslinier for  

 lederens virksomhed og kan bemyndige lederen til at udøve beføjelser, der er  

 tillagt bestyrelsen.
 Stk. 4. Bestyrelsen ansætter og afskediger centrets revisor.
Bestyrelsens ansvar § 10. Bestyrelsen er over for arbejdsministeren ansvarlig for  

 centrets drift, herunder for forvaltning af de statslige tilskud og  

 forvaltning af skolens formue.
Stk. 2. Hvis bestyrelsen ikke efterkommer påbud eller forbud fra  

 arbejdsministeren om berigtigelse af nærmere angivne forhold, jf. § 2 stk. 1  

 og 2 kan arbejdsministeren beslutte, 1) at bestyrelsens opgaver eller dele heraf i en periode varetages af  

 personer, der udpeges af arbejdsministeren, eller 2) at bestyrelsen træder tilbage, således at en ny bestyrelse skal vælges  

 efter reglerne i centrets vedtægter.
Centrets leder § 11. Centrets daglige ledelse varetages af en leder, der påser, 1) at uddannelserne gennemføres i overensstemmelse med gældende regler, 2) at de undervisningsmæssige forhold er forsvarlige, 3) at det budget, der er godkendt af bestyrelsen, overholdes, og 4) at centrets virksomhed i øvrigt er i overensstemmelse med gældende  

 regler og med bestyrelsens beslutninger og retningslinier.
Kapitel 3 Tilskud § 12. Staten yder et årligt fastsat rammetilskud til centre, der  

 er godkendt efter § 1, til dækning af fællesudgifter, det vil sige udgifter  

 til 1) bygningsdrift, herunder husleje, 2) administration, 3) kostskoler, jf. § 17, og 4) eventuelle udgifter, der er fælles for centrets forskellige  

 aktiviteter.
§ 13. Arbejdsministeren kan efter forhandling med  

 uddannelsesrådet, jf. lov om arbejdsmarkedsuddannelser kapitel 4, yde rente-  

 og afdragsfrie statslån til selvejende institutioner, jf. § 1 til køb,  

 opførelse og ombygning af fast ejendom.
Statslån kan ydes med indtil 85% af  

 den samlede anskaffelsessum.
 Stk. 2. Kommuner og amtskommuner kan deltage i finansieringen af  

 den del af de selvejende institutioners anlægsudgifter, som ikke dækkes af  

 realkreditlån og statslån.
 § 14. Arbejdsministeren kan endvidere yde lån eller tilskud til  

 indretningsudgifter og anskaffelser af udstyr.
§ 15. Arbejdsministeren kan yde statslån eller statstilskud til  

 centre, der efter arbejdsministerens skøn er kommet i en særlig vanskelig  

 økonomisk situation.
Lånet eller tilskuddet er betinget af, at centret  

 omlægger sin aktivitet og administration med henblik på forbedring af skolens  

 økonomi.
 § 16. Arbejdsministeren kan efter forhandling med finansministeren  

 og efter at have indhentet en udtalelse fra Uddannelsesrådet fastsætte  

 nærmere regler om, ydelse af statstilskud og statslån efter §§ 13, 14 og 15.  

 Disse regler kan indeholde vilkår for ydelse og afvikling af statslån og  

 statstilskud herunder om at statslån sikres bedst muligt.
§ 17. Arbejdsministeren kan yde tilskud til kostskoler, jf. § 12,  

 såfremt kostskolen 1) drives af et center godkendt efter § 1 eller af en selvejende  

 institution og 2) er bolig for deltagere i uddannelser på AMU-centre.
 Stk. 2. Arbejdsministeren fastsætter nærmere regler om tilskud til  

 kostskoler, herunder om betaling fra andre end deltagere i  

 arbejdsmarkedsuddannelser.
 § 18. Centrene kan gennemføre forsøgs- og udviklingsaktiviteter  

 mv. og modtage tilskud af den centrale pulje hertil, jf. lov om  

 arbejdsmarkedsuddannelser, § 36, stk. 2.
 Stk. 2. Disse tilskud kan dække såvel fællesudgifter som de  

 direkte undervisningsudgifter.
§ 19. Arbejdsministeren yder arbejdsmarkedsuddannelsescentrene  

 efter § 1 et særligt tilskud til sikring af fleksibel kursusdrift under  

 hensyn til lokale behov.
Den samlede tilskudsramme til fleksibilitetspuljer  

 fastsættes årligt på finansloven.
§ 20. Centrene disponerer frit ved anvendelsen af statslige  

 tilskud til de tilskudsberettigede uddannelser, jf. lov om  

 arbejdsmarkedsuddannelser, kapitel 2, og til fællesudgifter efter denne lov  

 samt andre indtægter under et.
Det er en betingelse, at centrene opfylder de  

 bestemmelser, der gælder for de enkelte uddannelser og for kostskoler.
Det er  

 en yderligere betingelse, at centrene gennemfører det antal elevuger, som  

 tilskuddene er betingede af, og overholder de aftaler, der er indgået med  

 erhvervsområdeudvalgene og efteruddannelsesudvalgene.
Centrene kan opspare  

 tilskud til anvendelse i følgende finansår til skole- og  

 undervisningsvirksomhed.
 § 21. Arbejdsministeren fastsætter efter forhandling med  

 finansministeren nærmere regler om udbetaling af tilskud til centrene.
 Stk. 2. Arbejdsministeren kan tilbageholde tilskud eller lade  

 tilskuddet bortfalde, samt eventuelt kræve tilskud tilbagebetalt, såfremt  

 vilkår for ydelse af tilskuddet ikke overholdes.
 § 22. Centrene skal følge de bestemmelser om løn- og  

 ansættelsesvilkår, som er fastsat af finansministeren, eller som er aftalt,  

 for det personale, der er ansat ved centret.
Kapitel 4 Regnskab og revision § 23. Arbejdsministeren kan fastsætte nærmere regler om centrets  

 regnskabsførsel.
§ 24. Centrets regnskabsår er finansåret.
Ved regnskabsårets  

 afslutning udarbejdes et årsregnskab omfattende driftsregnskab og status.  

 Regnskabet skal underskrives af bestyrelsen og af lederen.
Stk. 2. Årsregnskabet skal attesteres af en statsautoriseret eller  

 registreret revisor.
Bekræftet kopi af det endelige regnskab skal indsendes  

 til Arbejdsmarkedsstyrelsen.
 Stk. 3. Arbejdsministeren fastsætter nærmere regler om opstilling  

 af regnskaberne.
 Stk. 4. Rigsrevisor kan til brug for gennemgangen af centrets  

 regnskaber indhente oplysninger direkte fra bestyrelsen.
Kapitel 5 Lokale uddannelsesudvalg og samarbejdsaftaler § 25. Hvert AMU-center kan nedsætte et eller flere lokale  

 uddannelsesudvalg, der tilsammen skal dække de uddannelsesplaner, centret  

 udbyder.
Stk. 2. Medlemmer af udvalget, der repræsenterer arbejdsgiver- og  

 arbejdstagerorganisationer, skal udgøre et flertal i uddannelsesudvalget.  

 Arbejdsgivere og arbejdstagere skal være ligeligt repræsenteret. Øvrige  

 medlemmer udpeges af AMU-centret.
Medlemmerne skal have tilknytning til det  

 geografiske område, som de pågældende uddannelsesplaner dækker.
Stk. 3. Repræsentanter for AMU-centrets administrative ledelse og  

 lærere udpeges uden stemmeret til udvalget.
En repræsentant for centrets  

 øvrige medarbejdere og en repræsentant for AF kan endvidere udpeges uden  

 stemmeret til udvalget.
 Stk. 4. Det lokale uddannelsesudvalg vælger selv sin formand.
 Stk. 5. AMU-centret stiller sekretariatsbistand til rådighed for  

 udvalget.
 § 26. Lokale uddannelsesudvalg rådgiver AMU-centret i spørgsmål,  

 der vedrører de uddannelsesplaner, der er omfattet af udvalgets  

 ansvarsområde, og virker for samarbejdet mellem skolen og det lokale  

 arbejdsmarked.
 Stk. 2. AMU-centret skal i samarbejde med de lokale  

 uddannelsesudvalg fastlægge de nærmere retningslinier for  

 undervisningsplanlægningen inden for de rammer, der er fastsat i henhold til  

 de enkelte uddannelsesplaner, samt følge behovet for fornyelse af disse  

 rammer og fremkomme med forslag hertil.
§ 27. Centrene kan indgå samarbejdsaftaler med erhvervsskoler og  

 andre uddannelsesinstitutioner mv. i et lokalt fællesskab.
En aftale kan  

 omfatte udbuddet af uddannelser, kurser og vejledningsaktiviteter mv. og  

 gensidig meddelelse af oplysninger om planlagte eller forventede initiativer.  

 Til brug for samarbejdet kan institutionerne oprette lokale fællesudvalg.
Stk. 2. Antallet af medlemmer af et lokalt fællesudvalg og disses  

 fordeling på institutioner fastsættes i samarbejdsaftalen.
Et AMU-centers  

 udvalgsmedlemmer udpeges af centrets bestyrelse.  

 Arbejdsmarkedsuddannelsescentre indsender indgåede aftaler om etablering af  

 lokale fællesudvalg til Arbejdsmarkedsstyrelsen, som giver orientering herom  

 til uddannelsesrådet, jf. kapitel 4 i lov om arbejdsmarkedsuddannelser.
 § 28. Arbejdsministeren kan bestemme, at § 12 finder helt eller  

 delvis anvendelse for andre uddannelsessteder end  

 arbejdsmarkedsuddannelsescentre, forudsat at disse andre uddannelsessteder  

 efter § 30 i lov om arbejdsmarkedsuddannelser er godkendt til at gennemføre  

 arbejdsmarkedsuddannelser.
 Stk. 2. Reglerne i §§ 17, 21 og 23-25 finder anvendelse på andre  

 uddannelsessteder end arbejdsmarkedsuddannelsescentre, forudsat at disse  

 uddannelsessteder er godkendt til at gennemføre arbejdsmarkedsuddannelser  

 efter § 30 i lov om arbejdsmarkedsuddannelser.
Kapitel 6 Ikrafttrædelses- og overgangsbestemmelser § 29. Loven træder i kraft den 1. januar 1994. Dog træder §§ 12,  

 18, 19, 20 og 28, stk. 1, i kraft den 1. januar 1995.
 Stk. 2. Vedtægterne for arbejdsmarkedsuddannelsescentre, jf. § 1,  

 skal dog først være bragt i overensstemmelse med denne lov senest den 1. juli  

 1994.
 Stk. 3. Dog kan arbejdsministeren endvidere fastsætte nærmere  

 regler om, hvorledes statsskoler, jf. lov om arbejdsmarkedsuddannelser  

 kapitel 10, overgår til selvejende status efter denne lov.
§ 30. Arbejdsministeren fastsætter nærmere regler for  

 uddannelsesinstitutioner inden for arbejdsmarkedsuddannelserne, der drives af  

 staten.
De nærmere regler skal bl.a. indeholde bestemmelser om statsskolernes  

 drift under denne lov.
 § 31. Loven gælder ikke for Færøerne og Grønland.
Bemærkninger til lovforslaget Almindelige bemærkninger I.
Baggrunden for lovforslaget.
I oktober 1991 nedsatte arbejdsministeren et tværministerielt udvalg  

 vedrørende en analyse af samordningen af den erhvervsrettede voksen- og  

 efteruddannelsesindsats.
Udvalget afgav i maj 1992 betænkning 1234 om  

 samordning af den erhvervsrettede voksen- og efteruddannelsesindsats.  

 Lovforslaget er en konsekvens af dette udvalgsarbejde, og en integreret del  

 af arbejdsministerens oplæg til en reform af arbejdsmarkedsuddannelsesområdet  

 og fremsættes derfor samtidig med forslag til lov om  

 arbejdsmarkedsuddannelser.
For så vidt angår en nærmere beskrivelse af baggrunden for reformen og af  

 de væsentligste fornyelser i reformen henvises til de almindelige  

 bemærkninger til lovforslaget om arbejdsmarkedsuddannelser.
Forslaget har  

 været sendt til høring sammen med forslag til lov om  

 arbejdsmarkedsuddannelser.
 Strukturen med kombinationen af programlov (lov om  

 arbejdsmarkedsuddannelser) og institutionslov (lov om  

 arbejdsmarkedsuddannelsescentre) kendes i dag inden for  

 erhvervsuddannelsesområdet, og dette forslag til lov om  

 arbejdsmarkedsuddannelsescentre bygger på principperne i lov om  

 erhvervsskoler jf. lovbekendtgørelse af lov om erhvervsskoler nr. 672 af 29.  

 juli 1992 tilpasset forslaget til lov om arbejdsmarkedsuddannelser.
Formålet med harmoniseringen mellem de 2 lovgivninger er, i størst muligt  

 omfang at fremme sammenhængen mellem erhvervsuddannelse og  

 arbejdsmarkedsuddannelse efter de nævnte programlove, bl.a. således at begge  

 skoleformer vil kunne godkendes til at gennemføre såvel erhvervsuddannelse  

 som arbejdsmarkedsuddannelser.
Godkendelse gives af de respektive ministre  

 inden for programlovene.
Endvidere vil det betyde, at alle  

 arbejdsmarkedsuddannelsescentre (AMU-centre) skal være selvejende  

 institutioner.
De nuværende fem statsskolers status vil blive ændret under  

 hensyn til disse skolers varetagelse af landsdækkende undervisning.
 Samordningen af program- og institutionslovgivningen åbner i sin yderste  

 konsekvens mulighed for sammenlægning af institutioner på tværs af de to  

 ministerområder.
Den ændrede aktivitets- og økonomistyring af uddannelserne under et vil  

 betyde, at alle uddannelsesinstitutioner vil få fordel ved økonomisering og  

 hermed økonomisk incitament til effektivisering og forbedring af udbuddet  

 efter brugernes behov.
Det forventes derfor, at der i højere grad vil blive  

 indgået aftaler mellem erhvervsskoler, arbejdsmarkedsuddannelsescentre og  

 voksenuddannelsescentre (VUC) mv. med henblik på etablering af lokale udvalg  

 typisk omfattende skoler i større byer med tilhørende opland.
Skolerne skal  

 have frihed til et tæt samarbejde, og evt. sammenslutning.
Såfremt to skoler  

 vælger at sammenslutte sig, er det op til lokal afgørelse, om den  

 sammensluttede skole vil søge godkendelse hos Undervisningsministeriet eller  

 hos Arbejdsministeriet.
II.
AMU-centrene i dag.
 1. Nuværende AMU-centre.
Der findes i dag 24 AMU-centre i Danmark, hvoraf 18 er selvejende  

 AMU-centre (oprindelig Specialarbejderskoler) og 5 er statsskoler.
Herudover  

 findes Træningsskolen.
De selvejende AMU-centre har alle et repræsentantskab, som har den  

 overordnede ledelse af skolens anliggende.
Repræsentantskabet vælger af sin  

 midte en bestyrelse, som forestår den daglige ledelse af skolens virksomhed,  

 herunder foretager den branchemæssige fordeling af det konkrete kursusudbud.
 De selvejende AMU-centre er alle lokalt placeret og dækker primært lokale  

 uddannelsesbehov, men også lands(dels)dækkende behov.
 De 5 statsskoler er karakteriseret ved primært at gennemføre landsdækkende  

 og særlig udstyrskrævende aktivitet.
 Ud over de 18 selvejende AMU-centre eksisterer Træningsskolen i  

 Storkøbenhavn, der er en selvejende arbejdsmarkedsdøgninstitution, der  

 gennemfører erhvervsforberedende optræning og uddannelse for unge  

 arbejdsledige med særlige tilpasningsproblemer.
 Det er kendetegnende for AMU-centrene, at de siden 1960 og i takt med den  

 teknologiske, samfundsmæssige og arbejdsmarkedspolitiske udvikling har  

 gennemgået store ændringer både i henseende til opgaver og opgavernes løsning  

 og i henseende til organisering og struktur.
 2. AMU-centrenes opgaver.
 AMU-centrenes vigtigste hovedopgaver er løbende at udbyde de  

 arbejdsmarkedsuddannelser, som giver specialarbejdere m.fl. en erhvervsmæssig  

 uddannelse, der vedligeholder, udbygger og samtidig forbedrer  

 erhvervskvalifikationerne i overensstemmelse med den teknologiske udvikling  

 og arbejdsmarkedets behov, og at afhjælpe omstillings- og  

 tilpasningsproblemer på arbejdsmarkedet i øvrigt ved arbejdsmarkedespolitisk  

 begrundede uddannelsesforanstaltninger.
 AMU-centrene varetager i dag følgende opgaver:
* planlægger og gennemfører godkendte AMU-uddannelser * analyserer uddannelsesbehovet inden for AMU-centrets faglige og  

 geografiske områder * uddannelsesplanlægger i virksomheder * rådgiver virksomheder om uddannelse, teknologi og arbejdsorganisering * deltager i en række lokale/regionale råd og udvalg med  

 arbejdsmarkedspolitiske, uddannelsespolitiske og erhvervspolitiske opgaver * udvikler nye AMU-uddannelser for brancheudvalgene og  

 Arbejdsmarkedsstyrelsen * udvikler, planlægger og gennemfører tilgrænsende uddannelser og  

 uddannelsesforløb, herunder i samarbejde med øvrige uddannelsesinstitutioner,  

 virksomheder m.fl.
* visiterer til uddannelserne på baggrund af kursisternes  

 uddannelsesmæssige forudsætninger og erhvervsmæssige erfaringer og  

 kvalifikationer * udøver systemeksport * markedsfører AMU-centrets aktiviteter i ind- og udland * udvikler netværk af personer, organisationer, institutioner mv. af  

 central betydning for AMU-centrets udvikling.
AMU-centrenes opgaver vil fortsat skulle udbygges i takt med den  

 teknologiske, samfundsmæssige og arbejdsmarkedspolitiske udvikling.
Hensigten  

 med lovforslaget er fortsat at fremme denne udvikling.
III.
Lovforslagets hovedområder.
 1. Styrelsesregler.
Forslaget til den nye institutionslov og de nye muligheder i både forslag  

 til lov om arbejdsmarkedsuddannelser og lov om erhvervsuddannelser stiller  

 øgede krav til arbejdsmarkedsuddannelsescentrenes ledelse.  

 Arbejdsmarkedsuddannelsescentrene skal have ansvaret for udbuddet og  

 gennemførelsen af uddannelserne på skolen, inden for de rammer, der lægges af  

 lovgivningen mv. og som følger af rekvirenternes ønsker og krav.
Bestyrelsen  

 vil fremover få en anden type ansvar for den økonomiske drift af centrene.
 I lovforslaget er der på den baggrund indarbejdet en række præciserende  

 bestemmelser om bestyrelse, leder, regnskab og revision som tidligere var  

 fastlagt i vedtægterne for AMU-centrene.
Centrene skal efter forslaget fremover ledes af en bestyrelse, og de  

 tidligere repræsentantskaber nedlægges.
Bestyrelsen skal bestå af  

 arbejdsgiver- og arbejdstagerrepræsentanter med tilknytning til det  

 arbejdsmarked centret dækker.
Amtsrådet og kommunalbestyrelser skal også  

 repræsenteres i bestyrelserne.
Bestyrelsen skal have ansvaret for den overordnede ledelse af centret og  

 fastlægger centrets uddannelses- og aktivitetsrammer.
Arbejdsministeren skal  

 dog i særlige tilfælde kunne pålægge et center at udbyde og gennemføre  

 bestemte uddannelser.
 Bestyrelsen ansætter og afskediger centrets leder, ligesom bestyrelsen  

 ansætter og afskediger centrets øvrige personale.
 Bestyrelsen er over for arbejdsministeren ansvarlig for centrets drift,  

 herunder for forvaltningen af de statslige tilskud.
I tilfælde, hvor bestyrelsen ikke lever op til sit ansvar, er  

 arbejdsministeren bemyndiget til enten at udpege personer, der i en periode  

 varetager bestyrelsens opgaver, eller anmode bestyrelsen om at træde tilbage,  

 hvorefter en ny bestyrelse må vælges i overensstemmelse med de fastsatte  

 regler.
Endelig er der i lovforslaget optaget bestemmelser, der præciserer  

 opgaverne for centrets leder.
 2. Arbejdsmarkedsuddannelsescentrenes økonomi.
Efter forslaget yder arbejdsministeren et årligt rammetilskud til centrene  

 til dækning af fællesudgifter i form af bygningsdrift, administration,  

 kostskoler og andre eventuelle udgifter, der er fælles for centret og ikke  

 kan henføres til den enkelte uddannelse.
Rekvirenterne, dvs.  

 erhvervsområdeudvalgene og efteruddannelsesudvalgene (efter bemyndigelse fra  

 erhvervsområdeudvalgene) yder derudover tilskud til de direkte  

 undervisningsudgifter, jf. forslag til lov om arbejdsmarkedsuddannelser.  

 Centrene tildeles midler til erhvervsintroducerende uddannelse, særligt  

 tilrettelagt uddannelse for ledige og for andre grupper med særlige  

 uddannelsesbehov og til andre arbejdsmarkedspolitiske begrundede  

 uddannelsesforanstaltninger.
Midlerne tildeles af Arbejdsmarkedsstyrelsen  

 efter indstilling fra Udvalget for erhvervsintroducerende uddannelse mv.
 Arbejdsministeren vil lige som i dag kunne yde rente- og afdragsfrie  

 statslån på op til 85% af den samlede anskaffelsessum til køb, opførelse og  

 ombygning af fast ejendom.
 Arbejdsministeren yder efter forslaget et særligt tilskud til sikring af  

 fleksibel kursusdrift under hensyn til lokale behov.
 Arbejdsministeren kan endelig yde lån eller tilskud til centre, der efter  

 arbejdsministerens skøn er kommet i en særlig vanskelig økonomisk situation.  

 Et sådant lån eller tilskud er betinget af, at centret omlægger sin aktivitet  

 og administration med henblik på forbedring af skolens økonomi.
 For alle rammetilskud og lån i henhold til denne lov fastlægges der på de  

 årlige finanslove samlede tilskuds- og lånerammer, som arbejdsministeren skal  

 disponere inden for ved fordeling af tilskud til  

 arbejdsmarkedsuddannelsescentrene.
Et center vil frit kunne disponere over sine samlede tilskud til de  

 tilskudsberettigede uddannelser, til fællesudgifter samt andre indtægter  

 under eet.
Det betyder, at der heller ikke vil være lønsums- og  

 personalerammer knyttet til tilskuddene.
Centrene vil kunne spare tilskud op.
 Økonomistyringsreformen i sig selv forudsættes udgiftsneutral, dvs. at  

 nuværende omkostningsforhold for uddannelserne vil danne basis for  

 fastsættelse af takster og rammetilskud.
 3. Det lokale skolesamarbejde.
AMU-centrene kan efter forslaget indgå samarbejdsaftaler med  

 erhvervsskoler og andre uddannelsesinstitutioner mv. i et lokalt fællesskab.  

 Andre uddannelsesinstitutioner kan også være andre AMU-centre, fx. hvor der  

 er flere inden for det lokale fællesskab.
Samordningen på det lokale niveau  

 opbygges således omkring et skolesamarbejde, som inddrager de skoler, der  

 arbejder med voksen- og efteruddannelsesindsatsen i et lokalområde.
 For at forbedre og sikre, at brugerne af voksen- og efteruddannelserne får  

 de bedste muligheder for en fleksibel udnyttelse af uddannelsesmulighederne  

 på lokalt niveau, kan der indgås aftaler mellem lokalområdets skoler  

 (AMU-centre, erhvervsskoler, voksenuddannelsescentre, daghøjskoler,  

 oplysningsforbund mv.) med henblik på etablering af lokale fællesudvalg, som  

 typisk vil omfatte skoler i en større by med tilhørende opland eller en anden  

 geografisk enhed, som naturligt danner et samarbejdsområde.
Det skal være de lokale fællesudvalgs opgave at initiere og medvirke til  

 det lokale samarbejde og den lokale koordinering skolerne imellem, dog  

 således at skolerne bevarer deres selvstyre.
Det vil sige, at der ikke  

 flyttes kompetence fra skolernes bestyrelser/centerråd til de lokale  

 fællesudvalg.
Udvalgenes opgaver bliver således primært af rådgivende og  

 samarbejdende karakter, medmindre der af frivillighedens vej kan opnås  

 enighed om at gå herudover.
Det er institutionerne med hver deres særpræg,  

 der udgør grundlaget for et forbedret og styrket samarbejde skolerne imellem.
 De lokale fællesudvalg vil typisk kunne tage sig af samarbejdsopgaver  

 mellem skolerne på følgende områder:
 a) Skolernes uddannelsesudbud, især på områder, hvor skolerne har  

 opgavesammenfald, og gensidig meddelelse af oplysninger om planlagte eller  

 forventede initiativer.
 b) Lokale forsøgsaktiviteter.
 c) Fælles udnyttelse af lokaler, lærere, udstyr o.lign. med henblik på en  

 bedre ressourceudnyttelse, fx i forhold til meget udstyrstunge  

 uddannelser/kurser.
 d) Skolernes vejlednings- og informationsvirksomhed under hensyn til den  

 overordnede koordinering af vejledningsindsatsen, som forventes at blive  

 styrket og varetaget af den regionale arbejdsmarkedsmyndighed.
 e) Kontakt til og samarbejde med den regionale arbejdsmarkedsmyndighed,  

 arbejdsformidlingen, amter, kommuner og øvrige relevante  

 uddannelsesinstitutioner i det område, som det lokale fællesudvalg dækker.
 Hvilke opgaver det enkelte lokale fællesudvalg konkret ønsker at varetage,  

 og hvilken konkret sammensætning udvalget skal have, fastsættes i  

 samarbejdsaftalen ud fra de lokale ønsker og behov hertil, men det er  

 målsætningen, at der i alle områder eksisterer et lokalt skolesamarbejde.
 4. Økonomiske og administrative konsekvenser.
 De økonomiske og administrative konsekvenser af dette lovforslag må ses i  

 sammenhæng med forslag til lov om arbejdsmarkedsuddannelser, idet opgaverne,  

 og dermed udgifterne, i henhold til den gældende lov om  

 arbejdsmarkedsuddannelser med dette lovforslag vil blive delt på to love, jf.  

 de indledende generelle bemærkninger til dette lovforslag.
 Statens samlede udgifter til arbejdsmarkedsuddannelserne udgør i alt 2,6  

 mia. kr. på finansloven for 1993. Af de 2,6 mia. kr. udgør udgifter til  

 deltagerstøtte ved arbejdsmarkedsuddannelserne ca. 1,1 mia. kr.
 Selve uddannelsesreformen forudsættes at være udgiftsneutral.
 Uddannelsesreformen har til hensigt at sikre en bedre samordning af den  

 erhvervsrettede voksen- og efteruddannelsesindsats, således at der opnås en  

 mere effektiv udnyttelse af ressourcerne til området.
 Da der er tale om en meget stor reform på  

 arbejdsmarkedsuddannelsesområdet, må der forventes en vis overgangsperiode,  

 før effektiviseringen slår fuldstændigt igennem, men det må forventes, at der  

 på lidt længere sigt opnås en både kvalitativt bedre og kvantitativ større  

 uddannelsesaktivitet for de givne ressourcer.
Forslaget vil medføre en forenklet udvalgsstruktur.
Som konsekvens af  

 forslaget skal Arbejdsministeriet sekretariatsbetjene uddannelsesrådet og det  

 mindre antal erhvervsområdeudvalg, der vil blive oprettet.
Den samlede  

 administrative belastning til sekretariatsbetjening af de rådgivende udvalg  

 forventes derfor at svare til i dag.
Forslaget indebærer bl.a., at der fremover kan udvikles kurser for  

 offentligt ansatte.
Forslaget forudsætter imidlertid, at denne  

 udviklingsindsats varetages inden for de enkelte erhvervsområdeudvalgs rammer  

 og inden for de nuværende samlede ressourcer.
Forslaget indebærer desuden en forenkling af godtgørelsesreglerne, således  

 at alle kursister fremover vil få den samme godtgørelsessats, svarende til  

 maksimale dagpenge.
Denne ændring formodes kun at medføre ubetydelige  

 merudgifter til godtgørelser.
 En betydelig del af reformen består af en økonomistyringsreform inden for  

 arbejdsmarkedsuddannelserne. Økonomistyringsreformen i sig selv forudsættes  

 udgiftsneutral, således at de nuværende omkostningsforhold for uddannelserne  

 vil danne basis for fastsættelsen af takster og rammetilskud.
 Umiddelbart vil den samlede reform decentralisere væsentlige  

 uddannelsesmæssige og økonomiske beslutninger til AMU-centrene, der  

 forudsætter en styrkelse af skolernes ledelsesmæssige kapacitet i bred  

 forstand samt nyudvikling af administrative systemer.
Der forventes således udgifter på 25-30 mio. kr. på årsbasis fra reformens  

 ikrafttrædelsesdato 1. januar 1994 til den administrative styrkelse af  

 centrene.
I finansåret (1993) op til reformens ikrafttræden forventes  

 udgifter på ca. 10-15 mio. kr. til påbegyndelsen af den administrative  

 styrkelse af centrene.
 Herudover kommer engangsudgifter fordelt på 1993 og 1994 til nye  

 administrative edb-systemer.
På længere sigt forventes decentraliseringen at medføre en aflastning af  

 statens samlede administration af området.
Under selve gennemførelsen af  

 reformen er det imidlertid nødvendigt at fastholde de nuværende  

 administrative ressourcer, idet der er tale om gennemførelse af et betydeligt  

 reformkompleks.
 Bemærkninger til lovforslagets enkelte bestemmelser.
Til § 1 Bestemmelsen beskriver AMU-centrenes virksomhed.
AMU-centrene udfører  

 gennem deres uddannelsesmæssige virksomhed en understøttende funktion i  

 forhold til den teknologiske, samfundsmæssige og arbejdsmarkedspolitiske  

 udvikling.
Bestemmelsens stk. 1 fastslår, at AMU-centrene er selvejende institutioner  

 med vedtægter godkendt af arbejdsministeren.
De hidtidige statsskoler vil  

 herefter overgå til at blive selvejende centre.
I bestemmelsens stk. 2 fastslås det, at centrene kan tilbyde uddannelser  

 reguleret i henhold til anden lovgivning, f.eks. erhvervsuddannelser.
Efter  

 lov om almen voksenuddannelse kan Kulturministeriet godkende, at andre  

 uddannelsessteder end voksenuddannelsescentre (VUC) kan tilbyde almen  

 voksenuddannelse under visse nærmere fastlagte betingelser.
 Bestemmelsens stk. 3 vedrører AMU-centrenes mulighed for - som hidtil - at  

 udvikle og gennemføre andre uddannelser end de i stk. 1 og 2 nævnte.
 Med henblik på at understøtte arbejdsmarkedspolitikken gennemfører  

 centrene således særlige uddannelsesaktiviteter m.m. såvel i forhold til  

 private som offentlige virksomheder, institutioner og myndigheder.  

 Bestemmelsen vedrører bl.a. centrenes mulighed for at deltage i EF-projekter,  

 og udvikle og gennemføre særlige, lokale eller specielt tilrettelagte  

 uddannelsesforløb alene eller i samarbejde med andre institutioner,  

 virksomheder m.fl., fx kommuner og voksenuddannelsescentre.
Efter bestemmelsens stk. 5 kan AMU-centrene - som hidtil - udøve  

 aktiviteter, der er en forudsætning for eller en naturlig del af centrenes  

 samlede opgavevaretagelse.
Centrene udfører bl.a. markedsføring i ind- og  

 udland, udøver systemeksport, kan medvirke ved uddannelsesplanlægning i  

 virksomheder, deltager i oplysnings- og informationsudveksling i relation til  

 personer, virksomheder, institutioner og myndigheder.
Til § 2 Efter bestemmelsen i stk. 1 skal AMU-centrenes vedtægter godkendes af  

 arbejdsministeren efter udtalelse fra uddannelsesrådet, jf. forslag til lov  

 om arbejdsmarkedsuddannelser, § 20, nr. 2.
Arbejdsministerens regler om vedtægternes indhold og form vil have form  

 som en standardvedtægt.
Den hidtidige standardvedtægt vil blive ændret bl.a.  

 under hensyntagen til bortfald af det hidtidige repræsentantskab og  

 bestyrelsens ændrede opgavevaretagelse.
 Det er en betingelse for godkendelse, at centret kan indgå i en  

 landsomfattende planlægning til opfyldelse af konstaterede eller forventede  

 behov for arbejdsmarkedsuddannelsescentre, jf. § 1. Som vilkår for  

 godkendelse af et AMU-center kan arbejdsministeren stille krav til fx lokaler  

 og udstyr, sikkerhedsmæssige og indretningsmæssige forhold samt krav om, at  

 centret er organiseret på et økonomisk betryggende grundlag.
I bestemmelsens stk. 2, fastslås det, at ministeren kan tilbagekalde en  

 godkendelse, hvor der ikke længere er et aktivitetsmæssigt behov eller  

 økonomisk grundlag for centret eller i situationer, hvor centret ikke længere  

 opfylder vilkårene for godkendelse.
Det er således en forudsætning for  

 centrets virke, at det overholder fastsatte regler og påbud.
 Ministeren har efter bestemmelsen i § 2, stk. 3, mulighed for at modsætte  

 sig nedlæggelse af et center fx i situationer, hvor bestyrelsen har truffet  

 beslutning herom og kan herunder evt. kræve, at bestyrelsen træder tilbage,  

 jf. bestemmelsen i § 10.
Til § 3 Formuen i nye institutioner oprettet efter lovens ikrafttræden bortset fra  

 fast ejendom og løsøre skænket af private skal i tilfælde af centrets ophør  

 anvendes til undervisnings- og uddannelsesformål efter arbejdsministerens  

 bestemmelse med tilslutning af folketingets finansudvalg.
Eksisterende  

 centres statsstøtte gøres betinget af, at centrets vedtægtsgrundlag med  

 virkning fra senest 1/1-94 ændres i overensstemmelse med ovenstående, således  

 at enhver fremtidig tilvækst i formuen bortset fra fast ejendom og løsøre  

 skænket af private ved centrets ophør skal anvendes til undervisnings- og  

 uddannelsesformål efter arbejdsministerens bestemmelse.
 For de centre, der allerede i dag eksisterer som selvejende vistitutioner,  

 skal der efter forslaget ske en opgørelse af nettoformuen pr. 31/12-93,  

 således at denne formue sammen med gaver skænket efter 1/1-94 i form af  

 løsøre, fast ejendom og anlægstilskud til fast ejendom anvendes til de  

 formål, der er fastsat i de til enhver tid gældende vedtægter.
Centrets formue opgøres derfor pr. 31/12-93. Ved et centers ophør  

 foretages på ny en samlet opgørelse over nettoformuen med fradrag af fast  

 ejendom og løsøre skænket af private.
Differencen udgør formuetilvæksten og  

 anvendes efter arbejdsministerens bestemmelse med tilslutning af folketingets  

 finansudvalg.
Til § 4 Det er som hidtil arbejdsministeren, der fører tilsyn med centrene og  

 herunder overvåger, at forvaltningen er lovmæssig.
Efter stk. 2 kan  

 ministeren indhente alle relevante oplysninger til brug for tilsynsudøvelsen  

 og relevante oplysninger om virksomheden, fx oplysninger af statistisk art.
Til § 6 Med nedlæggelse af de nuværende repræsentantskaber vil centret blive ledet  

 af en bestyrelse.
Bestyrelsens sammensætning er fastsat under hensyn hertil.
 Bestyrelsesmedlemmernes antal kan variere fra center til center afhængig  

 af det enkelte centers virkefelt.
Ved udpegningen af bestyrelsesmedlemmerne skal arbejdstager- og  

 arbejdsgiverorganisationer lægge vægt på, at centrets samlede  

 virkefelt styrkes mest muligt.
Ved udpegningen bør der således tages hensyn  

 til bredden i centrets uddannelsesområder og hensynet til centrets  

 geografiske område.
 Bestyrelsesrepræsentanter for arbejdsgivere og arbejdstagere skal  

 repræsentere organisationer, foreninger og virksomheder med interesse for  

 centrets uddannelser.
 Ved teknisk administrativt personale i stk. 4 forstås det på centret i  

 øvrigt ansatte personale bortset fra centrets leder og lærere.
Efter bestemmelsen i stk. 9 kan arbejdsministeren i visse tilfælde  

 godkende en anden sammensætning af bestyrelsen.
Denne bestemmelse vil blive  

 anvendt i forhold til AMU-center Dragør, Træningsskolen for Unge og kan komme  

 på tale i andre særlige tilfælde, fx hvor et centers uddannelsesaktivitet  

 overvejende består af landsdækkende aktiviteter.
Til § 7 Bestemmelsen beskriver bl.a. bestyrelsens (hoved)opgaver i forbindelse med  

 tilvejebringelsen af centrets aktivitets- og planlægningsgrundlag.
 Det er således bestyrelsen, der - efter indstilling fra centrets leder -  

 skal fastlægge det årlige aktivitetsprogram for centrets samlede virksomhed.
 Det årlige aktivitetsprogram skal udarbejdes bl.a. på grundlag af en  

 vurdering af:
 - omfanget af uddannelser, som er rekvireret af erhvervsområdeudvalg og  

 efteruddannelsesudvalg samt uddannelse for ledige mv. som iværksættes med  

 midler fordelt af Arbejdsmarkedsstyrelsen efter indstilling fra Udvalget for  

 erhvervsintroducerende uddannelse mv.
- behovet for uddannelser i øvrigt baseret på centrets samlede viden om  

 tendenser og udviklingen på arbejdsmarkedet lokalt, regionalt og på landsplan - den lokale erhvervsstruktur og udviklingstendenserne i denne struktur  

 for så vidt angår beskæftigelse og kvalifikationskrav - de uddannelsessøgendes, og herunder lediges uddannelsesbehov baseret på  

 en vurdering af disses forudsætninger og ønsker og behovene på  

 arbejdsmarkedet - andre uddannelsestilbud i lokalområdet - centrets samlede ressourcer i øvrigt, herunder lokaler og udstyr samt de  

 faglige og pædagogiske kvalifikationer blandt lærerne.
 Aktivitetsprogrammet forudsættes - som hidtil - tilvejebragt i tæt  

 samarbejde med virksomheder, lokale uddannelsesudvalg, arbejdsformidling, den  

 regionale arbejdsmarkedsmyndighed, lokale uddannelsesinstitutioner,  

 organisationer, myndigheder mv.
 Aktivitetsprogrammet er udtryk for centrets samlede aktuelle  

 uddannelsesprofil.
 Det forudsættes, at det årlige aktivitetsprogram efter vedtagelsen  

 meddeles den regionale arbejdsmarkedsmyndighed til orientering.
Til § 8 Bestemmelsen beskriver bestyrelsens opgaver i forbindelse med  

 tilvejebringelsen af centrets planlægnings- og aktivitetsgrundlag.
Det  

 fremgår således af bestemmelsen, at bestyrelsen årligt ansøger om godkendelse  

 til at udbyde arbejdsmarkeds- og erhvervsuddannelser, som centeret ikke  

 allerede er godkendt til at udbyde.
Ansøgning herom indsendes til de  

 respektive fagministre.
 Bestyrelsen kan også løbende søge foreløbig godkendelse hos  

 arbejdsministeren til at udbyde nyudviklede og reviderede uddannelser.
Efter stk. 2 skal bestyrelsen træffe beslutning om, hvilke af de  

 arbejdsmarkedsuddannelser og erhvervsuddannelser centret opnår godkendelse  

 til at udbyde, centret skal udbyde.
Bestemmelsen skal ses i sammenhæng med  

 bestyrelsens opgaver i forbindelse med fastlæggelse af det årlige  

 aktivitetsprogram og dermed centret uddannelsesprofil, jf. bemærkningerne til  

 § 7.
Stk. 3 forventes primært anvendt i tilfælde, hvor samfundsmæssige og  

 arbejdsmarkedspolitiske hensyn taler for at sikre et bestemt  

 uddannelsesudbud.
Bestemmelsen forventes anvendt især under hensyn til  

 landsdækkende behov, og hvor uddannelserne er særlig udstyrskrævende.
Til § 9 Ifølge bestemmelsen har bestyrelsen kompetencen til at ansætte og  

 afskedige centrets leder.
Hermed ophæves den tidligere procedure, hvorefter arbejdsministeren  

 godkendte ansættelse af centrets leder.
Dette kan ses i sammenhæng med  

 centrets øgede frihedsgrader.
 Bemyndigelsen efter stk. 3 kan ikke udstrækkes til at gælde godkendelse af  

 budget og regnskab, jf. § 10, stk. 1.
Til § 10 Bestyrelsens overordnede ansvar fastlås her.
For bestyrelsesmedlemmerne  

 gælder dansk rets almindelige erstatningsregler.
De hæfter i øvrigt ikke  

 personligt for skolens økonomiske forpligtelser.
Frihedsgrader og ansvar for bestyrelsen vil være parallelt til  

 erhvervsskolernes bestyrelser.
Som på dette område er det derfor foreslået,  

 at arbejdsministeren med henblik på at have mere graduerede  

 sanktionsmuligheder end en tilbagekaldelse af skolens godkendelse eller  

 tilbageholdelse af tilskud, når en bestyrelse ikke efterkommer påbud fra  

 ministeren om berigtigelse af nærmere angivne forhold, kan beslutte at sætte  

 skolen under større eller mindre administration og dermed fratage bestyrelsen  

 dens opgaver eller dele heraf.
 Arbejdsministeren kan også beslutte, at bestyrelsen skal træde tilbage, og  

 dermed pålægge de udpegende myndigheder og organisationer at udpege nye  

 medlemmer.
Til § 11 Lederen indstiller til bestyrelsen vedrørende alt personale på skolen.
 Ud over de direkte i loven omtalte opgaver for lederen indebærer ansvaret  

 for den daglige ledelse, at lederen varetager opgaver som arbejdsfordeling,  

 personaleudvikling mv.
Til § 12 Der henvises til bemærkningerne til § 35 i forslag til lov om  

 arbejdsmarkedsuddannelser.
Til §§ 13 og 14 Bestemmelsen er en videreførelse af de gældende bestemmelser for statslån  

 til køb, ombygning og opførelse af fast ejendom samt indretnings- og  

 udstyrsudgifter.
Endvidere er § 13, stk. 2 en videreførsel og præcisering af  

 praksis efter den gældende lov.
Udgifterne til sædvanligt udstyr vil dog, jf.  

 bemærkningerne til § 33 i forslag til lov om arbejdsmarkedsuddannelser, blive  

 dækket over tilskuddet til de direkte undervisningsudgifter, mens større  

 eller speicielle udstyranskaffelser vil blive finansieret over en kombineret  

 tilskuds- og lånemodel.
Udgifter til ekstraordinært udstyr vil blive  

 tilskudsfinansieret.
Til § 15 Arbejdsmarkedsuddannelsescentrene skal med det nye økonomistyringssystem  

 have ret til frit at disponere over anvendelsen af de statslige tilskud til  

 gennemførelse af de tilskudsberettigede uddannelser, herunder over tilskuddet  

 til fællesudgifter og andre indtægter under eet, jf. bemærkningerne til § 20.
Der kan dog opstå situationer, hvor et center er kommet ud i en vanskelig  

 økonomisk situation.
Et eksempel herpå kan være en uventet lav elevtilgang  

 til nogle af de kurser, der udbydes efter aftale med erhvervsområdeudvalgene  

 eller andre situationer, hvor skolen uforskyldt har fået økonomiske  

 problemer.
I undtagelsestilfælde kan også ydes økonomisk bistand i form af lån eller  

 tilskud, hvis arbejdsministeren på grund af kritisable forhold på skolen har  

 besluttet at bestyrelsen træder tilbage og ministeren skønner, at grundlaget  

 for centrets videreførelse under en ny bestyrelse er forsvarligt.
Lånet eller  

 tilskuddet er i alle tilfælde betinget af, at centret omlægger sin aktivitet  

 og administration med henblik på forbedring af centrets økonomi.
Til § 16 Bestemmelsen hjemler adgang for ministeren til at fastsætte de nærmere  

 regler for ydelse af lån og tilskud.
Til § 17 Bestemmelsen tilsigter en videreførelse af de hidtidige rammer.
Til § 18 Der henvises til bemærkningerne til § 36, stk. 2 i forslag til lov om  

 arbejdsmarkedsuddannelser.
Til § 19 Der henvises til bemærkningerne til § 36, stk. 1 i forslag til lov om  

 arbejdsmarkedsuddannelser.
Til § 20 Bestemmelsen udvider centrenes dispositionsmuligheder i forhold til de  

 hidtidige regler.
Tilskuddene til centrene vil i overensstemmelse med centrenes status som  

 selvejende institutioner blive ydet uden opdelinger i løn og andre udgifter,  

 ligesom der ikke vil blive fastsat personalerammer for centrene.
Centrene får  

 således mulighed for at udnytte lærerkræfter, lokaler mv. mere fleksibelt.  

 Det er dog en betingelse, at centrene opfylder de centrale bestemmelser, der  

 er knyttet til de enkelte uddannelser, dvs. opfylder betingelserne i de  

 godkendte uddannelsesplaner samt opfylder de betingelser, der er knyttet til  

 tilskuddene, dvs. gennemfører det antal elevuger, som tilskuddene er betinget  

 af, samt overholder de aftaler, der er indgået med erhvervsområdeudvalgene.  

 Udtrykket elevuger er forklaret i forslag til lov om  

 arbejdsmarkedsuddannelser, de almindelige bemærkninger side 27.
Centrene vil endvidere kunne opspare tilskud til anvendelse i følgende  

 finansår til de formål, som tilskuddene er ydet til.
På dette område søges  

 også om frigørelse fra de statslige dispositionsregler, idet de opsparede  

 tilskud ikke skal søges overført på forslag til tillægsbevilling for  

 finansåret.
De frie muligheder for opsparing af tilskud vil kunne give  

 centrene en nødvendig konsolidering i budgetteringen og give mulighed for  

 opsparing til investeringer mv.
Til § 21 Bestemmelsen, hvorefter ministeren efter forhandling med finansministeren  

 kan fastsætte nærmere regler om udbetalingen af tilskud til centrene, skal  

 sikre et hensigtsmæssigt udbetalingsystem.
 Formålet ved fastsættelse af reglerne om tilskudsudbetalingen vil dels  

 være at undgå, at centrene får udbetalt større tilskud end hjemlet, og dels  

 være at sikre at udbetalingssystemet giver centrene tilstrækkelige tilskud  

 til, at de udgifter, der svarer til faktisk antal elevuger, kan dækkes.
Til §§ 25 og 26 De lokale uddannelsesudvalg svarer i væsentlig grad til de lokale  

 uddannelsesudvalg, der er nedsat i henhold til erhvervsuddannelsesloven.  

 Udvalgene forudses bl.a. at medvirke ved de arbejdsopgaver, som AMU-centrenes  

 lokale kontaktgrupper inden for forskellige brancher hidtil har medvirket  

 ved.
 Der vil hermed være skabt grundlag for en fortsættelse og styrkelse af  

 samarbejdet med det lokale arbejdsmarked.
Udvalgene skal rådgive AMU-centret i de spørgsmål, der vedrører de  

 uddannelsesplaner, der er omfattet af udvalgets ansvarsområde, dvs. primært  

 varetage opgaver i forhold til centrets kompetencegivende uddannelser, jf. §  

 3, nr. 1. Det forudses endvidere, at udvalgene varetager opgaver i forhold  

 til centrets øvrige uddannelser, for så vidt der i disse indgår uddannelser  

 inden for udvalgenes område.
Blandt de opgaver, udvalgene kan tænkes at  

 medvirke til inden for deres område, kan nævnes vurdering af  

 uddannelsesbehovet, forslag til halvårskursusplan og samarbejde med øvrige  

 uddannelsesinstitutioner, herunder med de lokale uddannelsesudvalg nedsat i  

 henhold til erhvervsuddannelsesloven.
Udvalgene skal endvidere virke for samarbejdet mellem centret og det  

 lokale arbejdsmarked.
Det påhviler således udvalgene i samarbejde med centret  

 at virke for placeringen af centret og dets uddannelsesmuligheder i  

 lokalsamfundet.
Dette kan fx ske gennem at tage initiativ til og medvirke i  

 orienteringsmøder o.lign. for virksomheder, organisationer m.fl. inden for  

 udvalgenes områder.
Til § 27 Der henvises i det hele til de almindelige bemærkninger, afsnit III, pkt.  

 3.
Til § 29 Der henvises til bemærkningerne til § 52 i forslag til lov om  

 arbejdsmarkedsuddannelser.
Arbejdsmarkedsuddannelsescentrenes adgang til at  

 disponere over modtagne tilskud er ændret i lyset af den ny  

 økonomistyringsmodel og overgang til takstafregning, som er indeholdt i  

 forslag til lov om arbejdsmarkedsuddannelser.
 Bestemmelserne i denne lov har derfor en tæt tidsmæssig sammenhæng med de  

 nye økonomistyringsbestemmelser i forslag til lov om  

 arbejdsmarkedsuddannelser, der først får virkning fra den 1. januar 1995.
Efter forslagets stk. 3 gives ministeren en bemyndigelse til at fastsætte  

 regler, der betyder en videreførelse af statsskolernes uddannelsesaktiviteter  

 efter forslag til lov om arbejdsmarkedsuddannelser på de vilkår for  

 selvejende institutioner, som nærværende lovforslag fastsætter.
Det er  

 hensigten med bestemmelsen i stk. 3, at der skal fastsættes regler, der  

 sikrer, at de 5 eksisterende statsskoler, forsåvidt angår deres opbygning og  

 administration, gradvist omfattes af reglerne i denne lov.
 Det er foreløbigt forudsat, at de af staten ejede ejendomme vil blive  

 stillet vederlagsfrit til rådighed for selvejende institutioner på nærmere  

 angivne vilkår.
Til § 30 Som en konsekvens af, at arbejdsmarkedsuddannelsescentrene fremover skal  

 være selvejende centre, er der med bestemmelsen sikret mulighed for, at de  

 eksisterende 5 statsskoler i en overgangsperiode kan videreføres.
Efter 2. behandling den 3. juni 1993 Kapitel 1 Godkendelse og virksomhed § 1. Arbejdsmarkedsuddannelsescentre (AMU-centre) er selvejende  

 institutioner, der har til formål at gennemføre uddannelser efter lov om  

 arbejdsmarkedsuddannelser.
Centrenes vedtægter godkendes af  

 arbejdsministeren.
Centrene indgår i en landsomfattende planlægning til  

 opfyldelse af konstaterede eller forventede behov for  

 arbejdsmarkedsuddannelsescentre.
 Stk. 2. Centrene kan gennemføre uddannelse godkendt til udbud på  

 AMU-centre i henhold til anden lovgivning.
 Stk. 3. Centrene kan udvikle og gennemføre andre  

 arbejdsmarkedspolitisk begrundede uddannelser.
 Stk. 4. Centrene skal følge de regler om optagelse,  

 adgangsbetingelser, uddannelseskrav til lærere, uddannelsesplaner og  

 kursuslinier og andre forhold ved de pågældende uddannelser, som fastsættes  

 af arbejdsministeren efter denne lov eller efter lov om  

 arbejdsmarkedsuddannelser, eller som følger af anden lovgivning.
 Stk. 5. Centrene gennemfører aktiviteter med relation til  

 uddannelsesindsatsen.
§ 2. Arbejdsministeren kan fastsætte vilkår for godkendelse af  

 centrene, herunder regler for vedtægternes indhold efter udtalelse fra  

 Uddannelsesrådet.
Arbejdsministeren kan endvidere meddele påbud og forbud til  

 centrene angående overholdelsen af vilkår og af vedtægter.
Stk. 2. Arbejdsministeren kan tilbagekalde en godkendelse, hvis  

 der ikke længere er behov for centret.
En godkendelse kan endvidere  

 tilbagekaldes, hvis centret ikke overholder lovens regler, regler udstedt i  

 medfør af loven eller meddelte påbud eller forbud.
 Stk. 3. Arbejdsministeren kan modsætte sig en beslutning fra  

 bestyrelsen om nedlæggelse af et center, såfremt der efter arbejdsministerens  

 skøn stadig er behov for centret, og kan fastsætte vilkårene for centrets  

 videreførelse.
 § 3. I tilfælde af centrets ophør anvendes centrets midler efter  

 betaling af gæld, herunder indfrielse af lån, til uddannelsesformål efter  

 arbejdsministerens bestemmelse med tilslutning fra Folketingets Finansudvalg,  

 jf. dog stk. 2.
 Stk. 2. Hvis der er dækning i den tiloversblevne formue, anvendes  

 centrenes nettoformue opgjort pr. 31. december 1993 samt gaver skænket efter  

 1. januar 1994 i form af løsøre, fast ejendom og anlægstilskud til fast  

 ejendom til de formål, der er fastsat i de til enhver tid gældende vedtægter.
 Stk. 3. Arbejdsministeren kan fastsætte nærmere regler om  

 opgørelse af formuen efter stk. 1 og 2.
 § 4. Arbejdsministeren fører tilsyn med og vejleder centrene.
 Stk. 2. Arbejdsministeren kan hos centrene indhente oplysninger,  

 der belyser centrets virksomhed.
 Stk. 3. Arbejdsministeren kan bestemme, at centrene skal anvende  

 fælles administrative systemer.
 § 5. Arbejdsministeren kan bemyndige arbejdsmarkedsstyrelsen til  

 at udøve beføjelser, der ved loven er tillagt ministeren.
Kapitel 2 Centerbestyrelse § 6. Centret ledes af en bestyrelse.
Stk. 2. Bestyrelsen skal normalt bestå af 12-16 medlemmer.  

 Arbejdsgivere og arbejdstagere skal være ligeligt repræsenteret og have  

 tilknytning til det arbejdsmarked, som skolen dækker, og så vidt muligt også  

 dække det virkefelt, som skolen har.
Amtsrådet og kommunalbestyrelser  

 repræsenteres ved hver 1 medlem.
 Stk. 3. Efter bestyrelsens beslutning kan lokale institutioner og  

 interesseorganisationer med tilknytning til centret udpeges til bestyrelsen  

 uden stemmeret.
 Stk. 4. Der udpeges 1 repræsentant for centrets lærere og 1  

 repræsentant for centrets teknisk-administrative personale til bestyrelsen  

 uden stemmeret.
 Stk. 5. Arbejdsministeren fastsætter nærmere regler for valg af  

 bestyrelsesmedlemmer og udpegning af tilforordnede.
 Stk. 6. Centrets leder, jf. § 11, varetager bestyrelsens  

 sekretariatsfunktion og deltager i bestyrelsens møder uden stemmeret.
 Stk. 7. Bestyrelsen udarbejder en forretningsorden.
 Stk. 8. Bestyrelsens sammensætning og ændringer heri skal meddeles  

 arbejdsmarkedsstyrelsen.
 Stk. 9. Arbejdsministeren kan for særlige centre godkende en anden  

 sammensætning af bestyrelsen end den i stk. 2 nævnte.
Bestyrelsens opgaver § 7. Bestyrelsen har den overordnede ledelse af centret og  

 vedtager hvert år budget for det følgende regnskabsår og godkender regnskab  

 for centrets samlede aktiviteter.
 § 8. Bestyrelsen træffer efter indstilling fra centrets leder 1  

 gang årligt beslutning om ansøgning til arbejdsministeren og  

 undervisningsministeren om godkendelse til at udbyde yderligere  

 arbejdsmarkedsuddannelser og erhvervsuddannelser.
 Stk. 2. Bestyrelsen træffer efter indstilling fra centrets leder  

 beslutning om, hvilke af de arbejdsmarkedsuddannelser og erhvervsuddannelser,  

 som centret er godkendt til at gennemføre, centret skal udbyde.
 Stk. 3. Arbejdsministeren kan i særlige tilfælde pålægge centret  

 at udbyde og gennemføre uddannelser, jf. lov om arbejdsmarkedsuddannelser §  

 30, stk. 5.
 § 9. Bestyrelsen ansætter og afskediger centrets leder og  

 godkender efter indstilling fra lederen ansættelse og afskedigelse af  

 centrets øvrige personale.
 Stk. 2. Arbejdsministeren fastsætter nærmere regler om ansættelse  

 og afskedigelse af centrets leder.
 Stk. 3. Bestyrelsen kan fastsætte nærmere retningslinier for  

 lederens virksomhed og kan bemyndige lederen til at udøve beføjelser, der er  

 tillagt bestyrelsen.
 Stk. 4. Bestyrelsen ansætter og afskediger centrets revisor.
Bestyrelsens ansvar § 10. Bestyrelsen er over for arbejdsministeren ansvarlig for  

 centrets drift, herunder for forvaltning af de statslige tilskud og  

 forvaltning af skolens formue.
Stk. 2. Hvis bestyrelsen ikke efterkommer påbud eller forbud fra  

 arbejdsministeren om berigtigelse af nærmere angivne forhold, jf. § 2, stk. 1  

 og 2, kan arbejdsministeren beslutte, 1) at bestyrelsens opgaver eller dele heraf i en periode varetages af  

 personer, der udpeges af arbejdsministeren, eller 2) at bestyrelsen træder tilbage, således at en ny bestyrelse skal vælges  

 efter reglerne i centrets vedtægter.
Centrets leder § 11. Centrets daglige ledelse varetages af en leder, der påser, 1) at uddannelserne gennemføres i overensstemmelse med gældende regler, 2) at de undervisningsmæssige forhold er forsvarlige, 3) at det budget, der er godkendt af bestyrelsen, overholdes, og 4) at centrets virksomhed i øvrigt er i overensstemmelse med gældende  

 regler og med bestyrelsens beslutninger og retningslinier.
Kapitel 3 Tilskud § 12. Staten yder et årligt fastsat rammetilskud til centre, der  

 er godkendt efter § 1, til dækning af fællesudgifter, det vil sige udgifter  

 til 1) bygningsdrift, herunder husleje, 2) administration, 3) kostskoler, jf. § 17, og 4) eventuelle udgifter, der er fælles for centrets forskellige  

 aktiviteter.
§ 13. Arbejdsministeren kan efter forhandling med  

 Uddannelsesrådet, jf. lov om arbejdsmarkedsuddannelser kapitel 4, yde rente-  

 og afdragsfrie statslån til selvejende institutioner, jf. § 1, til køb,  

 opførelse og ombygning af fast ejendom.
Statslån kan ydes med indtil 85 pct.  

 af den samlede anskaffelsessum.
 Stk. 2. Kommuner og amtskommuner kan deltage i finansieringen af  

 den del af de selvejende institutioners anlægsudgifter, som ikke dækkes af  

 realkreditlån og statslån.
 § 14. Arbejdsministeren kan endvidere yde lån eller tilskud til  

 indretningsudgifter og anskaffelse af udstyr.
§ 15. Arbejdsministeren kan yde statslån eller statstilskud til  

 centre, der efter arbejdsministerens skøn er kommet i en særlig vanskelig  

 økonomisk situation.
Lånet eller tilskuddet er betinget af, at centret  

 omlægger sin aktivitet og administration med henblik på forbedring af skolens  

 økonomi.
 § 16. Arbejdsministeren kan efter forhandling med finansministeren  

 og efter at have indhentet en udtalelse fra Uddannelsesrådet fastsætte  

 nærmere regler om ydelse af statstilskud og statslån efter §§ 13, 14 og 15.  

 Disse regler kan indeholde vilkår for ydelse og afvikling af statslån og  

 statstilskud, herunder om at statslån sikres bedst muligt.
§ 17. Arbejdsministeren kan yde tilskud til kostskoler, jf. § 12,  

 såfremt kostskolen 1) drives af et center godkendt efter § 1 eller af en selvejende  

 institution og 2) er bolig for deltagere i uddannelser på AMU-centre.
 Stk. 2. Arbejdsministeren fastsætter nærmere regler om tilskud til  

 kostskoler, herunder om betaling fra andre end deltagere i  

 arbejdsmarkedsuddannelser.
 § 18. Centrene kan gennemføre forsøgs- og udviklingsaktiviteter  

 m.v. og modtage tilskud af den centrale pulje hertil, jf. lov om  

 arbejdsmarkedsuddannelser § 36, stk. 2.
 Stk. 2. Disse tilskud kan dække såvel fællesudgifter som de  

 direkte undervisningsudgifter.
§ 19. Arbejdsministeren yder arbejdsmarkedsuddannelsescentrene  

 efter § 1 et særligt tilskud til sikring af fleksibel kursusdrift under  

 hensyn til lokale behov.
Den samlede tilskudsramme til fleksibilitetspuljer  

 fastsættes årligt på finansloven.
§ 20. Centrene disponerer frit ved anvendelsen af statslige  

 tilskud til de tilskudsberettigede uddannelser, jf. lov om  

 arbejdsmarkedsuddannelser kapitel 2, og til fællesudgifter efter denne lov og  

 andre indtægter under et.
Det er en betingelse, at centrene opfylder de  

 bestemmelser, der gælder for de enkelte uddannelser og for kostskoler.
Det er  

 en yderligere betingelse, at centrene gennemfører det antal elevuger, som  

 tilskuddene er betingede af, og overholder de aftaler, der er indgået med  

 erhvervsområdeudvalgene og efteruddannelsesudvalgene.
Centrene kan opspare  

 tilskud til anvendelse i følgende finansår til skole- og  

 undervisningsvirksomhed.
 § 21. Arbejdsministeren fastsætter efter forhandling med  

 finansministeren nærmere regler om udbetaling af tilskud til centrene.
 Stk. 2. Arbejdsministeren kan tilbageholde tilskud eller lade  

 tilskuddet bortfalde og eventuelt kræve tilskud tilbagebetalt, såfremt vilkår  

 for ydelse af tilskuddet ikke overholdes.
 § 22. Centrene skal følge de bestemmelser om løn- og  

 ansættelsesvilkår, som er fastsat af finansministeren, eller som er aftalt  

 for det personale, der er ansat ved centret.
Kapitel 4 Regnskab og revision § 23. Arbejdsministeren kan fastsætte nærmere regler om centrets  

 regnskabsførelse.
§ 24. Centrets regnskabsår er finansåret.
Ved regnskabsårets  

 afslutning udarbejdes et årsregnskab omfattende driftsregnskab og status.  

 Regnskabet skal underskrives af bestyrelsen og af lederen.
Stk. 2. Årsregnskabet skal attesteres af en statsautoriseret eller  

 registreret revisor.
Bekræftet kopi af det endelige regnskab skal indsendes  

 til Arbejdsmarkedsstyrelsen.
 Stk. 3. Arbejdsministeren fastsætter nærmere regler om opstilling  

 af regnskaberne.
 Stk. 4. Rigsrevisor kan til brug for gennemgangen af centrets  

 regnskaber indhente oplysninger direkte fra bestyrelsen.
Kapitel 5 Lokale uddannelsesudvalg og samarbejdsaftaler § 25. Hvert AMU-center kan nedsætte et eller flere lokale  

 uddannelsesudvalg, der tilsammen skal dække de uddannelsesplaner, centret  

 udbyder.
Stk. 2. Medlemmer af udvalget, der repræsenterer arbejdsgiver- og  

 arbejdstagerorganisationer, skal udgøre et flertal i uddannelsesudvalget.  

 Arbejdsgivere og arbejdstagere skal være ligeligt repræsenteret. Øvrige  

 medlemmer udpeges af AMU-centret.
Medlemmerne skal have tilknytning til det  

 geografiske område, som de pågældende uddannelsesplaner dækker.
Stk. 3. Repræsentanter for AMU-centrets administrative ledelse og  

 lærere udpeges uden stemmeret til udvalget.
En repræsentant for centrets  

 øvrige medarbejdere og en repræsentant for AF kan endvidere udpeges uden  

 stemmeret til udvalget.
 Stk. 4. Det lokale uddannelsesudvalg vælger selv sin formand.
 Stk. 5. AMU-centret stiller sekretariatsbistand til rådighed for  

 udvalget.
 § 26. Lokale uddannelsesudvalg rådgiver AMU-centret i spørgsmål,  

 der vedrører de uddannelsesplaner, der er omfattet af udvalgets  

 ansvarsområde, og virker for samarbejdet mellem skolen og det lokale  

 arbejdsmarked.
 Stk. 2. AMU-centret skal i samarbejde med de lokale  

 uddannelsesudvalg fastlægge de nærmere retningslinier for  

 undervisningsplanlægningen inden for de rammer, der er fastsat i henhold til  

 de enkelte uddannelsesplaner, og følge behovet for fornyelse af disse rammer  

 og fremkomme med forslag hertil.
§ 27. Centrene samarbejder med erhvervsskoler og andre  

 uddannelsesinstitutioner i et lokalt fællesskab.
Samarbejdet kan angå udbudet  

 af uddannelser, kurser og vejledningsaktiviteter m.v. og gensidig meddelelse  

 af oplysninger om planlagte eller forventede initiativer.
Til brug for  

 samarbejdet kan institutionerne oprette lokale fællesudvalg.
Stk. 2. Antallet af medlemmer af et lokalt fællesudvalg og disses  

 fordeling på institutioner fastsættes i samarbejdsaftalen.
Et AMU-centers  

 udvalgsmedlemmer udpeges af centrets bestyrelse.  

 Arbejdsmarkedsuddannelsescentre indsender indgåede aftaler om etablering af  

 lokale fællesudvalg til Arbejdsmarkedsstyrelsen, som giver orientering herom  

 til Uddannelsesrådet, jf. kapitel 4 i lov om arbejdsmarkedsuddannelser.
 § 28. Arbejdsministeren kan bestemme, at § 12 finder helt eller  

 delvis anvendelse for andre uddannelsessteder end  

 arbejdsmarkedsuddannelsescentre, forudsat at disse andre uddannelsessteder  

 efter § 30 i lov om arbejdsmarkedsuddannelser er godkendt til at gennemføre  

 arbejdsmarkedsuddannelser.
 Stk. 2. Reglerne i §§ 17, 21 og 23-25 finder anvendelse på andre  

 uddannelsessteder end arbejdsmarkedsuddannelsescentre, forudsat at disse  

 uddannelsessteder er godkendt til at gennemføre arbejdsmarkedsuddannelser  

 efter § 30 i lov om arbejdsmarkedsuddannelser.
Kapitel 6 Ikrafttrædelses- og overgangsbestemmelser § 29. Loven træder i kraft den 1. januar 1994. Dog træder §§ 12,  

 18, 19, 20 og 28, stk. 1, i kraft den 1. januar 1995.
 Stk. 2. Vedtægterne for arbejdsmarkedsuddannelsescentre, jf. § 1,  

 skal dog først være bragt i overensstemmelse med denne lov senest den 1. juli  

 1994.
 Stk. 3. Dog kan arbejdsministeren endvidere fastsætte nærmere  

 regler om, hvorledes statsskoler, jf. lov om arbejdsmarkedsuddannelser  

 kapitel 10, overgår til selvejende status efter denne lov.
§ 30. Arbejdsministeren fastsætter nærmere regler for  

 uddannelsesinstitutioner inden for arbejdsmarkedsuddannelserne, der drives af  

 staten.
De nærmere regler skal bl.a. indeholde bestemmelser om statsskolernes  

 drift under denne lov.
 § 31. Loven gælder ikke for Færøerne og Grønland.
