Formålet med registeret er at effektivisere forsvarets udvælgelses- og antagelsesadministration vedrørende fordeling af værnepligtige til det militære og civile forsvar, indkaldelse af værnepligtige til det militære forsvar, antagelse/fordeling/indkaldelse af frivillige elever til det militære forsvar samt overførsel af værnepligtige og frivillige elever fra Forsvarskommandoen til anden værnepligtsregistrerende myndighed.
Personkreds: Registeret må kun indeholde oplysninger om de personer, der på sessionen udskrives til det militære eller civile forsvar, og som af Indenrigsministeriets Værnepligtskontor overføres til Forsvarskommandoen som fordelende myndighed eller har ansøgt om antagelse som frivillig elev i det militære forsvar.
 Ikrafttrædelsesdato: 15/08/1994.
