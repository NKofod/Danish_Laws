Nr LSF 39 Forslag til Lov om ændring af lov om realkreditlignende lån og  

 andelsboliglån m.v. (Belåning af fritidshuse og lån til om- og tilbygning  

 m.v. af ejerboliger).
Fremsat af industriministeren (Nils Wilhjelm) den 28. oktober 1987 Vedtaget ved tredjebehandling den 17. december 1987 LOV nr 849 af 23/12/1987 § 1 I lov nr. 689 af 17. oktober 1986 om realkreditlignende lån og andelsboliglån m.v. foretages følgende ændringer:
 1. § 3, stk. 3, affattes således:
»Stk. 3. Lån til vedligeholdelse og opretning samt forbedring ved om- og tilbygning af de i stk. 1 og 2 nævnte ejendomme kan ydes inden for de deri anførte lånegrænser.
Lån til ejendomme til helårsbeboelse enten til brug for ejeren eller opført med salg for øje og til fritidshuse kan højst udgøre 80 pct. af de afholdte rimelige udgifter med fradrag af eventuel offentlig støtte, jf.
dog stk. 4. Værdien af eget arbejde kan ikke medregnes.« 2. I § 3, stk. 4, udgår »for ejeren«, og i stedet indsættes:  

 »enten til brug for ejeren eller opført med salg for øje samt fritidshuse«.
 3. I § 5, nr. 4, indsættes efter »lån til«:  

 »ejerskifte,».
4. I § 5, nr. 5, udgår », herunder lån i forbindelse med ejerskifte af fritidshuse«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. § 1, nr. 3, finder anvendelse på lån til ejerskifte af fritidshuse på grundlag af skriftlige aftaler om ejerskifte, der er indgået den 28. oktober 1987 eller senere.
Ved andre adkomstdokumenter end slutseddel og skøde skal dokumentet være udstedt den 28. oktober 1987 eller senere.
Stk. 3. Lån til vedligeholdelse og opretning samt forbedring ved om- og tilbygning af fritidshuse kan ydes efter de hidtidige regler, hvis der er afgivet lånetilbud senest den 27. oktober 1987. Lånet skal være udbetalt senest den 30. juni 1988.
Oprindeligt fremsat lovforslag § 1 I lov nr. 689 af 17. oktober 1986 om realkreditlignende lån og andelsboliglån m.v. foretages følgende ændringer:
 1. § 3, stk. 3, affattes således:
»Stk. 3. Lån til vedligeholdelse og opretning samt forbedring ved om- og tilbygning af de i stk. 1 og 2 nævnte ejendomme kan ydes inden for de deri anførte lånegrænser.
Lån til ejendomme til helårsbeboelse enten til brug for ejeren eller opført med salg for øje kan højst udgøre 80 pct., for fritidshuse dog 60 pct., af de afholdte rimelige udgifter med fradrag af eventuel offentlig støtte, jfr. dog stk. 4. Værdien af eget arbejde kan ikke medregnes.« 2. I § 3, stk. 4, udgår: »for ejeren«, og i stedet indsættes:  

 »enten til brug for ejeren eller opført med salg for øje samt fritidshuse«.
 3. I § 5, nr. 4, indsættes efter »lån til«:  

 »ejerskifte,».
4. I § 5, nr. 5, udgår: », herunder lån i forbindelse med ejerskifte af fritidshuse«.
§ 2 Stk. 1. Loven træder i kraft dagen efter bekendtgørelsen i Lovtidende.
Stk. 2. § 1, nr. 2, finder anvendelse på lån til ejerskifte af fritidshuse, på grundlag af skriftlige aftaler om ejerskifte, der er indgået den 28. oktober 1987 eller senere.
Ved andre adkomstdokumenter end slutseddel og skøde skal dokumentet være udstedt den 28. oktober 1987 eller senere.
Stk. 3. Lån til vedligeholdelse og opretning samt forbedring ved om- og tilbygning af fritidshuse kan ydes efter de hidtidige regler, hvis der er afgivet lånetilbud senest den 27. oktober 1987. Lånet skal være udbetalt senest den 30. juni 1988.
BEMÆRKNINGER TIL LOVFORSLAGET Almindelige bemærkninger Lovforslaget indeholder bestemmelser om ændring af reglerne om belåning af fritidshuse og lån til om- og tilbygning m.v. af ejerboliger.
Ændringerne er en konsekvens af, at boligministeren samtidig har fremsat forslag til ændring af lov om realkreditinstitutter.
Der henvises til bemærkningerne i Boligministeriets forslag.
