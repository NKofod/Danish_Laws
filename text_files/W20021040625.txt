Klage  

 over smerter i forbindelse med fysioterapeutisk behandling Nævnet fandt, at fysioterapeuten havde udvist manglende  

 omhu og samvittighedsfuldhed i forbindelse med sine optegnelser af  

 behandlingsforløbet, jf. lov om terapiassistenter.
Efter en konkret vurdering  

 fandt nævnet, at optegnelserne var mangelfulde, da der kun var et  

 undersøgelsesnotat ved behandlingens begyndelse, men herefter ingen notater,  

 der beskrev den aktuelle hændelse eller hvilke informationer, patienten havde  

 modtaget i forbindelse med de opståede smerter under behandlingen.
 Nævnet fandt ikke grundlag for at kritisere  

 fysioterapeuten for hans undersøgelse og behandling af patienten.
Nævnet fandt, at der forud for påbegyndelse af  

 behandlingen blev foretaget en relevant undersøgelse.
Nævnet fandt videre, at  

 generne efter fem behandlinger var aftaget så meget, at patienten blev  

 instrueret i selvafspænding for sæde- og rygmuskulaturen.
Nævnet fandt videre, at patienten i forbindelse med  

 udspændingsøvelse med henblik på at smidiggøre bøjemusklerne til hofteleddet  

 klagede over voldsomme smerter i højre fod, og at fysioterapeuten tilrådede  

 hende at aflaste foden maksimalt.
Nævnet oplyste, at den udspændingsøvelse,  

 der  

 blev valgt, var almindelig anerkendt.
Nævnet fandt, at fysioterapeuten havde  

 sikret sig, at patienten kunne indtage en neutral midterstilling.
Det var  

 nævnets opfattelse, at udgangsstillingen ikke umiddelbart indebar en risiko  

 for  

 overbelastning af højre ankelled.
Nævnet fandt endvidere, at fysioterapeuten  

 ikke havde grund til at tro, at øvelsen kunne have en smerteprovokerende  

 effekt  

 på ankelleddet, og at dette skete måtte betragtes som et hændeligt uheld.  

 Nævnet bemærkede, at fysioterapeuten ikke gentog øvelsen, og da smerterne  

 fortsatte rådede hende til at holde foden i ro.
 Der blev afgivet dissens i sagen.
