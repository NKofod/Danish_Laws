Nr BSF 11 Forslag til folketingsbeslutning om lægebetjeningen i Grønland Fremsat af Jette Pors (CD) Bollmann (CD) Nør Christensen (CD) Lis Noer  

 Holmberg (CD) Bente Juncker (CD) den 1. november 1988 Folketinget pålægger regeringen inden den 15. december 1988 at udarbejde en plan for kvalificeret lægebetjening i Grønland.
Planen skal tage sige på at løse det akutte problem med hensyn til at besætte stillinger med velkvalificerede læger i Grønland.
Bemærkninger til forslaget Det har igennem de sidste par år været vanskeligt at besætte  

 lægestillinger i Grønland.
Af en oversigt udarbejdet i Sundhedsministeriet  

 pr. 1. oktober 1988 fremgår, at der var normeret 64 stillinger.
Heraf var de  

 17 stillinger besat med vikarer, og 8 stillinger var ubesatte.
En overenskomst for lægeområdet, der blev indgået den 28. september 1988,  

 forudsætter, at lægenormeringen i Grønland forøges med ca. 15 pct.
Blandt  

 lægerne i Grønland er der dog så stor utilfredshed med den indgåede  

 overenskomst, der ikke indeholder nogen form for arbejdstidsbestemmelser  

 eller sikkerhed for kompetencegivende stillinger ved hjemkomst til Danmark,  

 at 16 fastansatte samt 3 vikaransatte læger nu har opsagt deres stillinger.  

 Opsigelserne fordeler sig således:
 Med virkning fra 1.1.1989: 4 læger og 2 vikarer.
 Med virkning fra 1.2.1989: 2 læger og 1 vikar.
 Med virkning fra 1.3.1989: 1 læge.
 Med virkning fra 1.4.1989: 9 læger.
Af ovenstående fremgår det, at mindst 19 stillinger ud over de 8 ubesatte  

 stillinger er eller bliver ledige i løbet af de første 3 måneder i 1989.  

 Eksempelvis kan nævnes, at der på klinikken ved Dronning Ingrids Hospital pr.  

 d.d. kun er ansat 4 læger til at dække et behov, som ifølge den indgåede  

 overenskomst udløser 9 normerede stillinger.
For overlæger og distriktslæger,  

 som kan sammenlignes med praktiserende læger, er arbejdsbelastningen, især  

 vagtbelastningen, uhensigtsmæssig stor.
Overlægerne har kun eet vagtlag foran  

 sig, og dette består ofte af urutinerede yngre læger, hvis faglige kunnen  

 ikke er så stor.
Dette betyder, at overlægerne ofte tilkaldes om natten.  

 Distriktslægerne har deres andel af vagterne i de enkelte distrikter og  

 fungerer endvidere som bagvagt, når uerfarne læger har vagt.
Når der ikke trods lønforbedringsaftaler kan skaffes læger til Grønland og  

 de tilbageværende læger er overbebyrdede, kan det ikke undgås, at den  

 sundhedsmæssige betjening bliver dårlig.
Det må endvidere frygtes, at  

 lægeflugten også vil få en yderst uheldig indflydelse på den forebyggende  

 sundhedspleje, som i disse år særligt koncentrerer sig om narkotikaproblemer  

 og oplysningsvirksomhed om AIDS-smitte.
 Situationen er således den, at man har erkendt, at der er behov for ca. 15  

 pct. flere lægestillinger end de 64 stillinger, der hidtil har været  

 normeret, men man har derimod ikke taget fat på en omstrukturering af  

 lægernes arbejdsvilkår, hvilket er nødvendigt for at tilgodese den  

 grønlandske befolkning sundhedsmæssigt.
 I løbet af de første 9 måneder af 1988 har der været offentliggjort 59  

 stillingsopslag, hvoraf nogle var genopslag, hvilket tydeligt viser stort  

 gennemtræk i al fald indtil nu i stillingsbesættelserne.
 Forslagsstillerne anser det derfor ikke for sandsynligt, at man kan få de  

 ledige stillinger besat, uanset de lønmæssige forbedringer, der er indeholdt  

 i den netop indgåede overenskomst, når utilfredshed med overenskomsten har  

 fået 19 læger til at opsige deres stilling, og når 8 stillinger desforuden  

 står tomme.
 Sammenligner man ovenstående med den kendsgerning, som Dansk Sygeplejeråd  

 offentligt har udtalt, at sygeplejerskerne ikke må hverken diagnosticere  

 eller udskrive dødsattester, forudser forslagsstillerne, at der opstår en  

 kaotisk situation inden for det grønlandske sundhedsvæsen, medmindre der  

 straks udarbejdes en plan, der sikrer et tilstrækkeligt antal kvalificerede  

 læger i Grønland til at varetage en forsvarlig lægebehandling.
