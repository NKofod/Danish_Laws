§ 1 I bekendtgørelse nr. 109 af 18. februar 1992 om produktion af høns,  

 kalkuner, gæs og ænder foretages følgende ændringer:
 1. I § 21 indsættes efter stk. 1 som nyt  

 stykke:
» Stk. 2.  Indsættelse af nyt fjerkræ i  

 virksomheder for høns må først ske, når kredsdyrlægen har godkendt den i stk.  

 1 nævnte rengøring og desinfektion.
Godkendelsen meddeles på baggrund af  

 undersøgelse af svaberprøver indsendt til Statens Veterinære  

 Serumlaboratorium.« Stk. 2,  3 og 4 bliver herefter stk. 3, 4 og 5.
 2. § 41, stk.1, affattes således:
» § 41.  Enhver virksomhed skal rutinemæssigt  

 indsende dødt eller aflivet fjerkræ til undersøgelse på Statens Veterinære  

 Serumlaboratorium.
Rugerivirksomheder skal endvidere foretage kontrol af den  

 mikrobiologiske status.
Kontrollen samt prøvernes udtagelse og indsendelse  

 skal udføres efter Veterinærdirektoratets anvisning.« 3. § 41, stk. 2, ophæves.
 Stk. 3  bliver herefter stk. 2.
§ 2 Bekendtgørelsen træder i kraft den 15. februar 1994.
