Betænkning afgivet af  

 Arbejdsmarkedsudvalget den 27. november 2002 Betænkning over Forslag til lov om ændring af lov om  

 dagpenge ved sygdom eller fødsel, lov om aktiv socialpolitik og  

 integrationsloven (Lempelse af beskæftigelseskravet, harmonisering af  

 reglerne om kontanthjælp og barseldagpenge, indfasning af bagudbetaling  

 af kontanthjælp m.v.) [af  

 beskæftigelsesministeren (Claus Hjort Frederiksen)] 1. Ændringsforslag Der er stillet 4 ændringsforslag til lovforslaget,  

 herunder om deling af lovforslaget.
Enhedslistens medlem af udvalget har  

 stillet ændringsforslag nr. 1-3, og beskæftigelsesministeren har  

 stillet ændringsforslag nr. 4.
2. Udvalgsarbejdet Lovforslaget blev fremsat den 31. oktober 2002 og var til  

 1. behandling den 6. november 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring.
Den 1. november 2002 sendte  

 beskæftigelsesministeren de indkomne høringssvar samt et notat  

 herom til udvalget.
Spørgsmål Udvalget har stillet 3 spørgsmål til  

 beskæftigelsesministeren, som denne har besvaret.
3. Indstillinger og politiske bemærkninger Et flertal i udvalget (V, DF, KF, RV og Anders  

 Møller (UFG)) indstiller lovforslaget til vedtagelse med det af  

 beskæftigelsesministeren stillede ændringsforslag.
 Det Radikale Venstres medlem af udvalget er enig i de  

 synspunkter vedrørende [omregningstabellen] for optjent DIS-hyre, som  

 er fremført af Socialdemokratiets medlemmer af udvalget.
Et mindretal i udvalget (S) vil redegøre for  

 sin stilling til lovforslaget ved 3. behandling.
Mindretallet vil stemme for  

 de under nr. 1-3 stillede ændringsforslag.
Såfremt  

 ændringsforlag nr. 1 om deling af lovforslaget vedtages, ønsker  

 mindretallet lovforslagene henvist til fornyet behandling i udvalget.  

 Såfremt ændringsforlag nr. 1 om deling af lovforlaget ikke  

 vedtages, vil mindretallet stemme for det af beskæftigelsesministeren  

 under nr. 4 stillede ændringsforslag.
Socialdemokratiets medlemmer af udvalget finder, at  

 lovforslaget  retter op på en hel del mangler.
Med det af  

 beskæftigelsesministeren stillede ændringsforslag rettes der  

 også op på forholdet for dimittenderne og deres problem, ved at  

 forslaget gives tilbagevirkende kraft.
Derimod er Socialdemokratiet uforstående over for,  

 at kontanthjælpsmodtagere skal have kortere barselorlov end alle  

 øvrige, som har behov for barselorlov.
Dette er direkte  

 diskriminerende.
Socialdemokratiet finder, at der fremover kun skal  

 være én omregningsmodel for optjent DIS-hyre.
Da de  

 søfarende i de fleste af de tilfælde, hvor der skal finde  

 omregning sted, vil blive ringere stillet ved Arbejdsdirektoratets model,  

 finder Socialdemokratiet, at den omregningstabel, som anvendes af  

 Civilretsdirektoratet, er den rigtige.
I øvrigt modvirker  

 Arbejdsdirektoratets omregningsmodel formålet med loven, idet den  

 lavere bruttohyre vil udløse større sociale ydelser.
Et andet mindretal i udvalget (SF, EL og KRF)  

 indstiller lovforslaget til forkastelse ved 3. behandling, men vil  

 stemme for de under nr. 1-3 stillede ændringsforslag.
Såfremt  

 ændringsforslag nr. 1 om deling af lovforslaget vedtages, vil  

 mindretallet ved 3. behandling stemme for det under A nævnte  

 lovforslag.
Såfremt ændringsforslag nr. 1 om deling af  

 lovforslaget ikke vedtages, vil mindretallet stemme for det af  

 beskæftigelsesministeren under nr. 4 stillede ændringsforslag.  

 SF´s og Enhedslistens medlemmer af udvalget anmoder om, at lovforslaget efter  

 2. behandling henvises til fornyet behandling i udvalget.
SF´s og Enhedslistens medlemmer af udvalget skal  

 først og fremmest bemærke, at det samlede lovforslag roder en  

 række uafhængige og vidt forskellige lovændringer sammen,  

 hvilket i alle tilfælde er uacceptabelt.
Lovforslaget indeholder  

 såvel positive som negative elementer.
 Det positive er først og fremmest, at  

 beskæftigelseskravet for uddannelsessøgende, der føder  

 eller adopterer før uddannelsens afslutning, lempes.  Dermed rettes  

 der op på det problem, at uddannelsessøgende, der føder  

 eller adopterer kort tid før uddannelsens afslutning, hidtil ikke har  

 haft ret til barselorlov efter endt uddannelse   et problem, som SF og  

 Enhedslisten tidligere har påpeget.
Også indfasningen af bagudbetalt kontanthjælp,  

 starthjælp og introduktionsydelse er en mindre forbedring.
Det skal dog  

 tilføjes, at særreglen for ægtepar og samlevende virker  

 uforståelig.
 SF og Enhedslisten er imod de foreslåede  

 indskrænkninger i retten til barselorlov for modtagere af  

 kontanthjælp, starthjælp og introduktionsydelse, som på  

 denne måde ikke ligestilles med personer i arbejde.
SF og Enhedslisten er også imod, at kommunerne skal  

 have udvidede muligheder for at gøre kontanthjælp  

 tilbagebetalingspligtig.
Der er her tale om en opstramning, som kan betyde  

 økonomiske problemer for mennesker, der i forvejen ikke har for mange  

 penge at rutte med.
Endelig vil SF og Enhedslisten vedrørende  

 lovforslagets bestemmelse om beregning af hjælp til  

 ægtefæller, når den anden ægtefælle er ansat  

 på skibe registreret i DIS, bemærke, at partierne er enige i  

 intentionen om at ligestille søfolk, der sejler under DIS-overenskomst  

 med andre, hvad angår den indkomst, der ligger til grund for tildeling  

 af sociale ydelser m.v.
DIS-ansatte er fritaget for dansk indkomstbeskatning.  

 Derfor er det nødvendigt at omregne den skattefri DIS løn til  

 bruttoløn, som gælder for andre lønmodtagere.
 Men forslaget betyder ikke, at der indføres en  

 virkelighedsnær model, og der vil fortsat være tale om  

 forskellige omregningsmodeller på de forskellige ministeriers  

 områder.
Det afgørende problem er, at Arbejdsdirektoratet  

 indregner det såkaldte sømandsfradrag i omregningen på  

 trods af, at sømandsfradraget efter indførelsen af DIS kun har  

 teoretisk betydning.
På den måde sker der en undervurdering af  

 DIS-hyrens værdi omregnet til bruttoløn, med konsekvenser for  

 beregning af dagpengesats, erhvervsevnetabserstatning, sociale ydelser  

 m.v.
Hvis man i stedet for Arbejdsdirektoratets omregningsmodel  

 gjorde brug af Civilretsdirektoratets omregningsmodel inden for alle  

 områder, ville der være tale om en reel ligestilling af  

 søfarende på DIS-hyre med andre.
Det er således vores  

 udgangspunkt, at det kun skal være denne omregningsmodel, der skal  

 bruges inden for alle områder.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag Ændringsforslag Af	et mindretal (EL), tiltrådt af et mindretal (S,  

 SF og KRF):
a Ændringsforslag om deling af lovforslaget 1) Lovforslaget deles i to lovforslag med følgende  

 titler og indhold:
 A. »Forslag til lov om ændring af lov om dagpenge ved sygdom  

 eller fødsel. (Lempelse af beskæftigelseskravet)« omfattende § 1  

 og § 5, stk. 1 og 2.
 B. »Forslag til lov om ændring af lov om aktiv socialpolitik  

 og integrationsloven. (Harmonisering af reglerne om kontanthjælp og  

 barseldagpenge, indfasning af bagudbetaling af kontanthjælp m.v.)«  

 omfattende §§ 2, 3 og 4, samt § 5 stk. 1 og 3.
[Deling af lovforslaget] b Ændringsforslag til det under A nævnte  

 lovforslag 2) I § 5, stk. 1, udgår »og 3«.
[Konsekvens af, at lovforslaget deles] c Ændringsforslag til det under B nævnte  

 lovforslag 3) I § 5, stk. 1, udgår »2 og«.
[Konsekvens af, at lovforslaget deles] d Ændringsforslag til det udelte lovforslag Af	beskæftigelsesministeren, tiltrådt af et  

flertal (V, DF, KF, RV og Anders Møller (UFG)):
Til § 5 4) Stk. 2 affattes således:
» [Tilbagevirkende kraft] Bemærkninger Til nr. 1 Det foreslås, at lovforslaget deles, således  

 at ændringen i lov om dagpenge ved sygdom og fødsel, hvor  

 beskæftigelseskravet lempes, udskilles til et selvstændigt  

 lovforslag.
Til nr. 2 og 3 Disse ændringsforslag er en redaktionel konsekvens  

 som følge af forslaget om deling af lovforslaget.
Til nr. 4 Det foreslås, at lovforslagets § 1, nr. 1, om  

 lempelse af beskæftigelseskravet ved barseldagpenge efter lov om  

 dagpenge ved sygdom eller fødsel får tilbagevirkende kraft fra  

 og med den 27. marts 2002.
Gennemførelsen af den udvidede og fleksible  

 barselorlov har betydet, at forældre, der fødte eller adopterede  

 efter den 26. marts 2002, ikke kan holde børnepasningsorlov.
Blandt  

 disse forældre er der en gruppe, der ikke opfylder  

 beskæftigelseskravet i lov om dagpenge ved sygdom eller fødsel,  

 men som _ når de på et tidspunkt efter fødslen blev  

 dagpengeberettiget medlem af en a-kasse   ville have været berettiget  

 til børnepasningsorlov, hvis ikke denne ret var ophævet.
Med  

 ændringsforslaget sikres det, at også denne gruppe af  

 forældre bliver omfattet af lempelsen af beskæftigelseskravet,  

 men først med ret til dagpenge fra det tidspunkt, hvor de er  

 dagpengeberettigede medlemmer af en a-kasse.
 De forældre, der er omfattet af  

 ændringsforslaget, vil således få en højere ydelse,  

 end hvis de havde modtaget børnepasningsorlovsydelse.
Det foreslås, at retten til at modtage  

 barseldagpenge for denne gruppe forældre kun skal gælde i det  

 omfang, den pågældende forælder ikke for den samme periode  

 har modtaget en offentlig forsørgelsesydelse, som f.eks.  

 kontanthjælp, eller har haft en arbejdsindtægt.
Det er  

 således ikke hensigten, at en person skal kunne opnå  

 dobbeltforsørgelse ved i samme periode at modtage offentlig  

 forsørgelsesydelse eller arbejdsindtægt samtidig med  

 barseldagpenge.
Har den pågældende imidlertid kun i en del af  

 perioden haft en indtægt/ydelse, vil der kunne være ret til  

 dagpenge for den øvrige del af perioden.
 Personer, der som følge af forslaget om  

 tilbagevirkende kraft mener sig berettigede til barseldagpenge, skal inden  

 den 1. april 2003 henvende sig til deres opholdskommune med henblik på  

 at få afklaret, i hvilket omfang der er grundlag for udbetaling af  

 barseldagpenge.
 Ændringsforslaget antages med betydelig usikkerhed  

 at medføre en merudgift til barseldagpenge på ca. 5 mio. kr.  

 Merudgiften er en engangsudgift og forventes afholdt i 2003. Udgifterne til  

 barseldagpenge afholdes af staten.
Charlotte Antonsen (V)  

  Anders Møller (UFG)  Freddy Dam (V)  

  Jens Vibjerg (V) fmd.  

  Bent Bøgsted (DF)  

  Kristian Thulesen Dahl (DF) Lars Barfoed (KF)  

  Charlotte Dyremose (KF)  Tove Videbæk (KRF)  

  Anne-Marie Meldgaard (S)  

  Bjarne Laustsen (S) nfmd.  Jan Petersen (S)  

  Lone Møller (S) Ole Vagn Christensen (S)  

  Ole Sohn (SF)  Anders Samuelsen (RV)   

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 47 Bilagsnr.
Titel 1 Høringssvar og høringsnotat, fra  

 beskæftigelsesministeren 2 Meddelelse om forsinkede høringssvar m.v.
