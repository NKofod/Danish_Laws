 Direktoratet for folkeskolen og seminarier m.v. er gennem henvendelse fra  

 kommunernes landsforening m.fl. blevet gjort bekendt med de særlige  

 problemer, der kan være omkring indvandrerbørns deltagelse i  

 idrætsundervisningen.
 Faget idræt er obligatorisk, og man finder det ikke foreneligt med  

 gældende regler at godkende andre årsager til fritagelse fra idræt end de  

 helbredsmæssige grunde, der allerede er nævnt i undervisningsministeriets  

 vejledning af 20. november 1985 om fritagelse for idrætsundervisning i  

 folkeskolen.
Hvor der foreligger særlige religiøse grunde, der gør det vanskeligt for  

 eleverne at deltage i idræt under de sædvanlige forhold, opfordres skolerne  

 til i det omfang, det er muligt, at tage hensyn hertil og udvise smidighed  

 ved f.eks. at tillade at eleverne anvender gymnastiktøj/badedragt, der dækker  

 hele kroppen fra ankler til håndled, og at eleverne anvender badetøj i  

 forbindelse med afvaskning efter timen.
Såfremt de lokalemæssige forhold  

 muliggør det, bør man tillade, at eleverne anvender et separat bade- og  

 omklædningsrum.
 Som eksempel på, hvordan skoleledere, idrætslærere og forældre kan  

 orienteres om problemet, vedlægges skrivelser fra Københavns kommune.  

 Skrivelsen til forældre er endvidere vedlagt i tyrkisk, serbokroatisk, urdu  

 og arabisk oversættelse.
 P.d.v.
