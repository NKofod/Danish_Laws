 I medfør af § 22, stk. 1, 2. pkt., i lov om folkeskolen, jfr.  

 lovbekendtgørelse nr. 385 af 20. august 1980, som senest ændret ved lov nr.  

 270 af 6. juni 1985, fastsættes følgende bestemmelser:
Fælles skoledistrikter § 1.  Til hver skole hører et skoledistrikt, jfr.  

 folkeskolelovens § 22. Kommunalbestyrelsen kan beslutte, at der dannes  

 skoledistrikter, som er fælles for to eller flere af kommunens skoler (fælles  

 skoledistrikt). Den enkelte skoles distrikt betegnes da som grunddistrikt.
Et  

 fælles skoledistrikt bør normalt kun omfatte et begrænset antal af kommunens  

 skoler.
 Stk. 2.  Oprettelse af fælles skoledistrikt i henhold  

 til stk. 1 sker ved ændring af kommunens skoleplan, jfr. folkeskolelovens §  

 24, stk. 1, nr. 1.
Friere skolevalg § 2.  Forældre til børn, der bor eller opholder sig i  

 det fælles skoledistrikt, kan i forbindelse med indskrivningen til  

 børnehaveklasse eller 1. klasse vælge mellem skolerne i det fælles  

 skoledistrikt.
Forældrenes skoleønske(r) skal imødekommes i det omfang, der  

 er plads på den ønskede skole, jfr. §§ 4 og 5.
 Stk. 2.  Et barn skal optages i skolen i det  

 grunddistrikt, hvor det bor eller opholder sig, såfremt forældrene ønsker  

 det.
 Stk. 3.  Bestemmelserne i stk. 1 og 2 gælder også i  

 tilfælde af tilflytning til et fælles skoledistrikt i løbet af skoleåret.
Indskrivning § 3.  Forældre skal i forbindelse med indskrivningen  

 angive, hvilken skole der primært ønskes optagelse på samt eventuelle  

 subsidiære ønsker, med mindre der ønskes optagelse på grunddistriktsskolen.
 Stk. 2.  Forud for indskrivningen drager  

 kommunalbestyrelsen omsorg for, at forældrene orienteres om deres mulighed  

 for at vælge mellem skolerne i det fælles skoledistrikt.
Fordeling af eleverne § 4.  Kommunalbestyrelsen fastsætter under hensyn til  

 de enkelte skolers kapacitet og kommunens skoleplanlægning i øvrigt forud for  

 hvert skoleår de rammer, inden for hvilke forældrenes ønsker om optagelse på  

 de enkelte skoler i det fælles skoledistrikt kan imødekommes.
 § 5.  Umiddelbart efter indskrivningen foretages en  

 fordeling af børnene mellem de enkelte skoler i det fælles skoledistrikt.  

 Fordelingen sker på grundlag af forældrenes ønsker inden for de rammer,  

 kommunalbestyrelsen har fastsat i henhold til § 4.
§ 6.  Hvis det ikke er muligt at opfylde alle ønsker  

 om optagelse på en bestemt skole, skal fordelingen på de enkelte skoler ske  

 efter retningslinier, der fastsættes af skolekommissionen, i København  

 skoledirektionen.
Børn, der har ældre søskende på skolen, skal så vidt muligt  

 optages.
 Der kan ved fordelingen bl.a. lægges vægt på følgende kriterier:
- Afstanden mellem bopæl og skolen, - barnets pasningsmuligheder uden for skoletiden, - barnets muligheder for fritidsbeskæftigelse, - personlige forhold hos det pågældende barn eller dets forældre.
 Stk. 2.  De børn, som ikke kan optages på den eller de  

 ønskede skole(r), fordi der ikke er plads, optages på skolen i  

 grunddistriktet.
 § 7.  Den endelige fordeling af børnene på skolerne i  

 det fælles skoledistrikt bør være afsluttet og meddelt forældrene i så god  

 tid inden skoleårets begyndelse, at forældrene har rimelig mulighed for at  

 tage hensyn hertil ved tilrettelæggelsen af deres forhold i det kommende  

 skoleår.
Andre bestemmelser § 8.  Hvis forældrene ønsker, at barnet i  

 skoleforløbet skal skifte til en bestemt anden skole i det fælles  

 skoledistrikt, bør ønsket imødekommes, såfremt der er plads på den pågældende  

 skole, jfr. §§ 4 og 6. I forbindelse med elevens flytning bør den hidtidige  

 skole tilbyde at rådgive forældrene.
 § 9.  Bestemmelsen i folkeskolelovens § 24, stk. 1,  

 nr. 1, om gennemførelse af mindre distriktsomlægninger i forbindelse med den  

 årlige indskrivning kan anvendes i forholdet mellem de enkelte  

 grunddistrikter i det fælles skoledistrikt.
 § 10.  Har kommunalbestyrelsen truffet beslutning om  

 nedlæggelse af en skole i det fælles skoledistrikt, tilkommer den i  

 folkeskolelovens § 22, stk. 5, fastsatte ret for beboerne i skoledistriktet  

 til at kræve beboerafstemning og til at deltage i en eventuel senere  

 afstemning om skolens nedlæggelse beboerne i skolens grunddistrikt, der har  

 valgret til kommunalbestyrelsen.
 § 11.  Fælles skoledistrikter, som  

 undervisningsministeriet har godkendt med hjemmel i den hidtil gældende regel  

 i folkeskolelovens § 22, stk. 1, 2. pkt., har efter kommunalbestyrelsens  

 beslutning fortsat gyldighed på uændrede vilkår.
 § 12.  Denne bekendtgørelse træder i kraft den 1.  

 august 1986.
