Betænkning afgivet af  

 Arbejdsmarkedsudvalget den 12. maj 1999 Betænkning over Forslag til lov om ændring af lov om  

 retsforholdet mellem arbejdsgivere og funktionærer (Fuld løn til gravide funktionærer under  

 sygdom, konkurrence- og kundeklausuler) Udvalget har behandlet lovforslaget i en række  

 møder og har herunder stillet spørgsmål til  

 arbejdsministeren, som denne har besvaret skriftligt og i samråd.
 Endvidere har udvalget modtaget skriftlige og/eller  

 mundtlige henvendelser fra:
Akademikernes Centralorganisation, Bech-Bruun & Trolle, Advokatfirma, Dansk Familielandbrug og De danske Landboforeninger, Dansk Handel & Service, Dansk Tandlægeforening, Danske Sælgere, Den Kristelige Fagbevægelse, Finanssektorens Arbejdsgiverforening, Foreningen af Registrerede Revisorer, Foreningen af Statsautoriserede Revisorer, HK, Ledernes Hovedorganisation, Pedersen & Jantzen, Advokatfirma og Samarbejdende Merkonomer.
 Der er af arbejdsministeren stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal  

 (Socialdemokratiets, Socialistisk Folkepartis, Det Radikale Venstres og  

 Enhedslistens medlemmer af udvalget) lovforslaget til vedtagelse med  

 de stillede ændringsforslag.
 Et mindretal inden for mindretallet (Socialistisk  

 Folkepartis medlem af udvalget) finder det rimeligt og nødvendigt at  

 stramme reglerne for anvendelse af konkurrence- og kundeklausuler på  

 arbejdsmarkedet, hvorfor mindretallet støtter de foreslåede  

 ændringer af funktionærloven.
Men de forbedrede regler dækker kun en del af  

 arbejdsmarkedet.
SF vil derfor til efteråret tage initiativ til  

 ændring af aftaleloven, der regulerer forholdene for  

 timelønnede, hvor udbredelsen af konkurrence- og kundeklausuler  

 også hæmmer lønmodtagernes mobilitet.
LO har gennemført en undersøgelse, der  

 påviser, at fem procent af LO-medlemmerne er omfattet af en  

 konkurrenceklausul, og tre procent af medlemmerne har underskrevet en  

 kundeklausul.
Det betyder, at ca. hvert 20. LO-medlem er alvorligt  

 begrænset i sine muligheder for jobskifte.
Der findes endda eksempler  

 på, at KAD-medlemmer ansat i hjemmeservicefirmaer tvinges til at skrive  

 under på, at de ved jobskifte ikke må arbejde for konkurrerende  

 virksomheder - eller i et nyt firma arbejde for kunder, der tidligere har  

 benyttet det fratrådte firma.
 Kun ved også at overføre de foreslåede  

 ændringer af funktionærloven til aftaleloven, kan en urimelig  

 forskelsbehandling undgås.
Et andet mindretal (Venstres, Det Konservative  

 Folkepartis og Dansk Folkepartis medlemmer af udvalget) indstiller  

 lovforslaget til forkastelse ved 3. behandling.
Mindretallet kan dog  

 stemme for de under nr. 1, 2, 9 og 10 stillede ændringsforslag.
 Mindretallet finder, at de ændringsforslag, der vil  

 blive vedtaget med stemmer fra den yderste venstrefløj (SF og  

 Enhedslisten), ændrer lovforslaget så ensidigt til ugunst for  

 erhvervslivet, at mindretallet herefter ikke kan stemme for det samlede  

 lovforslag.
Det er ellers mindretallets opfattelse, at der er behov  

 for opstramninger af brugen af især konkurrenceklausuler.  

 Tilsyneladende benyttes disse klausuler i et stigende omfang, hvorved  

 arbejdskraften bliver mindre mobil, hvilket skader den frie konkurrence.  

 Endvidere tyder en række henvendelser på, at klausulerne i  

 øget omfang benyttes ulovligt til personer, der ikke kan betegnes som  

»betroede «.
Derfor fandt mindretallet det som udgangspunkt rigtigt,  

 at der blev lagt op til en opstramning, hvad angår  

 konkurrenceklausulernes anvendelse.
Desværre har et flertal i udvalget forivret sig og  

 igennem ændringsforslag indført en voldsom betaling også  

 for at benytte kundeklausuler.
Efter ændringsforslaget skal  

 arbejdsgivere fremover betale sine ansatte halv løn for ikke at  

 stjæle sine egne kunder.
Det finder mindretallet helt urimeligt.
 Lovforslaget, som det foreligger efter  

 ændringsforslagene, er i øvrigt i strid dels med  

 bemærkningerne til lovforslaget og dels med arbejdsministerens svar til  

 udvalget.
For det første fremgår det af  

 bemærkningerne til lovforslaget, at »Et kundeforhold har ofte en personlig karakter, der bygger  

 på tillid mellem de berørte parter, og det ville ofte være  

 meget nemt for en tidligere funktionær, der f.eks. startede egen  

 virksomhed, at dræne sin tidligere arbejdsplads for de kunder, han  

 havde haft forbindelse med.
En kundeklausul m.v. giver her den tidligere  

 arbejdsgiver en periode til at fastholde og (gen)opbygge forholdet til  

 kunden.« (Bemærkningerne s.  

 6 venstre spalte).
Det fremgår ligeledes af svaret på  

 spørgsmål 20 (bilag 45), at »kundeklausuler er mindre indgribende for funktionæren  

 end konkurrenceklausuler og samtidig mere nødvendige for  

 virksomhederne.
Som følge heraf er den foreslåede regulering af  

 kundeklausuler mere lempelig for virksomhederne « Tilsvarende fremgår af ministerens svar på  

 spørgsmål 30 (bilag 44): »Jeg er stadig af den opfattelse, at kunderne er virksomhedens  

»ejendom« og deres eksistensgrundlag.
På den baggrund finder  

 jeg det mere end rimeligt, at en ansat   også i en prøvetid  

 kan omfattes at en kundeklausul.«  

 Denne opfattelse af den fundamentalt store forskel mellem kundeklausuler og  

 konkurrenceklausuler har ministeren helt forladt med de stillede  

 ændringsforslag   begrundelsen herfor er vanskelig at forstå  

 på baggrund af, hvad der tidligere er givet af svar i udvalget.
Med ændringsforslagene er der ikke længere et  

 incitament for virksomheden til at benytte den for funktionæren mindre  

 indgribende kundeklausul.
Mindretallet frygter derfor, at flere virksomheder  

 vil benytte konkurrenceklausuler,  når man nu alligevel skal betale et  

 halvt års løn.
Et tredje mindretal (Centrum-Demokraternes medlem  

 af udvalget) indstiller lovforslaget til forkastelse ved 3.  

 behandling.
Mindretallet kan dog stemme for ændringsforslag nr. 1-3 og  

 7-10.
Mindretallet udtaler, at det for CD er vigtigt at  

 slå fast, at der er en fundamental forskel på konkurrence- og  

 kundeklausuler.
Kundeklausuler er mindre indgribende over for  

 funktionæren end konkurrenceklausuler og samtidig mere  

 nødvendige for virksomhederne.
Kunderne er virksomhedens »ejendom« og eksistensgrundlag, og CD kan derfor ikke stemme for et  

 samlet lovforslag, hvorefter arbejdsgiverne skal betale økonomisk  

 kompensation til den funktionær, der underskriver en kundeklausul.
CD er dog enig med flertallet i, at der er behov for en  

 økonomisk adfærdsregulering af konkurrenceklausulerne, fordi de  

 tilsyneladende benyttes i et stigende omfang.
Det er på grund af  

 konkurrenceklausulernes mere indgribende karakter en alvorlig hæmsko  

 for både erhvervslivet og den enkelte funktionær.
 CD stemmer for ændringsforslaget om en opstramning  

 af definitionen af, hvilke kunder en funktionær ikke må betjene  

 efter sin fratræden, dels fordi CD ønsker klare retningslinjer  

 for den funktionær, der er bundet af en kundeklausul, og dels fordi CD  

 ikke ønsker, at arbejdsgiverne skal kunne omgå reglerne om  

 økonomisk kompensation ved konkurrenceklausuler gennem øget  

 brug af kundeklausuler.
 CD havde håbet, at regeringen på den baggrund  

 ville undlade brug af økonomisk kompensation i forbindelse med  

 kundeklausuler og afvente resultatet af den revision af  

 funktionærlovens bestemmelser om konkurrence- og kundeklausuler, som CD  

 støtter.
 Et fjerde mindretal (Kristeligt Folkepartis medlem  

 af udvalget) indstiller lovforslaget til vedtagelse med de under nr.  

 1-3 og 7-10 stillede ændringsforslag.
 Mindretallet kan tilslutte sig lovforslagets bestemmelser  

 om fuld løn under graviditetsbetinget sygdom og om  

 konkurrenceklausuler.
 Mindretallet har også sympati for, at der skal ydes  

 kompensation for kundeklausuler, og mindretallet var derfor positiv for  

 ændringsforslag herom.
 Det er dog mindretallets opfattelse, at ministerens  

 ændringsforslag om en kompensation på mindst 50 pct. af  

 lønnen er for vidtrækkende.
 Kristeligt Folkeparti vil derfor stemme imod dette  

 ændringsforslag, men stemmer på grund af partiets positive  

 holdning til lovforslagets andre elementer for  lovforslagets endelige  

 vedtagelse.
Ændringsforslag Af	arbejdsministeren, tiltrådt af udvalget:
Til § 1 1)  I den under nr. 2 foreslåede affattelse af  

§ 18, stk. 5, ændres »efter den 1. april 1999« til: »den 1. juni  

 1999 eller senere«.
 2)  I det under nr. 3 foreslåede § 18 a, stk.  

 1, 1. pkt., ændres »12« til: »18 «.
 Af	arbejdsministeren, tiltrådt af et flertal (S,  

 SF, CD, RV, EL og KRF):
 3)  I det under nr. 3 foreslåede § 18 a, stk.  

 1, 2. pkt., ændres »,  

 eller som funktionæren i øvrigt inden opsigelsen vidste var  

 kunder hos denne « til: »og i forhold til øvrige kunder  

 m.v., som arbejdsgiveren ved særskilt, skriftlig meddelelse inden  

 opsigelsen har ladet være omfattet af forpligtelsen«.
 Af	arbejdsministeren, tiltrådt af et mindretal (S,  

 SF, RV og EL):
 4) Det under nr. 3 foreslåede § 18 a, stk.  

 2, affattes således:
» 5) Det under nr. 3 foreslåede § 18 a, stk.  

 3, affattes således:
 »Stk. 3.
 6)  I den under nr. 3 foreslåede § 18 a  

 indsættes efter stk. 3 som nyt stykke:
» Stk. 4 og 5 bliver herefter stk. 5 og 6.
 Af	arbejdsministeren, tiltrådt af et flertal (S,  

 SF, CD, RV, EL og KRF):
 7)  I det under nr. 3 foreslåede § 18 a, stk.  

 5, der bliver stk. 6, ændres »Stk. 1-3« til:  

»Stk. 1-5«, og »efter den  

 1. april 1999« ændres til:  

»den 1. juni 1999 eller  

 senere«.
 8)  Efter nr. 3 indsættes som nyt nummer:
» Af	arbejdsministeren, tiltrådt af udvalget:
Til § 2 9) Paragraffen affattes således:
» Stk. 1. § 1, nr. 1, træder i kraft dagen  

 efter bekendtgørelsen i Lovtidende.
Stk. 2. § 1, nr. 2, 3 og 01, træder i kraft  

 den 1. juni 1999 og har virkning for forpligtelser, der indgås den 1.  

 juni 1999 eller senere.« Ny paragraf 10) Efter § 2 indsættes som ny paragraf:
»§ §§ 18 og 18 a i lov om retsforholdet mellem arbejdsgivere  

 og funktionærer som affattet ved denne lovs § 1, nr. 2 og 3, tages op  

 til revision senest den 1. juni 2001.« Bemærkninger Til nr. 1-9 På baggrund af den debat, der har været efter  

 lovforslagets 1. behandling, er det regeringens opfattelse, at der er risiko  

 for, at konkurrenceklausuler i vidt omfang vil blive erstattet af bredt  

 formulerede kundeklausuler, hvis kundeklausulerne er gratis for  

 arbejdsgiveren det første år.
Derfor foreslås det at  

 stramme betingelserne for at pålægge kundeklausuler, bl.a.  

 således at der kommer til at gælde samme regler om kompensation  

 for kundeklausuler som for konkurrenceklausuler og om modregning i  

 kompensationen af vederlag for andet passende arbejde.
Der foreslås  

 endvidere de samme begrænsninger for ansættelsesperioder af kort  

 varighed.
Regeringen finder derimod fortsat ikke, at der som ved  

 konkurrenceklausuler skal udbetales en minimumskompensation på 3  

 måneders halv løn.
Herudover foreslås en række  

 præciseringer.
Der henvises til nedenstående  

 bemærkninger.
Ad nr. 1 og 7 Ændringsforslagene er en konsekvens af  

 ændringsforslag nr. 9. Nr. 7 er herudover en konse- kvens af  

 ændringsforslag nr. 6.
Ad nr. 2 Ændringsforslaget imødekommer det synspunkt,  

 at begrænsningen til de kunder, virksomheden har haft kontakt med inden  

 for de seneste 12 måneder, er for snæver.
Det foreslås, at  

 perioden udvides til 18 måneder.
Ad nr. 3 Det er blevet gjort gældende, at kriteriet om kunder  

 m.v., »som funktionæren i  

 øvrigt inden opsigelsen vidste var kunder hos (arbejdsgiveren) «, kan give anledning til usikkerhed.  

 Derfor foreslås det, at det præciseres, at forpligtelsen   ud  

 over de kunder m.v., som funktionæren selv har haft kontakt med - kun  

 gælder i forhold til kunder m.v., som i henhold til særskilt,  

 skriftlig meddelelse til funktionæren er omfattet af forpligtelsen.  

 Arbejdsgiveren skal altså over for funktionæren identificere hver  

 enkelt kunde - ud over funktionærens egne kunder - som skal være  

 omfattet af forpligtelsen.
Ad nr. 4 og 5 De foreslåede bestemmelser svarer med en enkelt  

 undtagelse, for så vidt angår minimumskompensationen, til de  

 bestemmelser om kompensation, der foreslås for konkurrenceklausuler,  

 jf. de generelle bemærkninger ovenfor.
Ad nr. 6 Det foreslås, at der kommer til at gælde de  

 samme begrænsninger i adgangen til at pålægge  

 kundeklausuler i kortvarige ansættelsesforhold, som er foreslået  

 for konkurrenceklausuler, jf. den foreslåede § 18, stk. 4. I lyset af  

 tendensen til en mere udbredt anvendelse af kundeklausuler findes det  

 rimeligt at foreslå, at f.eks. personer, der alene er antaget på  

 prøve, ikke skal begrænses i deres erhvervsudøvelse, hvis  

 prøveansættelsen ikke fører til varig  

 ansættelse.
Ad nr. 8 Ændringen er redaktionel.
Ad nr. 9 Da lovforslaget fortsat er under behandling, er det  

 nødvendigt at udskyde ikrafttrædelsesdatoen.
Herudover foreslås det at præcisere, at de  

 foreslåede bestemmelser om konkurrence- og kundeklausuler ikke har  

 virkning for forpligtelser, der er indgået inden  

 ikrafttrædelsesdatoen.
Dette følger af almindelige principper  

 for loves virkningstidspunkt, men da Arbejdsministeriet under lovforslagets  

 behandling har modtaget adskillige spørgsmål om, hvorvidt loven  

 får virkning for eksisterende aftaler, findes det hensigtsmæssigt  

 at fjerne enhver tvivl herom.
Det skal i denne forbindelse bemærkes, at det  

 afgørende ikke er, om der bestod et ansættelsesforhold på  

 ikrafttrædelsestidspunktet.
Det afgørende er, hvornår der  

 i et løbende ansættelsesforhold skriftligt er aftalt en  

 konkurrence- og/eller kundeklausul.
Til nr. 10 I forlængelse af lovforslagets 1. behandling er der  

 fra flere sider ytret ønske om, at der indsættes en  

 revisionsbestemmelse.
Fristen er sat til 2 år efter  

 ikrafttrædelsen, hvilket skønnes at være en passende  

 periode til at vurdere effekten af loven.
Carsten Hansen (S)  

Poul Erik Dyrlund (S) fmd.  

Bjarne Laustsen (S) Jytte Madsen (S)
Ole Vagn Christensen (S)   

 Ole Sohn (SF) nfmd.    Susanne Clemensen (CD)
Anders Samuelsen (RV) Frank Aaen (EL)
Charlotte Antonsen (V) Eva Kjer Hansen (V)
Henning Urup (V) Jens Vibjerg (V)
Knud Erik Kirkegaard (KF)
Bendt Bendtsen (KF)
Mogens Andreasen (DF)
Ole M.
Nielsen (KRF) Fremskridtspartiet havde ikke medlemmer i udvalget.
