Betænkning afgivet af Det Energipolitiske Udvalg den 10. maj  

 2006 Betænkning over Forslag  

 til folketingsbeslutning om igangsættelse af et nyt  

  

 bølgekraftprogram [af Per Clausen (EL) m.fl.] 1. Udvalgsarbejdet Beslutningsforslaget blev fremsat den 28. oktober 2005 og var  

 til 1. behandling den 10. november 2005. Beslutningsforslaget blev efter 1.  

 behandling henvist til behandling i Det Energipolitiske Udvalg.
Møder Udvalget har behandlet beslutningsforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget 3  

 skriftlige henvendelser fra Povl-Otto Nissen, Povlonis Innovation.
 Transport- og energiministeren har over for udvalget kommenteret  

 de skriftlige henvendelser til udvalget.
Spørgsmål Udvalget har stillet 2 spørgsmål til transport- og  

 energiministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller beslutningsforslaget til  

  

 forkastelse.
 Et  

  

 mindretal  

  

 i  

 udvalget (S, RV og SF) vil stemme hverken for eller imod  

 beslutningsforslaget.
 Socialdemokratiet, Det Radikale Venstre og Socialistisk  

 Folkeparti deler mange af de gode intentioner, der er i beslutningsforslaget,  

 og  

 takker derfor Enhedslisten for at have rejst en god og relevant debat.
 De tre partier er generelt positive over for bølgekraft og ser  

 gerne, at der kommer endnu flere midler til udvikling og demonstration af  

 bølgeenergiprojekter.
Vedvarende energi gavner ikke kun miljøet og den generelle  

 sundhedstilstand, den gavner også beskæftigelsen i Danmark.
Ved at styrke den  

 vedvarende energi styrker vi således miljøet, dansk erhvervsliv og danske  

 arbejdspladser.
Vindmølleeventyret kom ikke af sig selv.
Det skabte vi ved en  

 massiv satsning fra samfundet og erhvervslivet i fællesskab.
Hvis vi skal  

 beholde førertrøjen i produktionen af vedvarende energi, vil det farligste og  

 det dårligste, vi kan gøre, være at hvile på laurbærrene.
Bølgeenergi kan blive det nye danske eventyr, og det betyder  

 også, at vi skal turde satse på det.
Derfor skal vi gribe mulighederne.
Det  

 er  

 afgørende, at vi ikke sidder med hænderne i skødet og lader mulighederne gå  

 vores næse forbi.
Sover vi i timen, er der andre, der kommer forrest i  

 udviklingen,  

 hvilket betyder, at mange potentielle arbejdspladser forsvinder ud af  

 Danmark.
Det danske vindeventyr begyndte med forsøg, forskning og  

 udvikling, og vi deler Enhedslistens bekymring for den tilbageholdenhed, der  

 udvises, når det handler om forskning i og udvikling af alternative  

 energiformer.
Derfor er vi også enige i Enhedslistens intentioner med hensyn  

 til beslutningsforslaget, men vi mener, at bølgeenergien skal ses som en del  

 af  

 den samlede energistrategi.
Enhedslistens beregning af en fast pris på 1,65 kr. pr. kWh  

 virker ikke dokumenteret og læner sig op ad portugisiske erfaringer, der ikke  

 nødvendigvis kan overføres direkte til danske forhold.
De tre partier mener,  

 at  

 bl.a. prisberegningen skal ses i sammenhæng med beregningen af priser på  

 vedvarende  

 energi-former under et, herunder vind og bioenergi.
 De tre partier mener derfor, at spørgsmålet om investeringer i  

 et bølgekraftprogram skal hænge sammen med den øvrige satsning på vedvarende  

 energi-former og bør være en central del af forhandlingerne om den fremtidige  

 energistrategi.
 Et  

  

 andet mindretal  

  

 i  

 udvalget (EL) indstiller beslutningsforslaget til  

  

 vedtagelse uændret.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Joan Erlandsen (V)   

 Eyvind Vesselbo (V)  

  

  fmd.  

  

 Jens Kirk (V)   

 Lars Christian Lilleholt (V)   

 Ellen Trane Nørby (V)   

 Tina Petersen (DF)   

 Hans   

 Kristian  

  Skibby (DF)   

 Charlotte Dyremose (KF)   

 Christian Wedell‑Neergaard (KF)   

 Torben Hansen (S)   

 Jens Christian Lund (S)   

 Kim Mortensen (S)   

 Niels Sindal (S)   

 Arne Toft (S)   

 Martin Lidegaard (RV)   

 Anne Grete Holmsgaard (SF)  

  

  nfmd.  

  

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 22 Bilagsnr.
Titel 1 Henvendelse af 11/3-06 fra Povl-Otto Nissen, Povlonis  

 Innovation 2 Henvendelse af 19/3-06 fra Povl-Otto Nissen, Povlonis  

 Innovation 3 Henvendelse af 2/4-06 fra Povl-Otto Nissen, Povlonis  

 Innovation 4 1. udkast til betænkning 5 2. udkast til betænkning Oversigt over spørgsmål og svar vedrørende B 22 Spm.nr.
