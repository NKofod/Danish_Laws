 Information om farlige stoffer.
Statens brandinspektions håndbog for indsatsledere »Farlige  

 Stoffer« 1986 indeholder oplysninger om egenskaberne for alle de farlige  

 stoffer, der må transporteres i tank eller tankcontainer.
For de fleste af  

 stofferne gives der endvidere en vejledning vedrørende indsatsen ved uheld  

 med det pågældende stof.
 Håndbogen kan købes i Statens brandinspektion, pris kr. 60,-.
 I forbindelse med indsats ved mere omfattende uheld eller ved uheld med  

 stoffer, der ikke er omtalt i håndbogen, bør indsatslederen henvende sig til:
 indenfor normal kontortid: Statens brandinspektion, tlf. 02 85 13 66.
 Civilforsvarets laboratorium, tlf. 01 37 18 07.
udenfor normal kontortid: Radiotjenesten (HS), Københavns Politigård, tlf. 01 14 14 48 lokal 2131.
Ved opkald til Radiotjenesten (HS) opgives årsagen til opkaldet samt navn  

 og telefonnummer.
HS vil herefter foranledige, at en sagkyndig kalder  

 rekvirenten på det opgivne telefonnummer.
I spørgsmål vedrørende transport af farligt gods kan politiet indenfor  

 normal kontortid indhente oplysninger i Statens brandinspektion.
Udenfor  

 normal kontortid kan politiet benytte vagtordningen ved Radiotjenesten (HS).
 Ordningen træder i kraft den 1. september 1986.
