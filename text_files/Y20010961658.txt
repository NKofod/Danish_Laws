Endvidere udtalt, at sager om ansættelse og afskedigelse i det  

 offentlige normalt er at betragte som afgørelsessager omfattet af  

 forvaltningsloven.
Ligeledes er tjenstlige reaktioner som degradation og  

 forflyttelse i tjenestemandsregulativets forstand afgørelser, der er  

 omfattet af forvaltningsloven.
Tjenestebefalinger om den nærmere  

 udførelse af tjenesten og andre tjenesteforskrifter, herunder  

 stillingsændringer, der falder inden for den tjenestemandsretlige  

 forflyttelsesgrænse, og som tjenestemænd derfor må  

 tåle, er derimod som udgangspunkt ikke afgørelser i  

 forvaltningslovens forstand.
 Beslutninger om den administrative struktur, herunder beslutninger om  

 f.eks. oprettelse og nedlæggelse af afdelinger, institutioner,  

 stillinger og funktioner, er normalt udtryk for faktisk  

 forvaltningsvirksomhed og udgør derfor ikke i sig selv  

 afgørelser i forvaltningslovens forstand.
Det forhold, at en stillingsændring udspringer af en  

 omstrukturering, har normalt betydning ved vurderingen af, om der er tale om  

 en stillingsændring inden for den tjenestemandsretlige  

 forflyttelsesgrænse.
Der må imidlertid også i  

 tilfælde, hvor en stillingsændring udspringer af en  

 omstrukturering, foretages en konkret vurdering af, om den berørte  

 medarbejders stilling ændres så væsentligt, at der kan  

 siges at være tale om en afgørelsessag i forvaltningslovens  

 forstand.
 Det antages, at en stillingsændring, som falder inden for den  

 tjenestemandsretlige forflyttelsesgrænse, og som derfor som  

 udgangspunkt ikke er afgørelser i forvaltningslovens forstand,  

 alligevel kan have karakter af afgørelser i forvaltningslovens  

 forstand, såfremt ændringerne er begrundet i den ansattes  

 forhold, og ændringerne har sanktionspræg.
 I den foreliggende sag var det Indenrigsministeriets opfattelse, at der  

 ved bedømmelsen af, om beslutningen om ændring af  

 tjenesteforholdet kunne anses for en afgørelse, måtte  

 lægges vægt på, i hvilket omfang vedkommendes  

 ansvarsområde og arbejdsopgaver blev ændret i en sådan  

 grad, at det gik ud over, hvad vedkommende måtte tåle.  

 Indenrigsministeriet fandt ud fra de faktiske forhold i sagen ikke grundlag  

 for at antage, at ændringen af vedkommendes tjenesteforhold havde  

 karakter af en sanktion over for vedkommende på grund af dennes  

 varetagelse af sin stilling.
Indenrigsministeriet var i den foreliggende sag mest tilbøjelig til  

 at mene, at amtskommunens ændring af vedkommendes tjenesteforhold ikke  

 var truffet af amtskommunen på offentligretligt grundlag, men på  

 baggrund af amtskommunens almindelige ledelsesret.
Indenrigsministeriet var  

 således mest tilbøjelig til at mene, at beslutningen om at  

 ændre vedkommendes tjenesteforhold ikke var at anse som en  

 afgørelse i forvaltningslovens forstand.
Da amtskommunen ikke traf en afgørelse i forvaltningslovens  

 forstand, fandt forvaltningslovens § 19, stk. 1, ikke anvendelse i forhold  

 til amtskommunens ændring af vedkommendes tjenesteforhold, og  

 amtskommunen var derfor ikke forpligtet til at partshøre vedkommende i  

 forbindelse med beslutningen om, at vedkommende skulle omplaceres til en  

 stilling som sagsbehandler.
Indenrigsministeriet kunne ikke tage stilling  

 til, om amtskommunen i medfør af principperne om god forvaltningsskik  

 burde have partshørt vedkommende.
Det forhold, at amtskommunen i forbindelse med ændring af  

 vedkommendes tjenesteforhold ikke traf afgørelse i forvaltningslovens  

 forstand, indebar endvidere, at reglerne om begrundelse i § 22-24 i  

 forvaltningsloven ikke fandt anvendelse.
Amtskommunen havde derfor ikke  

 tilsidesat disse i forbindelse med ændringen af vedkommendes  

 tjenesteforhold.
(Indenrigsministeriets brev af 19. juni 2001 til en borger - 4. k.kt.  

 j.nr. 1999/1220/015-16) Udtalelse om en beslutning om ændring af  

 tjenesteforhold var en afgørelse i forvaltningslovens forstand, og der  

 derfor var pligt til at partshøre vedkommende samt give begrundelse  

 efter reglerne i forvaltningsloven De har ved brev af 14. juli 1999 klaget til Indenrigsministeriet over, at  

 amtskommunen efter Deres opfattelse ikke har iagttaget forvaltningslovens  

 regler om partshøring og begrundelse i forbindelse med amtskommunens  

 ændring af Deres tjenesteforhold først i 1996 og derefter i  

 1998/99.
Indenrigsministeriet har nu afsluttet behandlingen af sagen.
Ministeriet  

 beklager den sene besvarelse af Deres klage.
Indenrigsministeriet er mest tilbøjeligt til at mene, at  

 amtskommunens beslutning om ændringen af Deres tjenesteforhold i 1996  

 ikke er at anse som en afgørelse i forvaltningslovens forstand.  

 Forvaltningslovens § 19, stk. 1, finder derfor ikke anvendelse i forhold til  

 amtskommunens ændring af Deres tjenesteforhold i 1996, og amtskommunen  

 var derfor ikke forpligtet til at partshøre Dem i forbindelse med  

 beslutningen om, at De skulle omplaceres til stillingen som sagsbehandler.
Da  

 amtskommunen ikke traf en afgørelse i forbindelse med ændringen  

 af Deres tjenesteforhold i 1996, finder reglerne om begrundelse i  

 forvaltningslovens §§ 22-24 ligeledes ikke anvendelse, og amtskommunen har  

 derfor ikke tilsidesat disse i forbindelse med ændringen af Deres  

 tjenesteforhold i 1996.
 Det er Indenrigsministeriets opfattelse, at amtskommunen ikke traf en  

 afgørelse i forvaltningslovens forstand i forbindelse med  

 ændringen af Deres tjenesteforhold i 1998/99. Amtskommunen var derfor  

 ikke forpligtet til at partshøre Dem i forbindelse med beslutningen  

 om, at De skulle gøre tjeneste som sekretariatsmedarbejder.  

 Amtskommunen var endvidere ikke forpligtet til at iagttage reglerne om  

 begrundelse i forvaltningslovens §§ 22-24 i denne forbindelse.
 Ministeriet foretager herefter ikke videre i sagen.
 Her følger først en gennemgang af sagens baggrund og  

 derefter en nærmere begrundelse for Indenrigsministeriets  

 opfattelse.
 Sagens baggrund:
De har i en årrække været ansat som tjenestemand i  

 amtskommunen.
I 1993 blev De souschef med tjeneste indtil videre ved  

 serviceafdelingen i amtskommunens centralforvaltning ("Fælles  

 Service"). Deres løn- og ansættelsesvilkår blev opretholdt  

 uændret i overensstemmelse med Deres ansættelsesbrev som  

 fuldmægtig af 14. juli 1992. Det fremgik ikke af  

 ansættelsesbrevet, hvilke arbejdsopgaver De skulle varetage i  

 stillingen som fuldmægtig.
Indenrigsministeriet har fra amtskommunen modtaget stillingsbeskrivelsen  

 for Deres funktion som souschef.
Af stillingsbeskrivelsen fremgår  

 følgende om Deres arbejdsopgaver og om kvalifikationskravene til  

 stillingen:
" Beskrivelse af arbejdsopgaver -	Stedfortræder for servicechef -	Forestå kontraktforhold for serviceafdelingen -	Forestå inventar herunder indkøb for hele  

 området -	Forestå annoncering herunder indgå kontrakter m.v.
 -	Forestå rapportering af skader, person eller bygning til  

 ejendomsinspektøren.
-	Daglig kontor- og træffetid -	Kontakt til og fra lejere -	Jævnlige møder med inspektøren og  

 administrator -	Fakturakontrol -	Anvisningsret til serviceafdelingens konti -	Booking i samarbejde med sekretær Kvalifikationer Ledelsesmæssig erfaring ønskelig.
 Serviceminded.
Relevant uddannelse: Forvaltningshøjskolens diplomkursus, merkonom  

 eller lignende." De havde reference til servicechef X.
Ved ansættelsesbrev af 4. september 1995 blev Deres stilling  

 omklassificeret til en stilling som ekspeditionssekretær.
Denne  

 omklassificering medførte en ændret aflønning, men havde  

 ikke betydning for indholdet af Deres arbejdsopgaver.
Det fremgik ikke af  

 ansættelsesbrevet, hvilke opgaver De skulle varetage i stillingen som  

 ekspeditionssekretær.
amtskommunens centralforvaltning gennemførte i perioden fra oktober  

 1995 til og med maj 1996 i samarbejde med konsulentfirmaet Deloitte &  

 Touche en undersøgelse af centralforvaltningens struktur, funktioner  

 og opgaver.
På grundlag af denne undersøgelse blev der  

 udarbejdet en rapport med titlen "X Amt.
Centralforvaltningens struktur og  

 opgaver". Rapporten forelå i maj 1996 og udgjorde grundlaget for  

 amtsrådets beslutning om omstrukturering af amtskommunens  

 centralforvaltning.
Rapportens hovedformål var at fastlægge en sammensætning  

 af funktioner og opgaver på afdelingsniveau, som kunne  

 understøtte den overordnede rolle for amtskommunens  

 centralforvaltning.
Rapporten rummede i denne forbindelse en analyse af,  

 hvilke ressourcer og kvalifikationer det ville kræve at  

 gennemføre denne målsætning, ligesom rapporten rummede en  

 handlingsplan for gennemførelsen af de nødvendige  

 forandringer.
I rapporten blev der opstillet en række målsætninger for  

 den fremtidige organisering af centralforvaltningens sekretariatsafdeling.
I  

 denne forbindelse anførtes der vedrørende Fælles Service,  

 hvori De gjorde tjeneste, at organiseringen skulle understøtte en  

 ledelsesmæssig og administrativ styrkelse af opgavevaretagelsen i  

 Fælles Service, og at de administrative og andre kontorbundne  

 funktioner skulle understøtte varetagelsen af driftsopgaverne.
Det blev i rapporten anbefalet at organisere sekretariatsafdelingen i fire  

 enheder: Forkontoret, Informationskontoret, Amtsrådssekretariatet og  

 Fælles Service.
Om Fælles Service fremgik bl.a.  

 følgende:
"Med henblik på at styrke kontorets [Fælles Service]  

 administrative opgavevaretagelse oprettes en tværgående  

 administrativ enhed, der varetager opgaver i forbindelse med budget og  

 regnskab, lokalebooking, omstilling og reception etc.
Enheden foreslås  

 ledet af en "supersagsbehandler", der samtidig er stedfortræder for  

 kontorchefen.
Som konsekvens heraf nedlægges souscheffunktionen." Den 30. april 1996 blev der på baggrund af rapportens anbefaling  

 holdt en samtale med Dem.
De blev orienteret om, at det var besluttet at  

 nedlægge Deres hidtidige souschefstilling, og at De ikke længere  

 skulle være stedfortræder for kontorchefen.
 Viceamtsdirektør X noterede følgende om mødet i notat  

 af 30. april 1996 til Deres personalesag:
"I forbindelse med omstruktureringen af sekretariatsafdelingen april/maj  

 1996 er det vedtaget at samle en række administrative funktioner i  

 Fælles Service i en enhed.
Da der samtidig er konstateret behov for at  

 styrke den administrative indsats generelt i afdelingen, er det besluttet, at  

 der skal nynormeres en stilling som "supersagsbehandler" (arbejdstitel under  

 analyseforløbet) til at varetage disse funktioner.
 Som i de øvrige afdelinger i CF opereres der ikke i fremtiden med  

 egentlig souscheffunktioner i sekretariatsafdelingen.
 X har hidtil varetaget en samlet administrativ funktion i Fælles  

 Service og har samtidig været afdelingens souschef.
 Ved personligt møde på mit kontor tirsdag den 30. april 1996,  

 hvor også kontorchef X deltog har jeg orienteret X om konsekvenserne  

 for ham personligt:
1. Indskrænkning af arbejdsfelt 2. Nedlæggelse af souscheffunktionen Den nynormerede stilling vil blive færdigbeskrevet under hensyn til  

 at de arbejdsopgaver X skal bestride fremover i afdelingen skal matche hans  

 lyst og faglige baggrund så langt som det er muligt.
Beklageligvis måtte jeg meddele X, at der i den nye stilling ville  

 være en funktion som stedfortræder for kontorchefen.
Når  

 stedfortræderfunktionen ikke tillægges X skyldes det, at jeg  

 mener, at han ikke har de motiverende evner, som denne opgave kræver.  

 Nærmere udspurgt har jeg supplerende oplyst, at Xs lederstil er for  

 kontrollerende.
Jeg opfordrede X til at kontakte sin faglige organisation lige som jeg  

 stod til rådighed for uddybende kommentarer, hvis han måtte  

 ønske det." Den 11. juni 1996 afholdt personalechefen og kontorchefen i  

 personaleafdelingen et møde med Deres faglige organisation,  

 HK/Kommunal , og Deres lokale HK-tillidsrepræsentant.
På dette  

 møde blev der foretaget en indledende drøftelse af bl.a.
Deres  

 fremtidige placering.
På et efterfølgende møde den 26.  

 juni 1996 drøftedes indholdet af Deres stilling på ny med  

 repræsentanter for HK.
 Ved brev af 27. juni 1996 pålagde amtskommunen Dem at indtræde  

 i en stilling som sagsbehandler i centralforvaltningens sekretariatsafdeling.  

 Af stillingsbeskrivelsen for denne stilling fremgår følgende om  

 Deres arbejdsopgaver:
 "Opgaver:
Økonomi (efter delegation fra Servicechefen) budget, regnskab og forbrugsopfølgning  

 fakturakontrol  

 anvisning Amtsgårdens fysiske sikkerhed adgangskontrol (kort/nøgler)  

 kriminalpræventive foranstaltninger Information opdatering af serviceinformation  

 introduktion for medarbejdere og politikere ang. bygningens sikkerhed og  

 drift  

 skiltning udendørs og indendørs Inventar indkøb af møbler til Bygning A og den politiske ledelse  

 samordne afhændelse af brugt inventar Viceværtfunktion kontakt til/fra lejere  

 rapportering af skader på person og ejendom Administrative opgaver sekretariatsopgaver  

 sagsfremstillinger  

 Fælles systemer  

 Kopimaskinelogistik Stillingsindehaveren skal i øvrigt ad hoc påtage sig andre  

 administrative og serviveprægede opgaver, som falder inden for  

 afdelingens samlede arbejdsområde." De havde reference til servicechef X.
 De accepterede ikke på dette tidspunkt at indtræde i denne  

 stilling, som var klassificeret som en  

 ekspeditionssekretærstilling.
 Den 26. september 1996 accepterede De stillingen og afstod herefter fra at  

 videreføre en sag, De havde rejst om rådighedsløn.
 Ved amtskommunens budgetvedtagelse den 9. oktober 1998 blev det besluttet  

 at reducere Fælles Services budget med 400.000 kr. i 1999, 700.000 kr.  

 i 2000 og 1 million kr. i 2001.
 Den 3. december 1998 blev De på et møde med Deres chef, X,  

 orienteret om, at der skulle ske ændringer af Deres arbejdsopgaver.
 Ved e-post af 4. december 1998 anmodede De viceamtsdirektør X om en  

 skriftlig redegørelse for det nærmere grundlag for beslutningen  

 om, at Deres arbejdsopgaver skulle ændres.
 Ved brev af 22. december 1998 indkaldte viceamtsdirektøren Dem til  

 et møde den 13. januar 1999. Brevet havde følgende ordlyd:
"Reduktion i Fælles Service Amtsrådet har som bekendt vedtaget reduktioner i det samlede  

 Fælles Service.
Rengøringsområdet skal i udbud, kantinens  

 budget reduceres med 500.000 kr., og på Fælles Service i  

 øvrigt skal der frem til år 2001 reduceres med 400.000 kr.,  

 700.000 kr. og 1.000.000 kr.
 Der har i den anledning været nedsat en række arbejdsgrupper.  

 Rapporterne fra disse arbejdsgrupper var færdige primo december 1998  

 med henblik på forelæggelse for samarbejdsudvalgene den 16.  

 december 1998.
Ledelsens konklusioner er truffet på baggrund af det  

 arbejdsgruppearbejde, der har pågået.
I forbindelse med, at  

 rapporterne ville blive offentlige - indeholdende ledelsens konklusioner for  

 normering og fremtidig drift af de enkelte områder - har jeg fundet det  

 mest hensigtsmæssigt, at de konkret berørte medarbejdere fik en  

 direkte og mundtlig besked om sin egen situation fra nærmeste  

 foresatte.
Intet kunne dog effektueres før samarbejdsudvalget havde  

 udtalt sig.
 Du blev derfor den 03.12.98 af  kontorchef X orienteret om, at du i  

 forbindelse med reduktionen og den deraf følgende vurdering af hvilke  

 kvalifikationskrav, der stilles til de enkelte stillingsindehavere, skal  

 omplaceres til anden passende stilling i amtet.
 Den formelle del af et sådant omplaceringsforløb skal  

 selvfølgelig foregå efter reglerne med den foreskrevne  

 høring mv.
Jeg holder derfor møde med dig og HK ved tillidsrepræsentant  

 X den 13.01.99 kl. 11.00 på mit kontor.
I mødet deltager  

 endvidere X fra personaleafdelingen og  kontorchef X." Ved brev af 8. januar 1999 til viceamtsdirektør X kommenterede De  

 brevet til Dem af 22. december 1998 og stillede en række  

 spørgsmål.
De anmodede bl.a. om viceamtsdirektørens  

 redegørelse for baggrunden for beslutningen om, at Deres  

 arbejdsopgaver skulle ændres.
Den 13. januar 1999 afholdt viceamtsdirektøren et møde,  

 hvori bl.a.
De og Deres tillidsrepræsentant deltog.
På dette  

 møde blev den påtænkte ændring af Deres  

 tjenesteforhold begrundet med, at De efter amtskommunens ledelses opfattelse  

 ikke kunne leve op til de skærpede krav og forventninger, der stilledes  

 til Dem i forbindelse med varetagelsen af sagsbehandlerstillingen.
Det blev  

 på mødet aftalt, at der efterfølgende skulle holdes  

 møder til drøftelse af sagens videre forløb.
 Ændringen af Deres tjenesteforhold blev herefter behandlet på  

 møder den 14. januar 1999 mellem Dem, Deres tilllidsrepræsentant  

 og amtskommunen, den 28. januar 1999 mellem Dem og amtskommunen og den 19.  

 februar 1999 mellem Dem, Deres tillidsrepræsentant og amtskommunen.  

 På mødet den 19. februar 1999 tilkendegav De, at De ikke  

 anså en tilbudt stilling som sekretariatsmedarbejder for passende, og  

 at De havde kontaktet HK/Kommunal for at få deres vurdering af  

 sagen.
Den 7. april 1999 blev der afholdt et møde med deltagelse af Deres  

 tillidsrepræsentant, en repræsentant for HK/Kommunal samt  

 amtskommunen.
På dette møde blev det diskuteret, om en stilling  

 som sekretariatsmedarbejder kunne anses for passende.
Det blev endvidere  

 drøftet, på hvilke betingelser De i givet fald ville kunne  

 afskediges.
HK/Kommunal og amtskommunen kunne ikke opnå enighed om en  

 eventuel fratrædelsesaftale.
 I brev af 19. april 1999 til amtsrådet anmodede De om at blive  

 afskediget med rådighedsløn.
 Ved brev af 26. april 1999 gav amtskommunen afslag på Deres  

 anmodning om at blive afskediget med rådighedsløn.
Den 7. maj 1999 blev der igen afholdt møde i sagen.
I mødet  

 deltog De selv, Deres tillidsrepræsentant og amtskommunen.
De  

 afleverede ved denne lejlighed en kopi af Deres brev af 7. maj 1999 til  

 amtsrådet.
 I dette brev anførte De bl.a., at amtskommunen efter Deres  

 opfattelse havde tilsidesat sin pligt til at partshøre Dem og give Dem  

 en begrundelse i forbindelse med nedlæggelsen af Deres stilling som  

 souschef i Fælles Service i 1996 og i forbindelse med ændringen  

 af Deres tjenesteforhold som sagsbehandler i Fælles Services  

 administrative enhed.
Ved brev af 7. maj 1999 pålagde amtskommunen Dem at indtræde i  

 en stilling som sekretariatsmedarbejder i Fælles Services  

 administrative sektion.
Funktionsbeskrivelsen for denne stilling har  

 følgende ordlyd:
"Funktionsbeskrivelse for Sekretariatsmedarbejder X, Fælles  

 Service Organisatorisk indplacering og reference Stillingen er placeret i den administrative sektion, der foruden en  

 økonomimedarbejder og telemedarbejder omfatter amtsgårdens  

 telefonomstilling og mødelokalebooking.
 Den administrative sektion indgår i Fælles Service, som er en  

 afdeling af centralforvaltningens sekretariatsafdeling.
 Sekretariatsmedarbejderen refererer til lederen af den administrative  

 sektion.
Uddannelsesbaggrund Medarbejderen forudsættes at have gennemgået en kommunal  

 uddannelse.
Herudover fordres en selvstændig, energisk og initiativrig  

 indsats.
Opgaver Sekretariatsmedarbejderen skal varetage følgende -	opgaver vedr. amtsgårdens fysiske sikkerhed,  

 nøgleadministration, adgangskort, kriminalpræventiv indsats -	skiltning -	serviceinformation til amtsgårdens medarbejdere -	vareindkøb -	administration af vindepot -	samordning af fjernarkiv på X-centret -	referent- og sekretæropgaver, herunder mindre  

 sagsfremstillinger -	Fælles Service's kontaktperson ved Hjemmeside/Internet og  

 kommende Intranet -	Bidragyder ved fremstilling af mediekombinerede  

 præsentationsprogrammer -	IT-funktioner, herunder undervisning og instruktion af kolleger  

 vedr. powerpoint mv.
 Sekretariatsmedarbejderen skal i lighed med øvrige medarbejdere i  

 Fælles Service fungere som back up ved øvrige administrative  

 funktioner - omstilling, reception, booking mv.
 Sekretariatsmedarbejderen skal i øvrigt ad hoc påtage sig  

 andre administrative og serviceprægede opgaver inden for afdelingens  

 samlede arbejdsområde.
Forhold til øvrige medarbejdere Der forventes et nært samarbejde med alle grupper i Fælles  

 Service, samt en servicepræget holdning til øvrige afdelinger og  

 ansatte på amtsgården.
Denne funktionsbeskrivelse revurderes en gang årligt." Også denne stilling er klassificeret som en  

 ekspeditionssekretærstilling.
I brev af 25. maj 1999 besvarede amtskommunen Deres brev af 7. maj 1999  

 til amtsrådet.
Amtskommunen anførte i dette brev bl.a., at det  

 var amtskommunens opfattelse, at forvaltningslovens bestemmelser om  

 partshøring og begrundelse var overholdt.
I Deres klage i brev af 14. juli 1999 til Indenrigsministeriet har De  

 bl.a. anført, at Deres forudsætninger for at have accepteret  

 stillingen som sagsbehandler den 26. september 1996 er bristede, og at den  

 stilling som sekretariatsmedarbejder, som De er blevet pålagt at  

 indtræde i den 7. maj 1999, ikke er en passende stilling.
De har  

 endvidere anført, at amtskommunen efter Deres opfattelse ikke har  

 iagttaget forvaltningslovens regler om partshøring og begrundelse i  

 forbindelse med amtskommunens ændring af Deres tjenesteforhold  

 først i 1996 og derefter i 1998/99.
I brev af 22. juli 1999 har Indenrigsministeriet anmodet amtskommunen om  

 en udtalelse i sagen.
Ved brev af 20. september 1999 til Indenrigsministeriet  

 har amtskommunen bl.a. anført følgende:
"Den i Deloitte og Touche rapporten omtalte medarbejdersamtale med X blev  

 som det fremgår af vedlagte kopi af notat af 30.04.1996 afholdt den  

 30.04.1996. I mødet, der blev afholdt af viceamtsdirektøren,  

 deltog foruden X også den kontorchef, der er hans leder i Fælles  

 Service.
På mødet blev baggrunden for nedlæggelsen af Xs  

 stilling begrundet.
X blev orienteret om, hvilke konsekvenser det havde for  

 ham.
Han blev opfordret til at kontakte sin faglige organisation og fik at  

 vide, at viceamtsdirektøren stod til rådighed for uddybende  

 kommentarer, hvis han ønskede dette.
 .....
 For så vidt angår stillingen som sagsbehandler i Fælles  

 Services administrative enhed i 1998/1999 skal amtet udtale  

 følgende:
 .....
 Grundet de budgetmæssige besparelser og hermed ændret  

 organisering og opgavefordeling til følge, har det tillige været  

 nødvendigt, at højne det faglige niveau og som følge  

 heraf, at ændre på kvalifikationskravene til de enkelte  

 stillingsindehavere.
 .....
Den individuelle orientering af X blev foretaget af Fælles Services  

 kontorchef på et møde den 03.12.1998. Efterfølgende  

 indkaldte viceamtsdirektøren med brev af 22.12.1998 (sendt til  

 Indenrigsministeriet af X) til et møde den 13.01.1999 med X, Xs lokale  

 HK-tillidsrepræsen- tant, lederen af Fælles Service og en  

 repræsentant fra Personaleafdelingen.
Det blev i brevet  

 præciseret, at den formelle del af et omplaceringsforløb  

 selvfølgelig skal foregå efter reglerne med den foreskrevne  

 høring.
 .....
På mødet den 13.01.1999 (mødereferat er sendt til  

 Indenrigsministeriet af X) blev omplaceringen af X begrundet.
Begrundelsen  

 for, at omplacere X er, at amtets ledelse ikke finder, at han kan leve op til  

 de skærpede og forventninger, der stilles i forbindelse med varetagelse  

 af sagsbehandlerstillingen.
Der blev aftalt efterfølgende møder  

 til drøftelse af sagens videre forløb.
Det fremgår af  

 mødereferatet, at mødet er et høringsmøde.
De  

 efterfølgende møder resulterede i, at der på et  

 møde den 07.04.1999 med deltagelse af HK/Kommunal, den lokale  

 HK-tillidsrepræsentant, viceamtsdirektøren og to  

 repræsentanter fra Personaleafdelingen blev indgået forlig om en  

 anden stilling i Fælles Service.
 .....
For så vidt angår Xs breve til amtsrådet, der er  

 besvaret med brev af 26.04.1999 og 25.05.1999 bemærkes, at amtet i  

 besvarelsen har henvist til sagens hændelsesforløb, hvor der  

 mundtligt er givet begrundelser for Amtets handlemåde, og hvor man af  

 det skriftlige materiale kan se, at der har været afholdt et antal  

 møder, herunder høringsmøde, hvor sagen har været  

 forhandlet, og der har været anledning for X til at fremkomme med  

 spørgsmål og få disse besvaret på møderne.
I  

 svarbrevet af 25.05.1999 har amtet igen blandt andet henvist til  

 høringsmødet og gentaget den på dette møde  

 fremsatte begrundelse, der fremgår af mødereferat for  

 høringsmødet. (Breve til amtsrådet og svarbreve er af X  

 sendt til Indenrigsministeriet.) Med hensyn til Xs bemærkninger om, at hans forudsætninger for  

 den 26.09.1996 at acceptere et ændret stillingsindhold og tilbagekalde  

 en dengang rejst sag om rådighedsløn bristet, bemærker  

 amtet, at der ikke er tale om nedlæggelse af stillingen som  

 sagsbehandler i Fælles Services administrative enhed, men derimod en  

 omplacering til anden passende stilling som sekretariatsmedarbejder i  

 Fælles Service." I breve af 29. november 1999 og 8. januar 2001 til Indenrigsministeriet  

 har De fremsat yderligere bemærkninger.
 Efter anmodning fra Indenrigsministeriet har amtskommunen den 10. april  

 2001 fremsendt kopi af Deres ansættelsesbreve samt stillings- og  

 funktionsbeskrivelser.
 Indenrigsministeriets udtalelse:
Det tilsyn, som Indenrigsministeriet udøver over for  

 amtskommunerne, er et retligt tilsyn.
Tilsynet omfatter kun  

 spørgsmål om, hvorvidt der er sket en tilsidesættelse af  

 lovgivningen, herunder offentligretlige retsgrundsætninger, jf. § 61 i  

 lov om kommunernes styrelse (lovbekendtgørelse nr. 810 af 28. oktober  

 1999).
 Indenrigsministeriet kan ikke tage stilling til, om amtskommunernes  

 dispositioner er rimelige eller hensigtsmæssige, eller til  

 spørgsmål vedrørende skønsudøvelse,  

 så længe skønnet udøves inden for de rammer, der er  

 fastsat i lovgivningen.
Tilsynet omfatter alene den lovgivning, der særligt retter sig til  

 kommunerne og offentlige myndigheder.
Indenrigsministeriet kan ikke tage  

 stilling til spørgsmål af privatretlig karakter.  

 Indenrigsministeriet kan - som oplyst i ministeriets brev af 22. juli 1999  

 til Dem - herunder ikke tage stilling til ansættelsesretlige  

 spørgsmål.
 Dette indebærer, at Indenrigsministeriet ikke kan tage stilling til,  

 hvorvidt Deres forudsætninger for at tiltræde  

 sagsbehandlerstillingen er bristede, ligesom ministeriet ikke kan tage  

 stilling til, om amtskommunens dispositioner vedrørende Deres  

 ansættelsesforhold er at anse som forflyttelser eller  

 stillingsnedlæggelser i tjenestemandsregulativets forstand.  

 Indenrigsministeriet kan heller ikke tage stilling til, hvorvidt de  

 stillinger, De har fået tilbudt, er passende, ligesom det falder uden  

 for ministeriets kompetence at tage stilling til, hvorvidt De er berettiget  

 til rådighedsløn.
 Indenrigsministeriet fører endvidere ikke tilsyn med, om god  

 forvaltningsskik overholdes.
 Indenrigsministeriet finder på baggrund af sagens oplysninger  

 anledning til at udtale sig om følgende spørgsmål:
 1. amtskommunens fremgangsmåde i forbindelse med ændringen af  

 Deres tjenesteforhold i 1996.
 2. amtskommunens fremgangsmåde i forbindelse med ændringen af  

 Deres tjenesteforhold i 1998/1999.
 Ad 1. amtskommunens fremgangsmåde i forbindelse med  

 ændringen af Deres tjenesteforhold i 1996.
 Ved vurderingen af, om amtskommunen har været forpligtet til at  

 iagttage forvaltningslovens regler om partshøring og begrundelse, er  

 det afgørende, hvorvidt amtskommunens beslutninger kan anses for  

 afgørelser i forvaltningslovens forstand.
 § 2, stk. 1, i forvaltningsloven (lov nr. 571 af 19. december 1985 som  

 ændret ved lov nr. 347 af 6. juni 1991) er sålydende:
"Loven gælder for behandlingen af sager, hvori der er eller vil  

 blive truffet afgørelse af en forvaltningsmyndighed." Bestemmelsen i § 2, stk. 1, i forvaltningsloven indebærer, at loven  

 som hovedregel kun finder anvendelse i forbindelse med behandlingen af sager,  

 hvori der er eller vil blive "truffet afgørelse". Med dette udtryk  

 sigtes der til udfærdigelse af retsakter, dvs. udtalelser, der  

 går ud på at fastsætte, hvad der er eller skal være  

 ret i et foreliggende tilfælde.
Der henvises til Folketingstidende  

 1985/86, tillæg A, sp. 115. Folketingets Ombudsmand har i sin  

 årsberetning for 1990, side 355 f. anført, at en  

 afgørelse i forvaltningslovens forstand er karakteriseret ved tre  

 forhold.
Der skal for det første være tale om en beslutning, der  

 træffes af en forvaltningsmyndighed.
For det andet skal denne  

 beslutning rette sig mod fysiske eller juridiske personer uden for  

 forvaltningen.
For det tredje skal beslutningen efter sit indhold  

 fastlægge, hvad der i et retsforhold skal være gældende,  

 på baggrund af forvaltningsmyndighedens hjemmel til på  

 offentligretligt grundlag ensidigt at træffe beslutning herom.
Sager om ansættelse og afskedigelse i det offentlige er normalt at  

 betragte som afgørelsessager omfattet af forvaltningsloven.
Ligeledes  

 er tjenstlige reaktioner som degradation og forflyttelse i  

 tjenestemandsregulativets forstand afgørelser, der er omfattet af  

 forvaltningsloven.
Tjenestebefalinger om den nærmere udførelse  

 af tjenesten og andre tjenesteforskrifter, herunder stillingsændringer,  

 der falder inden for den tjenestemandsretlige forflyttelsesgrænse, og  

 som tjenestemænd derfor må tåle, er derimod som  

 udgangspunkt ikke afgørelser i forvaltningslovens forstand.
 Beslutninger om den administrative struktur, herunder beslutninger om  

 f.eks. oprettelse og nedlæggelse af afdelinger, institutioner,  

 stillinger og funktioner, er normalt udtryk for faktisk  

 forvaltningsvirksomhed og udgør derfor ikke i sig selv  

 afgørelser i forvaltningslovens forstand.
Det forhold, at en stillingsændring udspringer af en  

 omstrukturering, har normalt betydning ved vurderingen af, om der er tale om  

 en stillingsændring inden for den tjenestemandsretlige  

 forflyttelsesgrænse.
Der må imidlertid også i  

 tilfælde, hvor en stillingsændring udspringer af en  

 omstrukturering, foretages en konkret vurdering af, om den berørte  

 medarbejders stilling ændres så væsentligt, at der kan  

 siges at være tale om en afgørelsessag i forvaltningslovens  

 forstand.
 Der henvises til Hans Gammeltoft-Hansen m.fl., Forvaltningsret, 1994, side  

 40 f. og 151, John Vogter, Forvaltningsloven med kommentarer, 3. udgave 1999,  

 side 118 f. og 121 f., Oluf Emborg og Peer Schaumburg-Müller, Offentlig  

 arbejdsret, s. 236 ff., og Jørgen Mathiassen, Forvaltningspersonellet,  

 2. udgave 2000, s. 116 ff.
 Det antages, at stillingsændringer, som falder inden for den  

 tjenestemandsretlige forflyttelsesgrænse, og som derfor som  

 udgangspunkt ikke er afgørelser i forvaltningslovens forstand,  

 alligevel kan have karakter af afgørelser i forvaltningslovens  

 forstand, såfremt ændringerne er begrundet i den ansattes  

 forhold, og ændringerne har sanktionspræg.
 Der henvises til Hans Gammeltoft-Hansen m.fl., Forvaltningsret, 1994, side  

 151 f.
 Baggrunden for amtskommunens beslutning om ændring af Deres  

 tjenesteforhold i 1996 var, at funktionen som souschef blev nedlagt som  

 følge af den generelle omstrukturering af centralforvaltningen.
 Ved bedømmelsen af, om amtskommunens beslutning kan anses som en  

 afgørelse i forvaltningslovens forstand, er det Indenrigsministeriets  

 opfattelse, at der må lægges vægt på, i hvilket  

 omfang Deres ansvarsområde og arbejdsopgaver blev ændret i en  

 sådan grad, at det gik ud over, hvad De som ekspeditionssekretær  

 måtte tåle.
Af stillingsbeskrivelsen for Deres funktion som souschef fremgår, at  

 De i denne stilling bl.a. varetog en funktion som stedfortræder for  

 servicechefen, at De forestod kontraktforhold for serviceafdelingen, og at De  

 forestod annoncering, herunder indgik kontrakter.
Ingen af disse funktioner  

 genfindes i stillingsbeskrivelsen for Deres stilling som sagsbehandler i  

 Fælles Services administrative enhed.
Andre funktioner, herunder  

 fakturakontrol og kontakt til og fra lejere, findes derimod også i  

 sagsbehandlerstillingen.
En række nye funktioner, bl.a. opgaver  

 vedrørende amtsgårdens fysiske sikkerhed, en række  

 informationsopgaver og visse administrative opgaver, blev herudover tillagt  

 Dem i sagsbehandlerstillingen.
De skulle i denne stilling fortsat referere  

 til servicechef X.
amtskommunen har ikke oplyst Indenrigsministeriet om omfanget af Deres  

 ledelsesopgaver som souschef.
Indenrigsministeriet lægger imidlertid  

 på baggrund af stillingsbeskrivelsen til grund, at Deres funktion som  

 stedfortræder for servicechefen udgjorde en mindre del af Deres  

 arbejdsopgaver, og at De ikke har haft selvstændige  

 ledelsesopgaver.
 Indenrigsministeriet finder ikke grundlag for at antage, at  

 ændringen af Deres tjenesteforhold i 1996 havde karakter af en sanktion  

 over for Dem på grund af Deres varetagelse af Deres stilling.
 Indenrigsministeriet er på den baggrund mest tilbøjeligt til  

 at mene, at amtskommunens beslutning om at ændre Deres tjenesteforhold  

 i 1996 ikke er truffet af amtskommunen på offentligretligt grundlag,  

 men på baggrund af amtskommunens almindelige ledelsesret.  

 Indenrigsministeriet er således mest tilbøjeligt til at mene, at  

 beslutningen om at ændre Deres tjenesteforhold ikke er at anse som en  

 afgørelse i forvaltningslovens forstand.
Da amtskommunen ikke traf en afgørelse i forvaltningslovens  

 forstand, finder forvaltningslovens § 19, stk. 1, ikke anvendelse i forhold  

 til amtskommunens ændring af Deres tjenesteforhold i 1996, og  

 amtskommunen var derfor ikke forpligtet til at partshøre Dem i  

 forbindelse med beslutningen om, at De skulle omplaceres til stillingen som  

 sagsbehandler.
Indenrigsministeriet kan ikke tage stilling til, om  

 amtskommunen i medfør af principperne om god forvaltningsskik burde  

 have partshørt Dem.
 Det forhold, at amtskommunen i forbindelse med ændringen af Deres  

 tjenesteforhold i 1996 ikke traf en afgørelse i forvaltningslovens  

 forstand, indebærer endvidere, at reglerne om begrundelse i §§ 22-24 i  

 forvaltningsloven ikke finder anvendelse. amtskommunen har derfor ikke  

 tilsidesat disse i forbindelse med ændringen af Deres tjenesteforhold i  

 1996.
Ad 2. amtskommunens fremgangsmåde i forbindelse med  

 ændringen af Deres tjenesteforhold i 1998 /99 Baggrunden for amtskommunens ændring af Deres tjenesteforhold i  

 1998/99 var, at amtsrådet havde vedtaget at reducere Fælles  

 Services budget i årene frem til 2001. Der blev på denne baggrund  

 stillet skærpede krav til sagsbehandlerstillingen.
Det fremgår af stillingsbeskrivelsen for Deres stilling som  

 sekretariatsmedarbejder, at de opgaver vedrørende budget, regnskab,  

 forbrugsopfølgning og kontakt til og fra lejere, som De varetog i  

 sagsbehandlerstillingen, ikke er omfattet af denne stilling.
Når  

 bortses fra disse opgaver, er opgavebeskrivelserne for stillingen som  

 sagsbehandler og for stillingen som sekretariatsmedarbejder i det  

 væsentlige sammenfaldende.
Begge stillinger omfatter således  

 varetagelsen af opgaver vedrørende amtsgårdens fysiske  

 sikkerhed, skiltning, serviceinformation til amtsgårdens medarbejdere,  

 vareindkøb samt en række administrative opgaver, herunder  

 udarbejdelse af sagsfremstillinger og ad hoc-opgaver.
 Ændringen af Deres tjenesteforhold i 1998/1999 indebar således  

 efter Indenrigsministeriets opfattelse en mindre væsentlig  

 ændring af Deres ansvarsområde og arbejdsopgaver.
 Indenrigsministeriet finder endvidere ikke grundlag for at antage, at  

 ændringen af Deres tjenesteforhold i 1998/99 havde karakter af en  

 sanktion over for Dem på grund af Deres varetagelse af Deres  

 stilling.
 Det er på denne baggrund Indenrigsministeriets opfattelse, at  

 amtskommunen ikke traf en afgørelse i forvaltningslovens forstand i  

 forbindelse med ændringen af Deres tjenesteforhold i 1998/99. Det  

 forhold, at De i stillingen som sekretariatsmedarbejder refererer til lederen  

 af den administrative sektion og ikke til servicechefen, kan efter  

 Indenrigsministeriets opfattelse ikke føre til andet resultat.
Da amtskommunen ikke traf en afgørelse i forvaltningslovens  

 forstand, finder forvaltningslovens § 19, stk. 1, ikke anvendelse i forhold  

 til amtskommunens ændring af Deres tjenesteforhold i 1998/1999, og  

 amtskommunen var derfor ikke forpligtet til at partshøre Dem i  

 forbindelse med beslutningen om, at De skulle omplaceres til stillingen som  

 sekretariatsmedarbejder.
Indenrigsministeriet kan ikke tage stilling til, om  

 amtskommunen i medfør af principperne om god forvaltningsskik burde  

 have partshørt Dem.
 Det forhold, at amtskommunen i forbindelse med ændringen af Deres  

 tjenesteforhold i 1998/99 ikke traf en afgørelse i forvaltningslovens  

 forstand, indebærer endvidere, at reglerne om begrundelse i §§ 22-24 i  

 forvaltningsloven ikke finder anvendelse. amtskommunen har derfor ikke  

 tilsidesat disse i forbindelse med ændringen af Deres tjenesteforhold  

 1998/99.
 Ministeriet foretager herefter ikke videre i sagen.
 Kopi af dette brev er sendt til amtskommunen.
