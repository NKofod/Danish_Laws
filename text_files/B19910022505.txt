I henhold til § 6, stk. 1, i lov nr. 223 af 10. april 1991 om tilskud til miljøaktiviteter i østlandene fastsættes:
 Tilskudsordningens område m.v.
 § 1.  Tilskud kan ydes til overførsel og opbygning af  

 viden i form af styrkelse af miljø- og energiadministration, udrednings- og  

 formidlingsprojekter, uddannelse og rådgivning samt til anlægsinvesteringer.
Stk. 2.  Tilskud kan ydes til hel eller delvis dækning  

 af alle udgifter, dog ikke allerede afholdte udgifter.
Tilskud til  

 anlægsinvesteringer kan ydes med indtil halvdelen af udgifterne og i særlige  

 tilfælde med mere end halvdelen.
 Stk. 3.  Tilskud kan ydes til deltagelse i aktiviteter,  

 der finansieres af en eller flere nationale eller internationale  

 institutioner og organisationer, herunder etablering af fælles  

 finansieringsordninger.
 § 2.  Størrelsen af tilskuddet fastsættes under  

 hensyntagen til andre tilskudsmuligheder, herunder internationale  

 finansieringsordninger samt den økonomiske risiko ved projektets  

 gennemførelse og dets rentabilitet.
 § 3.  Miljøstyrelsen administrerer tilskudsordningen  

 og træffer afgørelser i sager vedrørende tilskud.
 Stk. 2.  Ved administrationen bistås Miljøstyrelsen af  

 en rådgivende komite.
 Stk. 3.  Tilskudsordningen følger regeringens  

 udenrigspolitiske retningslinjer for forskellige former for økonomisk bistand  

 til østlandene.
 Stk. 4.  Miljøstyrelsens afgørelser efter denne  

 bekendtgørelse kan ikke indbringes for anden administrativ myndighed.
 Ansøgning m.v.
 § 4.  Ansøgning om tilskud skal bl.a. indeholde:
 Stk. 2.  Ansøgning om tilskud indsendes til  

 Miljøstyrelsen.
 § 5.  Det påhviler ansøgeren at tilvejebringe  

 dokumentation for modtagerlandets godkendelse og eventuelle deltagelse i  

 projektet.
 § 6.  Ansøgere, der har fået tilsagn om tilskud, skal  

 inden en af Miljøstyrelsen fastsat frist meddele, om tilsagnet vil blive  

 udnyttet.
 § 7.  I forbindelse med tilskud kan Miljøstyrelsen  

 beslutte at nedsætte en følgegruppe, som bl.a. vil have til opgave at påse,  

 at projektet gennemføres i overensstemmelse med forudsætningerne for  

 tilsagnet.
Projektets gennemførelse § 8.  Tilskudsmodtageren er ansvarlig for projektets  

 gennemførelse inden for de anførte tidsmæssige og økonomiske rammer.
 Stk. 2.  Tilskud ydes alene til udgifter i  

 overensstemmelse med budgetopstillingen og de i  

 ansøgningen/projektbeskrivelsen opgivne oplysninger.
Stk. 3.  Hvis projektet opgives, forsinkes eller  

 forudsætningerne for tilsagnet i øvrigt ændres, skal Miljøstyrelsen straks  

 underrettes herom. Ændringer i projektet kan kun finde sted efter aftale med  

 Miljøstyrelsen.
Såfremt disse betingelser ikke overholdes, kan der kræves hel  

 eller delvis tilbagebetaling af det udbetalte tilskud.
 Stk. 4.  Hvis der, efter at tilskud efter denne  

 bekendtgørelse er bevilget, søges tilskud eller offentlig støttet  

 kapitalanbringelse, skal Miljøstyrlsen underrettes herom.
Oplysninger og afrapportering § 9.  Miljøstyrelsen skal under og efter projektets  

 gennemførelse have adgang til besigtigelse eller anden kontrol eller indsigt  

 i det støttede projekts forløb.
 Stk. 2.  Efter projektets afslutning skal modtageren af  

 tilskud i overensstemmelse med Miljøstyrelsens anvisninger afrapportere  

 projektet, herunder give oplysninger om effekten af projektet, samt andre  

 oplysninger, der kan tjene til en vurdering af, om forudsætningerne for  

 tilskuddet er opfyldt.
 Stk. 3.  Afrapporteringen tilhører Miljøstyrelsen, som  

 træffer beslutning om hel eller delvis offentliggørelse af projektresultatet.
Udbetaling af tilskud § 10.  Tilskud kan først udbetales, når samtlige  

 udgifter til gennemførelse af projektet er afholdt, og der foreligger  

 dokumentation i form af en regnskabsoversigt for de faktisk afholdte udgifter  

 ved projektet, jf. dog stk. 4. Oversigten skal indeholde en opgørelse af  

 timeforbrug og -satser med angivelse af, hvad timerne er anvendt til, opdelt  

 efter projektbeskrivelsens arbejds- og tidsplan.
I forbindelse med rejser  

 forudsættes det, at statens regler for tjenesterejser følges.
Honorarer  

 opgøres efter »Retningslinjer for valg af rådgiverbistand og for  

 honorering heraf« i henhold til aftale mellem Danida og Foreningen af  

 Rådgivende Ingeniører (FRI)/Praktiserende Arkitekters Råd (PAR).
Stk. 2.  Regnskabsoversigten skal godkendes af en  

 statsautoriseret eller registreret revisor.
For kommunale virksomheder  

 godkendes oversigten af den kommunale revision, og for statslige  

 institutioner er deres ansvar overfor Rigsrevisionen tilstrækkeligt.
 Stk. 3.  Miljøstyrelsen kan kræve samtlige  

 regnskabsbilag indsendt til gennemsyn.
 Stk. 4.  Miljøstyrelsen kan bestemme, at tilskuddet  

 udbetales i rater, der modsvarer de faktisk afholdte omkostninger.
§ 11.  Selvom de dokumenterede udgifter overstiger det  

 beløb, der er lagt til grund for tilsagnet, ændres tilskuddet ikke.
Såfremt  

 de dokumenterede udgifter er lavere end det beløb, der er lagt til grund for  

 tilsagnet, beregnes tilskuddet på baggrund af de faktisk afholdte udgifter.
Ikrafttrædelsesbestemmelse § 12.  Bekendtgørelsen træder i kraft den 12. april  

 1991.
