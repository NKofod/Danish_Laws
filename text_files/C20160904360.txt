Vejledning om kontrol af arealkrav ved transport af kvæg Regelgrundlag I artikel 3 i transportforordningen1 opstilles en række almindelige betingelser, der altid skal overholdes ved transport af dyr.
Følgende fremgår af bestemmelsen:
 "Det er forbudt at transportere dyr eller lade dem transportere under sådanne forhold, at de kan komme til skade eller blive påført unødig lidelse.
 Desuden skal følgende betingelser være opfyldt:
[. . . ] g) dyrene skal råde over et gulvareal og en ståhøjde, som er passende i forhold til deres størrelse og den planlagte forsendelse [. . . ]" Bestemmelsen er specificeret i de tekniske forskrifter i transportforordningens bilag I, som transportvirksomheder i henhold til artikel 6, stk. 3, er forpligtede til at overholde.
 Af bilag I, kapitel II, punkt 1.2, fremgår følgende:
I det rum, hvor dyrene er anbragt, og på alle niveauer heri skal der være tilstrækkeligt med plads til, at der kan sikres god ventilation oven over dyrene, når de står oprejst i normal stilling, idet dyrenes naturlige bevægelser under ingen omstændigheder må begrænses.  Det følger af bilag I, kapitel III, punkt 2.1, at:
Pladsforholdene skal som et minimum opfylde de mindstekrav, der er fastsat for dyr og transportmidler i kapitel VII.  Bilag I, kapitel VII, indeholder desuden det følgende om pladsforholdene ved transport af kvæg:
Kapitel VII PLADSFORHOLD Pladsforholdene for dyr skal opfylde følgende mindstekrav:
[] B.
Kvæg [] Vejtransport Tallene kan variere afhængigt af ikke blot dyrenes vægt og størrelse, men også af deres fysiske tilstand, vejrforholdene og forsendelsens sandsynlige varighed.  Transportforordningens regler om arealkrav for kvæg suppleres af transportbekendtgørelsen2. Således fremgår følgende af § 10, stk. 1, i bekendtgørelsen:
Ved landevejs, jernbane-, og lufttransport skal lastetætheden for heste, kvæg, får, geder, svin, og fjerkræ mindst opfylde arealkravene angivet i bilag 2 til bekendtgørelsen.  Af bilag 2 til bekendtgørelsen fremgår følgende:
AREALKRAV (LASTETÆTHED) [] B.
Kvæg [] Transport med lastbil inkl. påhængskøretøj 1. Transporter af under otte timers varighed Tallene kan variere afhængigt af ikke blot dyrenes vægt og størrelse, men også af deres fysiske tilstand, vejrforholdene og forsendelsens sandsynlige varighed.
2. Transporter af over otte timers varighed  I henhold til artikel 15, stk. 2, i transportforordningen skal undersøgelse for transportegnethed forud for lange transporter mellem medlemsstaterne og tredjelande ske inden pålæsning som led i kontrol af dyresundheden.
 I henhold til artikel 27 i transportforordningen skal der på slagterier, samlesteder og ved udførsel direkte fra besætninger udføres en række planlagte stikprøvekontroller af transportmidler, dyr og ledsagedokumenter, idet det skal kontrolleres at kravene i transportforordningen overholdes.
 Udpegningen til kontrol på samlesteder og ved direkte udførsel sker i henhold til Fødevarestyrelsens vejledning om stikprøvekontrol af transportmidler, dyr og ledsagedokumenter på samlesteder, i besætninger m.v., omfang, frekvens og dokumentering.
 Udpegning til kontrol på slagterier sker i henhold til Fødevarestyrelsens vejledning om stikprøvekontrol af transportmidler, dyr og ledsagedokumenter på slagterier, omfang, frekvens og dokumentering.
Vurdering af arealkrav Ved vurderingen af om arealkravet er overtrådt, skal der tages udgangspunkt i transportforordningens artikel 3, litra g, herunder bilag I, kapitel VII, punkt B, jf. ovenfor.
Der skal i hvert enkelt tilfælde foretages en konkret vurdering af, hvorvidt dyrene råder over et gulvareal og en ståhøjde, som er passende i forhold til deres størrelse og fysiske tilstand samt til den planlagte forsendelse, herunder bl.a. vejrforholdene.
Denne vurdering skal ske ved en visuel bedømmelse af pladsforholdene.
Til støtte for den visuelle vurdering kan tabellen i bilag 1 inddrages som et element i den konkrete vurdering.
Tabellen kan således anvendes som et hjælpemiddel til den samlede vurdering.
 Tabellen i bilag 1 er baseret på transportforordningens og bekendtgørelsens tabeller og er fremkommet ved inter- og ekstrapolation mellem vægtklasserne.
 Bemærk at der også gælder krav til arealet for kalve til opdræt, der vejer mindre end ca. 50 kg, og for meget tungt kvæg, der vejer mere end ca. 700 kg.
 Ved beregning af belægningsgraden, kg dyr pr. m2, kan dyrenes gennemsnitsvægt og/eller enkeltdyrsvægt anvendes.
Sanktionering Sanktionering af overskridelse af arealkrav konstateret ved ankomst til slagteri, besætninger eller samlesteder - det vil sige hvor transporten har fundet sted - sanktioneres med indskærpelse eller politianmeldelse afhængig af forseelsens karakter, tidligere sanktionerede overtrædelser af samme eller lignende karakter.
Se mere herom i Fødevarestyrelsens kontrolvejlednings kapitel 13 og bilag 11c.
 Ved overskridelse af arealkrav konstateret ved afgang udstedes påbud om aflæsning af de overtallige dyr, jf. transportforordningens artikel 23 og transportbekendtgørelsens § 31.
 Politianmeldelse skal foretages, såfremt den ansvarlige for dyrene ikke efterkommer påbuddet om aflæsning.
Regelhenvisninger Ved overtrædelser af arealkrav for kvæg skal der i alle tilfælde henvises til både transportbekendtgørelsens § 35, stk. 1, nr. 1 og nr. 3.
 Hvis et forhold vurderes at være uforsvarlig behandling af dyr, skal der ligeledes henvises til dyreværnslovens § 28. Dette vil i nogle tilfælde kunne medføre en højere straf.
 For så vidt angår hjemmel til udstedelse af påbud henvises til § 31 i transportbekendtgørelsen, jf. artikel 23 i forordning nr. 1/2005 af 22/12/2004.
Registrering og dokumentation af kontrollen Kontrollen skal registreres i DIKO.
 I tilfælde af sanktionering skal der udformes en detaljeret beskrivelse af kontrolfundet (antallet af dyr, dyrenes størrelse, bilens areal og indretning, dyrenes adfærd  er der uro/brølen/dyr der bliver klemt, kan dyrene nå drikkenipler etc.). Beskrivelsen suppleres af foto eller videooptagelser.
I tilfælde af, at der udstedes påbud, jf. transportforordningens artikel 23 og transportbekendtgørelsens § 31, skal der ske partshøring, og kontrolrapporten skal følges op af en skriftlig afgørelse indeholdende hjemmel, begrundelse og klagevejledning.
Se mere i kapitel 13 i Fødevarestyrelsens kontrolvejledning.
 I forbindelse med politianmeldelse følges Fødevarestyrelsens vejledning om politianmeldelser og håndtering af straffesager.
 Når kontrollen er gennemført, udleveres en veterinær kontrolrapport, jf. bilag 11c i Fødevarestyrelsens kontrolvejledning.
Fødevarestyrelsen, den 28. januar 2016 P.D.V.  Per S.
Henriksen / Ida Krems Bilag 1 Arealkrav (lastetæthed) kreaturer 1 På side 58 i Den Videnskabelige Komités udtalelse af 11. marts 2002 The welfare of animals during transport (Details for horses, pigs, sheep and cattle) anbefales et areal beregnet ud fra ligningen A = 0,021 W0,67.
 1 Rådets forordning nr. 1/2005 af 22. december 2004 om beskyttelse af dyr under transport og dermed forbundne aktiviteter og om ændring af direktiv 64/432/EØF og 93/119/EF og forordning (EF) nr. 1255/97.
 2 Bekendtgørelse nr. 1729 af 21. december 2006 om beskyttelse af dyr under transport.
