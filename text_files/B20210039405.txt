Bekendtgørelse om ændring af bekendtgørelse om rentefrie lån svarende til angivet moms og lønsumsafgift og fremrykket udbetaling af skattekreditter i forbindelse med covid-19 § 1 I bekendtgørelse nr. 573 af 5. maj 2020 om rentefrie lån svarende til angivet moms og lønsumsafgift og fremrykket udbetaling af skattekreditter i forbindelse med covid-19, foretages følgende ændringer:
 1. Indledningen affattes således:
»I medfør af § 5, stk. 3, § 7, stk. 7, § 8, stk. 3, og § 9, stk. 2, i lov nr. 572 af 5. maj 2020 om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19, som ændret ved lov nr. 248 af 23. februar 2021, fastsættes:« 2. I § 3 ændres »den 15. juni 2020« til: »anmodningsfristen«.
 3. I § 4 indsættes som stk. 2:
»Stk. 2. Finansielle virksomheder og kreditinstitutter efter § 5, stk. 1, nr. 1 og 2, i lov om finansiel virksomhed kan ikke opnå lån efter §§ 1-4 i lov om rentefrie lån svarende til angivet moms og lønsumsafgift og fremrykket udbetaling af skattekreditter m.v. i forbindelse med covid-19.« § 2 Bekendtgørelsen træder i kraft den 13. marts 2021.
