 Ved kgl. resolution af 8. januar 1954 har Danmark ratificeret den i  

 Stockholm den 26. marts 1953 indgåede overenskomst mellem Danmark, Finland,  

 Island, Norge og Sverige om ændring af konventionen mellem samme stater af 6.  

 februar 1931 indeholdende internationalprivatretlige bestemmelser om  

 ægteskab, adoption og værgemål, efter at der ved lov nr. 295 af 17. november  

 1953 var blevet meddelt regeringen bemyndigelse til ved kongelig anordning af  

 sætte overenskomstens bestemmelser i kraft.
 Overenskomsten har følgende ordlyd:
 Bilag.
 Overenskomst.
 Hans Majestæt Kongen af Danmark, Republiken Finlands Præsident, Republiken  

 Islands Præsident, Hans Majestæt Kongen af Norge og Hans Majestæt Kongen af  

 Sverige, som har besluttet at indgå en overenskomst angående ændring af  

 ordlyden af artiklerne 2, 7 og 9 i den mellem Danmark, Finland, Island, Norge  

 og Sverige den 6. februar 1931 afsluttede konvention indeholdende  

 internationalprivatretlige bestemmelser om ægteskab, adoption og værgemål,  

 har udnævnt til deres befuldmægtigede:
 Hans Majestæt Kongen af Danmark:
Sin overordentlige og befuldmægtigede ambassadør i Stockholm, Knud Aage  

 Monrad-Hansen; Republiken Finlands Præsident:
Republikens overordentlige gesandt og befuldmægtigede minister i  

 Stockholm, Georg Achates Gripenberg; Republiken Islands Præsident:
Republikens overordentlige gesandt og befuldmægtigede minister i Stockholm  

 Helgi Palson Briem; Hans Majestæt Kongen af Norge:
Sin overordentlige og befuldmægtigede ambassadør i Stockholm, Birger  

 Bergersen; Hans Majestæt Kongen af Sverige:
Sin Udenrigsminister, Hans Excellence Bo Osten Undeen; Hvilke, behørigt befuldmægtigede, er kommet overens om, at nedennævnte  

 artikler i ovennævnte konvention af 6. februar 1931 skal have følgende  

 ændrede ordlyd:
 Artikel 2.
 Om lysning, herunder prøvelse af ægteskabsbetingelserne, og om vielse  

 gælder loven i den stat, for hvis myndighed ægteskabet indgås.
Lysning efter nævnte lov kræves dog ikke, hvis lysning, der er foretaget  

 efter loven i en anden af staterne, stadig har virkning, og hver af  

 brudefolkene herved er fundet at have ret til at indgå ægteskabet efter den  

 lov, som i vielseslandet skal lægges til grund ved afgørelsen af dette  

 spørgsmål.
Dette gælder, selv om kun den ene af brudefolkene er statsborger i  

 en anden af de kontraherende stater end den, for hvis myndighed ægteskabet  

 indgås, og den anden er statsborger i vielseslandet.
 Artikel 7.
 Spørgsmål om separation eller skilsmisse mellem statsborgere i de  

 kontraherende stater afgøres i den stat, hvor begge ægtefæller er bosat,  

 eller hvor de senest har været bosat samtidig, og en af dem fremdeles er  

 bosat.
 Kan sagen ikke efter første stykke afgøres i nogen af staterne, kan  

 afgørelsen træffes i en stat, hvor en af ægtefællerne har statsborgerret.
 Skilsmisse på grundlag af seperation kan altid meddeles i en stat, hvor  

 begge ægtefæller har statsborgerret.
 Artikel 9.
Ved de i artiklerne 7 og 8 nævnte afgørelser anvendes i hver stat den der  

 gældende lov.
Afgørelse om deling af formuen og om skadeserstatning træffes  

 dog altid efter den lov, som ifølge artikel 3 er bestemmende for  

 ægtefællernes formueforhold.
 Separation, som er opnået i en af staterne, giver i de andre stater samme  

 ret til skilsmisse som en der meddelt separation.
 Denne overenskomst skal ratificeres, og ratifikationsinstrumenterne skal  

 deponeres i det svenske udenrigsministeriums arkiv, så snart ske kan.
Overenskomsten træder i kraft på den første dag i den kalendermåned, som  

 følger næst efter, at ratifikationsinstrumenterne er blevet deponeret.
Den  

 udgør en integrerende del af konventionen af 6. februar 1931 indeholdende  

 internationalprivatretlige bestemmelser om ægteskab, adoption og værgemål og  

 kan derfor ikke opsiges særskilt.
 Til bekræftelse heraf har de respektive befuldmægtigede undertegnet  

 nærværende overenskomst og forsynet den med deres segl.
 Udfærdiget i Stockholm, i et eksemplar på hvert af følgende sprog: dansk,  

 finsk, islandsk, norsk og svensk, og for det svenske sprogs vedkommende i to  

 tekster, en for Sverige og en for Finland, den 26. marts 1953.
 For Danmark:
K.
MONRAD-HANSEN (L.S.) Danmarks ratifikationsdokument deponeredes tilligemed de øvrige  

 kontraherende staters ratifikationsdokumenter i det svenske  

 udenrigsministerium den 2. februar 1954.
 Overenskomsten træder i kraft den 1. marts 1954.
 Justitsministeriet, den 15. februar  

 1954.
 Hans Hækkerup.
 /Gaarden.
