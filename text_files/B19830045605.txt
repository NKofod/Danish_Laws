 I henhold til kapitel III i lov nr. 233 af 6. juni 1968 om  

 fritidsundervisning m.v. med senere ændringer, jfr. lovbekendtgørelse nr. 329  

 af 11. juli 1983, fastsættes:
Almen fritidsundervisning for voksne Indhold § 1.  Almen fritidsundervisning kan godkendes i emner,  

 der kan samle voksne i deres fritid til sammenhængende, målrettet  

 undervisning (aftenskoler, kursus), til selvstændigt arbejde med  

 humanistiske, samfundsmæssige eller naturvidenskabelige emner (studiekredse)  

 eller til en selvstændig virksomhed inden for praktiske og musiske emner  

 (interessegrupper for voksne).
 Stk. 2.  Virksomhed, der ifølge indhold og  

 tilrettelæggelse naturligt henhører under anden form for fritidsundervisning  

 og visse andre aktiviteter efter undervisningsministerens nærmere  

 bestemmelse, herunder sportsprægede aktiviteter, som i andre sammenhænge  

 dyrkes som konkurrencer el. lign., kan ikke godkendes, hverken i teori eller  

 praksis, dog bortset fra motionsgymnastik.
 Stk. 3.  Tvivlstilfælde om, hvorvidt et fag eller emne i  

 øvrigt vil kunne godkendes, afgøres af undervisningsministeriet, der kan  

 fastsætte almindelige regler om begrænsninger i emnekredsen.  

 Undervisningsministeriets udsender meddelelser om de trufne afgørelser.
Stk. 4.  Almen fritidsundervisning for voksne kan  

 tilrettelægges på alle ugens dage, i dag- og aftentimerne, evt. i  

 kostskoleform, og kan, hvor forholdene i øvrigt tillader det, tilrettelægges  

 i sammentrængt form.
Ved undervisning i sammentrængt form forstås  

 undervisning, der afvikles inden for 8 kalenderdage.
Almen  

 fritidsundervisning kan højst omfatte 8 timer dagligt.
Godkendelsesbetingelser § 2.  Lederen af almen fritidsundervisning for voksne  

 skal have de nødvendige pædagogiske forudsætninger og have gennemgået et  

 lederteknisk grundkursus på mindst 12 timer omfattende en gennemgang af  

 bestemmelserne om fritidsundervisning for voksne med særligt henblik på  

 lederens funktioner.
Såfremt virksomheden omfatter mere end 5 hold årligt  

 inden for fritidsundervisning for voksne, skal lederen tillige have  

 gennemgået et administrativt kursus af mindst 36 timers varighed,  

 indeholdende en udvidet gennemgang af fritidsundervisningens administration,  

 tilrettelæggelse af undervisningsprogrammer, udformning af tilbud samt  

 orientering om det samlede uddannelsessystem.
 Stk. 2.  Undervisningsministeriet kan fravige de i stk.  

 1 nævnte krav for ledere, der gennem anden virksomhed inden for skole- og  

 undervisningsområdet har erhvervet sig tilsvarende kundskaber.
§ 3.  Almen fritidsundervisning skal være tilrettelagt  

 for voksne og stå åben for alle over 18 år.
Den må ikke være forbeholdt en  

 bestemt organisations eller forenings medlemmer.
 Stk. 2.  Unge under 18 år, der af lederen skønnes at  

 kunne deltage i almen fritidsundervisning for voksne, kan optages, såfremt  

 det ikke anses for muligt eller rimeligt at henvise dem til ungdomsskolen.  

 Hvis sådanne unge undtagelsesvis optages, skal holdet dog overvejende bestå  

 af deltagere over 18 år.
Stk. 3.  I særlige tilfælde vil der kunne godkendes  

 virksomhed, der er tilrettelagt for voksne og børn.
Instrumentalundervisning,  

 jfr. § 10, stk. 4, vil dog ikke kunne godkendes som virksomhed, der er  

 tilrettelagt for voksne og børn.
Stk. 4.  Hvor særlige forhold gør sig gældende, vil  

 almen fritidsundervisning for voksne af amtsrådet kunne godkendes for en  

 bestemt afgrænset deltagerkreds, f.eks. på rekreationshjem, sygehjem,  

 institutioner o. lign.
Det samme gælder for almen fritidsundervisning på  

 virksomheder, når den finder sted uden for arbejdstiden.
 § 4.  Virksomhed, der tilbydes som kursus  

 (aftenskoler), skal være tilrettelagt efter en plan, som sikrer, at der gives  

 en sammenhængende, målrettet undervisning.
Stk. 2.  Virksomhed, der tilbydes som studiekreds, skal  

 være tilrettelagt på grundlag af et materiale, der giver deltagerne mulighed  

 for analyser, vurderinger og konklusioner.
Studiematerialet kan bestå af  

 grundbøger, opslagsbøger, audiovisuelle materialer m.v. og kan suppleres af  

 indsamlet stof, evt. ved ekskursioner.
 Stk. 3.  Virksomhed, der tilbydes som interessegruppe  

 for voksne, skal være tilrettelagt således, at der gives mulighed for  

 deltagernes personlige, selvstændige udfoldelse.
 Stk. 4.  Virksomhed vil kunne tilbydes som en  

 kombination af de under stk. 1-3 nævnte former, når den kun omfatter eet  

 emne.
 Stk. 5.  Der skal være overensstemmelse mellem det  

 tilbud, der fremsættes til deltagerne, og virksomhedens indhold.
 § 5.  Det skal af undervisningsplanen eller  

 studiematerialet fremgå, at emnet vil blive belyst på en saglig og alsidig  

 måde.
§ 6.  For hvert hold skal virksomheden omfatte mindst  

 20 timer.
Kursus og studiekredse kan kun omfatte eet emne, og der skal være  

 et rimeligt forhold mellem undervisningens mål og timetal.
 § 7.  Kursuslæreren og interessegruppeinstruktøren  

 skal gennem uddannelse eller tidligere virksomhed have erhvervet faglige  

 kvalifikationer i det pågældende emne og må have de fornødne pædagogiske  

 forudsætninger.
 Stk. 2.  Studiekredslæreren skal have de fornødne  

 forudsætninger for at kunne forestå ledelsen af en studiekreds og skal gennem  

 særlig uddannelse eller erfaring kunne godtgøre, at han behersker de særlige  

 arbejdsmønstre, der kendetegner studiekredsen.
 Stk. 3.  Godkendelse af en lærer eller instruktør kan i  

 det enkelte tilfælde gøres betinget af, at vedkommende deltager i et kursus i  

 voksenpædagogik.
Stk. 4.  Der vil normalt kun kunne godkendes een lærer  

 eller instruktør pr. hold.
Hvis pædagogiske eller faglige hensyn gør det  

 påkrævet, og kontinuiteten i holdets arbejde kan sikres, vil der dog  

 undtagelsesvis kunne godkendes flere, skiftende lærere på eet hold.
 Stk. 5.  Hvor pædagogiske hensyn gør det ønskeligt, og  

 hvor ansøgning har foreligget sammen med ansøgningen om godkendelse af  

 holdene, kan samlæsning af flere hold i et nærmere angivet timetal godkendes.  

 Dette gælder dog ikke hold i instrumentalundervisning, jfr. § 10, stk. 4.
 § 8.  Det benyttede lokale skal med hensyn til  

 størrelse, beskaffenhed og udstyr være egnet til den planlagte virksomhed.
 Stk. 2.  Virksomhed i private hjem vil normalt ikke  

 kunne godkendes.
 § 9.  Deltagere i almen fritidsundervisning for voksne  

 skal af initiativtageren afkræves et beløb, som fastsættes i forhold til de  

 forventede udgifter til lønninger, honorarer og administration m.v.
 Stk. 2.  Deltagerbetalingen anvendes til dækning af  

 andel i udgifter til lønninger til lærere og instruktører, til andel af  

 lederhonorar samt til planlægning, administration, køb eller leje af  

 undervisningsmateriel, ekskursioner m.v.
 Stk. 3.  Deltagerbetalingen kan ikke anvendes til  

 undervisningsmaterialer, der forbruges af deltagerne.
 Stk. 4.  Hvor undervisningen foregår i privatejede  

 lokaler - dog ikke i private hjem - der ikke er anvist af kommunen, vil  

 deltagerbetalingen kunne anvendes til dækning af virksomhedens andel af  

 udgifterne, jfr. §§ 45 og 46.
Stk. 5.  Det årlige regnskab for den godkendte  

 virksomhed, herunder anvendelsen af deltagerbetaling og eventuelle andre  

 indtægter, indsendes gennem kommunalbestyrelsen til amtsrådet.
Regnskabsåret  

 går fra 1. august til 31. juli.
 Stk. 6.  Direktoratet for folkeoplysning, frie  

 grundskoler m.v. fastsætter nærmere regler om deltagerbetalingen.  

 Direktoratet fastsætter endvidere regler om anvendelsen af et eventuelt  

 opstået overskud fra deltagerbetalingen, hvis en privat initiativtager  

 ophører med at drive voksenundervisning i henhold til kapitel III i lov om  

 fritidsundervisning m.v.
Tilskudsbetingelser § 10.  Det er betingelse for ydelse af tilskud til  

 godkendt almen fritidsundervisning for voksne, at virksomheden er søgt  

 godkendt inden 3. mødegang.
Indtil virksomheden er godkendt, finder den sted  

 på initiativtagerens ansvar og risiko.
Fritidsundervisning i sammentrængt  

 form skal altid ansøges godkendt inden 3 hverdage før dens påbegyndelse.
 Stk. 2.  I tilfælde, hvor ansøgning ikke indsendes før  

 virksomhedens påbegyndelse, skal fremsendes en anmeldelse af den påtænkte  

 virksomhed.
 Stk. 3.  Undervisningen skal være påbegyndt med mindst  

 12 deltagere, jfr. dog stk. 4. I tyndt befolkede egne eller i mindre øsamfund  

 kan det nævnte deltagerantal efter amtsrådets bestemmelse nedsættes til 10.
 Stk. 4.  Hold i instrumentalundervisning kan kun  

 oprettes med mindst 4 deltagere.
 Stk. 5.  De i stk. 3 nævnte deltagere anses for at have  

 påbegyndt undervisningen, såfremt de har betalt det i § 9, stk. 1, nævnte  

 beløb forud for dennes iværksættelse eller inden 3. mødegang.
Stk. 6.  Initiativtageren skal før virksomhedens  

 påbegyndelse eller inden 3. mødegang til kummunen have indbetalt et beløb  

 svarende til 1/3 af de med virksomheden forbundne udgifter til lærer- og  

 instruktørløn og evt. lederhonorar.
Beløbet erlægges for samtlige planlagte  

 timer.
Kommunen kan ikke udbetale løn eller honorarer for timer, for hvilke  

 initiativtagerens andel ikke er indbetalt.
 Stk. 7.  Kursus skal være gennemført efter  

 undervisningsplanen og studiekredse på grundlag af studiematerialet.
Stk. 8.  Til brug for opgørelse af det læste timetal  

 skal der for hvert hold føres en liste, hvor læste timer og deltagerfremmøde  

 registreres.
Listen skal forefindes i lokalet.
Stk. 9.  Ledere, lærere og instruktører skal lønnes  

 efter de i §§ 47-50 fastsatte regler.
Der kan kun ydes een lærerløn pr. time,  

 jfr. dog § 7, stk. 5.
Aftenhøjskoler Indhold § 11.  En aftenhøjskole kan godkendes inden for  

 humanistiske, samfundsmæssige og naturvidenskabelige emner, når  

 undervisningen er tilrettelagt på et videregående niveau og ikke har et  

 fagligt eller praktisk sigte.
Undervisningen må ikke afslutte med en prøve  

 eller en eksamen.
Stk. 2.  Aftenhøjskoleundervisning kan tilrettelægges på  

 alle ugens dage, i dag- og aftentimerne, evt. i kostskoleform, og kan, hvor  

 forholdene i øvrigt tillader det, tilrettelægges i sammentrængt form.
Ved  

 undervisning i sammentrængt form forstås undervisning, der afvikles inden for  

 8 kalender dage.
Aftenhøjskoleundervisning kan højst omfatte 8 timer dagligt.
 § 12.  En aftenhøjskole kan tilrettelægges som en  

 supplerende undervisning på et videregående niveau i tilslutning til andre  

 former for fritidsundervisning for voksne.
 Stk. 2.  Aftenhøjskoleundervisning, der godkendes i  

 henhold til stk. 1, skal holdes inden for de i § 11 fastsatte emneområder og  

 skal tillige have naturlig sammenhæng med den undervisning, den supplerer.
Godkendelsesbetingelser § 13.  Lederen af en aftenhøjskole skal have de  

 nødvendige pædagogiske og administrative forudsætninger, herunder opfylde de  

 i § 2 anførte krav.
 Stk. 2.  Godkendelsesbetingelserne i § 3, stk. 1, 2 og  

 4, § 8 og § 9 gælder også for aftenhøjskoler.
 § 14.  Aftenhøjskolen skal være tilrettelagt efter en  

 plan, som sikrer, at der gives en sammenhængende undervisning på et  

 videregående niveau.
 § 15.  Det skal af undervisningsplanen og det anvendte  

 undervisningsmateriale fremgå, at emnet vil blive belyst på en saglig og  

 alsidig måde.
 § 16.  For hvert hold skal undervisningen omfatte  

 mindst 20 timer i hvert emne, jfr. dog stk. 2. Der skal være et rimeligt  

 forhold mellem undervisningens mål og timetal.
 Stk. 2.  Tilrettelægges aftenhøjskoleundervisningen som  

 supplement til en anden form for fritidsundervisning for voksne, kan  

 undervisningen godkendes med et lavere timetal end 20 timer, dog mindst 10  

 timer.
 Stk. 3.  Det er en betingelse for godkendelse af den i  

 stk. 2 omhandlede undervisning, at den har samme deltagerkreds som den  

 undervisning, den supplerer.
 § 17.  Aftenhøjskolens lærere skal gennem særlig  

 uddannelse eller studium af vedkommende emneområde kunne godtgøre at være  

 egnede til at påtage sig undervisning på et videregående niveau.
Stk. 2.  Der vil normalt kun kunne godkendes een lærer  

 pr. hold.
Hvis pædagogiske eller faglige hensyn gør det påkrævet, og  

 kontinuiteten i holdets arbejde kan sikres, vil der dog undtagelsesvis kunne  

 godkendes flere, skiftende lærere på eet hold.
 Stk. 3.  Hvor pædagogiske hensyn gør det ønskeligt, og  

 hvor ansøgning har foreligget sammen med ansøgningen om godkendelse af  

 holdene, kan samlæsning af flere hold i et nærmere angivet timetal godkendes.
Tilskudsbetingelser § 18.  For aftenhøjskolen gælder samme  

 tilskudsbetingelser som for almen fritidsundervisning for voksne, jfr. § 10,  

 stk. 1-3 og stk. 5-9.
Stk. 2.  Ledere og lærere skal lønnes efter de i §§  

 47-50 fastsatte regler.
Der kan kun ydes een lærerløn pr. time, jfr. dog §  

 17, stk. 3.
Fordragsrækker Indhold § 19.  En foredragsrække, der giver oplysning om  

 humanistiske, samfundsmæssige og naturvidenskabelige emner uden fagligt eller  

 praktisk sigte, og som giver deltagerne mulighed for sammen med  

 foredragsholderen at diskutere emnet, kan godkendes på de i §§ 20-23 angivne  

 betingelser.
 Stk. 2.  Foredragsrækken kan tilrettelægges på alle  

 ugens dage, i dag~ og aftentimerne og eventuelt i sammentrængt form under  

 forudsætning af, at foredragene er pædagogisk forsvarligt placeret, dvs. at  

 der normalt kun bør være 2 foredrag pr. dag med tilstrækkelig afstand  

 imellem.
Godkendelsesbetingelser § 20.  Lederen af en foredragsrække skal have de  

 nødvendige administrative forudsætninger.
 Stk. 2.  Godkendelsesbetingelserne i § 3, stk. 1, 2 og  

 4, § 8 og § 9 gælder også for foredragsrækker.
 § 21.  Foredragsrækken må kun omfatte een emnekreds,  

 hvorved forstås, at der skal være en sådan indbyrdes sammenhæng mellem  

 foredragene, at disse udgør en naturlig helhed.
 Stk. 2.  En foredragsrække skal omfatte mindst 4  

 foredrag.
 § 22.  Det skal af planen over foredragsrækken fremgå,  

 at emnet vil blive belyst på en saglig og alsidig måde.
 § 23.  Foredragsholderen skal have de fornødne  

 forudsætninger for at kunne behandle det pågældende emne.
Tilskudsbetingelser § 24.  Det er en betingelse for ydelse af tilskud til  

 en foredragsrække, at den er søgt godkendt inden 3 hverdage før  

 foredragsrækkens start, og at foredragene er gennemført i overensstemmelse  

 med planen.
Stk. 2.  Foredragsrækken skal være påbegyndt med mindst  

 25 deltagere.
I tyndt befolkede egne eller i mindre øsamfund, jfr. § 10, stk  

 3, kan det nævnte deltagerantal efter amtsrådets bestemmelse nedsættes til  

 15.
 Stk. 3.  En foredragsrække anses for påbegyndt, såfremt  

 deltagerne inden 1. foredrag har tilmeldt sig og betalt det i § 9 nævnte  

 beløb, jfr. § 20, stk. 2.
Stk. 4.  Til brug for opgørelse af foredragsrækken skal  

 der føres en liste, hvor de afholdte foredrag og deltagerfremmøde  

 registreres.
Listen skal forefindes i lokalet.
 Stk. 5.  Lederen skal lønnes efter de i § 47 eller § 48  

 fastsatte regler.
Specialundervisning for voksne Indhold § 25.  Specialundervisning for voksne kan godkendes  

 for personer med fysiske og psykiske handicap på de i §§ 27-33 angivne  

 betingelser.
 Stk. 2.  Tvivlsspørgsmål om, hvorvidt en person er  

 berettiget til deltagelse i en given form for specialundervisning, afgøres af  

 amtsrådet på grundlag af en sagkyndig udtalelse om den pågældendes behov for  

 specialundervisning.
 Stk. 3.  Specialundervisning kan tilbydes i de fag og  

 emner og i de tilrettelæggelsesformer, der i øvrigt kan godkendes som almen  

 fritidsundervisning for voksne, aftenhøjskole og som erhvervsmæssige kursus.  

 Undervisningen skal være tilrettelagt under hensyntagen til deltagernes  

 handicap.
Stk. 4.  Specialundervisning for voksne kan  

 tilrettelægges på alle ugens dage, i dag- og aftentimerne, evt. i  

 kostskoleform, og kan, hvor forholdene i øvrigt tillader det, tilrettelægges  

 i sammentrængt form.
Ved undervisning i sammentrængt form forstås  

 undervisning, der afvikles inden for 8 kalenderdage.
Specialundervisning kan  

 højst omfatte 8 timer dagligt.
§ 26.  Såfremt der har meldt sig mindst 5 elever til  

 et kursus, skal dette oprettes.
Amtsrådet kan efter særlig ansøgning i hvert  

 enkelt tilfælde godkende undervisning med et lavere deltagerantal end det  

 nævnte, dog mindst 2 deltagere.
 Stk. 2.  De i stk. 1 nævnte deltagere anses for tilmeldt  

 undervisningen, såfremt de har betalt det i § 33 nævnte indskrivningsgebyr  

 forud for dennes iværksættelse eller inden 3. mødegang.
Godkendelsesbetingelser § 27.  Lederen af specialundervisning for voksne skal  

 have de nødvendige pædagogiske og administrative forudsætninger, herunder  

 opfylde de i § 2 nævnte krav, samt have modtaget mindst 48 timers  

 undervisning i de særlige forhold vedrørende specialundervisning.
§ 28.  Deltagere i specialundervisning skal være fyldt  

 18 år.
Unge under 18 år, der af lederen skønnes at kunne deltage i  

 undervisningen, kan dog optages, såfremt det ikke anses for muligt eller  

 rimeligt at henvise dem til ungdomsskolen.
Hvis sådanne unge undtagelsesvis  

 optages, skal holdet overvejende bestå af deltagere over 18 år.
 § 29.  Det skal af undervisningsplanen og det anvendte  

 undervisningsmateriale fremgå, at emnet vil blive belyst på en saglig og  

 alsidig måde.
§ 30.  For hvert hold skal undervisningen omfatte  

 mindst 20 timer i hvert emne.
Der skal være et rimeligt forhold mellem  

 undervisningens mål og timetal.
 § 31.  Specialundervisningens lærere må gennem  

 uddannelse eller tidligere virksomhed have erhvervet faglige kvalifikationer  

 i det pågældende emne samt have de fornødne pædagogiske forudsætninger for at  

 kunne tilrettelægge og gennemføre undervisningen, f.eks. ved deltagelse i et  

 kursus i voksenpædagogik.
 Stk. 2.  Udover de i stk. 1 nævnte krav skal læreren:
 Stk. 3.  Hvor pædagogiske hensyn gør det ønskeligt, og  

 hvor ansøgning har foreligget sammen med ansøgningen om godkendelse af  

 holdene, kan samlæsning af flere hold i et nærmere angivet timetal godkendes.
 § 32.  Undervisningslokalet skal med hensyn til  

 størrelse, beskaffenhed og udstyr være egnet til undervisning i det  

 pågældende fag for den pågældende handicapgruppe.
 Stk. 2.  Undervisning i private hjem vil normalt ikke  

 kunne godkendes.
§ 33.  Undervisningen skal være vederlagsfri, men der  

 skal afkræves deltagerne et indskrivningsgebyr, som fastsættes i forhold til  

 de forventede udgifter til administration m.v.
Det vil kunne godkendes, at  

 gebyret nedsættes eller eventuelt helt bortfalder for særlige grupper af  

 deltagere.
 Stk. 2.  Indskrivningsgebyrerne kan anvendes til dækning  

 af udgifter til planlægning, administration, køb og leje af  

 undervisningsmateriel, ekskursioner m.v.
 Stk. 3  Indskrivningsgebyrerne må ikke anvendes til  

 lærerløn, lederhonorar eller til undervisningsmaterialer, der forbruges af  

 deltagerne.
 Stk. 4.  Hvor undervisningen foregår i privatejede  

 lokaler - dog ikke i private hjem - der ikke er anvist af kommunen, vil  

 indskrivningsgebyrerne kunne anvendes til dækning af skolens andel af  

 lokaleudgifterne, jfr. §§ 45 og 46.
Stk. 5.  Det årlige regnskab for den godkendte  

 virksomhed, herunder anvendelse af indskrivningsgebyrer og eventuelle andre  

 indtægter, indsendes gennem kommunalbestyrelsen til amtsrådet.
Regnskabsåret  

 går fra 1. august til 31. juli.
Tilskudsbetingelser § 34.  Det er en betingelse for ydelse af tilskud til  

 et specialundervisningshold, at det er søgt godkendt inden holdets start  

 eller inden 3. mødegang, og at undervisningen er gennemført i  

 overensstemmelse med undervisningsplanen.
Specialundervisning i sammentrængt  

 form skal altid ansøges godkendt inden 3 hverdage før dens påbegyndelse.
 Stk. 2.  I tilfælde, hvor ansøgning ikke indsendes før  

 virksomhedens påbegyndelse, skal fremsendes en anmeldelse af den påtænkte  

 virksomhed.
Stk. 3.  Til brug for opgørelse af det læste timetal  

 skal der for hvert hold føres en liste, hvor læste timer og deltagerfremmøde  

 registreres.
Listen skal forefindes i lokalet.
Stk. 4.  Lederen og lærerne skal lønnes efter de i §§  

 47-50 fastsatte regler.
Der kan kun ydes een lærerløn pr. time, jfr. dog §§  

 31, stk. 3.
Erhvervsmæssige kursus Indhold § 35.  Kursus, der sigter mod et bestemt  

 arbejdsområde, kan godkendes på de i §§ 36-38 angivne betingelser.
Undtaget  

 er erhvervsuddannelser, der henhører under anden lovgivning.
Stk. 2.  Erhvervsmæssige kursus kan tilrettelægges på  

 alle ugens dage, i dag- og aftentimerne, evt. i kostskoleform, og kan, hvor  

 forholdene i øvrigt tillader det, tilrettelægges i sammentrængt form.
Ved  

 undervisning i sammentrængt form forstås undervisning, der afvikles inden for  

 8 kalenderdage.
Kursusundervisning kan højst omfatte 8 timer dagligt.
Godkendelsesbetingelser § 36.  Lederen af et erhvervsmæssigt kursus skal have  

 de nødvendige pædagogiske og administrative forudsætninger, herunder opfylde  

 de i § 2 nævnte krav.
 Stk. 2.  Godkendelsesbetingelserne i § 3, stk. 1, 2 og  

 4, § 8 og § 9 gælder også for erhvervsmæssige kursus.
 § 37.  Undervisningen skal være tilrettelagt efter en  

 kursusplan, der er i overensstemmelse med en af undervisningsministeriet  

 foretaget typegodkendelse.
§ 38.  Kvalifikationskravene til lærerne fastsættes i  

 den i § 37 omhandlede typegodkendelse.
Godkendelse af en lærer kan i det  

 enkelte tilfælde gøres betinget af, at vedkommende deltager i et kursus i  

 voksenpædagogik.
 Stk. 2.  Hvor pædagogiske hensyn gør det nødvendigt, og  

 hvor ansøgning har foreligget samtidig med godkendelsesansøgningen for  

 holdene, kan samlæsning af flere hold i et nærmere angivet timetal godkendes.
Tilskudsbetingelser § 39.  Det er en betingelse for ydelse af tilskud til  

 et erhvervsmæssigt kursus, at det er søgt godkendt inden 3. mødegang og  

 påbegyndt med mindst 12 deltagere, samt at undervisningen er gennemført i  

 overensstemmelse med undervisningsplanen inden for det godkendte timetal.  

 Kursus i sammentrængt form skal altid ansøges godkendt inden 3 hverdage før  

 dets påbegyndelse.
I områder, der af amtsrådet er erklæret for tyndt befolket  

 m.v., jfr. § 10, stk. 3, kan deltagerantallet nedsættes til 10.
 Stk. 2.  I tilfælde, hvor ansøgning ikke indsendes før  

 virksomhedens påbegyndelse, skal fremsendes en anmeldelse af den påtænkte  

 virksomhed.
 Stk. 3.  De i stk. 1 nævnte deltagere anses for at have  

 påbegyndt undervisningen, såfremt de har betalt det i § 9 nævnte beløb forud  

 for dennes iværksættelse eller inden 3. mødegang, jfr. § 36, stk. 2.
 Stk. 4.  Undervisningsministeriet kan i forbindelse med  

 typegodkendelse af kursusplan fastsætte et lavere deltagerantal end nævnt i  

 stk. 1.
 Stk. 5.  Til brug for opgørelse af det læste timetal  

 skal der for hvert hold føres en mødeliste, der skal forefindes i lokalet.
Stk. 6.  Lederen og lærerne skal lønnes efter de i §§  

 47-50-fastsatte regler.
Der kan kun ydes een lærerløn pr. time, jfr. dog §  

 38, stk. 2.
Lokaler Anvisning af lokaler § 40.  Kommunalbestyrelsen skal efter indstilling fra  

 voksenundervisningsnævnet i henhold til de i § 41 fastsatte regler anvise  

 egnede lokaler med fornødent udstyr, herunder inventar og  

 undervisningsmateriel, til godkendt fritidsundervisning for voksne.
 § 41.  Følgende lokaler, der tilhører kommunen eller  

 er beliggende i denne, skal stilles til rådighed med fornødne birum samt lys,  

 varme, bad, rengøring, inventar, undervisningsmateriel og fornøden  

 skolebetjentbistand:
 1. Skoler og andre lokaler, der tilhører kommunen.
 2. Skoler og andre lokaler, der tilhører amtskommunen,  

 i det omfang der ikke har kunnet anvises egnede lokaler i henhold til nr. 1.
 3. Skoler og andre lokaler, der tilhører staten, i det  

 omfang der ikke har kunnet anvises egnede lokaler i henhold til nr. 1 og 2.
 4. Lokaler, hvortil der efter 1. august 1969 med  

 henblik på fritidsundervisningen for voksne er ydet statstilskud eller  

 statslån i henhold til §§ 105-107 i lov om fritidsundervisning m.v.
 5. Tekniske skoler, til hvis opførelse der er ydet  

 statslån, samt undervisningslokaler, hvortil der i henhold til loven om  

 erhvervsmæssig uddannelse af ikke-faglærte arbejdere er ydet statstilskud  

 eller statslån.
 6. Andre skoler og lokaler, til hvis opførelse der  

 efter 1. august 1969 er ydet statstilskud eller statslån, i det omfang der  

 ikke i øvrigt har kunnet anvises egnede lokaler.
 § 42.  De i § 41 omhandlede lokaler skal kun stilles  

 til rådighed for fritidsundervisning for voksne i det omfang, sådan  

 anvendelse kan forenes med de formål, lokalerne i øvrigt skal tjene.
 Stk. 2.  Kommunen kan i særlige tilfælde undlade at yde  

 skolebetjentsbistand, navnlig hvor fritidsundervisningen finder sted i  

 weekender, i ferieperioder og på tidlige eller sene tidspunkter af døgnet,  

 hvor det vil være særligt bekosteligt at stille skolebetjentbistand til  

 rådighed.
 Stk. 3.  Kommunen kan træffe aftale med amtskommunen og  

 staten om, at der i de i stk. 2 nævnte tilfælde ikke stilles  

 skolebetjentbistand til rådighed.
 § 43.  For benyttelsen af de i henhold til § 41, nr.  

 4-6, anviste lokaler erlægges en efter amtsrådets skøn rimelig leje.
 Stk. 2.  Kommunen afholder den i stk. 1 nævnte leje samt  

 eventuelle udgifter til lys, varme m.v. i forbindelse med benyttelsen af de i  

 § 41, nr. 2 og 3, anviste lokaler.
 § 44.  Kommunalbestyrelsen udarbejder instruks for  

 benyttelse af de lokaler, der tilhører kommunen.
 Stk. 2.  For benyttelse af de i henhold til § 41, nr. 2,  

 anviste amtskommunale lokaler gælder en af amtsrådet udarbejdet  

 lokaleinstruks.
 Stk. 3.  For benyttelse af de i henhold til § 41, nr.  

 3-6, anviste statslige eller private lokaler gælder en af  

 undervisningsministeriet udarbejdet lokaleinstruks.
Tilskud til egne eller lejede lokaler til fritidsundervisning for voksne § 45.  Kommunalbestyrelsen kan efter indstilling fra  

 voksenundervisningsnævnet yde tilskud efter de i § 46 fastsatte regler til  

 lokaler, der ikke omfattes af reglerne i § 41, og som benyttes til godkendt  

 fritidsundervisning for voksne.
 § 46.  Tilskud ydes med 75 pct. af følgende  

 driftsudgifter:
1. Egne lokaler og udendørsanlæg: a.
Renter af  

 prioritetsgæld. b.
Skatter, afgifter og forsikringer vedrørende ejendommen.  

 c.
Udgifter til ordinær vedligeholdelse, opvarmning, belysning og rengøring  

 og til eventuelt fornødent tilsyn.
2. Lejede lokaler og udendørsanlæg: a.
Det aftalte  

 lejebeløb. b.
Afholdte udgifter til ordinær vedligeholdelse ifølge  

 lejekontrakten, til opvarmning, belysning og rengøring og til eventuelt  

 fornødent tilsyn.
 Stk. 2.  Forinden beregning af lokaletilskud i henhold  

 til stk. 1 fradrages eventuelle leje- eller fremlejeindtægter.
 Stk. 3.  Lokaleudgifter i forbindelse med offentlige,  

 entregivende arrangementer er ikke tilskudsberettigede.
 Stk. 4.  De tilskudsberettigede udgifter i henhold til  

 stk. 1 kan af kommunalbestyrelsen efter indstilling fra  

 voksenundervisningsnævnet nedsættes til et anslået beløb, f.eks. svarende til  

 en normal leje for et til formålet passende lokale og udendørsanlæg på egnen.  

 Amtsrådet foretager en selvstændig vurdering af lokaleudgifternes størrelse.
 Løn m.v.
§ 47.  Lederen af en fritidsundervisning for voksne,  

 der beskæftiger flere lærere og har mere end 100 timers undervisning pr.  

 skoleår, oppebærer et honorar, der fastsættes af undervisningsministeren  

 efter forhandling med finansministeren.
Regler herom fastsættes ved  

 cirkulære.
§ 48.  Overstiger det samlede timetal i et skoleår  

 7.500, kan der efter regler, der fastsættes af undervisningsministeren, i  

 stedet ansættes en heltidsbeskæftiget leder for højst 3 år ad gangen med et  

 honorar svarende til lønnen for lærere/overlærere, viceskoleinspektører eller  

 skoleinspektører i folkeskolen.
Regler herom fastsættes ved cirkulære.
 Stk. 2.  Honoraret ændres ikke på grund af ændring i  

 timetallet inden for godkendelsesperioden efter stk. 1.
§ 49.  Til bistand for en heltidsbeskæftiget leder kan  

 der antages pædagogisk medhjælp.
Honoraret til medhjælpen fastsættes af  

 undervisningsministeren efter forhandling med finansministeren.
Regler herom  

 fastsættes ved cirkulære.
§ 50.  Timebetalingen for fritidsundervisning for  

 voksne fastsættes af undervisningsministeren efter forhandling med  

 finansministeren.
Cirkulære herom udsendes tilligemed cirkulærer om  

 reguleringer.
§ 51.  Kommunen udreder timebetalingen til lærerne og  

 honoraret til lederne.
Timebetalingen til lærerne udbetales månedsvis bagud.  

 Såfremt betingelserne for af opnå tilskud til et hold ikke opfyldes, kan  

 kommunen kræve de udbetalte beløb tilbage fra den, der har etableret  

 undervisningen.
§ 52.  En undervisningstime er på 55 minutter, hvoraf  

 de 10 minutter kan anvendes til friminutter.
Hvor pædagogiske hensyn gør det  

 ønskeligt, kan andre lektionsperioder godkendes.
 § 53.  Ledere og lærere i fritidsundervisningen for  

 voksne er ikke omfattet af ferielovens regler.
 § 54.  Indrettes der undervisning med tilrejsende  

 lærere, kan der efter regler, der fastsættes af kommunalbestyrelsen, ydes  

 godtgørelse for befordringsudgifter.
Stk. 2.  Til ledere og deres eventuelle pædagogiske  

 medhjælpere, der fører tilsyn med flere undervisningssteder, ydes der  

 godtgørelse for befordringsudgifter ved tilsynsbesøg efter de for statens  

 tjenestemænd gældende regler.
Regler herom fastsættes ved cirkulære.
Tilskud § 55.  Til almen fritidsundervisning for voksne,  

 aftenhøjskoler og erhvervsmæssige kursus yder staten og kommunen tilskud med  

 hver 1/3 af udgifterne til honorarer og timebetaling i henhold til §§ 47-50.
Stk. 2.  Kommunens andel efter stk. 1, både til kommunal  

 og privat virksomhed, forudsættes ikke at overstige 1/3, bortset fra  

 tilfælde, hvor kommunen yder ekstraordinært tilskud, f.eks. for af fritage  

 særlige grupper for betaling.
Sådanne eventuelle tilskud forudsættes i givet  

 fald ydet alle initiativtagere i kommunen på samme vilkår.
 Stk. 3.  Til foredragsrækker yder staten tilskud med 1/3  

 af foredragshonoraret, dog højst med et beløb svarende til grundlønnen for 2  

 undervisningstimer inden for almen fritidsundervisning for voksne, jfr. § 50,  

 stk. 1. Kommunen udreder et beløb af mindst samme størrelse.
 § 56.  Til specialundervisning yder staten og kommunen  

 tilskud med hver 50 pct. af udgifterne til honorarer og timebetaling i  

 henhold til §§ 47-50.
 § 57.  Den del af udgifterne i henhold til §§ 47-50,  

 der ikke dækkes af staten og kommunen efter §§ 55-56, udredes af  

 initiativtageren, som opkræver beløbet hos deltagerne.
§ 58.  Staten yder tilskud med 50 pct. af udgiften til  

 fornøden skolepsykologisk rådgivning i forbindelse med en elevs deltagelse i  

 et specialundervisningskursus.
Kommunen udreder den resterende del af  

 udgiften.
 § 59.  Staten yder tilskud med 50 pct. til kommunens  

 udgifter i henhold til § 43, stk. 2, og § 46 under forudsætning af, at de  

 pågældende lokaler tilhører en eller flere private ejere eller et selskab, en  

 forening, en selvejende institution eller lignende, i hvis ledelse private  

 interesser har hovedvægten.
 § 60.  Tilskud efter §§ 55-59 udbetales til kommunen  

 af amtskommunen, der på begæring stiller de fornødne forskudsbeløb til  

 rådighed.
Stk. 2.  Statstilskuddet til Københavns kommune  

 udbetales af undervisningsministeriet.
Statstilskuddet til Frederiksberg  

 kommune udbetales af Københavns amtskommune.
Særlige bestemmelser § 61.  Deltagelse i fritidsundervisning for voksne kan  

 ikke gøres betinget af bopæl i den kommune, hvor holdet oprettes.  

 Skolekommunen kan dog kræve godtgørelse fra deltagernes hjemstedskommuner.
 Ikrafttræden m.v.
 § 62.  Bekendtgørelsen har virkning fra den 1. august  

 1983. Samtidig ophæves bekendtgørelse nr. 417 af 15. september 1980 om  

 fritidsundervisning for voksne.
