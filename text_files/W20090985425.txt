Dagpengeperiode, beskæftigelseskrav, ukontrollabel, Band Leader Ankenævnet har behandlet Dansk Musiker Forbunds klage på møde den .
Nævnet traf denne A F G Ø R E L S E XXs arbejdstid som Band Leader i perioderne 20. august 2007 til 24. november 2007 og 5. april 2008 til 18. august 2008 anses for kontrollabel.
 Ankenævnet hjemviser på denne baggrund spørgsmålet om, hvorvidt XX herefter opfylder beskæftigelseskravet.
 Ankenævnet ændrer således Arbejdsdirektoratets afgørelse af den 2008.
B E G R U N D E L S E Ankenævnet har lagt til grund, at  XX i perioden fra 20. august 2007 til 24. november 2007 og i perioden 5. april 2008 til 18. august 2008 var ansat som Band Leader for XXX,  orkesteret bestod af 8 musikere,  arbejdsgiveren har oplyst, at XX i ovennævnte perioder havde arbejdet 6 timer dagligt (incl. 2 timers forberedelse) i 7 dage om ugen,  arbejdsgiveren i udtalelser af 20. november 2007 og 17. august 2008 har oplyst, at arbejdstiden var 6 timer pr. dag, 7 dage om ugen.
Dette inkluderede 2 timers øvning og 4 timers optræden.
Den samme udtalelse foreligger vedrørende tidligere ansættelser,  arbejdsgiveren den 23. november 2007 underskrev timesedler vedrørende ugerne 34-47 i 2007. Det fremgik heraf, at øvelse var fra kl. 11-13 og optræden fra kl. 18-22. Arbejdsgiveren underskrev den 22. juni 2008 timesedler vedrørende ugerne 14 til 25 i 2008 og den 17. august 2008 underskrev arbejdsgiveren timesedler vedrørende ugerne 26 til 33. Det fremgik heraf, at øvelse var fra kl. 10-12 og optræden var fra 18-22 hver dag,  Dansk Musiker Forbund har oplyst, at der er dokumentation for arbejdets udførelse på timeskemaerne, hvor XXXX har skrevet under på fordelingen af arbejdstiden på de enkelte dage,  Dansk Musiker Forbund har oplyst, at det var nødvendigt med 2 timers øvning hver dag, idet der var tale om en ny kunstner, der skulle optræde til hver aftens show, hvorfor øvetiden skulle bruges på at øve denne kunstners repertoire, og  Dansk Musiker Forbund har oplyst, at det kun var muligt for bandet at øve på de fastsatte tidspunkter, idet lokalet uden for disse tidspunkter skulle bruges til andre formål, eks. spisning.
Arbejdsdirektoratet har ved afgørelse af 26. november 2008 fundet, at XXs arbejdstid som Band Leader var ukontrollabel.
Arbejdstiden skulle derfor beregnes ved at omregne lønnen med omregningssatsen.
 Det fremgår af reglerne, at hvis et medlems arbejdstid ikke eller kun vanskeligt kan kontrolleres skal nettoindtægten fra arbejdet omregnes til timer med den til enhver tid gældende omregningssats.
 Arbejdstiden anses blandt andet for kontrollabel, hvis arbejdstiden kan kontrolleres ved arbejdsgiverens registreringer.
 Ankenævnet finder, at XX arbejdstid som Band Leader ud fra de konkrete foreliggende omstændigheder må anses for kontrollabel.
Ankenævnet har i denne forbindelse lagt vægt på, at arbejdsgiveren var til stede, når XX var på arbejde.
Arbejdsgiveren havde mulighed for at kontrollere udførelsen og omfanget af hans arbejde på skibet.
 Ankenævnet har endvidere lagt vægt på, at arbejdsgiveren har attesteret XXs arbejdstid.
Ankenævnet har endelig lagt vægt på, at XX hver dag øvede 2 timer.
Der var tale om øvelse sammen med resten af bandet, samt en ny solist hver dag. Øvelokalet stod alene til rådighed i et bestemt tidsrum og aftenens optræden lå ligeledes på et bestemt tidspunkt hver aften.
R E G L E R Ankenævnet henviser til  §§ 53, stk. 6, 55, stk. 1 og 59, stk. 3 i lov om arbejdsløshedsforsikring m.v., jf. lovbekendtgørelse nr. 994 af 8. august 2007,  §§ 3 og 4 i Arbejdsdirektoratets bekendtgørelse nr. 966 af 8. november 2001 om supplerende dagpenge. § 4 er ændret ved Arbejdsdirektoratets bekendtgørelse nr. 666 af 19. juni 2008 om supplerende dagpenge,  §§ 1 og 4 i Arbejdsdirektoratets bekendtgørelse nr. 902 af 9. december 2009 om overskydende timer, og  § 2, stk. 1 og 2 i Arbejdsdirektoratets bekendtgørelse nr. 1616 af 13. december 2006 om beskæftigelseskrav og dagpengeperiode.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København XXX Regler Lov om arbejdsløshedsforsikring m.v., jf. lovbekendtgørelse nr. 994 af 8. august 2007 Ret til dagpenge og aktiveringsydelse § 53.
Stk. 6. For et medlem, hvis ret til dagpenge er bortfaldet som følge af, at perioderne efter § 55, stk. 1, er udløbet, er generhvervelsen af retten til dagpenge betinget af, a) at et fuldtidsforsikret medlem har haft arbejde som lønmodtager i en tid, som sammenlagt svarer til fagets fulde sædvanlige arbejdstid i mindst 26 uger inden for de sidste 3 år, eller i en tilsvarende periode har udøvet selvstændig virksomhed i væsentligt omfang, b) at et deltidsforsikret medlem har haft arbejde som lønmodtager i en tid, som sammenlagt svarer til fagets fulde sædvanlige arbejdstid i mindst 17 uger inden for de sidste 3 år.
 Stk. 7. De i stk. 2 og 6 angivne perioder, inden for hvilke beskæftigelseskravet skal være opfyldt, forlænges med sammenlagt op til 2 år, hvis der forekommer følgende forhold:
1) Perioder med sygdom eller uarbejdsdygtighed af mere end 4 ugers varighed, 2) perioder med støtte til pasning af handicappet eller alvorligt sygt barn efter lov om social service eller alvorligt sygt barn efter lov om ret til orlov og dagpenge ved barsel, 3) perioder med støtte til pasning af nærtstående, der ønsker at dø i eget hjem, efter lov om social service, 4) perioder, hvor et beskæftiget medlem får udbetalt ydelser under uddannelse efter regler fastsat af direktøren for Arbejdsdirektoratet, 5) perioder med fravær på grund af barsel eller adoption efter lov om ligebehandling af mænd og kvinder med hensyn til beskæftigelse og barselorlov m.v., eller 6) perioder med orlov efter lov om børnepasningsorlov.
 Stk. 8. De i stk. 2 og 6 angivne perioder, inden for hvilke beskæftigelseskravet skal være opfyldt, forlænges ud over 2 år, jf. stk. 7, med den resterende periode, hvor der ydes støtte til pasning af handicappet eller alvorligt sygt barn efter lov om social service.
 Stk. 9. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om anvendelsen af stk. 2-4 og 6-8, herunder regler om, at timer, for hvilke der er udbetalt løn, kan indgå i beregningen af beskæftigelseskravet.
§ 55. Et medlem, der har opnået ret til dagpenge, jf. §§ 53 og 54, kan modtage dagpenge efter §§ 51 og 52 a, jf. §§ 47 og 70, i sammenlagt 4 år inden for en periode på 6 år.
Der opnås ret til påbegyndelse af en ny periode, hvis medlemmet dokumenterer på ny at have haft beskæftigelse i det omfang, der er nævnt i § 53, stk. 2 eller 6.
 Stk. 5. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af stk. 1-4, herunder regler om periodernes varighed og beregning efter stk. 3 og 4.
§ 59. Når et ledigt medlem, som er arbejdssøgende til arbejde i fuld, sædvanlig arbejdstid, opnår arbejde af kortere varighed, nedsættes dagpengene.
Nedsættelsen sker efter forholdet mellem medlemmets arbejdstid i vedkommende uge og normal overenskomstmæssig arbejdstid på det danske arbejdsmarked.
Inden for områder, hvor nedsættelse ikke kan foretages på grundlag af arbejdstiden, sker nedsættelsen under hensyn til arbejdslønnen.
Stk. 2. Har et medlem haft beskæftigelse af større omfang end svarende til normal overenskomstmæssig arbejdstid på det danske arbejdsmarked, overføres alle overskydende timer fra de forudgående 12 uger, dog 3 måneder for månedslønnede, før ledighedens indtræden.
Dog bortfalder overskydende timer, der ikke er opbrugt inden for 5 uger fra opgørelsestidspunktet.
 Stk. 3. Hvis et medlems arbejdstid ikke eller kun vanskeligt kan kontrolleres, skal indtægten fra arbejdet ved opgørelsen af overskydende timer, jf. stk. 2, omregnes til timer med den til enhver tid gældende omregningssats.
 Stk. 4. Særregler om nedsættelse af dagpenge kan fastsættes for arbejdsområder, hvor forholdene muliggør, at et ledigt medlem opnår særlig høj arbejdsløn i en begrænset arbejdstid.
Stk. 5. Direktøren for Arbejdsdirektoratet fastsætter nærmere regler efter forhandling med Beskæftigelsesrådet.
Der kan herunder fastsættes regler om, at overskydende timer, jf. stk. 2, i særlige tilfælde opgøres i forhold til et andet timetal end den normale overenskomstmæssige arbejdstid på det danske arbejdsmarked.
Stk. 6. Direktøren for Arbejdsdirektoratet kan efter forhandling med Beskæftigelsesrådet fastsætte regler om, at visse former for beskæftigelse, der udføres som en del af det civile beredskab Arbejdsdirektoratets bekendtgørelse nr. 966 af 8. november 2001 om supplerende dagpenge Kontrollabel arbejdstid § 3. Et medlems arbejdstid anses som kontrollabel, hvis arbejdstiden kan kontrolleres ved arbejdsgiverens registreringer.
 Stk. 2. Et medlems arbejdstid anses også som kontrollabel, hvis et medlem er fast lønnet, og arbejdstiden eller en norm om arbejdstid er fastsat i en kollektiv overenskomst, som gælder for medlemmet og arbejdsgiveren.
 Stk. 3. Et medlems arbejdstid anses også som kontrollabel, hvis medlemmet er fast lønnet, og den skriftlige individuelle aftale om ansættelse henviser til en kollektiv overenskomst for et tilsvarende fagligt område, hvori arbejdstiden eller en norm om arbejdstid er fastsat.
Stk. 4. Hvis et medlems arbejdstid ikke kan anses som kontrollabel efter stk. 1-3, kan arbejdstiden dog anses for kontrollabel på grundlag af en skriftlig individuel aftale om ansættelse, hvis medlemmet er fast lønnet, og arbejdstiden eller en norm om arbejdstid er fastsat i aftalen.
Desuden skal mindst 2 af følgende 6 kriterier være opfyldt:
 1) Virksomheden har procedurer for registrering af arbejdstiden, og hvordan arbejdet skal udføres.
 2) Aftalen indeholder regler om overarbejde og betaling herfor.
 3) Der er faste tidsrum, hvor medlemmet skal være til disposition for arbejdsgiveren.
 4) Størrelsen af medlemmets løn er konstant over en periode.
 5) Medlemmets løn svarer til den normale løn på området.
 6) Medlemmet erklærer på tro og love, at arbejdet har været udført på de vilkår om arbejdstiden, som er nævnt i aftalen.
 Stk. 5. Et medlem anses ikke som fast lønnet, jf. stk. 2-4, hvis der indgår provision i lønnen.
Ukontrollabel arbejdstid § 4. Hvis et medlems arbejdstid ikke kan anses som kontrollabel efter § 3, beregnes arbejdstiden i ugen ved at omregne lønnen (netto) med omregningssatsen.
 Stk. 2. Medlemmets nettoløn ved omregning er lønnen i ugen med fradrag af de dokumenterede nødvendige udgifter, der efter skattereglerne kan fradrages indtægten før beregning af skat.
Stk. 3. Hvis lønnen ikke er kendt på det tidspunkt, hvor arbejdet udføres, sker der et foreløbigt fradrag i dagpengene.
Det sker på grundlag af det antal timer, som medlemmet har oplyst er brugt til arbejdet.
Når lønnen kendes, skal der ske omregning efter stk. 1 og 2.
Stk. 4. Hvis arbejdet ikke har medført indtægter, sker fradraget på grundlag af det antal timer, som medlemmet har oplyst er brugt til arbejdet.
For et medlem, der er forsikret på fuld tid, kan fradrag for hver arbejdsdag højst udgøre 7,4 timer.
For et medlem forsikret på deltid kan fradraget for hver arbejdsdag højst udgøre 1/5 af den gennemsnitlige ugentlige arbejdstid før ledigheden.
Arbejdsdirektoratets bekendtgørelse nr. 1616 af 13. december 2006 om beskæftigelseskrav og dagpengeperiode Lønarbejde § 2. Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn- og arbejdsvilkår, jf. dog stk. 2-6 og §§ 4 og 5. Alle løntimer kan medregnes.
 Stk. 2. I tilfælde, hvor arbejdstiden anses for ukontrollabel, jf. bekendtgørelse om supplerende dagpenge, lægges det timetal, der er beregnet på grundlag af indtægten, til grund ved opgørelsen af beskæftigelsen.
Arbejdsdirektoratets bekendtgørelse nr. 566 af 18. juni 2008 om supplerende dagpenge Ukontrollabel arbejdstid § 4. Hvis et medlems arbejdstid ikke kan anses som kontrollabel efter § 3, beregnes arbejdstiden i ugen ved at omregne lønnen (før skat og inklusive ATP og eventuelt den Særlige Pensionsopsparing) med den til enhver tid gældende omregningssats.
Dokumenterede nødvendige udgifter, der efter skattereglerne kan fratrækkes indtægten før beregning af skat, trækkes fra.
Stk. 2. Hvis lønnen ikke er kendt på det tidspunkt, hvor arbejdet udføres, sker der et foreløbigt fradrag i dagpengene.
Det sker på grundlag af det antal timer, som medlemmet har oplyst er brugt til arbejdet.
Når lønnen kendes, skal der ske omregning efter stk. 1.
Stk. 3. Hvis arbejdet ikke har medført indtægter, sker fradraget på grundlag af det antal timer, som medlemmet har oplyst er brugt til arbejdet.
For et medlem, der er forsikret på fuld tid, kan fradrag for hver arbejdsdag højst udgøre 7,4 timer.
For et medlem forsikret på deltid kan fradraget for hver arbejdsdag højst udgøre 1/5 af den gennemsnitlige ugentlige arbejdstid før ledigheden.
Direktoratet for Arbejdsløshedsforsikringens bekendtgørelse nr. 902 af 9. december 1999 om overskydende timer § 1. Et fuldtidsforsikret medlem har overskydende timer, hvis medlemmet i 12 uger/3 måneder forud for ledigheden har haft lønnet arbejde eller fået kontant dækning for mere end 37 timer pr. uge, jf. dog § 2 og § 3. Kun arbejde og indtægter i medlemsperioder medregnes.
 Stk. 2. Tilsvarende gælder for et deltidsforsikret medlem, som har haft lønnet arbejde eller fået kontant dækning for mere end 30 timer pr. uge.
 Stk. 3. Medlemmet vil ikke være dagpengeberettiget, før de overskydende timer er afviklet eller bortfaldet, jf. § 15 og § 16.
Hvornår opgøres overskydende timer § 4. Der skal opgøres overskydende timer, når et medlem bliver ledig, tilmelder sig Arbejdsformidlingen og anmoder om dagpenge.
