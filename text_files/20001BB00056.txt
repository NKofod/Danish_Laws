Fremsat den 29. november 2000 af  

 Helge Adam Møller (KF),  Pia  

 Christmas-Møller  (KF), Gitte Seeberg (KF) og   

 John Vinther (KF) Forslag til folketingsbeslutning om en øget indsats mod voldskriminalitet Folketinget opfordrer regeringen til snarest muligt og  

 inden udgangen af februar 2001 at fremsætte det nødvendige  

 lovforslag til ændring af straffeloven ud fra følgende  

 retningslinjer:
 1.	En ændring af straffelovens § 244, så denne bestemmelse  

 kun vil omfatte relativ simpel vold.
 2.	En ændring af straffelovens § 245, så denne bestemmelse  

 kommer til at opfange flere voldshandlinger af grovere karakter.
 3.	En forøgelse af strafferammerne for de groveste  

 voldstilfælde efter straffelovens §§ 245 og 246 til henholdsvis 5 og 10  

 års fængsel.
 4.	En ny bestemmelse om obligatorisk gentagelsesvirkning i voldssager.
Bemærkninger til forslaget Efter at Folketinget i efteråret 1998  

 drøftede volds- og ungdomskriminalitet, er flere større byer i  

 løbet af foråret og sommeren 1999 blevet hærget af  

 kriminelle gadebander.
Banderne har efterladt sig et blodigt spor af vold,  

 røverier og anden personfarlig kriminalitet mod både borgere og  

 politiet.
Efter forslagsstillernes opfattelse er grænsen for  

 længst nået.
Situationen i de større byer fordrer en  

 hurtig og konsekvent indsats, hvis situationen ikke skal eskalere  

 yderligere.
 Samtidig viser den seneste statistik fra Rigspolitiet, at  

 der i de første 9 måneder af 2000 er anmeldt 27 pct. flere  

 tilfælde af grov vold end i de tilsvarende måneder i 1999.
Forslagsstillerne ønsker en skærpelse af  

 straffen for vold.
De voldskriminelle og gadebanderne skal forstå, at  

 samfundet ikke tolererer vold.
Der er således behov for en  

 ændring af gerningsbeskrivelsen i en række af straffelovens  

 voldsbestemmelser, så flere voldstilfælde henføres som  

 grov vold efter straffelovens § 245. I forlængelse heraf er der behov  

 for en forøgelse af strafferammerne for straffelovens to groveste  

 voldsbestemmelser   straffelovens §§ 245 og 246.
Endvidere ønsker forslagsstillerne en øget  

 fokusering på de notorisk voldskriminelle, der i gentagne  

 tilfælde bliver dømt for vold.
Disse skal efter  

 forslagsstillernes opfattelse som absolut hovedregel have en skærpet  

 strafudmåling.
Bemærkninger til forslagets enkelte  

 bestemmelser Ad 1 og 2 Langt størstedelen af alle voldsforbrydelser  

 henføres under straffelovens bestemmelse om simpel vold  

 straffelovens § 244. Således blev 7.867 ud af 8.973 anmeldte  

 voldstilfælde i 1999 henført under straffelovens mildeste  

 bestemmelse1) . Ser man imidlertid på  

 en række af de konkrete tilfælde, vil den udøvede vold  

 næppe efter en normal målestok kunne betegnes som hverken  

 særlig simpel eller mild.
Umotiverede angreb og gentagen  

 voldsudøvelse mod sagesløse henføres således  

 ofte under § 244.
Straffelovens § 244 hjemler en straf på op til 1½  

 års fængsel.
Problemet er blot, at domstolene på ingen  

 måde udnytter strafferammen.
Ser man på praksis, udmåles  

 der gennemsnitligt kun en frihedsstraf på omkring 30 dage.
Dette  

 står efter forslagsstillernes opfattelse i en række  

 tilfælde i åbenbart misforhold til den faktisk udøvede  

 vold.
Umotiverede angreb og gentagen voldsudøvelse bør  

 ifølge forslagsstillerne altid udløse en ubetinget frihedsstraf  

 over 30 dages fængsel.
 Forslagsstillerne ønsker på den baggrund, at  

 §§ 244 og 245 ændres, så straffelovens § 244 i fremtiden alene  

 omfatter det, der efter en normal målestok opfattes som simpel vold.  

 Her tænkes primært på voldsudøvelse, der ikke  

 medfører nogen synlig legemlig skade, eller hvor voldsudøvelsen  

 er et resultat af et forudgående skænderi, som udmønter  

 sig i en impulsiv voldshandling for umiddelbart at stoppe herefter.
Straffelovens § 245 skal formuleres, så den  

 også opfanger den grovere del af voldstilfældene, der i dag  

 henføres under § 244. Forslagsstillerne tænker primært  

 på vold, der medfører en legemlig skade, gentagen  

 voldsudøvelse, planlagt vold, vold mod helt sagesløse eller  

 vold udøvet i forbindelse med anden kriminalitet.
Derigennem vil denne  

 grove vold henføres under en bestemmelse, der har en strafferamme, som  

 i højere grad er proportional med den faktiske voldsudøvelse.  

 Dette vil efter forslagsstillernes opfattelse medføre et højere  

 strafniveau for den grovere voldsudøvelse.
Ad 3 Forslagene indebærer, at den øvre  

 strafferamme i straffelovens § 245 hæves fra fængsel i indtil 4  

 år til fængsel i indtil 5 år og den øvre  

 strafferamme i straffelovens § 246 hæves fra fængsel i indtil 8  

 år til fængsel i indtil 10 år.
 Ved en forhøjelse af strafferammerne for §§ 245 og  

 246 til henholdsvis 5 og 10 års fængsel muliggøres det, at  

 der kan udmåles en forhøjet straf for de groveste voldsforhold  

 inden for henholdsvis § 245 og § 246. Det er imidlertid først og  

 fremmest hensigten med lovændringen at forhøje det eksisterende  

 strafniveau for grove voldsforbrydelser, der falder inden for disse  

 strafbestemmelser, med minimum 1 /3. Kan der imidlertid  

 skaffes flertal for en forhøjelse af strafniveauet uden en samtidig  

 skærpelse af strafferammerne, vil forslagsstillerne ikke stille sig i  

 vejen for en sådan løsning.
Ad 4 Forslagsstillerne ønsker en skærpet  

 strafudmåling, hvis voldsmanden tidligere er straffet for  

 voldskriminalitet.
I dag er der mulighed for at øge straffen med  

 indtil det halve, jf. straffelovens § 247. Strafforøgelsen er ikke  

 obligatorisk.
Forslagsstillerne ønsker, at tidligere begået  

 voldskriminalitet som udgangspunkt altid medfører en skærpet  

 strafudmåling.
Dommeren skal således ved strafudmålingen  

 være forpligtet til at tage hensyn til, om den tiltalte tidligere er  

 straffet for vold, hvilket herefter som absolut hovedregel skal udløse  

 en højere straf.
Skriftlig fremsættelse Helge Adam Møller (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en øget  

 indsats mod voldskriminalitet.
(Beslutningsforslag nr.
B 56).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
1)   De samlede  

 voldsanmeldelser udgjorde dog i 1999 14.151 anmeldelser.
Heri indgår  

 bl.a. også vold mod offentlige myndigheder, drab, ulovlig  

 frihedsberøvelse etc.
