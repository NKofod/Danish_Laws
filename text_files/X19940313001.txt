Arbejdsministeriet har truffet afgørelse om, at der skal forefindes  

 skurvogn med rindende koldt og varmt vand og tørremulighed til vådt  

 arbejdstøj.
Truffet afgørelse om, at der ikke kan stilles krav om særligt  

 arbejdstøj i form af særligt regntøj har i skrivelse af 1. marts 1993 på vegne af medlemsvirksomheden klaget  

 over Direktoratet for Arbejdstilsynets afgørelse af 3. februar 1993  

 vedrørende påbud om arbejdsbeklædning og velfærdsforhold.
Klagens indhold Det anføres blandt andet til støtte for klagen, at påbudet om  

 arbejdsbeklædning ikke opfylder de almindelige krav til begrundelse i  

 forvaltningsloven, og at påbudet derfor er ugyldigt.
har endvidere anført, at Arbejdstilsynet ikke har dokumenteret, at det  

 anvendte regntøj er sundhedsfarligt og sygdomsfremkaldende.
Endvidere er der  

 ikke fremlagt dokumentation for, at det regntøj direktoratet anbefaler, er i  

 stand til at forhindre, at brugeren sveder, eller at afsondret sved er i  

 stand til at fordampe gennem tøjet, uden at brugeren bliver fugtig.
 Med hensyn til påbudet om velfærdsforhold anfører , at påbudet ikke  

 opfylder forvaltningslovens krav til begrundelse, og at påbudet må betragtes  

 som ugyldigt.
Sagsforløb Arbejdsministeriet har sendt klagen til udtalelse i direktoratet.
Det  

 fremgår af udtalelsen, og af sagen i øvrigt, at Arbejdstilsynet kreds  

 Vestsjællands amt den 3. og 4. november 1992 har besigtiget arbejdspladserne  

 ved den nye motorvejsstrækning mellem Ringsted og Slagelse, hvor der blev  

 foretaget gartnerarbejde på de anlagte skråninger.
Der blev i den anledning  

 afgivet 2 påbud.
Det første påbud angår arbejdsbeklædning.
Det blev konstateret, at de  

 ansatte har anvendt regntøj af den type som ved fysisk anstrengende arbejde  

 forårsager, at kroppen og arbejdstøjet bliver vådt af sved.
Kredsen har  

 vurderet, at arbejde i det udleverede regntøj er uhygiejnisk og  

 sundhedsskadeligt.
 Påbudet er givet med henvisning til arbejdsmiljølovens § 77, stk. 1,  

 Arbejdsministeriets bekendtgørelse nr. 323 af 7. juli 1983 om arbejdets  

 udførelse, samt Arbejdsministeriets bekendtgørelse nr. 32 af 24. januar 1979  

 om arbejdstøj og personlige værnemidler og ændringsbekendtgørelse nr. 650 af  

 19. december 1985.
Det andet påbud angår velfærdsforhold.
Det blev påbudt virksomheden at  

 indrette faciliteter til tørring af tøj samt håndvask med rindende koldt og  

 varmt vand.
Påbudet er afgivet med henvisning til arbejdsmiljølovens § 77,  

 stk. 1 og Arbejdsministeriets bekendtgørelse nr. 693 af 14. oktober 1991 om  

 byggepladsers og lignende arbejdssteders indretning.
 har på vegne af den 14. december 1992 klaget til direktoratet over  

 påbudene.
 er af den opfattelse, at påbudene ikke opfylder forvaltningslovens krav om  

 begrundelse, og at der er uklarhed om rækkevidden af afgørelsen.
Kredsen har i skrivelse af 15. januar 1993 oplyst til direktoratet, at det  

 anvendte regntøj på regnvejrsdage bevirker, at det øvrige tøj under regntøjet  

 gennemvædes af sved, og at kroppen derfor afkøles i det kolde vejr.
Kredsen  

 har vurderet, at det er sundhedsskadeligt og uhygiejnisk, at der anvendes  

 regntøj af materialer, hvis anvendelse medfører, at den naturlige afgivelse  

 af sved ikke kan fordampe, hvorefter der dannes kondensvand, og  

 isoleringseffekten nedsættes væsentligt samtidig med, at kroppen afkøles.  

 Kredsen har anbefalet regntøj af typen Gore-Tex.
Desuden har kredsen oplyst, at påbudet vedrørende velfærdsforhold er  

 afgivet under de omstændigheder, at medarbejderne møder på virksomheden og  

 transporteres til arbejdsstedet, hvor der forefindes en skurvogn med toilet  

 med koldt vand i en dunk.
Omklædning og vask bliver foretaget her.
Kredsen  

 har endvidere oplyst, at det ikke er muligt at tørre tøj, ligesom der ikke  

 findes håndvask med koldt og varmt vand.
Direktoratet har i sin afgørelse af 3. februar 1993 fastholdt kredsens  

 afgørelse.
Direktoratet mener, at begrundelsen for påbudene er rimelige, og  

 at angivelsen af hjemmel ikke skal tilsidesættes på grund af formelle  

 unøjagtigheder, som ikke er af alvorligere karakter.
Direktoratet har kontaktet Beklædnings- og Tekstilinstituttet på Dansk  

 Teknologisk Institut, som oplyser, at regntøj forarbejdet med en membran som  

 ex.
Gore-Tex er egnet til det oplyste arbejde.
 Direktoratet har i sin udtalelse af 23. april 1993 til Arbejdsministeriet  

 indstillet, at påbudet om arbejdsbeklædning fastholdes under henvisning til  

 de fysiske anstrengelser, der er forbundet med arbejdet samt til det vejrlig,  

 hvorunder arbejdet udføres.
 Direktoratet indstiller endvidere, at en upræcis begrundelse i kredsens  

 afgørelse ikke i alle tilfælde skal bevirke en tilsidesættelse af afgørelsen,  

 og at hensynet til arbejdsmiljøet overstiger klart de få og ubetydelige  

 mangler ved kredsens behandling af sagen.
 Hvad angår påbudet om velfærdsforhold har direktoratet indstillet, at  

 påbudet fastholdes, idet begrundelsen og angivelse af hjemmel ikke giver  

 anledning til tilsidesættelse på grund af formelle unøjagtigheder, hvorfor  

 afgørelse af 3. februar 1993 fastholdes.
Direktoratet mener, at hensynet til arbejdsmiljøet i denne sag klart  

 overstiger de få og ubetydelige mangler ved kredsens behandling af sagen.
En  

 korrekt begrundelse af sagen ville have ført til et lignende resultat.
Arbejdsmiljørådets indstilling Klagen har i henhold til arbejdsmiljøloven § 66, stk. 1, nr. 4, været  

 forelagt Arbejdsmiljørådet, der har udtalt, at Sammenslutningen af  

 Landbrugets Arbejdsgiverforeninger oplyser, at sagen har været udsat på grund  

 af udvalgsarbejde, hvor parterne i fællesskab har søgt at finde en løsning af  

 påbudet om særligt arbejdstøj, i dette tilfælde regntøj, som ikke giver  

 svedgener.
Det har ikke for dette udvalg været muligt at finde regntøj, som  

 lever op til kravene.
 Sammenslutningen af Landbrugets Arbejdsgiverforeninger støtter klager og  

 gør opmærksom på, at der ikke på det pågældende tidspunkt var hjemmel til at  

 give påbud om regntøj, der ikke kan betragtes som særligt arbejdstøj.
Dansk Arbejdsgiverforening støtter klager og Sammenslutningen af  

 Landbrugets Arbejdsgiverforeningers bemærkninger vedrørende manglende hjemmel  

 til påbud.
Dansk Arbejdsgiverforening oplyser, at vejrlig ikke kan udløse  

 krav om særligt arbejdstøj.
Særlig beklædning er til særlige forhold.
Dansk  

 Arbejdsgiverforening er iøvrigt betænkelig ved, om denne helt konkrete sag  

 kan få konsekvens for hele byggesektoren.
Landsorganisationen i Danmark støtter direktoratets indstilling, og  

 finder, at der er hjemmel til påbudet blandt andet under henvisning til  

 arbejdsmiljølovens formål om, at arbejdet skal foregå sikkerheds- og  

 sundhedsmæssigt fuldt forsvarligt og i overensstemmelse med den tekniske og  

 sociale udvikling.
Landsorganisationen i Danmark oplyser, at det nu er  

 teknologisk muligt at fremskaffe arbejdstøj, som beskytter mod fugt, og hvor  

 kondensen forsvinder.
 Landsorganisationen i Danmark gør opmærksom på, at i bygge- og  

 anlægsbranchen leverer bygherren særligt arbejdstøj ved regnvejr, nemlig  

 regntøj.
 Akademikernes Centralorganisation er i tvivl, om der var den nødvendige  

 hjemmel til påbudet.
 Funktionærernes og Tjenestemændenes Fællesråd støtter udfra en  

 rimelighedsbetragtning og under henvisning til arbejdsmiljølovens intention  

 direktoratets krav om regntøj.
 De offentlige arbejdsgivere, Ledernes Hovedorganisation og formanden  

 støtter klager under henvisning til manglende hjemmel.
Arbejdsministeriets afgørelse Arbejdsministeriet skal for så vidt angår påbudet om velfærdsforhold  

 meddele, at man, med hjemmel i § 37 i arbejdsministeriets bekendtgørelse nr.  

 693 af 14. oktober 1991 om byggepladsers og lignende arbejdssteders  

 indretning, senere afløst af § 47 i Arbejdsministeriets bekendtgørelse nr.  

 1017 af 15. december 1993 om indretning af byggepladser og lignende  

 arbejdssteder efter lov om arbejdsmiljø, tiltræder direktoratets afgørelse af  

 3. februar 1993 således, at det skal være muligt at foretage håndvask med  

 rindende koldt og varmt vand ligesom der med hjemmel i § 5, stk. 3, nr. 6, i  

 Arbejdstilsynets bekendtgørelse nr. 775 af 17. september 1992 skal skabes  

 mulighed for tørring af vådt tøj.
For så vidt angår direktoratets afgørelse vedrørende påbud om særligt  

 regntøj giver Arbejdsministeriet klager medhold i, at der ikke ved påbudets  

 afgivelse var den fornødne hjemmel.
Arbejdsministeriet finder således ikke,  

 at bekendtgørelsen om arbejdstøj med mere af 29. januar 1979, der var  

 gældende på tidspunktet for påbudets afgivelse, giver tilstrækkelig grundlag  

 for krav om særligt regntøj.
Arbejdsministeriets begrundelse Arbejdsministeriet er enig med direktoratet i, at påbudet vedrørende  

 velfærdsforhold kunne og burde have været tydeligere begrundet, men finder  

 iøvrigt ikke, at dette forhold bevirker, at påbudet tilsidesættes.' ./. Sagens originale akter vedlægges.
P.
M.
V.
E.
B.
 A BEK nr. 1017 af 15/12 1993.
