Den daglige ledelse fandt efter det oplyste i det væsentlige sted i  

 Canada Fuld skattepligt.
Ledelsens sæde.
 Reference:  SEL § 1, stk. 7.
 LV 1995 S.A.1.
 Der blev stillet følgende spørgsmål:
1. Er selskabet skattepligtigt til Danmark i medfør af  

 Selskabsskattelovens § 1, stk. 7? 2. Hvis spørgsmål 1 besvares bekræftende, anses  

 selskabet da tillige for hjemmehørende i Danmark i henhold til den  

 dansk-canadiske dobbeltbeskatningsoverenskomst artikel II, stk. 1 (f)? 3. Hvis spørgsmål 1 og 2 besvares bekræftende, anses  

 selskabet da at drive virksomhed fra fast driftssted i Canada, jf.  

 dobbeltbeskatningsoverenskomstens artikel II, stk. 1 (i)? 4. Hvis spørgsmålene 1-3 alle besvares bekræftende, kan  

 den del af selskabets indkomst, som henføres til fiskeri i canadisk  

 farvand, da allokeres til det faste driftssted i Canada, jf.  

 dobbeltbeskatningsoverenskomstens artikel III, stk. 1? Ligningsrådet svarede:
ad 1) Nej, jf. sagsfremstilling og begrundelse ad 2-4) Bortfalder.
 Baggrunden for forespørgslen var vedtagelsen af lov nr. 312 af 17.  

 maj 1995, hvor der er indført fuld skattepligt til Danmark for  

 selskaber, uanset registreringssted, hvis ledelsen har sæde her i  

 landet.
 Der var bl.a. givet følgende oplysninger:
 Samtlige aktier i A Ltd., som er et canadisk indregistreret selskab, ejes  

 af et andet canadisk selskab, B Ltd.
 Samtlige aktier i B Ltd. ejes af C A/S, og aktierne i C A/S ejes af to  

 danske aktionærer, der har bopæl i Danmark og er fuldt  

 skattepligtige hertil.
 De tre selskaber har for 1993 og 1994 været sambeskattet i  

 medfør af Selskabsskattelovens § 31.
A Ltd.'s aktivitet består i rejefiskerivirksomhed.
Fiskeriet  

 foregår næsten udelukkende i canadisk farvand.
Kun hvor licenser  

 ikke er tilstede, sker fiskeri i internationalt farvand, hvor fiskeri er  

 frit, men hvor produkterne er af en tilsvarende lavere kvalitet,  

 således at salgsværdien kun er ca. halvdelen af værdien af  

 de produkter, der fiskes i canadisk farvand.
Selskabet betjener sig af 2 rejelicenser, som ejes af 2 forskellige  

 canadiske foretagender.
Selskabet har aftale om udnyttelse af licenserne i 15  

 år.
A Ltd. ejer 1/3 af det ene foretagende.
 Selskabets bestyrelse består af en canadisk advokat, medens de  

 danske ultimative ejere er "Vice Presidents". Samtlige  

 bestyrelsesmøder afholdes i Canada.
 Selskabets daglige ledelse finder sted om bord på skibet, medens de  

 administrative funktioner finder sted på selskabets kontor i Canada,  

 idet visse funktioner dog varetages af to andre canadiske selskaber og C A/S,  

 hvilket fremgik af vedlagte funktionsbeskrivelser.
Selskabets salgsfunktion blev indtil 1. juli 1995 varetaget af et dansk  

 selskab D A/S.
Med virkning fra 1. juli 1995 blev denne funktion overtaget af  

 E A/S, et selskab, som ejes af C A/S, idet E A/S overtog D A/S's  

 virksomhed.
 Det er tanken, at et andet canadisk foretagende, F-gruppen, med hvilket  

 A-B-C-gruppen sammen driver en fiskerivirksomhed, tillige skal have aktier i  

 selskabet, ligesom dette foretagende skal være leverandør til  

 salgsselskabet.
 Salgsselskabet opererer fra Danmark, og de danske ultimative  

 aktionærer deltager ikke i den daglige drift.
 Til de vedlagte funktionsbeskrivelser bemærker revisor, at det  

 danske personale formelt er ansat i to canadiske selskaber, ejet af  

 personalet, og herfra udlejet til A Ltd.
 De to personaleejede selskaber er 'non-profit' selskaber, idet de alene  

 oppebærer den gage, medarbejderne ville have oppebåret direkte,  

 og hele provenuet udbetales som løn.
 Det canadiske personale administreres af 2 canadiske selskaber.  

 A-B-C-gruppen har ingen interesser i disse selskaber.
 Om den skattemæssige vurdering havde revisor anført:
 Ifølge den nye bestemmelse i Selskabsskattelovens § 1, stk. 7,  

 anses selskaber, som er indregistreret i udlandet, for hjemmehørende  

 her i landet, hvis ledelsen har sæde her i landet.
Afgørelsen af, om et selskabs ledelse har sæde her i landet,  

 beror i henhold til bemærkningerne til lovforslaget på en konkret  

 vurdering af de faktiske forhold i forbindelse med beslutningstagningen i  

 selskabet.
Ved denne vurdering lægges først og fremmest  

 vægt på beslutninger forbundet med den daglige ledelse af  

 selskabet.
 Efter den nye bestemmelse i Selskabsskatteloven lægges der  

 altså vægt på den daglige ledelse -ledelse på  

 direktionsplan - i modsætning til hvad der er gældende i Canada,  

 hvor vægten i højere grad lægges på "Central  

 Management and Control", altså ledelse på bestyrelsesplan, jf.  

 f.eks. den canadiske nationalrapport til IFA-kongressen 1987 Cahier de Droit  

 Fiscal International, side 264-265.
Som tidligere nævnt afholdes bestyrelsesmøder i Canada.
Selv  

 om selskabets ultimative aktionærer bor i Danmark, og  

 Ligningsrådet måtte antage, at visse ledelsesbeslutninger bliver  

 truffet i Danmark, fører canadisk Management and Control test til, at  

 selskabet er hjemmehørende i Canada, idet bestyrelsesmøder  

 altid holdes der.
Det skal endvidere tilføjes, at idet de to aktionærer  

 på skift fungerer som skippere på skibet, er de sammen i Danmark  

 kun 1/3 af året.
De har altså ikke mulighed for sammen at fungere  

 hverken som daglig ledelse eller bestyrelse fra Danmark.
 Hertil kommer, at det forhold, at selskabet er indregistreret i Canada  

 efter canadisk ret fører til, at selskabet er hjemmehørende og  

 fuldt skattepligtigt til Canada.
 Revisor konkluderer, at det følger af ovenstående, at  

 såvel den daglige som den overordnede ledelse af selskabet finder sted  

 fra Canada, og at selskabet herefter ikke er omfattet af Selskabsskattelovens  

 § 1, stk. 7.
Revisor anfører videre, at i henhold til den dansk/canadiske  

 dobbeltbeskatningsoverenskomst artikel II, stk. 1 (f), anses et selskab for  

 at have hjemsted i Danmark, såfremt dets forretninger er ledet og  

 kontrolleret i Danmark, og som havende hjemsted i Canada, såfremt dets  

 forretninger er ledet og kontrolleret i Canada.
Det fremgår ikke, om  

 der med udtrykket "ledet og kontrolleret fra" menes daglig ledelse eller  

 overordnet ledelse.
Efter revisors opfattelse bør selskabet i begge  

 tilfælde anses for hjemmehørende i Canada, jf. ovenfor  

 anførte begrundelse.
 Hvis selskabet må anses som omfattet af Selskabsskattelovens § 1,  

 stk. 7, må selskabet anses som hjemmehørende i Canada i  

 dobbeltbeskatningsoverenskomstens forstand, og Danmark kan herefter kun  

 udøve den beskatning, hvortil Danmark måtte have  

 beskatningsretten som kildeland i henhold til  

 dobbeltbeskatningsoverenskomsten.
Resultatet heraf er, at anses selskabet for fuldt skattepligtigt til  

 Danmark og hjemmehørende i Danmark i henhold til dobbeltbeskatningsoverenskomsten, skal Danmark give  

 credit for skatten af den del af indkomsten, som kan henføres til det  

 canadiske faste driftssted.
 Regionen har i en udtalelse lagt vægt på, at beslutninger  

 vedr.
 foregår på skibet, der er indregistreret i Canada, og  

 næsten udelukkende befinder sig i canadisk farvand, samt at  

 bogføring, skattebetaling for mandskab m.v. foregår fra kontoret  

 i Canada.
 Kontoret i Danmark varetager kontakt til forsikringsselskab og skibets  

 långiver (som begge er danske), samt foretager danske indkøb  

 m.v.
 Ud fra en konkret vurdering af de foreliggende oplysninger finder  

 Regionen, at den daglige ledelse hovedsagelig foregår fra Canada,  

 uanset at de daglige ledere har bopæl i Danmark og er fuldt  

 skattepligtige til Danmark.
 Ligningsrådet finder ud fra en konkret vurdering af de faktiske  

 forhold i forbindelse med beslutnings agningen i A Ltd. ikke, at selskabet er  

 skattepligtig til Danmark i medfør af Selskabsskattelovens § 1, stk.  

 7. Der er herved lagt vægt på, at den daglige ledelse  

 ifølge det oplyste, herunder funktionsbeskrivelse af aktiviteter i  

 Danmark/Canada og ombord på skibet, i det væsentlige finder sted  

 i Canada.
