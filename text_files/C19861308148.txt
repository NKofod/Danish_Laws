 Efter § 5, stk. 2, i landbrugsministeriets bekendtgørelse nr. 344 af 11.  

 juli 1985 om planter til plantning fastsættes:
Godkendelse § 1.  En virksomhed, der er registreret som producent  

 af planter til plantning, kan opnå godkendelse som planteopformeringsstation,  

 såfremt den opfylder bestemmelserne i disse regler.
Krav til indretning af væksthus § 2.  Væksthuse skal være forsynet med insekttæt net  

 for alle vinduer.
Ved indgange skal forefindes sluse med desinfektionsmåtte.
Krav til frilandsarealer § 3.  Frilandsarealer skal være undersøgt og fundet  

 fri for jordboende planteskadegørere og vektorer for planteskadegørere, jf.  

 bekendtgørelsens bilag 1 I og II.
Frihed for planteskadegørere og ukrudt § 4.  Væksthuse og frilandsarealer skal holdes fri for  

 planteskadegørere og ukrudt.
Stk. 2.  Væksthuse skal rengøres og desinficeres mindst  

 en gang årligt.
Borde skal desinficeres efter hver tømning.
Gulve  

 desinficeres regelmæssigt, dog mindst en gang månedligt.
Krav til plantemateriale § 5.  Til produktion af planter må kun anvendes DP- og  

 DGP-elitemateriale frembragt af statens planteavlsforsøg i henhold til  

 forsøgsvirksomhedens »Retningslinier af 21. juni 1981 for frembringelse  

 af DG-, DP- og DGP-materiale«.
 Stk. 2.  Statens Plantetilsyn kan efter ansøgning i  

 hvert enkelt tilfælde tillade anvendelsen af indført DP- og DGP-materiale, af  

 DG-materiale samt af materiale, der ikke er godkendt som elitemateriale.
Krav til produktionen § 6.  Virksomheder, der har opnået godkendelse som  

 planteopformeringsstation skal udarbejde internt reglement til sikring af  

 produktionens sorts-/klonægthed og sundhed.
 Stk. 2.  Det interne reglement, som skal forelægges  

 Statens Plantetilsyn, skal som minimum opfylde de bestemmelser, der i regler  

 for avlskontrol af planter til plantning fastsættes for godkendelse i klasse  

 AA.
 Stk. 3.  Desuden skal der i reglementet indgå krav om  

 bl.a.:
 Drypvanding af moderplanter i væksthus.
 Isolation af planter på friland, således at der er mindst 300 m til  

 planter uden for stationen af samme eller beslægtet art, hvis der er risiko  

 for smitte med eller angreb af planteskadegørere jf. bekendtgørelsen.
Moderkvarterer skal holdes således, at uønsket selvsåning udelukkes.  

 Frøkilder isoleres således, at uønsket befrugtning begrænses.
Der udarbejdes  

 retningslinjer for hver enkelt planteart.
 § 7.  Alle planter skal registreres og mærkes eller  

 etiketteres således, at art, sort og klon til enhver tid kan fastslås.
Avlskontrol § 8.  Statens Plantetilsyn gennemfører regelmæssig  

 kontrol af stationens væksthuse og frilandsarealer til kontrol med  

 produktionens sorts-/klonægthed og sundhedstilstand.
Partikontrol § 9.  Ved partikontrollen skal planterne opfylde  

 bestemmelserne i bekendtgørelse om planter til plantning om godkendelse af  

 planter i klasse AA, for så vidt angår frihed for planteskadegørere.
 Stk. 2.  Planter, der godkendes ved partikontrollen,  

 betegnes som fremavlsmateriale i klasse AAE eller udvalgt materiale.
Salg § 10.  Plantemateriale godkendt i klasse AAE leveres i  

 nye kasser, der plomberes med stationens klæbemærke, hvoraf fremgår, at  

 materialet er godkendt af Statens Plantetilsyn i klasse AAE.
 Stk. 2.  Kopi af faktura sendes umiddelbart efter  

 leveringen til Statens Plantetilsyn.
Adgangsforbud § 11.  Uvedkommende skal forbydes adgang til  

 stationens område.
