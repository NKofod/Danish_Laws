Ændringsforslag stillet den 31. maj 2018 Ændringsforslag til 3. behandling af Forslag til lov om ændring af udlændingeloven (Smidigere regler for bibeskæftigelse og frivilligt arbejde for udenlandske arbejdstagere m.v.) [af udlændinge- og integrationsministeren (Inger Støjberg)]:
Til § 2 Af udlændinge- og integrationsministeren:
 1) I stk. 2 indsættes efter »§ 1, nr. 1«: », 2«.
[Ret til at udføre ulønnet frivilligt arbejde for udlændinge med opholdstilladelse som ph.d.-studerende efter tidligere gældende bestemmelser i udlændingeloven] Bemærkninger Til nr. 1 Efter den foreslåede bestemmelse i udlændingelovens § 9 a, stk. 21, kan en udlænding, der har opholdstilladelse med henblik på beskæftigelse, udføre ulønnet frivilligt arbejde.
 Efter den foreslåede bestemmelse i udlændingelovens § 9 i, stk. 10, kan en udlænding, der har opholdstilladelse efter udlændingelovens § 9 i, stk. 2, med henblik på at deltage i en ph.d.-uddannelse, udføre ulønnet frivilligt arbejde.
 Med ændringsforslaget til lovforslagets § 2, stk. 2, præciseres, at retten til at udføre ulønnet frivilligt arbejde også gælder for udlændinge, der er meddelt opholdstilladelse med henblik på beskæftigelse efter en tidligere gældende bestemmelse i udlændingeloven.
