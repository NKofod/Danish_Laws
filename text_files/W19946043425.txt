 Konkurrenceankenævnet har stadfæstet Konkurrencerådets påbud efter  

 konkurrencelovens § 12, stk. 2, til Gram A/S om at levere hårde hvidevarer  

 til en uafhængig forretning Jysk Hvidevarelager, på vilkår, der som minimum  

 svarer til de rabatter, som ydes til kæder uden særlig grossistfunktion i de  

 tilfælde, hvor der ikke direkte er tale om præstationsbestemte rabatter, samt  

 i øvrigt at sidestille Jysk Hvidevarelagers samhandelsvilkår med tilsvarende  

 detailvirksomheder på markedet, uanset kædetilknytning.
 Ankenævnet tiltræder i det hele af de grunde, der anføres af  

 Konkurrencerådet, at der i konkurrencelovens § 12, stk. 2, jf. § 11, er  

 hjemmel til de meddelte påbud.
År 1994, den 12. december afsagde Konkurrenceankenævnet i sagen j.nr.  

 94-19.822 Gram A/S ctr.
Konkurrencerådet sålydende:
K E N D E L S E 1. Ved skrivelse 22. marts 1994 har Gram A/S klaget over en af  

 Konkurrencerådet den 24. februar 1994 truffet afgørelse, hvorved rådet i  

 medfør af konkurrencelovens § 12, stk. 2, påbød klageren at genoptage  

 leveringen til Jysk Hvidevarelager med rabatvilkår som for kæder uden  

 grossistfunktion.
 Klageren har påstået afgørelsen ophævet.
 Konkurrencerådet har påstået afgørelsen stadfæstet.
 Sagen har været mundtligt forhandlet.
 2. Konkurrencerådets skrivelse af 24. februar 1994 er sålydende:
»Konkurrencerådet har afsluttet sin vurdering af selskabets udspil  

 til fremtidige rabatvilkår for Jysk Hvidevarelager.
Der henvises til  

 forhandlinger herom den 3. januar 1994, jf. konkurrencelovens § 11, samt  

 efterfølgende brevveksling.
 Konkurrencerådet skal hermed udstede påbud til Gram A/S i henhold til  

 Konkurrencelovens § 12, stk. 2, om at genoptage leveringen til Jysk  

 Hvidevarelager med rabatvilkår, der som minimum svarer til den  

 »strakskreditering« (indgangsbonus,  

 sikkerhedsbonus/afslutningsrabat), der ydes til kæder uden særlig  

 grossistfunktion (som El-Køb og Hvidevare-Gruppen), samt i øvrigt at  

 sidestille Jysk Hvidevarelagers samhandelsvilkår med tilsvarende  

 detailvirksomheder på markedet, uanset kædetilknytning.
 Påbuddet har øjeblikkelig virkning.
 Konkurrencerådets beslutning begrundes med følgende:
 I brev af 21. januar 1994 har selskabet meddelt, at man ikke finder  

 grundlag for at fravige de generelle (og i forhold til tidligere uændrede)  

 betingelser for fremtidig samhandel med Jysk Hvidevarelager.
 Konkurrencerådet må derfor konstatere, at forhandlingerne, hvorved der  

 tilsigtedes en ligestilling af Jysk Hvidevarelager med sammenlignelige  

 kædeforhandlere, ikke har ført til noget acceptabelt resultat, og de påpegede  

 skadelige virkninger af selskabets rabatpolitik over for Jysk Hvidevarelager  

 har således ikke kunnet bringes til ophør.
 Selskabets fastholdelse af den betydelige rabatdifferentiering indebærer,  

 at Jysk Hvidevarelager fortsat vil være stillet ulige i konkurrencen i  

 forhold til andre detailvirksomheder 53 og dermed udsat for en urimelig  

 konkurrencemæssige begrænsning 53 og Konkurrencerådet finder ikke, at  

 selskabet er fremkommet med en saglig og rimelig dokumentation for  

 rabatdifferentieringen.
For så vidt angår den af selskabet anførte disponeringsfordel ved  

 samhandel med kædeforhandlere, er det Konkurrencerådets opfattelse, at det er  

 sikkerheden omkring den forventede afsætning 53 og ikke kvantiteten som sådan  

 53 der er afgørende.
En årsaftale med en uafhængig forhandler, hvor der  

 ligeledes fastsættes købsmål, må derfor med tilsvarende fordel kunne  

 inddrages i produktionsplanlægningen.
 Konkurrencerådet lægger vægt på, at der i selskabets rabatsystem reelt  

 ikke er tale om præstationsbestemte rabatter, men i højere grad om rabatter,  

 der baseres på årskøb af en størrelse, som i realiteten kun kan opnås ved at  

 sammenlægge de enkelte forhandleres individuelle køb, som det sker for  

 kædernes vedkommende.
 Ved en sammenligning med forhandlere tilknyttet El-Køb og  

 Hvidevare-Gruppen (der ikke som El-Salg har en sideløbende grossistfunktion,  

 men hvis funktioner stort set begrænser sig til gennemfakturering) må det  

 konstateres, at selv forhandlere med en betydeligt lavere omsætning end Jysk  

 Hvidevarelager opnår langt højere rabatter alene på grund af deres  

 kædetilknytning.  . . . ».
 2.b Rådet har i skrivelse af 4. maj 1994 til ankenævnet bl.a. oplyst  

 følgende om rådets beslutningsgrundlag:
 »Konkurrencerådet modtog i efteråret 1992 en klage fra Jysk  

 Hvidevarelager i Tved, Thisted, over, at en række leverandører, herunder Gram  

 A/S, havde gjort fortsat levering af deres produkter betinget af væsentligt  

 ændrede vilkår.
 Årsagen til de ændrede leveringsvilkår, der havde givet sig udslag i  

 markante prisstigninger, var, at Jysk Hvidevarelager ikke længere ønskede at  

 deltage i en af de såkaldt frivillige kæder.
 Konkurrencerådet fandt, at klageren havde en væsentlig erhvervsmæssig  

 interesse i fortsat at kunne forhandle 53 og prismæssigt konkurrere på 53 de  

 pågældende leverandørers produkter . . . .
 Selv om nogle af (de) 5 leverandørernes markedsandel enkeltvis betragtet  

 næppe kunne anses for at udgøre nogen dominans, og selv om der ikke forelå  

 nogen egentlig aftale mellem parterne, fandt rådet, at der ud fra virkningen  

 af deres ensartede, negative adfærd var tale om en sådan kollektivt  

 dominerende indflydelse, at der burde foretages en helhedsbedømmelse . .  

 . .
Konkurrencerådets tidligere analyser af markedet for store  

 husholdningsapparater havde bl.a. vist, at leverandørernes priskonkurrence  

 føres på de rabat- og bonusydelser, som de 3 »frivillige« kæder og  

 de 3 kapitalkæder, der eksisterer på detailsiden årligt forhandler sig frem  

 til.
Ydelserne baseres på en række forskelligartede og ofte uigennemskuelige  

 kriterier.
Også de oplysninger, der indhentedes i forbindelse med den konkrete sag,  

 viste at de rabatter, som ydes til kæderne, kun i meget lille omfang ydes for  

 at kompensere for overtagne funktioner.
Leverandørernes rabatydelser baseres  

 hovedsageligt på årskøb af en størrelse, som i realiteten kun kan opnås ved  

 at sammenlægge de enkelte kædeforhandleres individuelle køb, og i den  

 konkrete sag var der ikke tale om, at klagerens udtræden af kædesamarbejdet  

 »belastede« leverandørerne i større omfang, end da han var medlem  

. . . .
Konkurrencerådet fandt, at den ensartede, negative adfærd, som de  

 pågældende leverandører udøvede over for Jysk Hvidevarelager, medførte en  

 urimelig konkurrencebegrænsning, som omhandlet i konkurrencelovens § 11, og  

 besluttede derfor at optage forhandlinger med leverandørerne med henblik på  

 at skabe mere rimelige og objektive pris- og rabatvilkår, der kunne  

 sidestille klageren med de øvrige detailvirksomheder på markedet. . .  

 . » 3. Klagerens argumentation Klageren har anført, at de tilbudte leveringsvilkår ikke er skadelige for  

 Jysk Hvidevarelager.
Større samhandel giver større disponeringsfordele.
Hvis  

 der ikke var kædesamarbejde, ville der ikke være nogen disponeringsfordele.  

 Følgelig vil prisen for alle generelt være højere og dermed til skade for  

 forbrugerne.
Det er således ikke kædetilknytningen i sig selv, der giver  

 rabatten.
Kædetilknytningen og det store køb giver den for klageren  

 uomtvistelige fordel, at man kan få billigere råvarer/råleverancer.  

 Arbejdskraften kan udnyttes optimalt til fordel for såvel de ansatte som  

 klageren.
Der kan ansættes personale i produktionen i tillid til en sikker  

 afsætning.
Erfaringen viser, at en for kort periodisk ansættelse af  

 produktionsmedarbejdere indebærer et effektivitetstab på mellem 2% og 5%. Det  

 er af væsentlig betydning, at maskinparken udnyttes optimalt.
Sammenholdt med  

 sæsonudsving indebærer dette, at klageren i et vist omfang er nødsaget til at  

 føre lager året rundt.
En sådan lagerføring medfører, at størrelsen af den  

 aftalte samhandel er meget væsentlig, ligesom lagerfaciliteter og  

 transportfaciliteter kan udnyttes på en langt mere effektiv måde.
I henhold til konkurrencelovens § 1 skal effektiviteten i produktion og  

 omsætning af varer og tjenesteydelser fremmes.
Rådet har imidlertid kun set  

 på den rene effektivitet og alene i relation til omsætningen hos en  

 detailforretning, men ikke i relation til produktionen, som er det centrale  

 for klageren.
Hertil kommer, at det er rådet, som skal påvise eller  

 sandsynliggøre, at der foreligger en konkurrencebegrænsning, der medfører  

 eller vil kunne medføre skadelige virkninger.
Rådet har ikke påvist, at de  

 foreliggende aftaler med indkøbskæder om rabatter ikke er begrundet i, at det  

 samlede køb giver disponeringfordele og derved fremmer produktiviteten og  

 omsætningen af varer.
Rådets påbud er effektivitetshæmmende i den forstand, at det betyder en  

 forpligtelse til at sælge til enhver forhandler med de rabatter, som gives  

 til store aftagere.
Disponeringsfordelen kan anskues ved, at der i Danmark  

 distribueres ca. 100.000 emner pr. år fra klageren.
Hvis disse 100.000 emner  

 skulle fordeles på de aktuelle forhandlere, ca. 1.200, ville det føre til, at  

 klageren skulle operere med 1.200 kunder, der skulle aftage i gennemsnit 80  

 stk. pr. år.
Når det samtidig tages i betragtning, at klageren opererer med  

 ca. 40 modeller inden for fryseskabe, kummer og køleskabe, vil det sige, at  

 hver forhandler skulle have 2 emner af hver model pr. år.
Rådet har anført, at afgørelsen er truffet på grundlag af de skadelige  

 virkninger, som en ensartet negativ adfærd fra en række leverandører  

 medfører.
Der er tale om flere leverandører, formentlig oprindelig 5  

 leverandører til Jydsk Hvidevarelager: men det er kun klageren, der har anket  

 dette påbud.
Ved vurderingen af de skadelig virkninger kan klagerens  

 markedsandel på ca. 30 % ikke bevirke dominerende indflydelse.
Hertil kommer, at der med indførelse af kravet i konkurrencelovens § 11 om  

 dominerende indflydelse er tale om en skærpelse.
Under monopolloven krævedes  

 blot en væsentlig indflydelse.
4. Konkurrencerådets argumentation Konkurrencerådet har anført, at der foreligger skadelige virkninger for  

 Jydsk Hvidevarelager, der har en væsentlig erhvervsmæssig interesse i at  

 kunne forhandle klagerens produkter.
På køle-/fryseområdet har klageren en  

 markedsandel på ca. 30%, og klagerens mærke er indarbejdet i de danske  

 forbrugeres bevidsthed.
De forringede rabatvilkår over for Jysk  

 Hvidevarelager og de deraf følgende konkurrencemæssigt ulige vilkår vil  

 medføre skadelige virkninger, som omhandlet i konkurrencelovens §§ 11 og 12.
Der er ikke en tilstrækkelig begrundelse for rabatdifferentieringen.
De  

 frivillige kæders hovedfunktion 53 som mellemled mellem leverandør og  

 forhandler 53 består i gennemfakturering.
Kun i begrænset omfang varetages  

 andre funktioner som samlet indkøb, distribution og lagerføring.
Al  

 ordreafgivelse og levering sker direkte mellem leverandør og den enkelte  

 forhandler.
Den fordel, der ligger i at kunne planlægge produktionen, herunder indkøb  

 af råvarer, udnyttelse af arbejdskraft, lagerfaciliteter m.v., opnås gennem  

 en sikkerhed for den forventede omsætning.
Ellers ville afsætningsmængden  

 afspejles i faktiske rabatforskelle mellem de enkelte kæder, der  

 volumenmæssigt er meget forskellige.
Dette ses ikke at være tilfældet.
En årsaftale med en uafhængig forhandler, hvor der ligeledes fastsættes  

 købsmål, må på samme måde kunne inddrages i planlægningen, uden at dette  

 virker hæmmende for virksomhedens effektivitet.
Rådet har i den forbindelse  

 henvist til klagerens udsagn i brev af 21. januar 1994, hvor der siges:  

 »Samarbejde med kæder o.lign. giver reelt ingen administrativ besparelse  

 set i relation til de kommunikationsmidler, der står til rådighed (EDB, EDI  

 m.m.)».
Den påberåbte disponeringsfordel kan følgelig ikke anses som et sagligt og  

 rimeligt argument for rabatdifferentiering.
Rådets påbud kan derfor ikke  

 virke effektivitetshæmmende eller medføre skadelige virkninger for klagerens  

 produktion eller for klagerens omsætning i øvrigt.
 Med en markedsandel på omkring 30% køle-/fryseprodukter, som ikke  

 umiddelbart kan substitueres af andre produkter inden for kategorien store  

 husholdningsapparater, må klageren isoleret set anses for alene at have en  

 dominerende indflydelse.
Der ligger en helhedsbetragtning bag vurderingen af den dominerende  

 indflydelse på det relevante marked for køle-/fryseprodukter.
Ud over selve  

 andelens størrelse, markedsstrukturen og klagerens markedsadfærd, er der i  

 vurderingen bl.a. indgået produkternes karakter af mærkevarer, der er godt  

 indarbejdede i den pris- og kvalitetsbevidste forbrugers bevidsthed.
Der er  

 således ikke tale om et marked med kortvarige, hyppigt skiftende  

 markedspositioner, hvilket afspejles af, at klagerens markedsandel har kunnet  

 fastholdes gennem en årrække 53 også efter gennemførelsen af det indre  

 marked.
5. Ankenævnets bemærkninger Ankenævnet tiltræder i det hele af de grunde, der er anført af  

 Konkurrencerådet, at der i konkurrencelovens § 12, stk. 2, jf. § 11, er  

 hjemmel til at meddele påbud til klageren som sket.
 Ankenævnet stadfæster derfor rådets afgørelse.
 Konkurrencerådets afgørelse af 24. februar 1994 stadfæstes.
 (* 1) Konkurrencerådet:
