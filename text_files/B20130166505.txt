Bekendtgørelse om ændring af bekendtgørelse om toldbehandling § 1 I bekendtgørelse nr. 403 af 3. maj 2012 om toldbehandling, som ændret ved bekendtgørelse nr. 536 af 11. juni 2012, foretages følgende ændringer:
 1. I § 117, stk. 1, § 120, stk. 1, og § 125 ændres »tredjelande« til: »tredjelande eller områder beliggende inden for EUs toldområde, men uden for EUs moms- eller punktafgiftsområde eller uden for begge«.
 2. I § 117, stk. 2, ændres »et tredjeland« til: »tredjelande eller områder beliggende inden for EUs toldområde, men uden for EUs moms- eller punktafgiftsområde eller uden for begge«.
 3. I § 117, stk. 3, ændres »tredjelande,« til: »tredjelande eller områder beliggende inden for EUs toldområde, men uden for EUs moms- eller punktafgiftsområde eller uden for begge,«.
 4. Overskriften før § 119 affattes således:
 »Afgiftsfrihed ved indrejse fra tredjelande eller områder beliggende inden for EUs toldområde, men uden for EUs moms- eller punktafgiftsområde eller uden for begge«.
 5. I § 119 ændres »tredjeland« til: »tredjelande eller områder beliggende inden for EUs toldområde, men uden for EUs moms- eller punktafgiftsområde eller uden for begge«.
 6. I § 121, 1. pkt., og § 126, stk. 2, ændres »tredjeland,« til: »tredjelande eller områder beliggende inden for EUs toldområde, men uden for EUs moms- eller punktafgiftsområde eller uden for begge,«.
 7. Overskriften før § 122 affattes således:
 »Afgiftsfri indførsel ved indrejse fra andre EU-lande«.
 8. Efter § 122 indsættes:
»§ 122 a.
Rejsende kan ved indrejse fra Bulgarien, Kroatien, Letland, Litauen, Ungarn og Rumænien afgiftsfrit medføre 300 cigaretter.« § 2 Bekendtgørelsen træder i kraft 1. januar 2014.
