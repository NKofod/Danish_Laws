 Ifølge førdselslovens § 58 jfr. straffelovens § 78, 2 og  

 kørekortbekendtgørelsens § 43 kan kørekort til erhvervsmæssig  

 personbefordring nægtes til ansøgere, der er dømt for et strafbart forhold,  

 der begrunder en nærliggende fare for misbrug af en stilling som fører af et  

 motorkøretøj, der anvendes til erhvervsmæssig personbefordring.
 Spørgsmålet om hvorledes man skal forholde sig over for ansøgere, der er  

 dømt for vold, kan undertiden give anledning til tvivl.
 Justitsministeriet har for nylig bestemt, at der kunne udstedes kørekort  

 til erhvervsmæssig personbefordring til en 24 årig mand, der for 2 år siden  

 var idømt 30 dages fængsel for vold efter straffelovens § 244, stk. 3 og stk.  

 4. Forholdet var begået for knap 3 år siden.
Den pågældende havde en aften i beruset tilstand på offentlig gade tildelt  

 en sagesløs ung mand flere knytnæveslag i ansigtet, hvorved den pågældende  

 fik næseblod og nogle mindre sår.
Ca. 5 min. efter dette forhold havde  

 ansøgeren - ligeledes på offentlig vej - tildelt en anden sagesløs ung mand  

 et håndkantslag i nakken samt knytnæveslag i ansigtet, hvorved den pågældende  

 pådrog sig sår, der måtte sys.
 Ansøgeren var i øvrigt ustraffet og oplysningerne om hans personlige  

 forhold var gode.
P.
M.
V.
E.
B.
