Til samtlige ministerier og styrelse m.fl.
 1. I byggestyrelsens cirkulæreskrivelse af 1.9.1979 er  

 det bestemt, at Almindelige Bestemmelser for Teknisk Rådgivning og Bistand  

 (ABR) med tilhørende specialnormer skal anvendes i forbindelse med teknisk  

 rådgivning og bistand ved statslige og statsstøttede byggearbejder i en  

 periode på 5 år.
 Specialnorm for anlægsarbejder og specialnorm for planlægning blev  

 tilsvarende sat i kraft ved byggestyrelsens cirkulæreskrivelser af hhv.  

 27.6.1979 og 16.11.1981.
 Med cirkulæreskrivelse af 22.8.1984 er reglernes anvendelse forlænget til  

 1.9.1985. Revisionen af reglerne vil imidlertid ikke være afsluttet inden  

 dette tidspunkt.
 Det bestemmes derfor i medfør af § 2 og § 8 i lov nr. 228 af 19.5.1971 om  

 statens byggevirksomhed m.v., at ABR og specialnormerne fortsat skal anvendes  

 ved statslige og statstøttede bygge- og anlægsarbejder af den art, der  

 omtales i specialnormerne.
 2. Basis- og P-procenter samt socialbidragsbeløb  

 forventes beregnet og offentliggjort efter hidtil gældende praksis, dvs. at  

 socialbidragsbeløbene meddeles ministerier og styrelser medio april og medio  

 oktober, basis- og P-procenter primo juni og primo december.
3. For styrelser uden særlig byggeadministration skal  

 aftaler om teknisk rådgivning og bistand ved statslige byggearbejder  

 forelægges for byggestyrelsen til godkendelse.
For fremtiden skal disse  

 aftaler kun forelægges byggestyrelsen, hvis den samlede byggeudgift anslås  

 til 1 1/2 mill. kr eller derover.
4. Statslige bygherrer kan fortsat rette henvendelse  

 vedr. reglernes brug til byggestyrelsens 2. kontor, Stormgade 10, 1470  

 København K. (tlf: 01-926100) eller til byggestyrelsens konsulent, arkitekt  

 m.a.a.
Aage Hamrum, Skanderborgvej 201, 8260 Viby J, (tlf: 06-141000).
 Bygherrer, der opfører byggeri med statsstøtte, kan ligeledes rette  

 henvendelse til arkitekt Aage Hamrum.
