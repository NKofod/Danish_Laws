Fremsat den 17. december 2004 af  

 Bodil Kornbek (KD), Mogens Nørgård Pedersen (KD),  

  Jann Sjursen (KD) og Tove Videbæk (KD) Forslag til folketingsbeslutning om  

 bedre sundhedsbehandling for asylansøgere Folketinget opfordrer regeringen til snarest at fremsætte de  

 nødvendige lovforslag og foretage de nødvendige ændringer i administrative  

 forskrifter med henblik på at forbedre asylansøgeres sundhedsforhold på  

 følgende områder:
 Alle  

 asylansøgere, der behandles i sundhedsvæsenet, skal registreres på et særligt  

 identifikationsnummer, så der kan gives en samlet beskrivelse af  

 asylansøgeres  

 sygdomsforhold og behandlingsforløb på tilsvarende måde, som gælder for  

 personer, der er omfattet af sygesikringen.
 Sagsbehandlingen  

 i Udlændingestyrelsen vedrørende kautioner om sundhedsbehandling skal  

 forbedres,  

 og ventetiden nedsættes, ved at ansætte mere lægefagligt og tandlægefagligt  

 personale  

 til at vurdere ansøgningerne.
 Udlændingestyrelsen  

 skal ansætte en børnesagkyndig konsulent, der skal rådgive i sager om  

 asylsøgende  

 børns sundhed og trivsel.
 Asylansøgere,  

 der søger om humanitær opholdstilladelse, skal kunne få udarbejdet en  

 helbredserklæring  

 uden selv at skulle betale for det.
 Det  

 skal fremgå direkte af udlændingeloven, at integrationsministeren udarbejder  

 retnings-linjer for asylansøgeres adgang til sundhedsydelser.
Bemærkninger til forslaget Formål Formålet med beslutningsforslaget er at forbedre asylansøgeres  

 sundhedsforhold.
Uanset om en asylansøger får asyl i Danmark eller ej, finder  

 forslagsstillerne det vigtigt, at asylansøgerens sundhedstilstand ikke  

 forringes, men helst forbedres, mens vedkommende er i Danmark.
Dette kræver, at der skaffes en bedre viden om asylansøgernes  

 sundhed, især hvad angår den enkelte asylansøger.
Den forbedrede viden om  

 asylansøgeres sundhed kan bruges til at give læger og øvrigt  

 sundhedspersonale  

 bedre indblik i den enkelte asylansøgers sygdomsforløb, hvilket vil forbedre  

 den konkrete behandling.
Den ene del af beslutningsforslaget har til hensigt at forbedre  

 kendskabet til asylansøgernes sundhed.
Dette sker ved, at alle asylansøgere,  

 der behandles i sundhedsvæsenet, skal registreres på et særligt  

 identifikationsnummer, så der kan gives en samlet beskrivelse af  

 asylansøgeres  

 sygdomsforhold og behandlingsforløb på tilsvarende måde, som det sker for  

 personer, der er omfattet af sygesikringen.
I dag har læger og andet  

 sundhedspersonale ikke mulighed for at få det fornødne overblik over en  

 asylansøgeres sygdomsforhold og behandlingsforløb, fordi der ikke gennemføres  

 en samlet registrering af asylansøgerens eventuelle sygdomsforløb på tværs af  

 sygehuse og amter.
Det betyder, dels at der ikke er sikkerhed for, at  

 asylansøgeren får den bedste behandling, dels at der bruges unødvendige  

 midler  

 til undersøgelser og behandling.
Den anden del af beslutningsforslaget har til hensigt at  

 forbedre myndighedernes sagsbehandling, i relation til asylansøgeres sundhed.  

 Det sker ved at ansætte mere lægefagligt og tandlægefagligt personale i  

 Udlændingestyrelsen, der bl.a. skal tage stilling til ansøgninger om  

 kautioner  

 til sundhedsbehandling.
Med de nuværende ressourcer i Udlændingestyrelsen på  

 det sundhedsfaglige område er der risiko for, at der ikke er tilstrækkelig  

 tid  

 til at foretage en lægelig vurdering, før der gives tilladelse til den videre  

 sundhedsbehandling af asylansøgere.
Det foreslås endvidere, at  

 Udlændingestyrelsen  

 ansætter en børnesagkyndig konsulent, der skal rådgive om asylsøgende børns  

 sundhed  

 og trivsel.
Det er hensigten, at børns sundhedsforhold i øget omfang  

 inddrages  

 ved Udlændingestyrelsens behandling af ansøgninger om asyl og om humanitær  

 opholdstilladelse.
 Desuden foreslås det at give bedre informationer ved  

 Integrationsministeriets behandling af sager om humanitær opholdstilladelse,  

 ved at asylansøgere, der søger om humanitær opholdstilladelse, skal kunne få  

 udarbejdet en helbredserklæring uden selv at skulle betale for det.
Regler for asylansøgeres sundhedsbehandling Indkvarteringsoperatørerne, dvs.
Dansk Røde Kors,  

 Beredskabsstyrelsen og visse kommuner, kan gennemføre visse  

 sundhedsbehandlinger  

 svarende til de opgaver, de praktiserende læger udfører i forbindelse med  

 personer, der er omfattet af sygesikringen.
Hvis en asylansøger har behov for  

 særlig behandling, skal centerledelsen søge om kaution for udgiften til  

 behandlingen i Udlændingestyrelsen.
 Det fremgår af udlændingelovens §  

 42 a, at en udlænding, der opholder sig  

 her i landet og indgiver ansøgning om opholdstilladelse efter § 7, får  

 udgifterne til underhold og nødvendige sundhedsmæssige ydelser dækket af  

 Udlændingestyrelsen, indtil udlændingen meddeles opholdstilladelse, eller  

 udlændingen  

 udrejser eller udsendes.
Det fremgår af § 9 i bekendtgørelse om ret til sygehusbehandling  

 og fødselshjælp (af 20. juni 2003), at en person, der ikke har bopæl i  

 landet,  

 har ret til sygehusbehandling og fødselshjælp i opholdsamtet i tilfælde af  

 ulykke, pludselig opstået sygdom, fødsel m.v. eller pludselig forværring af  

 kronisk lidelse.
Hjælpen ydes på samme vilkår som til personer med bopæl her  

 i  

 landet under ophold i en anden amtskommune eller bopælsamtskommune.
Udlændingestyrelsen har udarbejdet retningslinjer, der uddyber,  

 hvilken sundhedsmæssig behandling asylansøgere skal have.
Disse  

 retningslinjer  

 betyder, at asylansøgere kan få behandling, der er nødvendig, uopsættelig og  

 smertelindrende.
En nødvendig behandling betyder en behandling, der ikke er  

 kosmetisk eller forebyggende.
Ved vurderingen af, om en behandling er  

 uopsættelig, indgår, om behandlingen skal iværksættes nu, eller om  

 behandlingen  

 kan vente, til der er sket en afklaring af, om asylansøgeren har fået  

 opholdstilladelse i Danmark.
I spørgsmålet om uopsættelighed indgår også en  

 overvejelse af, om asylansøgeren har levet med forholdet gennem en årrække.  

 Endelig  

 skal behandlingen som udgangspunkt være smertelindrende, medmindre der er  

 tale  

 om en sygdom, der ikke udløser smerter.
Udviklingen i antallet af kautionsansøgninger Udviklingen i antallet af kautionsansøgninger fremgår af svaret  

 på et § 20-spørgsmål fra  

 Bodil  

 Kornbek  

 til integrationsministeren.
Det fremgår, at antallet  

 af kautionsansøgninger er steget fra 2000 til 2002, men at de er faldet igen  

 i  

 2003. Hvis antallet af kautionsansøgninger sættes i forhold til antallet af  

 asylansøgere, er antallet af kautionsansøgninger pr. asylansøger steget i  

 perioden fra  

 2000 til 2003.
 Tabel 1:Antallet af kautionsansøgninger om sundhedsbehandling  

 absolut og relativt i forhold til antalasylansøgere.
2000 2001 2002 2003 Kautionsansøgning 3.589 4.986 5.257 4.243 Antal asylansøgere 12.200 12.512 6.068 4.593 Kautionsansøgning pr. asylansøger 0,29 0,40 0,87 1,08 Kilde: Udlændingestyrelsen, jf.
S 1260 fra Folketingssamlingen  

 2003-04 og egne beregninger Også asylansøgere, der har søgt om asyl i tidligere år, vil søge  

 om kaution til sygdomsbehandling, idet der kan være asylansøgere, der har  

 fået  

 asyl året før, som endnu ikke har fået afsluttet sin sag, og som derfor  

 stadig væk  

 skal søge om kaution til sygdomsbehandling.
 Når antallet af kautionsansøgninger sættes i forhold til  

 antallet af asylansøgere, ses det af tabellen, at antallet af  

 kautionsansøgninger  

 pr. asylansøger har været kraftigt stigende fra 2000 til 2003. Tallene  

 forstærker formodningen om, at asylansøgere er blevet mere syge fra 2000 til  

 2003.
Økonomiske konsekvenser Det vurderes, at forslaget koster omkring 3 mio. kr. i direkte omkostninger  

 at gennemføre.
Beslutningsforslaget ændrer ikke umiddelbart på de  

 retningslinier, der gælder for behandling af asylansøgere.
Men hensigten med  

 forslaget er at sikre, at lægefaglige kriterier i stigende grad indgår ved  

 Udlændingestyrelsens sagsbehandling af ansøgninger om kautioner til  

 behandling.  

 Forslaget om, at alle asylansøgere, der behandles i sundhedsvæsenet, skal  

 registreres på et særligt identifika-tionsnummer, ventes at give læger og  

 øvrigt sundhedspersonale bedre mulighed for at behandle asylansøgere.
Det kan ikke afvises, at især den forbedrede registrering af  

 asylansøgernes behandling i sundhedsvæsenet og forbedringen af  

 sagsbehandlingen  

 i forbindelse med kautionsansøgninger kan føre til merudgifter, men det er  

 vanskeligt at vurdere merudgifternes omfang.
Udgiften på de 3 mio. kr.  

 forventes at fordele sig på:
 Mere lægefagligt og tandlæge fagligt personale; 4  

 fuldtidsmedarbejdere af 500.000 kr.= 2,0 mio. kr.
 Der ansættes en børnefaglig konsulent; 1 fuldtidsmedarbejder af  

 500.000 kr. =  

 0,5 mio. kr.
 Helbredserklæring i forbindelse med humanitær opholdstilladelse =  

 0,5 mio. kr.
 I alt 3,0 mio. kr.
 Forslaget om registrering af asylansøgere, der behandles i  

 sundhedsvæsenet på et særligt identifikationsnummer, vurderes ikke at medføre  

 merudgifter.
Bemærkninger til de enkelte punkter i forslaget Ad 1.
Problemstillingen vedrørende indførelse af en fælles praksis  

 mellem amterne, så en asylansøger bliver journaliseret på samme  

 identifikationsnummer, uanset hvilket sygehus vedkommende har været i  

 behandling på, er belyst i et svar på det § 20-spørgsmål, som  

 Bodil Kornbek  

 stillede den 12/2-2004  

 til indenrigs- og sundhedsministeren.
Ministeren svarede, at spørgsmålet har  

 været genstand for overvejelser i sundhedsvæsenet i længere tid, idet man  

 også der  

 har et stort ønske om at finde en løsning vedrørende erstatningspersonnummer  

 for patienter, der ikke har et dansk cpr-nr.
Ministeren afviser at indføre  

 erstatningspersonnumre inden for cpr-systemet af sikkerhedsmæssige årsager,  

 og  

 fordi det ifølge ministeren vil være meget dyrt.
Ministeren mener også, at  

 det  

 vil være meget uheldigt, hvis en person uden fast ophold i Danmark får et  

 erstatningspersonnummer, der kan forveksles med et almindeligt personnummer.  

 Til sidst svarer ministeren, at en entydig tildeling af  

 erstatningspersonnumre  

 så vidt muligt skal indgå i den modernisering og omlægning af  

 Landspatientregisteret,  

 som planlægges gennemført i 2006.
 Ad 2.
 Som ansvarlig for det lægefaglige og tandlægefaglige arbejde i  

 forbindelse med ansøgningerne har Udlændingestyrelsen ansat en lægefaglig  

 konsulent ca. 10 timer om ugen, og en tandlægefaglig konsulent ca. 5 timer om  

 ugen.
 Ad 3.
 Det er hensigten, at den børnesagkyndige medarbejder skal stå  

 for udredning og planlægning af de forhold, der spiller en rolle for  

 asylsøgende børns sundhed, hvilket især omfatter følgende forhold:
 Screening af børns psykiske og fysiske sundhed.
Opfølgning for at sikre, at børnene får den fornødne  

 udvikling og omsorg bl.a. med hensyn til skolegang, mulighed for kontakt til børn uden  

 for centrene og hurtig hjælp til de familier, der udviser begyndende omsorgssvigt.
 Deltagelse i behandling af kautionsansøgninger på dette  

 område.
 Ad 4.
Ved ansøgning om humanitær opholdstilladelse vil det være  

 nødvendigt for asylansøgeren at få en helbredserklæring fra lægen.
Allerede i  

 dag kan asylansøgeren få udleveret sin journal, som kan sendes til  

 Integrationsministeriet og indgå som baggrund for en ansøgning om humanitær  

 opholdstilladelse.
Journalen er dog formuleret i lægesprog og kan derfor være  

 vanskelig at forstå for en lægmand.
Det kan der rådes bod på, ved at  

 Integrationsministeriet som baggrund for at kunne behandle en ansøgning om  

 humanitær opholdstilladelse får tilsendt en erklæring over asylansøgerens  

 helbred.
I dag skal asylansøgeren selv betale for erklæringen, hvis ikke  

 lægen  

 vil afgive attesten uden honorar.
 Beslutningsforslaget har til hensigt at løse dette problem, ved  

 at asylansøgere, der søger om humanitær opholdstilladelse, skal kunne få  

 udarbejdet en helbredserklæring uden selv at skulle betale for det.
Ad 5) Efter de nuværende regler fastsættes retningslinjerne for  

 asylansøgeres adgang til sundhedsydelser  

 på embedsniveau af Udlændingestyrelsen.
Det foreslås, at  

 integrationsministeren  

 skal udarbejde retningslinjer for asylansøgeres adgang til sundhedsydelser.  

 Derved synliggøres ministerens ansvar inden for området.
Det vil desuden være  

 lettere at tage en politisk diskussion af nogle standarder, som ministeren  

 har  

 fremsat, frem for nogle standarder, der er fastsat på embedsmandsniveau.
Skriftlig fremsættelse Bodil Kornbek  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre sundhedsbehandling for asylansøgere .
(Beslutningsforslag nr.
B 102).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
