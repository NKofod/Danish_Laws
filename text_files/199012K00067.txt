Nr LSF 67 Forslag til Lov om ændring af lov om hunde Fremsat af Inger Stilling Pedersen (KRF) Lysholm Christensen (KRF)  

 Glønborg (KRF) Kofod-Svendsen (KRF) den 8. november 1990 § 1 I lov om hunde, jf. lovbekendtgørelse nr. 380 af 26. juni 1969, foretages  

 følgende ændringer:
 1. § 3, stk. 1, affattes således:
»I byer og områder med bymæssig bebyggelse er det forbudt at lade  

 hunde færdes på gader, veje, stier eller pladser m.v., der er åbne for  

 almindelig færdsel, uden at de føres i bånd.
Båndet skal være så kort, at  

 hunden holdes tæt ind til ledsageren.
Justitsministeren kan fastsætte nærmere  

 regler for undtagelse af visse hunde fra kravet om, at hunde skal føres i  

 bånd.
Såfremt hunde på de nævnte steder færdes løse, lader politiet dem  

 optage og underretter besidderen.
Bærer hunden ikke halsbånd forsynet med  

 skilt som nævnt i § 1, fremlyses den.
Hvis besidderen ikke inden 3 døgn  

 efter, at underretning eller fremlysning har fundet sted, indløser hunden ved  

 at betale de udgifter, som optagelsen har medført, kan politiet afhænde  

 hunden eller lade den aflive.
Et eventuelt overskud ved afhændelsen tilfalder  

 ejeren, hvis han melder sig inden 3 måneder og godtgør sin ret, og ellers  

 statskassen.
Justitsministeren kan fastsæte nærmere regler om afhændelse af  

 optagne hunde.« 2. § 3, stk. 2, udgår.
 Stk. 3-5 bliver herefter stk. 2-4.
 3. § 3, stk. 6, udgår.
 4. I § 6 indsættes efter stk. 2 som nyt stykke:
» Stk. 3. Hvis besidderen ikke inden 3 døgn efterkommer et  

 pålæg efter stk. 2, skal politiet lade hunden dræbe.« 5. § 12, stk.1, affattes således:
»Med bøde straffes den, der overtræder § 1, stk. 1, § 2, § 3, stk. 1,  

 1.-2. punkt, § 3, stk. 2-4, § 5, § 6, stk. 1, § 7, § 8, stk. 2, eller et i  

 medfør af § 4 eller § 6, stk. 2, givet pålæg.« § 2 Loven træder i kraft den 1. juli 1991.
Bemærkninger til lovforslaget Almindelige bemærkninger Flere og flere anskaffer store og ofte bidske hunde, også til brug for  

 selvforsvar.
Det øger risikoen for at børn og andre sagesløse skambides, ikke  

 mindst fordi nogle hundeejere ikke har styr på de store hunde.
Derfor ønsker  

 forslagsstillerne, at det klart skal fremgå af hundeloven, at politiet kan  

 kræve en hund aflivet, hvis den har skambidt et menneske.
Desuden ønsker forslagsstillerne det fastslået i hundeloven, at hunde som  

 hovedregel skal føres i snor.
Justitsministeren har med lovforslaget dog  

 mulighed for at fritage visse hunde fra kravet om, at de skal føres i snor.  

 Her tænkes på hunde, der benyttes af politiet, hæren, vagtselskaber m.v.
Til nr. 1 Med disse ændringer sikres det, at hunde føres i snor, når de færdes i  

 byer og bymæssig bebyggelse.
Til nr. 3 Som en konsekvens af påbudet om, at hunde altid skal føres i bånd, udgår  

 muligheden for, at der i politivedtægterne kan optages sådan bestemmelse.
Til nr. 4 Efter den gældende bestemmelse kan besidderen af en hund, der har  

 forårsaget skade, som har pådraget besidderen erstatningsansvar, bl.a.  

 skambidning, selv afgøre, om han vil lade hunden aflive, holde den  

 indespærret eller give den mundkurv på.
Forslagsstillerne finder det ikke  

 tilstrækkeligt, at besidderen kan holde hunden indespærret, da det har vist  

 sig, at hundene kan slippe ud af indespærringerne og forårsage skade på  

 andre.
Derfor foreslås det, at politiet skal lade hunden aflive, hvis  

 besidderen ikke selv følger et pålæg herom.
Til nr. 5 Ændringsforslaget er en konsekvensændring som følge af de foreslåede  

 ændringer.
Til nr. 6 Der foreslås et ikrafttrædelsestidspunkt 1. juli 1991.
