Vejledning om normalregulativ for almene vandforsyninger Almene vandforsyningsanlæg skal ifølge vandforsyningslovens § 55 udarbejde et regulativ med de nærmere regler om retten til forsyning med vand og om de forpligtelser, der påhviler ejendommens ejer.
Regulativet skal godkendes af kommunalbestyrelsen i den kommune, hvor vandforsyningsanlægget har hjemsted.
Denne vejledning er til brug for vandforsyningernes udarbejdelse af regulativ og for kommunalbestyrelsens godkendelse af regulativet.
Den angiver den generelt bedste løsning for regulering af forholdene mellem vandforsyningen og dens forbrugere.
Der er dog mulighed for at tilpasse reglerne til den enkelte forsyning inden for lovgivningens rammer.
