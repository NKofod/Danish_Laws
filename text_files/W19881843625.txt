 En øldepotindehavers regnskab blev godkendt, selv om der ikke var  

 daglig afstemning mellem vareforbrug og varesalg og dokumentation for svind.
A klagede over, at han for indkomståret 1982 var anset for skattepligtig  

 af yderligere avance, 20.044 kr., ved salg af varer fra et bryggeri.
Det  

 fremgik af sagens oplysninger, at klageren drev et øldepot med en omsætning  

 på ca. 16 mio. kr., og at bryggeriet fakturerede leverede drikkevarer til  

 udsalgspriser og fradrog klagerens bruttoavance.
Ved indkomstopgørelsen havde  

 klageren anset differencen mellem avancen ifølge bryggeriets opgørelse (med  

 tillæg af avance ved salg af chokolademælk) og avancen ifølge depotets  

 regnskab, 20.044 kr., som svind og brækage.
Under sagens behandling blev  

 klagerens regnskabsmetode vedrørende beregningen af svind m.v. forelagt for  

 Statsskattedirektoratet, der udtalte: »»Selv om udsalgspriserne  

 fremgår af klagerens købsfakturaer, er der ikke hjemmel til at kræve købet  

 registreret til både pris og udsalgspris.
Det kan heller ikke fordres, at  

 vareforbruget dagligt afstemmes med varesalget, samt at eventuelle  

 differencer (svind) dokumenteres.
Det af klageren førte kasseregnskab samt de  

 foretagne lageroptællinger er ikke kritiseret, og der er således ikke  

 grundlag for den foretagne forhøjelse med beregnet svind.«» Da  

 Landsskatteretten kunne tiltræde direktoratets udtalelse, blev den påklagede  

 ansættelse nedsat med 20.044 kr.
 LV 1987, L 2.6.1.
