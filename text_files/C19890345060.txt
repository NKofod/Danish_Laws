Indholdsfortegnelse Indledning Bekendtgørelse nr. 392 af 10. august 1978 om virksomhedernes sikkerheds-  

 og sundhedsarbejde giver regler for, hvordan dette arbejde skal sættes i  

 system og bringes til at fungere.
 Bekendtgørelsen omfatter stort set alt arbejde for en arbejdsgiver.
Den enkelte virksomhed skal selv tage initiativ til oprettelse af  

 sikkerhedsorganisation.
Dette sker genne et samarbejde mellem alle på  

 virksomheden.
 Denne anvisning giver vejledende retningslinier for sikkerhedsarbejdets  

 opbygning og funktion.
 Den erstatter publikation 81/1978. Ved omskrivningen er der sket en  

 ajourføring af Arbejdstilsynets praksis, dels nogle strukturelle ændringer  

 for at få en enklere systematik.
1. Hvem skal have internt sikkerhedsarbejde? 1.1 Hvilke virksomheder og arbejder er omfattet Bekendtgørelsen gælder som hovedregel for alt arbejde for en arbejdsgiver  

 på landjorden, samt lastning og losning af skibe og værftsarbejde om bord i  

 skibe.
 Undtaget er arbejde, der udføres i den ansattes hjem (bortset fra reglerne  

 om sikkerhedsudvalgets rådgivende virksomhed), arbejde i arbejdsgiverens  

 private husholdning, arbejde, der udelukkende udføres af medlemmer af  

 arbejdsgiverens familie, som hører til hans husstand, og arbejde, der udføres  

 af militære, og som kan henregnes til egentlige militærtjeneste.
1.2 Hvem er arbejdsgiver Arbejdsgiveren er den, der som virksomhedens ejer dels træffer den  

 afgørende beslutning om tilrettelæggelse af virksomhedens arbejdsform og  

 opbygning, dels direkte har fordel af dens driftsresultater.
1.3 Virksomhedsbegrebet Et aktieselskab, andelsselskab eller lign. betragtes normalt som een  

 virksomhed.
Er der tale om en koncern med et hovedselskab - holdingselskab -  

 og med en række datterselskaber, betragtes selskaberne som enkeltstående  

 virksomheder, der hver især skal oprette sikkerhedsorganisation.
 I de tilfælde, hvor der er ejersammenfald mellem fx en  

 enkeltmandsvirksomhed og et anpartsselskab eller mellem andre typer af  

 juridiske personer, og hvor der er fælles ledelse og fælles arbejdssted, må  

 det dog antages, at 2 eller flere virksomheder - efter en konkret vurdering -  

 kan betragtes som een virksomhed i forhold til opbygningen af  

 sikkerhedsorganisationen, forudsat velfærdsforanstaltningerne også er fælles.
 Afdelinger af virksomheder betragtes som en del af virksomheden med heraf  

 følgende pligt til at oprette fælles sikkerhedsorganisation.
1.4 Hvem medregnes ved organiseringen Når der skal tages stilling til, om sikkerheds- og sundhedsarbejdet skal  

 organiseres, medregnes alle ansatte, der ikke har arbejdsledende funktioner  

 (arbejdsledere, se i øvrigt pkt. 5.1.).
 Medarbejdere, som har aktier eller anparter i virksomheden, anses normalt  

 ikke for at være arbejdsgivere, men almindeligt ansatte, med mindre de har  

 arbejdsledende funktioner.
 Ved arbejde i butikker, herunder supermarkeder, stormagasiner o.l. samt  

 ved kontor- eller administrativt arbejde, medregnes kun ansatte, der er  

 beskæftiget 10 timer eller derudover ugentligt.
1.5 Virksomheder generelt 10 ansatte.
Virksomheder inden for bl.a. industri og håndværk,  

 butikker, hotel og restauration, laboratorier, landbrug, skovbrug, gartneri,  

 transport, lager- og pakhusarbejde, politi-, og brandvæsen, redningskorps,  

 undervisning, dag- og døgninstitutioner samt sygehuse skal oprette  

 sikkerhedsorganisation, når der er beskæftiget 10 ansatte eller derover. (Om  

 beskæftigelse i butikker, se dog afsnittet foran).
1.6 Kontor- eller administrative virksomheder 20 ansatte.
Virksomheder, hvor de ansatte udelukkende eller  

 hovedsagelig er beskæftiget med kontor- eller administrativt arbejde, skal  

 først oprette sikkerhedsorganisation, når der i virksomheden er beskæftiget  

 20 ansatte eller derover.
Ved hovedsagelig forstås, at mindst 75% af de  

 ansatte er beskæftiget ved kontor- eller andet administrativt arbejde.
 Et arbejde anses for at være kontor- eller administrativt, når det efter  

 en samlet vurdering overvejende kan betragtes som sådant, uanset om den  

 ansatte også udfører andet arbejde.
 Virksomheder, hvor færre end 75% af de ansatte er beskæftiget med kontor-  

 eller administrativt arbejde, skal organisere sikkerhedsarbejdet efter  

 reglerne for virksomheder generelt.
1.7 Udearbejde Ved udearbejde (se pkt. 10.1), såsom reparations- og  

 vedligeholdelsesarbejde, arbejde inden for politi, brand- og redningsvæsen,  

 rengøring, vagttjeneste og hjemmehjælp, skal de udearbejdende medregnes ved  

 opgørelsen af, om der skal oprettes sikkerhedsorganisation på  

 hjemmevirksomheden.
Ved bygge- og anlægsarbejde og ved lastning og losning af  

 skibe gælder dog særlige regler, se nedenfor.
5 ansatte.
Når arbejdsgiveren ved udearbejde på et enkelt  

 arbejdssted beskæftiger 5 ansatte eller derover, skal der tillige oprettes  

 sikkerhedsgruppe på dette arbejdssted.
Det forudsættes dog, at udearbejdet  

 varer mindst 14 dage.
1.8 Bygge- og anlægsarbejde Ansatte ved dette arbejde medregnes også ved afgørelsen af, om der skal  

 oprettes sikkerhedsorganisation på hjemmevirksomheden.
Dette gælder dog ikke  

 for bygge- og anlægsarbejde på et midlertidigt arbejdssted med ansatte, der  

 kun er antaget til at udføre det pågældende arbejde.
 Der henvises til pkt. 11.2.
5 ansatte.
Uanset, om der er tale om det ene eller andet  

 ansættelsesforhold, skal der oprettes sikkerhedsorganisation på den enkelte  

 byggeplads, når arbejdsgiveren på denne plads beskæftiger 5 ansatte eller  

 derover.
Det forudsættes, at, at arbejdet varer mindst 14 dage.
1.9 Lastning og losning Ved arbejde med lastning og losning af skibe, der udføres af  

 havnearbejdere, skal der oprettes sikkerhedsorganisation uanset antallet af  

 ansatte.
Om organisering ved lastning og losning, se pkt. 12.
1.10 Mindre virksomheder I virksomheder, der ikke er omfattet af ovenstående, skal sikkerheds- og  

 sundhedsarbejdet løses ved samarbejde mellem arbejdsgiveren, eventuelle  

 arbejdsledere og de ansatte.
Selv om det ikke i disse tilfælde er et direkte krav, vil det være af  

 betydning, at sikkerhedsarbejdet tilrettelægges i et fast mønster.
Hvor der  

 er en tillidsrepræsentant eller en talsmand, kan dette naturligt ske ved, at  

 denne sammen med arbejdsgiveren og/eller arbejdslederen tager sig af  

 virksomhedens sikkerheds- og sundhedsarbejde.
2. Hvordan organiseres sikkerheds- og  

 sundhedsarbejdet? 2.1 Alment 2.1.1 Hvem tager initiativ Arbejdsgiveren skal opbygge sikkerhedsorganisationen i samarbejde med de  

 ansatte og arbejdslederne.
De ansatte skal vælge en sikkerhedsrepræsentant  

 til at danne sikkerhedsgruppe sammen med arbejdslederen.
Arbejdsgiveren skal  

 lade sig repræsentere i sikkerhedsorganisationen og træffe de nødvendige  

 foranstaltninger til at sikre, at samarbejdet kan etableres, herunder give de  

 ansatte rimelig tid og lejlighed til at vælge sikkerhedsrepræsentant.
 Ændringer i sikkerhedsorganisationens opbygning skal ske i samarbejde  

 mellem de 3 parter.
 2.1.2 Offentlige virksomheder og lign.
 Der gælder de samme regler for disse virksomheder som for private  

 virksomheder.
 Organiseringen af sikkerhedsarbejdet er nærmere uddybet i en vejledning om  

 opbygning af sikkerhedsorganisation inden for det offentlige.
2.1.3 Arbejdstilsynet Anmeldelse.
Plan over sikkerhedsorganisationens opbygning, navnene  

 på medlemmerne af sikkerhedsudvalget samt daglig leder af sikkerhedsarbejdet  

 skal meddeles den lokale arbejdstilsynskreds.
Hvis virksomheden har  

 afdelinger i flere kredse, skal anmeldelse ske til den kreds, hvor  

 virksomhedens hovedkontor er beliggende.
2.1.4 Dispensation Arbejdstilsynet kan, hvor særlige forhold foreligger, tillade afvigelser  

 fra enkelte bestemmelser i bekendtgørelsen.
2.2 Sikkerhedsgruppen 2.2.1 Virksomheder generelt 2.2.1.1 I virksomheder under det generelle områder (se pkt.  

 1.5.) skal der oprettes sikkerhedsgruppe eller -grupper, hvis der er  

 beskæftiget 10 ansatte eller derover.
2.2.1.2 Sammensætning og antal Sikkerhedsgruppen består af arbejdslederen og sikkerhedsrepræsentanten.
 Gruppen skal dannes inden for velafgrænsede afdelinger eller  

 arbejdslederområder, uanset hvilke fag der i øvrigt er repræsenteret i  

 området.
Hovedreglen er, at der skal oprettes sikkerhedsgrupper for hver afdeling  

 eller for hvert arbejdslederområde.
Da der skal tilstræbes et decentraliseret  

 sikkerhedsarbejde, er det den arbejdsleder, der i det daglige leder  

 afdelingen eller arbejdsområdet, som indgår i sikkerhedsgruppen.
2.2.1.3 Fælles sikkerhedsgruppe Flere afdelinger eller arbejdsområder med hver 1-9 ansatte kan organiseres  

 i en fælles sikkerhedsgruppe eller tilsluttes en i øvrigt eksisterende  

 gruppe.
Det samme gælder for afdelinger eller arbejdsområder, hvor de ansatte  

 udelukkende eller hovedsagelig er beskæftiget med kontor- eller  

 administrativt arbejde, uanset om antallet af ansatte er over 9 i den enkelte  

 afdeling.
Det må afhænge af afdelingernes eller arbejdsområdernes art,  

 størrelse, geografiske samhørighed og den risiko, de ansatte er udsat for, om  

 sikkerhedsarbejdet bliver mest effektivt med selvstændige sikkerhedsgrupper  

 eller en fælles gruppe.
Det er en forudsætning, at der er enighed mellem virksomhedens parter om  

 organiseringen i fælles sikkerhedsgrupper.
I modsat fald må spørgsmålet  

 afgøres af Arbejdstilsynet.
2.2.1.4 Geografisk adskillelse Efter Arbejdstilsynets praksis anvendes følgende retningslinier i tilfælde  

 af uenighed:
Afhængig af det konkrete behov bør der oprettes en sikkerhedsgruppe for  

 den enkelte adskilte afdeling, når der beskæftiges mindst 5 ansatte.
Undtaget  

 er dog butiksområdet, undervisning og daginstitutioner, hvor en  

 sikkerhedsgruppe kan dække afdelinger med op til 9 ansatte.
Når der dannes fælles sikkerhedsgrupper for geografisk adskilte  

 afdelinger, skal sikkerhedsgruppen have lejlighed til at foretage opsøgende  

 arbejde i fornødent omfang.
Ifølge praksis skal der udarbejdes faste,  

 skriftlige retningslinier herfor.
Normalt kræves mindst 2 besøg årligt  

 indenfor kontor- og butiksområdet- For hver afdeling skal der oprettes en  

 besøgsbog, hvori sikkerhedsgruppen skal anføre arten og omfanget af besøget- 2.2.1.5 Holddrift Hvor arbejdet mere regelmæssigt foregår i holddrift, skal der oprettes en  

 sikkerhedsgruppe for hvert skiftehold.
Ved mere regelmæssig holddrift forstås, at denne foregår over en periode  

 af en vis varighed.
Hvis arbejdet ikke indebærer en særlig risiko for de  

 beskæftigede, forudsættes det, at der oprettes en sikkerhedsgruppe, hvis  

 holddriftsperioden strækker sig ud over 6 uger.
 Der er også ved holddrift mulighed for at organisere flere afdelinger  

 eller arbejdsområder i fælles sikkerhedsgruppe, hvis disse afdelinger  

 arbejder på samme tidspunkt.
 Arbejdstilsynet kan tillade fælles sikkerhedsgruppe for flere skiftehold,  

 hvis der kun arbejder ganske få, og hvis arbejdet ikke er specielt farligt.
 Ved holddrift og ved overarbejde, hvor der ikke er sikkerhedsgruppe til  

 stede, skal de ansatte have mulighed for at tilkalde en ansvarlig  

 repræsentant for virksomheden, dvs. en person, der kan handle på  

 arbejdsgiverens vegne i sikkerheds- og sundhedsspørgsmål i forbindelse med  

 det pågældende arbejde.
2.2.1.6 Skiftende arbejdstid Når der er tale om ansatte, der er beskæftiget på virksomheden på  

 forskellige tidspunkter, uden at der er tale om egentlig skiftehold, bør der,  

 afhængig af det konkrete behov, dannes en sikkerhedsgruppe for hvert  

 arbejdsområde, fx for rengøring, når der er mindst 5 ansatte på samme  

 tidspunkt.
2.2.2 Kontor- eller administrative virksomheder 2.2.2.1 I disse virksomheder skal sikkerhedsgruppe oprettes, når der er  

 beskæftiget 20 ansatte eller derover.
Hvis der beskæftiges flere end 50  

 ansatte, skal der normalt oprettes flere sikkerhedsgrupper.
Arbejdstilsynet  

 vil dog kunne acceptere, at en sikkerhedsgruppe dækker op til 200 ansatte,  

 hvis arbejdet udføres inden for samme arbejdssted.
Selvom virksomheden hovedsagelig beskæftiger ansatte med kontor- eller  

 andet administrativt arbejde, vil der ofte være beskæftiget ansatte med andre  

 arbejdsfunktioner, fx arbejde i kantine, trykkeri, laboratorium, ekstern  

 transport m.v.
Her skal der også dannes sikkerhedsgruppe for disse ansatte,  

 med mindre der er så få knyttet til de pågældende funktioner, at der kan  

 dannes fælles sikkerhedsgruppe med det administrative personale.
2.2.2.2 Geografisk adskillelse Hvis arbejdsstedernes geografiske opdeling og beliggenhed gør det  

 hensigtsmæssigt, skal der oprettes flere sikkerhedsgrupper, selv om der er  

 beskæftiget under 50 ansatte ialt.
2.3 Sikkerhedsudvalg Når der er beskæftiget 20 ansatte eller derover på virksomheden, skal der  

 oprettes sikkerhedsudvalg.
På større virksomheder kan der oprettes flere  

 sikkerhedsudvalg.
2.3.1 Sammensætning Sikkerhedsudvalget består af repræsentanter fra sikkerhedsgrupperne samt  

 som formand virksomhedens leder eller en ansvarlig repræsentant, udpeget af  

 denne.
Heri ligger, at pågældende kan træffe beslutninger i  

 arbejdsmiljømæssige spørgsmål i samme omfang som virksomhedslederen, eller at  

 pågældende kan disponere inden for en bestemt ramme, og derudover kan gå  

 direkte til den øverste ledelse.
Hvis der er oprettet 1 eller 2 sikkerhedsgrupper, består  

 sikkerhedsudvalget af grupperne samt virksomhedens leder eller en ansvarlig  

 repræsentant for denne.
Hvis en arbejdsleder samtidig er repræsentant for  

 arbejdsgiveren og dermed formand for udvalget, består udvalget af 2 eller 4  

 medlemmer.
 Er der mere end 2 sikkerhedsgrupper, vælger sikkerhedsrepræsentanterne  

 imellem sig 2 medlemmer til udvalget, og arbejdslederne i sikkerhedsgrupperne  

 vælger imellem sig 2 medlemmer til udvalget, hvori arbejdsgiveren eller hans  

 ansvarlige repræsentant indtræder som formand.
Hvis der kun er 3 sikkerhedsgrupper, kan Arbejdstilsynet tillade, at  

 udvalget består af disse og formanden.
Det forudsættes, at der er enighed  

 herom.
 Arbejdstilsynet kan i øvrigt tillade ændring af antallet af medlemmer i  

 sikkerhedsudvalget, hvis parterne er enige, og der gives en rimelig  

 begrundelse.
2.3.2 Suppleanter Der skal vælges suppleanter for udvalgets ordinære medlemmer efter samme  

 regler som ved valg af disse.
Suppleanter skal ligeledes være medlem af en sikkerhedsgruppe, dvs. der  

 vælges ikke suppleanter, hvis alle sikkerhedsgruppemedlemmer er ordinære  

 medlemmer af udvalget.
Som sikkerhedsrepræsentant har suppleanten beskyttelse  

 efter tillidsmandsreglerne.
2.3.3 Valgperiode Medlemmer og suppleanter vælges for 2 år adgangen.
Genvalg kan finde sted.  

 En suppleant kan indtræde ved forfald.
Hvis medlemmet afgår, indtræder en  

 suppleant for resten af perioden.
 Hvis en arbejdsleder eller en sikkerhedsrepræsentant i udvalget afgår som  

 medlem af sikkerhedsgruppen, afgår den pågældende også som medlem af  

 udvalget.
2.4 Hovedsikkerhedsudvalg Hvis der er oprettet flere sikkerhedsudvalg, skal der, hvor virksomhedens  

 struktur taler herfor, oprettes et hovedsikkerhedsudvalg, som skal planlægge  

 og koordinere de enkelte udvalgs arbejde for sikkerhed og sundhed.
Fx bør der  

 oprettes hovedsikkerhedsudvalg, når beslutninger om arbejdsmiljømæssige  

 ændringer, udvidelser, ændring af produktion m.v. træffes centralt i  

 virksomheden, eller når der i øvrigt er behov for centralt at planlægge og  

 koordinere generelle arbejdsmiljøproblemer.
2.4.1 Sammensætning Medlemmerne til hovedsikkerhedsudvalget udpeges og vælges af og blandt  

 sikkerhedsudvalgets medlemmer efter samme retningslinier som valg til  

 sikkerhedsudvalg, dvs. at hovedsikkerhedsudvalget højst består af to  

 medlemmer fra henholdsvis sikkerhedsrepræsentanter og arbejdsledere i  

 sikkerhedsudvalgene samt virksomhedens leder eller dennes ansvarlige  

 repræsentant.
Herved er der skabt den fornødne forbindelse mellem  

 sikkerhedsgrupperne, sikkerhedsudvalget og hovedsikkerhedsudvalget.
3. Sikkerhedsgruppens opgaver, pligter og rettigheder 3.1 Alment Sikkerhedsgruppen skal arbejde for at løse afdelingens eller  

 arbejdsområdets sikkerheds- og sundhedsproblemer, herunder overvåge  

 sikkerheden og sundheden for at forhindre, at problemer opstår.
Hvor arbejdslederen eller sikkerhedsrepræsentanten ikke samtidig er til  

 stede i afdelingen eller arbejdsområdet, varetages gruppens opgaver og  

 pligter af den tilstedeværende.
Foranstaltninger, der er truffet i den andens  

 fravær, skal hurtigst muligt meddeles denne.
 Indtil de ansatte har valgt sikkerhedsrepræsentant, varetager  

 arbejdslederes sikkerhedsgruppens opgaver og pligter.
3.2 Opgaver Sikkerhedsgruppen skal kontrollere:
at arbejdsforholdene sikkerheds- og sundhedsmæssigt er fuldt  

 forsvarlige at arbejdet, arbejdsprocesser og -metoder er tilrettelagt og  

 bliver udført fuldt forsvarligt at stoffer og materialer kun anvendes ved arbejdsprocesser og  

 -metoder, der effektivt sikrer de ansatte mod unødige påvirkninger fra støj,  

 støv, stråling og kulde m.v.
at der gives effektiv instruktion at maskiner, redskaber og andre tekniske hjælpemidler er indrettet  

 og anvendes på en sikkerheds- og sundhedsmæssig fuldt forsvarlig måde.
 Sikkerhedsgruppen skal endvidere:
- påvirke den enkelte til en adfærd, der fremmer egen og andres sikkerhed - orientere de ansatte om de bestemmelser, der er fastsat til fremme af  

 sikkerhed og sundhed - deltage i undersøgelse af ulykker, forgiftninger, sundhedsskader og  

 tilløb hertil og anmelde dem til arbejdsgiveren eller dennes repræsentant - samarbejde med bedriftssundhedstjenesten og løbende informere denne på  

 fælles områder - fremsætte forslag til sikkerhedsudvalget om nye opgaver for  

 bedriftssundhedstjenesten.
Sikkerhedsgruppen skal imødegå risici i forbindelse med  

 arbejdsmiljømæssige spørgsmål.
Hvor risikoen ikke kan imødegås på stedet,  

 skal gruppen indberette forholdet til sikkerhedsudvalgets  

 formand/virksomhedens ledelse.
3.3 Planlægning Sikkerhedsgruppen skal deltage i planlægningen af sikkerheds- og  

 sundhedsarbejdet inden for gruppens område.
Det er en forudsætning, at  

 gruppen får lejlighed til at deltage i planlægningen, før virksomheden  

 træffer beslutning.
 Dette indebære, at sikkerhedsgruppen skal inddrages ved planlægning af:
- arbejdsgang - arbejdsprocesser - arbejdsmetoder - og ændringer heri.
 Sikkerhedsgruppen skal ligeledes inddrages i planlægningen ved:
- udvidelse eller ombygning af afdelingen - anskaffelse og ændringer af maskiner og tekniske hjælpemidler - indkøb og brug af stoffer og materialer - behandling af tilsynsrapporter fra Arbejdstilsynet vedr.
afdelingen.
Om rapporter m.v. fra bedriftssundhedstjenesten henvises til  

 pkt. 8.3.
3.4 Overhængende, betydelig fare Hvor der ikke er tid til at underrette sikkerhedsudvalgets formand eller  

 virksomhedens ledelse, og hvor gruppen skønner, at der er tale om en  

 overhængende, betydelig fare for de ansattes sikkerhed eller sundhed, kan  

 gruppen standse arbejdet eller arbejdsprocessen i det omfang, det er  

 nødvendigt for at afværge faren.
 Gruppen skal herefter omgående melde standsningen til den daglige leder af  

 sikkerhedsarbejdet, eller til sikkerhedsudvalgets formand/virksomhedens  

 ledelse og afgive forklaring om, hvorfra den var nødvendig.
3.5 Uddannelse og viden Arbejdsgiveren skal give sikkerhedsgruppens medlemmer lejlighed til at  

 erhverve sig fornøden viden om eller uddannelse i sikkerhedsmæssige  

 spørgsmål.
 Udgifter i forbindelse hermed betales af arbejdsgiveren.
 Kravene til uddannelsen fremgår af Arbejdsministeriets bekendtgørelse nr.  

 469 af 6. oktober 1983 om sikkerhedsuddannelse m.v.
3.6 Tid til sikkerhedsarbejdet Arbejdsgiveren skal sørge for, at sikkerhedsgruppens medlemmer får den tid  

 til rådighed, der er rimelig til at varetage deres pligter i  

 sikkerhedsarbejdet, set i forhold til den pågældende virksomheds art og dens  

 sikkerheds- og sundhedsmæssige standard.
 Det afhænger således af afdelingernes, arbejdsområdernes eller  

 virksomhedens art, størrelse og den risiko, de ansatte er udsat for, hvor  

 megen tid sikkerhedsgruppen skal have til dette arbejde.
Der må stilles så megen tid til rådighed, at der er mulighed for, at  

 sikkerhedsorganisationernes medlemmer i det daglige kan varetage deres  

 pligter.
Vurderingen heraf ligger hos arbejdsgiveren efter retningslinier  

 givet af sikkerhedsorganisationen.
Opstår der uoverensstemmelser, må  

 spørgsmålet forelægges Arbejdstilsynet til afgørelse.
3.7 Oplysning om påbud Arbejdsgiveren har pligt til ar gøre sikkerhedsgruppen bekendt med påbud,  

 som Arbejdstilsynet skriftligt afgiver.
Til brug herfor indeholder  

 Arbejdstilsynets rapport en genpart til sikkerhedsorganisationen.
3.8 Sikkerhedsgruppen og Arbejdstilsynet Sikkerhedsgruppen kan samlet eller enkeltvis forelægge spørgsmål af  

 sikkerheds- og sundhedsmæssig art for Arbejdstilsynet.
Gruppen skal dog først  

 søge at få spørgsmålet løst i virksomheden.
 Arbejdstilsynet skal ved besøg i afdelingen/arbejdsområdet som hovedregel  

 kontakte sikkerhedsgruppen.
3.9 Sikkerhedsgruppen og sikkerhedsudvalget Sikkerhedsgruppen skal virke som kontaktled mellem de ansatte og  

 sikkerhedsudvalget og holde udvalget underrettet om arbejdsmiljømæssige  

 forhold i afdelingen.
Denne kontakt med sikkerhedsudvalget er nødvendig for,  

 at både sikkerhedsgruppen og sikkerhedsudvalget kan løse sine opgaver.
 Sikkerhedsgruppen skal:
- underrette udvalget om sit arbejde - hjælpe udvalget med at registrere arbejdsmiljøet - komme med forslag til forbedringer - give forslag til løsninger, herunder prioritering af eventuelle  

 problemer - deltage i udvalgets inspektioner af afdelingen - deltage i de sikkerhedsmøder, som udvalget holder med grupperne.
4. Sikkerhedsrepræsentanten 4.1 Valg og valgret Sikkerhedsrepræsentanten vælges af de ansatte i hver afdeling,  

 arbejdsområde eller virksomheden.
Lærlinge er ansatte ifølge arbejdsmiljøloven.
De skal deltage i valget,  

 men er normalt ikke valgbare til at være sikkerhedsrepræsentanter.
 Arbejdsgiveren og eventuelle arbejdsledere deltager ikke i valget og er  

 ikke valgbare.
 Ansatte, der er beskæftiget under 10 timer om ugen ved kontor- eller  

 administrativt arbejde og ved arbejde i butikker, supermarkeder,  

 stormagasiner o.l., har ikke valgret og er ikke valgbare.
4.2 Valgbare og valgenes gyldighed Reglerne for tillidsmandsvalg inden for pågældendes eller tilsvarende  

 overenskomstområder gælder normalt for valgbarhed og valgenes gyldighed.
Det udelukkes herved ikke, at også uorganiserede ansatte kan vælges som  

 sikkerhedsrepræsentanter.
Dette gælder såvel de tilfælde, hvor der  

 udelukkende er beskæftiget uorganiserede ansatte, som i de tilfælde, hvor der  

 både er beskæftiget organiserede og uorganiserede.
 Overenskomsternes regler om valg af tillidsmand indeholder almindeligvis  

 særlige bestemmelser om anciennitet, valgform, kvalifikationer m.v.
Om valgenes gyldighed og anmeldelse siger de fleste overenskomster, at  

 valget kun betragtes som gyldigt, når mere end halvdelen af samtlige  

 beskæftigede arbejdere har stemt for den pågældende.
Valget er for  

 organiserede ansatte først gyldigt, når fagforbundet har godkendt valget og  

 har meddelt dette til den modstående arbejdsgiverorganisation.
 Hvis der er tale om valg af en uorganiseret ansat, skal bestemmelserne om  

 valgbarhed følge reglerne for tillidsmandsvalg inden for tilsvarende  

 overenskomstområde, men der kan ikke stilles krav om, at den pågældende skal  

 være medlem af et fagforbund.
 Valget skal i alle tilfælde meddeles til arbejdsgiveren.
4.3 Varighed Sikkerhedsrepræsentanten vælges for 2 år.
Genvalg kan finde sted.
Hvis  

 sikkerhedsrepræsentantens arbejdsfunktion i virksomheden, afdelingen,  

 arbejdsområdet eller skifteholdet ophører i valgperioden, skal der vælges en  

 ny sikkerhedsrepræsentant for resten af perioden.
4.4 Opgaver Sikkerhedsrepræsentanten skal sammen med arbejdslederen indgå i  

 sikkerhedsgruppen og samarbejde med denne om afdelingens arbejde for  

 sikkerhed og sundhed.
4.5 Beskyttelse Sikkerhedsrepræsentanten er beskyttet mod afskedigelse og anden  

 forringelse af sine forhold på samme måde som tillidsmænd inden for  

 vedkommende eller tilsvarende faglige område.
4.6 Uoverensstemmelser Uoverensstemmelser om sikkerhedsrepræsentantens valg, valgbarhed og  

 beskyttelse afgøres ved fagretlig behandling.
4.7 Tab af indtægt Arbejdsgiveren afholder udgifterne ved sikkerhedsrepræsentantens hverv og  

 godtgør sikkerhedsrepræsentantens tab af indtægt.
 Dette gælder også udgifter og indtægtstab i forbindelse med  

 sikkerhedsrepræsentantens lovpligtige sikkerhedsuddannelse.
5. Arbejdslederen 5.1. Definition Arbejdsleder er den, hvis arbejde udelukkende eller i det væsentlige  

 består i på arbejdsgiverens vegne at lede eller føre tilsyn med arbejdet i en  

 virksomhed eller en del deraf.
5.2 Hvem indgår i sikkerhedsgruppen Det er normalt den arbejdsleder, der har den direkte ledelse og tilsyn med  

 arbejdet i afdelingen eller arbejdsområdet, der skal indgå i  

 sikkerhedsgruppen.
Hvis flere arbejdsledere kan komme i betragtning til samme  

 sikkerhedsgruppe, skal de imellem sig aftale, hvem der indgår i gruppen.
Kan  

 de ikke blive enige, udpeger arbejdsgiveren gruppens  

 arbejdslederrepræsentant.
5.3 Opgaver Arbejdslederen skal sammen med sikkerhedsrepræsentanten indgå i  

 sikkerhedsgruppen og samarbejde om løsning af afdelingens arbejde med  

 sikkerheds- og sundhedsspørgsmål.
 Indtil de ansatte har valgt sikkerhedsrepræsentant, varetager den  

 arbejdsleder, som skal indgå i sikkerhedsgruppen, dennes opgaver.
5.4 Beskyttelse Såfremt en arbejdsleder i sikkerhedsgruppen afskediges efter udløbet af  

 eventuel prøvetid, og en af parterne gør gældende, at afskedigelsen er  

 begrundet i sikkerhedsmæssige forhold, kan hans ansættelsesforhold i  

 opsigelsesperioden ikke afbrydes, før spørgsmålet har været undergivet  

 organisationsmæssig forhandling efter reglerne for det pågældende  

 overenskomstområde eller behandlet i overensstemmelse med funktionærlovens  

 regler om forhandling og mægling.
Forhandling og mægling skal fremmes mest  

 muligt.
5.5 Tab af indtægt Arbejdsgiveren afholder udgifter og godtgør indtægtstab i forbindelse med  

 arbejdslederens lovpligtige sikkerhedsuddannelse.
6. Sikkerhedsudvalgets opgaver og pligter Sikkerhedsudvalget skal planlægge, lede og koordinere sikkerhedsarbejdet.
6.1 Opgaver Sikkerhedsudvalget skal:
 - rådgive virksomheden ved løsning af arbejdsmiljømæssige spørgsmål,  

 herunder deltage i virksomhedens planlægning.
- planlægge, lede og koordinere sikkerheds- og sundhedsarbejdet - registrere virksomhedens arbejdsmiljøproblemer - komme med forslag, herunder prioritering og tidsplan til løsning af  

 eventuelle problemer - løbende kontrollere virksomhedens sikkerheds- og sundhedsarbejde - sørge for, at sikkerhedsgrupperne orienteres og vejledes om regler inden  

 for gruppens område - sørge for, at årsagerne til ulykker, sundhedsskader og tilløb hertil  

 undersøges, og søge at gennemføre foranstaltninger, der kan hindre gentagelse - årligt udearbejde en samlet statistik over ulykker, forgiftninger og  

 sundhedsskader - holde sig orienteret om gældende bestemmelser - opstille principper for nødvendig oplæring og instruktion af de ansatte - sørge for, at der føres en stadig kontrol med overholdelse af  

 sikkerhedsforskrifterne - foranledige en samordning af sikkerheds- og sundhedsarbejdet med andre  

 virksomheder, når der udføres arbejde på samme arbejdssted - samarbejde med bedriftssundhedstjenesten og løbende informere denne på  

 fællesområder - sørge for, at der udarbejdes en plan over sikkerhedsorganisationens  

 opbygning med oplysning om, hvem der er medlemmer af sikkerhedsudvalget samt  

 daglig leder af sikkerhedsarbejdet.
Denne plan sendes til Arbejdstilsynet - sørge for, at de ansatte på virksomheden bliver bekendt med, hvem der er  

 medlem af sikkerhedsgruppe og sikkerhedsudvalg, og hvem der er den daglige  

 leder af sikkerhedsarbejdet.
6.2 Planlægning Sikkerhedsudvalget skal deltage i den overordnede planlægning af  

 virksomhedens sikkerheds- og sundhedsarbejde.
Det er en forudsætning, at  

 udvalget inddrages i planlægningen på et så tidligt tidspunkt som muligt, og  

 at udvalget får lejlighed til at udtale sig, før virksomheden træffer  

 beslutning.
 Sikkerhedsudvalget skal i samarbejde med sikkerhedsgrupperne inddrages ved  

 planlægning af:
- arbejdsgang - arbejdsprocesser - arbejdsmetoder - ændringer heri.
 Sikkerhedsudvalget skal endvidere inddrages i det planlæggende arbejde  

 ved:
- udvidelse eller ombygning af virksomheden eller en del deraf - anskaffelse og ændringer af maskiner og tekniske hjælpemidler - indkøb og brug af stoffer og materialer.
 Om rapporter m.v. fra bedriftssundhedstjenesten henvises til pkt.
 8.3.
Udvalget skal gennem planlægning søge at sikre den enkelte ansatte ved  

 arbejdet, d.v.s. at arbejdsprocesser, arbejdsstedet, de tekniske hjælpemidler  

 og stoffer og materialer tilpasses den enkelte ansatte.
Der må herunder tages  

 særligt hensyn til eksempelvis unge, ældre og handicappede.
6.3 Rådgivning Sikkerhedsudvalget rådgiver virksomheden ved løsning af  

 arbejdsmiljømæssige spørgsmål.
Ved enig indstilling fra sikkerhedsudvalget  

 forudsættes virksomheden at følge rådet.
Hvis virksomheden ikke følger sikkerhedsudvalgets indstilling, skal dette  

 begrundes på et efterfølgende møde, som afholdes inden 3 uger.
Det samme  

 gælder normalt, når udvalget giver flere indstillinger om samme sag.
Fristen er 3 uger fra datoen fra rådets afgivelse.
Der skal udarbejdes  

 skriftligt referat også af de eventuelle ekstraordinære møder, se nedenfor.  

 Referatet skal indeholde begrundelse for, hvorfor de afgivne råd ikke følges.
6.4 Kontrol For at sikre at de foranstaltninger, udvalget har vedtaget, bliver  

 gennemført, skal udvalget kontrollere virksomhedens sikkerheds- og  

 sundhedsarbejde og sørge for, at der føres en stadig kontrol med overholdelse  

 af sikkerhedsforskrifterne.
6.5 Møder Sikkerhedsudvalget afholder ordinært møde mindst 1 gang i kvartalet.
Der  

 skal indkaldes i god tid til møderne.
Medlemmer og øvrige ansatte skal gøres  

 bekendt med dagsordenen med evt. bilag senest 10 dage før mødet.
 Der bør normalt ikke holdes møder i sikkerhedsudvalget uden for  

 arbejdstiden, medmindre der er tvingende grunde herfor, fx hvis udvalgets  

 medlemmer ikke arbejder samtidig.
 Der afholdes ekstraordinære møder, når der på virksomheden indtræffer  

 alvorlige ulykker eller sundhedsskader eller tilløb hertil, samt når der i  

 øvrigt er behov herfor.
 Ekstraordinært møde afholdes, hvis formanden skønner det nødvendigt, eller  

 hvis mindst 2 medlemmer fremsætter begæring herom.
Herudover skal der mindst 2 gange om året afholdes møde med samtlige  

 sikkerhedsgrupper.
Arbejdstilsynet kan tillade, at møderne mellem  

 sikkerhedsudvalget og samtlige sikkerhedsgrupper opdeles i de tilfælde, hvor  

 der er et stort antal sikkerhedsgrupper.
6.6 Dispensation Arbejdstilsynet vil normalt, inden for det kontor-administrative område,  

 biblioteks- og undervisningsområdet o.l., give dispensationer til kun at  

 afholde 2 årlige ordinære møder i sikkerhedsudvalget samt kun 1 årligt møde  

 med samtlige sikkerhedsgrupper.
Hvis eet medlem af sikkerhedsudvalget  

 fremsætter konkret begæring om et yderligere møde, skal dette, uanset en  

 eventuel dispensation, dog afholdes.
Pågældende kan dog kun kræve afholdt op  

 til 4 årlige ordinære møder i sikkerhedsudvalget, og 2 årlige møder med  

 samtlige sikkerhedsgrupper.
 Inden for andre områder vil Arbejdstilsynet, hvor det i enkelttilfælde  

 skønnes rimeligt og forsvarligt, give tilsvarende dispensationer.
 Dispensation gives af Arbejdstilsynets kredse efter begrundet ansøgning.
6.7 Mødedeltagere Ud over medlemmerne deltager lederen af det daglige sikkerhedsarbejde, dog  

 uden stemmeret, hvis pågældende ikke i forvejen er medlem af udvalget.  

 Sikkerhedsudvalget kan herudover lade andre deltage efter behov.
Det gælder  

 fx personale i bedriftssundhedstjenesten, (fælles) tillidsrepræsentanten,  

 særligt sagkyndige og repræsentanter for Arbejdstilsynet.
Denne deltagelse  

 bør dog ikke være permanent.
6.8 Referat Der skal udarbejdes skriftligt referat af alle møder, også ekstraordinære  

 møder.
 Det bør klart fremgå af referatet:
- hvilke beslutninger der blev truffet, og om der var flere indstillinger - hvem der skal sørge for, at beslutningerne bliver gennemført, og - hvornår det skal være gjort.
Referatet sendes til sikkerhedsorganisationens medlemmer, herunder den  

 daglige sikkerhedsleder, virksomhedens ledelse, herunder arbejdslederne,  

 tillidsrepræsentanter samt til samarbejdsudvalget.
Efter anmodning sendes  

 referatet til Arbejdstilsynet.
6.9 Uddannelse Sikkerhedsudvalget skal have lejlighed til at erhverve sig den fornødne  

 viden om eller uddannelse i sikkerheds- og sundhedsmæssige spørgsmål.  

 Udgifter i denne forbindelse betales af arbejdsgiveren.
6.10 Tid til sikkerhedsarbejdet Arbejdsgiveren skal sørge for, at sikkerhedsudvalgets medlemmer får den  

 tid til rådighed til at varetage deres pligter i sikkerhedsarbejdet, der er  

 rimelig.
Om »rimelig tid« se under sikkerhedsgruppen pkt. 3.6 6.11 Hovedsikkerhedsudvalget Hovedsikkerhedsudvalget skal planlægge og koordinere de enkelte udvalgs  

 arbejde for sikkerhed og sundhed.
Hovedsikkerhedsudvalget skal afholde det antal møder, som er nødvendige  

 for, at det kan varetage sin funktion med at planlægge og koordinere de  

 enkelte udvalgs arbejde for sikkerhed og sundhed.
Det er hensigtsmæssigt at  

 holde møder mellem hovedsikkerhedsudvalget og samtlige sikkerhedsudvalg.
 Referat fra hovedsikkerhedsudvalgsmøder sendes til sikkerhedsudvalgene,  

 den/de daglige sikkerhedsledere, virksomhedens ledelse,  

 fællestillidsrepræsentanten samt hovedsamarbejdsudvalget.
7. Daglig leder af sikkerhedsarbejdet 7.1 Daglig leder For at sikkerhedsudvalgets opgaver kan løses effektivt, er det nødvendigt,  

 at udvalget sørger for, at der bliver udpeget en daglig leder af  

 sikkerhedsarbejdet, som kan handle på udvalgets vegne.
 I de tilfælde, hvor der ikke er ansat en sikkerhedsleder specielt til  

 dette arbejde, skal arbejdsgiveren efter drøftelse med sikkerhedsudvalget  

 udpege en leder blandt udvalgets medlemmer.
7.2 opgaver Den daglige leder af sikkerhedsarbejdet handler på sikkerhedsudvalgets  

 vegne mellem møderne og varetager sikkerhedsudvalgets opgaver.
 Sikkerhedslederen skal holde sikkerhedsudvalget orienteret om sikkerheds-  

 og sundhedsarbejdet og inddrage udvalget i løsning af problemer, der opstår  

 mellem møderne.
7.3 Uddannelse Den daglige leder af sikkerhedsarbejdet skal have lejlighed til at  

 erhverve sig den fornødne viden om eller uddannelse i sikkerheds- og  

 sundhedsmæssige spørgsmål.
Udgifter i denne forbindelse betales af  

 arbejdsgiveren.
7.4 Tid til sikkerhedsarbejdet Arbejdsgiveren skal sørge for, at den daglige leder får den tid, der er  

 rimelig, til sikkerhedsarbejdet.
Hvor meget dette er, må afgøres ud fra de  

 konkrete forhold.
Arbejdsgiveren kan således ansætte en sikkerhedsleder på  

 hel eller deltid, og en person kan være daglig leder for flere  

 sikkerhedsudvalg, hvis pågældende tidsmæssigt kan betjene dem.
 Om begrebet »rimelig tid«, se i øvrigt under sikkerhedsgruppen  

 pkt. 3.6.
7.5 Anmeldelse Det skal meddeles til Arbejdstilsynet, hvem der er daglig leder af  

 sikkerhedsarbejdet.
8. Bedriftssundhedstjenesten For visse typer virksomheder (se bilag til Arbejdsministeriets  

 bekendtgørelse om bedriftssundhedstjeneste) er der pligt til at etablere  

 bedriftssundhedstjeneste.
 Endvidere kan virksomheder selv på frivillig basis etablere  

 bedriftssundhedstjeneste.
8.1 Formål Formålet med bedriftssundhedstjenesten er:
at forebygge arbejdsmiljøskader, herunder arbejdsulykker,  

 erhvervssygdomme og nedslidning ved at bekæmpe påvirkninger i arbejdet, som  

 fysisk eller psykisk virker skadelige at fremme de ansattes sikkerhed og sundhed både fysisk og psykisk.
8.2 Form Virksomheden kan vælge mellem 4 former for bedriftssundhedstjeneste:
- selv at oprette bedriftssundhedstjeneste - deltage i et bedriftssundhedscenter - deltage i en branchebedriftssundhedstjeneste - deltage i en anden virksomheds bedriftssundhedstjeneste.
 Sikkerhedsorganisationen på virksomheden skal inddrages ved valg af formen  

 for bedriftssundhedstjeneste samt ved udformning og fastlæggelse af  

 bedriftssundhedstjenestens opgaver.
8.3 Bedriftssundhedstjeneste - Sikkerhedsorganisation Når bedriftssundhedstjenesten er oprettet på den enkelte virksomhed, skal  

 sikkerhedsudvalget afgive indstilling forud for ansættelse og afskedigelse af  

 bedriftssundhedspersonale.
Bedriftssundhedstjenesten og sikkerhedsorganisationen skal samarbejde og  

 løbende informere hinanden på fælles områder.
Dette kan blandt andet ske ved,  

 at bedriftssundhedspersonalet uden stemmeret deltager i sikkerhedsudvalgets  

 møder efter behov, se pkt. 6.7.
Sikkerhedsorganisationen skal registrere virksomhedens arbejdsmiljø. På  

 grundlag heraf skal ledelsen og sikkerhedsorganisationen i samarbejde med BST  

 udarbejde retningslinier for BST'ens opgaver.
Retningslinierne skal sendes  

 til Arbejdstilsynets lokale kreds.
 Der kan fx udformes retningslinier om:
- registrering af arbejdsmiljøets påvirkning - rådgivning ved planlægning af produktion - arbejdshygiejniske målinger - ergonomisk planlægning af arbejdsstedet - helbredsundersøgelser - oplysning og rådgivning i sundheds-, sikkerhedsmæssige og hygiejniske  

 spørgsmål.
Bedriftssundhedstjenesten skal desuden rådgive sikkerhedsorganisationen  

 ved løsning af dennes opgaver.
Arbejdsgiveren har pligt til at videregive  

 mødeindkaldelser, rapporter og informationsmateriale fra  

 bedriftssundhedstjenesten vedrørende virksomhedens arbejdsmiljøforhold til  

 sikkerhedsorganisationen.
9. Flere arbejdsgivere på samme arbejdssted 9.1. Alment Flere arbejdsgivere, der lader arbejde udføre på samme arbejdssted, og  

 alle, der er beskæftiget på dette, skal samarbejde om at skabe sikre og sunde  

 arbejdsforhold for alle beskæftigede.
Det kan være nødvendigt at udarbejde  

 faste retningslinier for samarbejdet.
 De ansatte, der er beskæftiget på et arbejdssted, hvor flere virksomheder  

 arbejder, skal ud over at følge de almindelige regler for arbejdets  

 udførelse, også rette sig efter de regler, der er aftalt imellem  

 virksomhederne.
 De, der arbejder på en fremmed virksomheds område, skal tilsvarende følge  

 de regler, der gælder for den fremmede virksomhed.
9.2 Sikkerhedsorganisation De enkelte virksomheders sikkerhedsorganisation skal medvirke til, at  

 samarbejdet finder sted.
Hvor der er oprettet sikkerhedsudvalg, skal dette  

 koordinere arbejdet.
 Sikkerhedsorganisationen i de involverede virksomheder bør sørge for, at  

 der gives de ansatte effektiv information om forhold af sikkerheds- og  

 sundhedsmæssig betydning.
9.3 Bygge- og anlægsarbejde Ved bygge - og anlægsarbejde gælder særlige regler om samarbejdet mellem  

 flere arbejdsgivere, se pkt. 11.4.
10. Udearbejde 10.1 Definition m.v.
 Ved udearbejde forstås arbejde, der helt eller delvis udføres på  

 midlertidige eller skiftende arbejdssteder uden for virksomhedens faste  

 arbejdssted.
Arbejdet anses som udearbejde, uanset om det foregår på en fremmed  

 virksomheds område, hos private eller andet, og uanset om arbejdet har en  

 midlertidig eller mere permanent karakter.
Som eksempel på arbejde eller  

 personer, der kan være omfattet af dette afsnit, kan nævnes: reparations- og  

 vedligeholdelsesarbejde, brand-, politi- og redningstjeneste,  

 transportarbejde, renovationsarbejde, rengøringsarbejde, vagttjeneste,  

 vinduespolering, tilsyndarbejde, repræsentanter og agenter, hjemmehjælp,  

 sundhedsplejersker m.v., samt bygge- og anlægsarbejde, hvor de ansatte er  

 fast antaget i virksomheden.
 Ved bygge- og anlægsarbejde, hvor de ansatte kun er antaget til at udføre  

 det pågældende arbejde, henvises til pkt. 11.
 Ved lastning og losning af skibe gælder reglerne i pkt. 12.
10.2 10.2.1 Sikkerhedsgruppe Ansatte, der udfører udearbejde, skal medregnes ved opgørelsen af, om der  

 skal oprettes sikkerhedsgruppe eller -grupper på hjemmevirksomheden.
Hvis der i virksomheden, inkl. udearbejdet, er beskæftiget 10 ansatte  

 eller derover, skal der oprettes sikkerhedsgruppe.
Ved kontor- og  

 administrative virksomheder, se pkt. 2.2.2, skal der dog være beskæftiget 20  

 ansatte eller derover.
De udearbejdende vil ofte have deres udgangspunkt fra en bestemt afdeling  

 eller et bestemt arbejdsområde i hjemmevirksomheden, fx chauffører fra en  

 kørselsafdeling, reparatører og malere fra en reparations- og malerafdeling,  

 politi-, brand- og redningsvæsen fra en bestemt station.
I disse tilfælde  

 dækkes udearbejdet af sikkerhedsgruppen i hjemmevirksomheden.  

 Sikkerhedsrepræsentanten vælges af de ansatte inden for området, herunder  

 også af de udearbejdende.
 Hvis de udearbejdende ikke er dækket af en eksisterende gruppe i  

 hjemmevirksomheden, skal der oprettes en sikkerhedsgruppe i  

 hjemmevirksomheden specielt for de udearbejdende, hvortil kun disse er  

 valgberettigede og valgbare.
Hvor arbejdets organisation ved udearbejdet gør det naturligt, kan der  

 oprettes flere sikkerhedsgrupper.
Fx skal der normalt dannes  

 sikkerhedsgrupper for hvert arbejdslederområde, når det drejer sig om  

 hjemmehjælpere.
Det samme vil ofte være tilfældet for rengøringsarbejde.
 Sikkerhedsgrupper, der er oprettet i hjemmevirksomheden specielt for de  

 udearbejdende, har de opgaver, pligter og rettigheder, der er beskrevet i  

 pkt. 3.
 Gruppen har dog normalt ingen opsøgende funktion, d.v.s. at gruppen ikke  

 på de enkelte, midlertidige arbejdssteder skal kontrollere arbejdsforholdene.
Hvis der er enighed herom, eller hvor gruppen skønner, at der er tale om  

 betydelig fare for sikkerhed og sundhed, kan gruppen dog opsøge det enkelte  

 midlertidige arbejdssted.
Nærmere principper herfor skal drøftes i  

 sikkerhedsudvalget, hvor der findes et sådant, eller på anden måde i  

 virksomheden.
10.2.2 Sikkerhedsgruppe ved det enkelte udearbejde Hvis der ved udearbejde på samme arbejdssted er beskæftiget 5 ansatte  

 eller derover, skal der tillige oprettes sikkerhedsgruppe, der skal varetage  

 sikkerheds- og sundhedsarbejdet på dette arbejdssted.
Denne regel gælder uanset, hvor mange der iøvrigt er beskæftiget i  

 virksomheden.
Det forudsættes, at arbejdet foregår over en periode af en vis  

 varighed, d.v.s. over 14 dage.
Sikkerhedsrepræsentanten vælges af de ansatte  

 på udearbejdsstedet.
10.3 10.3.1. Sikkerhedsudvalget Sikkerheds- og sundhedsarbejdet skal planlægges og koordineres af et  

 sikkerhedsudvalg, når der sammenlagt i virksomheden og ved arbejdet uden for  

 virksomhedens faste arbejdssted er beskæftiget 20 ansatte eller derover.
10.3.2 Valg til sikkerhedsudvalget Medlemmer af sikkerhedsgrupper i hjemmevirksomheden, der er oprettet  

 specielt for de udearbejdende, har valgret og er valgbare til  

 sikkerhedsudvalget i hjemmevirksonheden.
Medlemmer af sikkerhedsgrupper, der er oprettet på det enkelte  

 udearbejdssted, har derimod ikke valgret og er ikke valgbare til  

 sikkerhedsudvalget på hjemmevirksomheden.
Se iøvrigt om valgregler pkt. 2.3.
11. Bygge- og anlægsarbejde 11.1 Område Dette afsnit omhandler bygge- og anlægsarbejde, der udføres på et  

 midlertidigt arbejdssted.
Bygge- og anlægsarbejde omfatter også opførelse,  

 forandring og vedligeholdelse.
11.2 Hvem medregnes ved organiseringen Når arbejdsgiveren beskæftiger 5 eller flere ansatte ved bygge- og  

 anlægsarbejde på et enkelt arbejdssted, skal der oprettes en  

 sikkerhedsgruppe.
Det forudsættes, at arbejdet foregår over en periode af en  

 vis varighed, d.v.s. over 14 dage.
 Dette gælder, uanset om der i hjemmevirksomheden er oprettet  

 sikkerhedsorganisation, og uanset om de beskæftigede kun er ansat til det  

 pågældende bygge- og anlægsarbejde, eller om ansættelsesforholdet er af mere  

 blivende karakter.
Såfremt de beskæftigede kun er ansat til det pågældende bygge- og  

 anlægsarbejde, d.v.s. at der er tale om en midlertidig ansættelse, der  

 ophører, når bygge- og anlægsarbejdet er slut, medregnes de ikke ved  

 organiseringen af sikkerheds- og sundhedsarbejdet på virksomhedens faste  

 arbejdssted.
Det gør derimod beskæftigede, hvis ansættelsesforhold er af mere  

 blivende karakter, uanset om de midlertidigt er beskæftigt ved et bygge- og  

 anlægsarbejde (udearbejde).
 Hvor der er enighed mellem arbejdsgiveren, arbejdsledere og de ansatte,  

 kan sikkerheds- og sundhedsarbejdet altid organiseres efter reglerne for  

 udearbejde (se pkt. 10).
11.3 Hvordan organiseres sikkerheds- og sundhedsarbejdet 11.3.1 Sikkerhedsgruppen De ansatte skal vælge en sikkerhedsrepræsentant til at indtræde i  

 sikkerhedsgruppen sammen med arbejdslederen.
 Hvordan antal og fordeling af sikkerhedsgrupper og dermed  

 sikkerhedsrepræsentanter skal være, afhænger af arbejdets organisation og den  

 arbejdsmæssige udvikling, herunder den geografiske adskillelse af  

 arbejdsopgaverne.
 Hvis der oprettes flere sikkerhedsgrupper, bør der tilstræbes alsidig  

 faggrupperepræsentation.
11.3.2. Sikkerhedsudvalg Arbejdstilsynet kan i særlige tilfælde, hvor der er beskæftiget 20 ansatte  

 eller derover på den enkelte bygge- og anlægsplads, bestemme, at en  

 virksomhed skal oprette sikkerhedsudvalg på denne bygge- og anlægsplads.
 Sådanne sikkerhedsudvalg tænkes kun oprettet ved meget store bygge- og  

 anlægspladser.
 Kun medlemmer af sikkerhedsgrupper, der er oprettet på den enkelte bygge-  

 og anlægsplads, har valgret og er valgbare til sikkerhedsudvalget på pladsen.
 Hvis der ikke oprettes sikkerhedsudvalg på pladsen, hvorimod der i  

 hjemmevirksomheden er oprettet sikkerhedsudvalg, skal dette planlægge, lede  

 og koordinere sikkerheds- og sundhedsarbejdet.
 Medlemmer af sikkerhedsgrupper, der er oprettet på de enkelte bygge- og  

 anlægspladser, har ikke valgret og er ikke valgbare til sikkerhedsudvalget i  

 hjemmevirksomheden.
11.4 Flere arbejdsgivere Ved bygge- og anlægsarbejde vil der typisk være flere arbejdsgivere, der  

 lader arbejde udføre på samme arbejdssted.
 Både arbejdsgiverne - og de beskæftigede på byggepladsen - skal samarbejde  

 om at skabe sikre og sunde arbejdsforhold på pladsen.
 For at sikre at de fornødne sikkerhedsforanstaltninger tilvejebringes,  

 vedligeholdes, og at der føres det fornødne tilsyn på området, hvor der  

 typisk beskæftiges ansatte fra flere arbejdsgivere (fællesområder) er  

 bygherren pålagt en række pligter.
11.4.1 Bygherren Ved bygherren forstås den, for hvis regning bygge- og anlægsarbejdet  

 udføres.
11.4.2 Koordinator Bygherren kan overdrage sine pligter vedr. samarbejdet om sikkerhed og  

 sundhed til en koordinator.
11.4.3. Bygherrens pligter Hvor 2 eller flere arbejdsgivere på samme bygge- og anlægsplads tilsammen  

 beskæftiger flere end 10 personer, skal bygherren afgrænse og koordinere de  

 arbejdsmiljøforanstaltninger i fællesområderne, der udføres af de enkelte  

 arbejdsgivere på pladsen.
 Om samarbejdet mellem flere arbejdsgivere, hvor der er mindre end 10  

 personer beskæftiget, henvises til pkt. 9.
11.4.3.1 Afgrænsning Inden arbejdet sættes igang, skal bygherren eller dennes koordinator  

 aftale med de enkelte arbejdsgivere, hvem der har pligt til i fællesområderne  

 at tilvejebringe og vedligeholde sikkerhedsforanstaltningerne, såsom fælles  

 adgangsveje, belysning, stilladser m.v.
11.4.3.2. Koordinering Medens arbejdet er i gang, skal bygherren eller dennes koordinator have  

 besked om manglerne ved sikkerhedsforanstaltningerne i fællesområderne og  

 give besked til den entreprenør, der ifølge aftalen skal afhjælpe manglen.
 Bygherren eller dennes koordinator skal endvidere sørge for, at der  

 afholdes sikkerhedsmøder, se nedenfor, samt sørge for personlig kontakt på  

 arbejdsstedet.
 Det skal til enhver tid være muligt for Arbejdstilsynet at få oplysning  

 om, hvem der har pligt til at sørge for disse sikkerhedsforanstaltninger.
11.5 Arbejdsgiverne De enkelte arbejdsgivere på pladsen skal sørge for, at de foranstaltninger  

 for fællesområderne, som er aftalt med bygherren, tilvejebringes og  

 vedligeholdes, samt at der føres et effektivt tilsyn hermed.
11.6 Sikkerhedsmøder For at løse spørgsmål vedrørende sikkerhedsforanstaltningerne i  

 fællesområderne skal der afholdes sikkerhedsmøder.
 Bygherren eller dennes koordinator indkalder til sikkerhedsmøder.
 Ordinære sikkerhedsmøder holdes mindst 1 gang om måneden, fx i forbindelse  

 med byggemøder.
 Ekstraordinære møder holdes, hvis der er sket alvorlige ulykker,  

 forgiftninger eller andre sundhedsskader eller tilløb hertil, samt når der i  

 øvrigt er behov herfor.
 Der skal indkaldes til ordinære møder i god tid i forvejen.
11.6.1 Mødedeltagere I sikkerhedsmøderne deltager bygherren eller dennes koordinator,  

 arbejdsgiverne eller disses repræsentanter og sikkerhedsgrupperne på  

 arbejdsstedet.
11.6.2 Referat Bygherren eller dennes koordinator sørger for, at der udarbejdes  

 skriftligt referat af sikkerhedsmøderne.
Referatet sendes til mødedeltagerne,  

 alle arbejdslederne, alle de beskæftigede virksomheder, sikkerhedsgrupperne  

 samt eventuelle tillidsrepræsentanter.
 Bygherrens pligter er nærmere uddybet i en vejledning om afgrænsning og  

 koordinering af sikkerhedsarbejdet ved bygge- og anlægsarbejde.
1.7 Sikkerhedsråd Hvis der på bygge- og anlægspladsen er beskæftiget flere end 100 ansatte i  

 en periode på 4 uger eller derover, skal der oprettes sikkerhedsråd,  

 medmindre Arbejdstilsynet skønner, at sikkerhedsarbejdet kan koordineres ved  

 sikkerhedsmøder.
11.7.1 Sammensætning Sikkerhedsrådet består af bygherren som formand samt 2 medlemmer for  

 pladsens sikkerhedsrepræsentanter, 1 medlem for arbejdsgiverne på pladsen og  

 1 medlem for arbejdslederne.
 11.7.2 Møder m.v.
 Sikkerhedsrådet overtager sikkerhedsmødernes funktion.
 Møder i rådet afholdes efter samme retningslinier som sikkerhedsmøder.  

 Derudover holdes møder med samtlige sikkerhedsgrupper mindst 1 gang i  

 kvartalet.
12. Lastning og losning af skibe 12.1 Område Bestemmelserne i dette afsnit omfatter arbejde med lastning og losning af  

 skibe og alt arbejde i forbindelse hermed, hvor arbejdet overvejende udføres  

 af havnearbejdere.
12.2 Havneområder For at sikkerheds- og sundhedsarbejdet kan fungere tilfredsstillende, kan  

 det være nødvendigt, at havnen inddeles i havneområder.
 Arbejdstilsynet kan forlange, at der foretages opdeling i havneområder.  

 Opdelingen, der må tilpasses havnens udstrækning, trafikmængde, godsarter og  

 arbejdsmetoder, skal godkendes af Arbejdstilsynet.
12.3 Sikkerhedsgruppe Der skal oprettes sikkerhedsgruppe, både for den pågældende virksomheds  

 arbejde i havneområdet og for arbejdet på det enkelte arbejdssted, d.v.s. ved  

 det enkelte skib, uanset antallet af ansatte.
12.3.1 Sikkerhedsgruppen i havneområdet Der skal for den enkelte arbejdsgivers sikkerhedsarbejde i havnen oprettes  

 en sikkerhedsgruppe for hvert havneområde.
Gruppen består af arbejdslederen  

 og sikkerhedsrepræsentanten for hvert havneområde.
12.3.1.1 Opgaver Sikkerhedsgruppen har normalt ingen opsøgende funktion på de enkelte  

 arbejdssteder.
Det vil sige, at gruppen ikke skal kontrollere  

 arbejdsforholdene på de enkelte arbejdssteder og ikke skal deltage i  

 undersøgelse af ulykker m.v.
Hvis der er enighed herom, eller hvor gruppen skønner, at der er tale om  

 betydelig fare for sikkerhed og sundhed, kan gruppen opsøge det enkelte  

 arbejdssted.
Nærmere principper herfor skal drøftes i sikkerhedsudvalget.
 Om sikkerhedsgruppens opgaver, se i øvrigt pkt. 3.2.
12.3.1.2 Sikkerhedsrepræsentanten Sikkerhedsrepræsentanten i havneområdet vælges af havnearbejderne.  

 Sikkerhedsrepræsentanten vælges normalt for 2 år ad gangen.
Genvalg kan finde  

 sted.
 Valget er gyldigt, når resultatet senest 8 dage efter valget er meddelt  

 arbejdsgiveren og virksomhedens ledelse.
 Sikkerhedsrepræsentanten er beskyttet mod afskedigelse og anden  

 forringelse af sine forhold som følge af udførelsen af hvervet som  

 sikkerhedsrepræsentant.
 Der findes indtil videre ikke tillidsmænd eller tillidsmandsregler inden  

 for området.
 Beskyttelsen må i praksis antages at bestå i, at arbejdsgiveren ikke kan  

 afskedige sikkerhedsrepræsentanter begrundet i sikkerhedsmæssige forhold og  

 ikke kan nægte at antage disse ud fra denne begrundelse.
 Uoverensstemmelser om beskyttelsen afgøres ved fagretlig behandling.
12.3.2 Sikkerhedsgruppen på det enkelte arbejdssted Ved arbejde på det enkelte arbejdssted, d.v.s. ved skibet, danner  

 arbejdslederen sammen med lugemanden eller den, der udfører tilsvarende  

 funktion som sikkerhedsmand, sikkerhedsgruppe for dette arbejdssted.
12.3.2.1 Opgaver Sikkerhedsgruppen skal virke som kontaktled mellem de ansatte på det  

 enkelte arbejdssted og sikkerhedsgruppen for havneområdet.
 Gruppens opgaver er beskrevet i pkt. 3.2. Gruppen skal dog ikke deltage i  

 planlægningen.
12.3.2.2 Lugemanden Lugemanden eller den, der udfører tilsvarende funktion som sikkerhedsmand,  

 fungerer som sikkerhedsrepræsentant og skal indtræde i sikkerhedsgruppen.
 Om beskyttelsen se pkt. 12.3.1.2 om sikkerhedsrepræsentanten for  

 havneområdet.
12.4 Sikkerhedsudvalg Der skal i virksomheden oprettes et sikkerhedsudvalg til at planlægge og  

 koordinere sikkerhedsarbejdet.
 Udvalget består af havneområdets sikkerhedsgruppe samt som formand  

 virksomhedens leder eller en ansvarlig repræsentant, udpeget af denne.
 Er der i havneområderne oprettet 2 eller flere sikkerhedsgrupper, vælger  

 sikkerhedsrepræsentanterne og arbejdslederne i sikkerhedsgrupperne imellem  

 sig hvert 1 medlem til udvalget.
 Bestemmelserne om hovedsikkerhedsudvalg gælder ikke for arbejde med  

 lastning og losning af skibe.
Opgaver.
Om sikkerhedsudvalgets opgaver, se pkt. 6.1.
12.5 Sikkerhedsarbejdet på virksomheden Havnearbejderne medregnes ikke ved organiseringen af sikkerheds- og  

 sundhedsarbejdet på virksomhedens faste arbejdssted.
Havnearbejderne har ikke  

 valgret og er ikke valgbare til sikkerhedsgrupper eller sikkerhedsudvalg, der  

 oprettes på virksomhedens faste arbejdssted.
