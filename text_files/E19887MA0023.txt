 En væddeløbsbane rejste spørgsmål om fradragsretten for moms af udgifter  

 til annoncer og reklamer.
Banen driver momspligtig virksomhed med salg af programmer, annoncer,  

 reklame, bortforpagtning af restaurant og boksudlejning.
Hovedparten af  

 banens indtægter stammer fra spil på banens totalisator.
Virksomheden var af den opfattelse, at der var fuld fradragsret for de  

 nævnte udgifter.
Virksomheden anførte subsidiært, at der, hvis der kun er  

 delvis fradragsret for udgifterne, bør modregnes forudbetalte gevinster og  

 statsafgift ved beregning af den samlede omsætning.
Skatteministeriet traf afgørelse om, at der er delvis fradragsret for moms  

 af banens udgifter til annoncer og reklamer.
Ved beregning af virksomhedens  

 samlede omsætning kan der ikke modregnes for gevinster og statsafgift.
