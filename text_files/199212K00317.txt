Nr LSF 317 Forslag til Lov om ændring af lov om social bistand (Indførelse af hjemmel  

 til at udbetale kontanthjælp til personer, der udfører frivilligt, ulønnet  

 arbejde i udlandet) Fremsat af socialministeren (Karen Jespersen) den 19. maj 1993 Vedtaget ved tredjebehandling den 25. juni 1993 Lov nr. 500 af 30/06/1993 § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret senest ved lov nr. 279 af 6. maj 1993, foretages følgende  

 ændringer:
 1. I § 37, stk. 6, indsættes efter  

 »udviklingslandene«: », personer, der udfører frivilligt,  

 ulønnet arbejde i udlandet«.
 2. I § 40, stk. 1, indsættes efter »pasning« i  

 nr. 5:
», eller 6) når pågældende deltager i frivilligt, ulønnet arbejde i udlandet efter  

 de af socialministeren fastsatte regler i henhold til § 37, stk. 6«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret senest ved lov nr. 279 af 6. maj 1993, foretages følgende  

 ændringer:
 1. I § 37, stk. 6, indsættes efter  

 »udviklingslandene«: »,personer, der udfører frivilligt,  

 ulønnet arbejde i udlandet«.
 2. I § 40, stk. 1, indsættes efter »pasning« i  

 nr. 5:
», eller 6) når pågældende deltager i frivilligt ulønnet arbejde i udlandet efter  

 de af socialministeren fastsatte regler i h.t. § 37, stk. 6« § 2 Stk. 1. Loven træder i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Forslaget er en udmøntning af tillægsaftale af 15.februar 1993 vedrørende  

 aftalen af 8. maj 1992 om aktivering på kort sigt mellem Socialdemokratiet,  

 Det Radikale Venstre, Centrumdemokraterne, Kristeligt Folkeparti, Det  

 konservative Folkeparti, Venstre og Socialistisk Folkeparti.
 Med lov nr. 178 af 14. april 1993 indsattes som en midlertidig  

 forsøgsordning i 1993 i lov om arbejdsformidling og arbejdsløshedsforsikring  

 m.v. en ny § 97 g, der giver ledige dagpengeberettigede medlemmer af en  

 arbejdsløshedskasse ret til en aktivitetsydelse svarende til 80 pct. af  

 dagpengemaksimum i en periode på op til 52 uger, når de udfører frivilligt,  

 ulønnet arbejde i udlandet for humanitære og kirkelige organisationer, der er  

 godkendt efter ligningslovens § 12, stk. 3, eller som af arbejdsministeren  

 godkendes som ligestillet hermed.
 I tillægsaftalen er det forudsat, at ledige kontanthjælpsmodtagere sikres  

 en tilsvarende ret til at få udbetalt kontanthjælp under deltagelse i  

 frivilligt, ulønnet arbejde i udlandet, idet der dog ikke under opholdet i  

 udlandet skal kunne udbetales en højere kontanthjælp end svarende til 80 pct.  

 af dagpengemaksimum efter skat.
Ydelser efter bistandsloven er som hovedregel forbeholdt personer, der  

 opholder sig her i landet.
Socialministeren er dog efter bistandslovens § 37,  

 stk. 6, bemyndiget til at fastsætte regler om hjælp til personer, der  

 aftjener civil værnepligt eller værnepligt ved bistandsarbejde i  

 udviklingslandene.
Hjemmelen til at udbetale kontanthjælp til personer, der  

 udfører frivilligt, ulønnet arbejde i udlandet, foreslås tilvejebragt ved at  

 udvide denne bemyndigelsesbestemmelse, således at socialministeren også  

 bemyndiges til at fastsætte regler om hjælp til personer, der udfører  

 frivilligt, ulønnet arbejde i udlandet.
Endvidere foreslås i bistandslovens §  

 40 indsat en bestemmelse om, at det anses for godtgjort, at en  

 kontanthjælpsmodtager, der deltager i frivilligt, ulønnet arbejde i udlandet  

 efter de af socialministeren fastsatte regler i h.t. § 37, stk. 6, har  

 udnyttet sine arbejdsmuligheder.
 Da der ved udførelse af frivilligt, ulønnet arbejde i udlandet efter de  

 retningslinier, der påtænkes fastsat i medfør af § 37, stk. 6, vil være tale  

 om aktiviteter, der må anses for at være af samfundsmæssig betydning, vil  

 deltagelse i sådanne aktiviteter i medfør af bistandslovens § 49 f, stk. 2,  

 kunne træde i stedet for ungdomsydelse efter reglerne i bistandslovens afsnit  

 III a.
De regler, der påtænkes fastsat i medfør af § 37, stk. 6, vil følge de  

 samme retningslinier, som gælder for arbejdsløshedskassemedlemmer, der  

 udfører frivilligt, ulønnet arbejde i udlandet.
Kontanthjælpen vil maksimalt  

 kunne svare til 80 pct. af dagpengemaksimum efter skat og vil kunne udbetales  

 for en periode på op til 52 uger.
Arbejdet skal udføres for humanitære og  

 kirkelige organisationer, der er godkendt efter ligningslovens § 12, stk. 3,  

 eller som af socialministeren godkendes som ligestillet hermed.
Godkendelsen  

 af organisationer vil ske i et tæt samarbejde med Arbejdsministeriet.
For  

 indtægter under opholdet i udlandet vil reglerne om fradrag i hjælpen i  

 bistandslovens § 38 gælde.
Kontanthjælpsmodtagerne vil under opholdet have  

 pligt til at oplyse kommunerne om forhold, der har betydning for retten til  

 kontanthjælp, og organisationerne vil få pligt til skriftligt at afgive  

 oplysninger om forhold af betydning for administrationen af ordningen.
 Loven foreslås at træde i kraft dagen efter bekendtgørelsen i Lovtidende.
 Da det af tillægsaftalen om aktivering fremgår, at der er tale om en  

 midlertidig forsøgsordning i 1993, vil det af de fastsatte retningslinier  

 komme til at fremgå, at ordningen udløber med udgangen af 1993, dog således,  

 at personer, der modtager kontanthjælp under ophold i udlandet den 31.  

 december 1993, efter 1. januar 1994 fortsat vil kunne modtage kontanthjælp  

 indtil udløbet af den bevilligede periode.
Administrative og økonomiske konsekvenser Ordningen forventes at kunne træde i kraft omkring 1. juni 1993 og have  

 virkning indtil udgangen af 1993. Personer, som er omfattet af ordningen  

 inden udgangen af 1993, vil dog kunne fortsætte med at modtage kontanthjælp i  

 1994.
 Forslaget vil medføre merudgifter som følge af, at en del personer, som  

 allerede i dag udfører frivilligt, ulønnet arbejde i udlandet, vil kunne få  

 udbetalt den kontanthjælp, de inden udsendelsen er berettiget til.
 Beregningen af de økonomiske konsekvenser af forslaget er forbundet med  

 betydelig usikkerhed.
 Merudgifterne som følge af forslaget skønnes for det offentlige at udgøre  

 ca. 2 mill. kr. i 1993 i PL-1993. Merudgifterne fordeler sig med 1 mill. kr.  

 til staten og 1 mill. kr. til kommunerne.
 I 1994 skønnes forslaget at medføre merudgifter for det offentlige på ca.  

 0,8 mill. kr. i PL-1993. Merudgifterne fordeler sig med ca. 0,4 mill. kr. til  

 staten og ca. 0,4 mill. kr. til kommunerne.
 Hvis lovforslaget om bruttoficering af kontanthjælpen vedtages, skønnes  

 merudgifterne for det offentlige til kontanthjælp at udgøre ca. 1 mill. kr. i  

 1994, mens stigningen i skatteprovenuet skønnes at udgøre ca. 0,2 mill. kr.  

 Nettomerudgiften for det offentlige vil således, hvis lovforslaget om  

 bruttoficering af kontanthjælpen vedtages, i 1994 fortsat udgøre ca. 0,8  

 mill. kr.
 De økonomiske konsekvenser af lovforslaget skal drøftes med de berørte  

 kommunale parter.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 829 af 1. oktober 1992,  

 som ændret senest ved lov nr. 279 af 6. maj 1993, foretages følgende ændring:
 1. I § 37, stk. 6, indsættes efter  

 »udviklingslandene«: »,personer, der udfører frivilligt,  

 ulønnet arbejde i udlandet«.
 § 37. . . .
 Stk. 6. Socialministeren kan fastsætte regler om hjælp til  

 personer, der aftjener civil værnepligt eller værnepligt ved bistandsarbejde  

 i udviklingslandene, og personer, der opholder sig i institutioner under  

 Kriminalforsorgen.
 2. I § 40, stk. 1, indsættes efter »pasning« i  

 pkt. 5:
», eller 6) når pågældende deltager i frivilligt ulønnet arbejde i udlandet efter  

 de af socialministeren fastsatte regler i h.t. § 37, stk. 6« § 40. Ydelse af hjælp forudsætter, at såvel den, der søger  

 hjælpen, som ægtefællen har udnyttet sine arbejdsmuligheder.
Dette kan f.eks.  

 anses for godtgjort, 1) når den pågældende ikke har et rimeligt tilbud om arbejde eller  

 deltagelse i beskæftigelsesfremmende foranstaltninger, 2) når det er attesteret af en læge, at pågældende er uarbejdsdygtig på  

 grund af sygdom, eller at en fortsættelse af det hidtidige arbejde vil  

 medføre risiko for forringelse af pågældendes helbred, 3) når pågældende ikke kan påtage sig indtægtsgivende arbejde af hensyn  

 til en uddannelse eller omskoling, der er begyndt eller fortsat efter  

 tilskyndelse fra kommunalbestyrelsen, jf. § 43, 4) når en forsørger ikke kan påtage sig indtægtsgivende arbejde på grund  

 af pasning af børn, og kommunalbestyrelsen ikke kan anvise anden  

 pasningsmulighed, eller 5) når den ene ægtefælle er afskåret fra indtægtsgivende arbejde af en af  

 de årsager, der er nævnt under nr. 1-3, og den anden ægtefælle i længere tid  

 ikke har haft sådant arbejde, navnlig af hensyn til børnenes pasning.
