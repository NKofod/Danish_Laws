Vejledning om ansøgning om støtte fra Handicappuljen Ansøgningsfrist den 27. marts 2020 kl. 12.00 INDHOLDSFORTEGNELSE 1 Indledning 2 Ansøgningspuljens formål 3 Ansøgerkreds 4 Målgruppe 5 Forventede resultater 6 Støtteegnede projekter, herunder aktiviteter i udlandet 7 Projektperiode 8 Tildelingskriterier og vurdering 9 Tilskudsberettigede udgifter 10 Ikke tilskudsberettigede udgifter 11 Udarbejdelse af budget 12 Fordelingsnøgle 13 Ansøgningsfrist og -procedure 14 Statsstøtte 1 Indledning Bevillingen til Handicappuljen på finanslovskonto § 15.64.07.10. udgør 12,8 mio. kr. i 2020. Midlerne går til støtte til koloniophold, familieferier i ind- og udland samt kursusvirksomhed for børn og unge med handicap samt deres forældre og søskende.
Ansøgningspuljen udmøntes med inddragelse af et bevillingsudvalg, som består af repræsentanter fra Danske Handicaporganisationer og Sjældne Diagnoser.
2 Ansøgningspuljens formål Ansøgningspuljens formål er at yde støtte til koloniophold, familieferier i ind- og udland og kursusvirksomhed for børn og unge med handicap samt deres forældre og søskende.
3 Ansøgerkreds Ansøgerkredsen er landsdækkende handicaporganisationer og -foreninger.
Der skal være tale om organisationer/foreninger, hvis primære formål er at repræsentere mennesker med et eller flere bestemte handicaps f.eks. autisme og sklerose.
Foreninger, hvis primære formål ikke alene relaterer sig til en målgruppe af mennesker med handicap, men i stedet har et bredt målgruppefokus, anses ikke for at være omfattet af ansøgerkredsen.
Ungdomsorganisationer og hovedorganisationer kan begge modtage tilskud fra ansøgningspuljen, såfremt der reelt er tale om to skarpt adskilte selvstændige foreninger.
Det skal kunne dokumenteres, at foreningerne reelt er adskilte.
Det kan fx være ved, at de har forskellige vedtægter, forskellig ledelse og aflægger separate regnskaber.
4 Målgruppe Ansøgningspuljens målgruppe er børn og unge med handicap samt deres forældre og søskende.
Børn og unge med handicap er her defineret som unge under 25 år.
5 Forventede resultater De forventede resultater for de støttede projekter er, at børn og unge med handicap samt deres forældre og søskende kan deltage i aktiviteter, der falder inden for ansøgningspuljens formål.
6 Støtteegnede projekter, herunder aktiviteter i udlandet Tilskudsberettigede aktiviteter er koloniophold, familieferier samt kursusvirksomhed.
Projekterne skal være forankret i Danmark, men der kan også ydes støtte til familieferier, der foregår i udlandet.
Der kan gives støtte til familieferier i udlandet i det omfang, at støtte hertil ikke er dækket af anden lovgivning.
 Opmærksomheden henledes på, at retten til hjælp efter servicelovens §§ 41, 42, 45, 96, 97, 98, 100, 112, 113, 114 og 118 kan bevares under midlertidige ophold i udlandet, herunder når modtageren holder ferie i udlandet, jf. bekendtgørelse nr. 1296 af 15. december 2009 om ydelser efter lov om social service under midlertidige ophold i udlandet § 1, stk. 2.
 For en nærmere beskrivelse af tilskudsberettigede udgifter se vejledningens afsnit 9 og 10.
7 Projektperiode Midlerne anvendes i perioden 1. juli 2020 juli til 30. juni 2021.
8 Tildelingskriterier og vurdering Ansøgningen vurderes på baggrund af, om tildelingskriterierne er opfyldt, og om der er sammenhæng mellem disse, jf. tabel 1. De enkelte vurderingsområder uddybes nedenfor efter den skematiske oversigt.
Tabel 1: Vurdering og tildelingskriterier Når ansøgningsskemaet udfyldes, skal ansøger beskrive nedenstående:
Bemærk: Der kan søges om støtte til forskellige aktiviteter i ansøgningspuljen, og der skal fremgå en beskrivelse og budget af hver enkelt aktivitet, som der søges om støtte til.
Beskrivelsen skal indeholde en beskrivelse af formål, målgruppe, aktiviteter og organisering.
 Ad 1) Ansøgerkreds, formål og målgruppe:
 Det vil blive vurderet, om projektets ansøger, formål og målgruppe ligger inden for ansøgningspuljens ansøgerkreds, formål og målgruppe.
Til brug for vurderingen af, om projektets ansøger ligger inden for ansøgningspuljens ansøgerkreds, skal det beskrives og dokumenteres, at ansøger er en landsdækkende handicaporganisation eller -forening.
Beskrivelsen kan eksempelvis tage udgangspunkt i, om organisationen eller foreningen har medlemmer, som er geografisk repræsenteret fra hele landet, eller om organisationens eller foreningens vedtægter beskriver et landsdækkende virke.
 Som tillæg til beskrivelsen af, hvordan handicapforeningen eller organisationen er landsdækkende, skal ansøger angive følgende information:
  Organisationens/foreningens organisering (fx bestyrelse, hovedforening, og evt. lokalforeninger mv.).
  Antal medlemmer i alt.
  Antal medlemmer med handicap under 25 år.
 Bemærk, at organisationens eller foreningens vedtægter skal vedhæftes ansøgningen.
 Projektets formål skal ligge inden for ansøgningspuljens formål, som er at yde støtte til koloniophold, familieferier i ind- og udland og kursusvirksomhed for børn og unge med handicap samt deres forældre og søskende.
Projektets målgruppe skal beskrives kort og præcist.
Beskrivelsen skal indeholde følgende oplysninger:
  Hvem indgår i målgruppen? Det skal beskrives, hvad der kendetegner de borgere, som indgår i målgruppen.
  Hvor mange fra målgruppen indgår i hver aktivitet? Det er vigtigt, at der gives et realistisk bud på, hvor mange der indgår i hver aktivitet.
 Ad 2) Aktiviteter:
 Det vil blive vurderet, om projektets aktivitet(er) er afvikling af koloniophold, familieferier i ind- og udland og kursusvirksomhed for børn og unge med handicap samt deres forældre og søskende.
Der stilles ikke krav om, at der både skal afholdes koloniophold, familieferier i ind- og udland og kursusvirksomhed for børn og unge med handicap samt deres forældre og søskende.
Det er tilstrækkeligt, at der afvikles en aktivitet inden for en af kategorierne f.eks. koloniophold.
 Til brug for vurderingen skal følgende beskrives:
  En kort og klar beskrivelse af selve aktiviteten.
  Hvor mange dage aktiviteten strækker sig over.
Ad 3) Organisering Det vil blive vurderet, om projektets organisering er beskrevet.
 Til brug for vurderingen skal projektets organisering beskrives f.eks. antallet af medarbejdere, ansvarlige for projektet, særligt uddannet personale, hjælpemidler mm.
Det skal oplyses, hvis der er en økonomisk interesse mellem ansøger og projektets samarbejdspartnere.
Dette vil eksempelvis være tilfældet, hvis der er personsammenfald mellem projektets medarbejdere og leverandører.
 Ad 4) Budget:
 Det vil blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel.
Der må således ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til.
Det er vigtigt, at der udarbejdes et budget for hver enkelt aktivitet, som der søges om støtte til.
Hvis der søges om støtte til fem aktiviteter, skal ansøger derfor udfylde fem aktivitetsbudgetter.
Der skal kun indsendes ét budgetskema, som indeholder alle aktivitetsbudgetterne.
Projektets samlede budget for alle aktiviteterne udregnes automatisk på budgetarkets forside, som aktivitetsbudgetterne udfyldes.
Budgettet skal indtastes i Excel-dokumentet Budgetskema, som ligger på ansøgningspuljens side på Socialstyrelsens hjemmeside.
Ved indsendelse af ansøgningen vedhæftes budgetskemaet.
 Læs mere om krav til budgettet m.m. i vejledningens afsnit 9-11.
Ad 5) Sammenhæng Det vil blive vurderet, om der er sammenhæng mellem projektets formål, målgruppe, aktiviteter, tidsplan, organisering mv.
 Vurderingen foretages på baggrund af ansøgers samlede beskrivelse af projektet under ovenstående tildelingskriterier samt budgettet.
9 Tilskudsberettigede udgifter Ansøger skal udvise sparsommelighed ved fastlæggelse af niveauerne i budgetposterne.
Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:
1) Udgifter til koloniophold, familieferie i ind- og udland og kursusvirksomhed for børn og unge med handicap samt deres forældre og søskende herunder a) Lønudgifter til hjælpere.
Lønudgifterne skal budgetteres med antal timer og sats pr. time.
Lønudgifter må ikke inkluderes under andre budgetposter.
Lønniveauet må ikke være højere end det, der er aftalt i overenskomster for arbejdet på området.
Yderligere information kan fås ved henvendelse til de relevante fagforeninger.
Hvis området ikke er dækket af en overenskomst, må lønniveauet ikke være højere end det, der er aftalt i de statslige overenskomster for lignende arbejde.
 b) Honorarer til oplægsholdere.
 c) Udgifter til aktiviteter.
 d) Udgifter til ophold og forplejning.
 e) Udgifter til lokaler.
 f) Udgifter til børnepasning.
 g) Udgifter til arrangementer for børn.
h) Udgifter til transport i egen bil.
Transportudgiften skal beregnes på baggrund af statens lave takst pr. km., jf.
Moderniseringsstyrelsens Cirkulære om satsregulering for tjenesterejser.
Udgifterne skal budgetteres med antal kilometer og takst pr. km.
 i) Udgifter til offentlig transport.
j) Udgifter til specifikke uddannelses- og kursusaktiviteter for frivillige af begrænset omfang 2) Udgifter til revisor.
 3) Lovpligtige forsikringer, herunder arbejdsskadeforsikringer.
4) Udgifter til kontorhold (f.eks. mindre kontorartikler, porto mv.) 5) Udgifter til mindre materielanskaffelser indtil 50.000 kr. pr. projektår (f.eks. indkøb af udstyr, køkkenmaskiner eller andet inventar). Såfremt der søges om tilskud til materielanskaffelser, skal formålet med anskaffelsen fremgå af ansøgningen eller i en note til budgettet.
6) Andre relevante udgifter til projektets gennemførelse.
Relevansen beskrives i en note til budgettet.
10 Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
 1) Materielanskaffelser for over 50.000 kr. pr. projektår.
 2) Køb af fast ejendom.
 3) Anlægsudgifter (f.eks. ombygning og renovering).
 4) Dækning af underskud eller anden gæld.
 5) Støtte til enkeltpersoners underhold.
 6) Aktiviteter, der fuldt ud er finansieret fra anden side.
 7) Generelle uddannelses- og kursusaktiviteter for frivillige.
 8) Aktiviteter eller tilsvarende til personer uden lovligt ophold.
 9) Projekter forankret i udlandet samt Grønland og Færøerne.
 10) Organisationens deltagelse i internationale kongresser og konferencer, generalforsamlingsaktiviteter mv.
 11) PR/annoncering.
 12) Behandlingstilbud.
 13) Drift.
 14) Formål der dækkes af anden lovgivning.
11 Udarbejdelse af budget Budgettet skal være realistisk, sparsommeligt og leve op til de krav, der er til udgiftstyper og niveauer.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter i forhold til det ansøgte projekt.
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer)  Ansøgers navn og adresse Krav til budgettet Udgifter skal specificeres i budgettet.
Udgifter kan ikke samles i overordnede budgetposter som overhead, administrationsbidrag og diverse.
Der kan ikke budgetteres med uforudsete udgifter.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis udgifterne har en klar tilknytning til projektet.
Periodiserede budgetter De samlede udgifter til de enkelte aktiviteter skal angives i den måned, hvor aktiviteten afholdes.
Hvis der søges om støtte til en aktivitet, som afholdes i december måned, skal alle udgifterne forbundet med denne aktivitet samles i december måned i budgetskemaet.
Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks. indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgifterne forventes afholdt.
Noter til budgettet Ved behov skal der udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
12 Fordelingsnøgle Tilskudsbeløbet beregnes på baggrund af antallet af projektansøgninger, det samlede ansøgte beløb samt administrative fastlagte grænser for et berettiget maksimalt ansøgt beløb og et grundbeløb.
Det berettigede maksimale beløb er en administrativ fastsat grænse, som medfører, at ansøgte beløb større end 300.000 kr. automatisk reduceres til 300.000 kr., mens grundbeløbet er en administrativ fastsat grænse, som betyder, at alle ansøgte beløb under 100.000 kr. går fri af beregningsnøglen.
Fordelingsnøglen skal medvirke til at sikre, at tilskudsmidlerne fordeles nogenlunde jævnt blandt ansøgerne.
13 Ansøgningsfrist og -procedure Ansøgningsfristen er den 27. marts 2020 kl. 12.00. Efter dette tidspunkt kan ansøgninger ikke længere fremsendes.
 Det forventes, at ansøgerne får svar på ansøgningen i juni.
 Spørgsmål kan stilles til Sten Barsøe i Socialstyrelsen via sbar@socialstyrelsen.dk.
 Tekniske spørgsmål kan sendes til portal@socialstyrelsen.dk.
Ansøgningen skal udarbejdes i det medfølgende ansøgningsskema i Word og indsendes i PDF-format via den digitale løsning, som Socialstyrelsen stiller til rådighed  på www.socialstyrelsen.dk.
For yderligere information om ansøgningsprocessen henvises til vejledningen herom på Socialstyrelsens hjemmeside.
Der sendes en kvittering, når Socialstyrelsen har modtaget ansøgningen.
Bilag til ansøgningen Der foretages en vurdering af projektet ud fra oplysningerne i ansøgningen og budgettet, herunder evt. budgetnoter.
Bilag til ansøgningen indgår alene i vurderingen, såfremt det fremgår af ansøgningsvejledningen, at ansøger skal eller kan indsende specifikke bilag. Øvrige bilag, som fremsendes, vil således ikke indgå i sagsbehandlingen.
 Utilstrækkelige oplysninger i ansøgningen eller anden manglende medvirken kan føre til, at sagen afgøres på det foreliggende grundlag.
Tekniske problemer i forbindelse med indsendelse af ansøgning Hvis der opleves it-tekniske problemer i forbindelse med indsendelse af ansøgning til puljen, skal Tilskudsforvaltning kontaktes via telefon eller via mail (portal@socialstyrelsen.dk) inden ansøgningsfristens udløb samt kunne fremvise dokumentation for det it-tekniske problem, for at ansøgningen kan komme i betragtning.
 I særlige tilfælde, hvor Tilskudsforvaltning kontaktes efter fristens udløb med it-tekniske problemer, skal ansøger indsende dokumentation for, at ansøgningen er forsøgt indsendt rettidigt inden ansøgningsfristens udløb samt dokumentation for, at ansøger har haft it-tekniske problemer (som minimum i form af et screen dump af fejlmeddelelsen med synlig dato og klokkeslæt). Henvendelser, som modtages senere end 48 timer efter ansøgningsfristen, vil ikke komme i betragtning.
14 Statsstøtte EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde.
Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.
Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler.
Vurderingen foretages på baggrund af de oplysninger, der fremgår af den indsendte ansøgning.
Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.
 For yderligere information om de EU-retlige statsstøtteregler henvises til Erhvervsministeriets hjemmeside: http://em.dk/arbejdsomraader/erhvervsregulering-og-internationale-forhold.
