Landsskatteretskendelse vedr. toldgodtgørelse.
Anmodning  

 indgivet efter genudførsel.
 Klagen  

 skyldes, at toldcentret ikke har anset selskabet A A/S for  

 berettiget til særlig toldgodtgørelse, jf. toldkodeksens artikel 237,  

 vedrørende kali, idet ansøgningen er indgivet efter udførsel af varerne.  

 Klagen  

 skyldes videre, at selskabet ikke er anset for berettiget til godtgørelse i  

 medfør af toldkodeksens artikel 239.
Landsskatterettens afgørelse Landsskatteretten stadfæster  

 toldcentrets afgørelse af 16. juli 2002 og ændrer toldcentrets afgørelse af  

 17.  

 marts 2003.
Sagens oplysninger Selskabet producerer bl.a. gødning og  

 kemikalier til industri og håndværk.
Selskabet er indehaver af en bevilling  

 til  

 aktiv forædling af 10. juli 2001. Selskabet har haft bevilling til aktiv  

 forædling siden 1991.
Den 18. december 2001 fortoldede  

 selskabet et parti kali fra Rusland.
Varerne blev ved en fejl fortoldet til  

 fri  

 omsætning og frit forbrug, idet der blev angivet en forkert kode Fejlen blev opdaget i forbindelse med  

 udarbejdelse i januar 2002 af kvartalsregnskabet iht. bevillingen til aktiv  

 forædling.
Varerne skulle have været angivet til aktiv forædling iht.  

 selskabets  

 bevilling af 10. juli 2001. Varerne blev genudført til et tredjeland (dvs.  

 uden  

 for EUs toldfællesskab) inden udgangen af december 2001.
Ifølge selskabet blev der den 21. januar  

 2002 indsendt en rettelsesangivelse til Toldcenteret.
Rettelsesangivelsen  

 blev  

 ikke accepteret af toldcentret, som oplyste, at selskabet skulle foretage  

 rettelsen  

 iht. en godtgørelses/fritagelsesansøgning.
Selskabet indsendte den 22. januar 2002  

 forædlingsregnskab til Told- og Skatteregionen.
Det fremgår heraf, at de  

 varer/råvarer,  

 der var indfortoldet var udført som forædlingsprodukter i sidste kvartal af  

 2001.
Den 25. januar 2002 indgav selskabet  

 ansøgning om toldgodtgørelse, hvorved blev anmodet om tilbagebetaling af et  

 toldbeløb på 871.729,40 kr. iht. artikel 237 i toldkodeksen.
Varerne skulle  

 ifølge  

 ansøgningen have været angivet til aktiv forædlingssuspensions-ordningen.
I  

 ansøgningen var anført, at varerne var placeret på virksomhedens adresse.
Ifølge selskabet rettede toldcentret  

 telefonisk henvendelse med anmodning om fremsendelse af en kopi af fakturaen  

 vedrørende den pågældende kali-forsendelse.
Selskabet fremsendte herefter den  

 8. februar 2002 kopi af fakturaen.
Ved brev af 13. februar 2002 besvarede  

 toldcentret selskabets ansøgning om godtgørelse.
Det var heri anført, at  

 efter  

 EF-toldkodeksen (Rådets forordning nr. 2913/92) (TK) artikel 237 kan der ydes  

 toldgodtgørelse i tilfælde, hvor en toldangivelse erklæres ugyldig.
Efter TK  

 artikel 66 kan en toldangivelse kun erklæres ugyldig efter varernes  

 frigivelse  

 i særlige tilfælde, der fastsættes i Gennemførselsbestemmelserne til  

 EF-toldkodeksen (Kommissionens forordning nr. 2454/93) (GB). Herefter blev  

 anført hvilke betingelser i GB artikel 251, stk. 1, nr. 1, der skal være  

 opfyldt for at en toldangivelse kan annulleres efter frigivelse af varerne.  

 Selskabet blev anmodet om en redegørelse for, at disse betingelser var  

 opfyldt  

 samt oplysning om, hvorvidt varerne var indført i aktiv forædlingsregnskabet.
Selskabet besvarede ikke umiddelbart  

 denne henvendelse, men førte efter selskabets oplysninger efterfølgende en  

 del  

 telefonsamtaler med toldcentret.
Ved brev af 20. juni 2002 til toldcentret  

 bekræftede  

 selskabet, at de omhandlede varer var forarbejdet og udført i henhold til  

 betingelserne i bevillingen.
Selskabet henviste til det med dets brev af 20.  

 januar 2002 fremsendte forædlingsregnskab, hvoraf det fremgik, at den  

 indførte  

 mængde råvarer var genudført.
 Den 16. juli 2002 traf toldcentret  

 afgørelse om, at selskabets ansøgning om toldgodtgørelse efter artikel 237  

 ikke  

 kunne imødekommes, jf. nærmere herom nedenfor.
Den 19. november 2002 ansøgte selskabet  

 om særlig toldgodtgørelse efter toldkodeksens artikel 239. Ansøgningen blev  

 begrundet med, at der var tale om en særlig situation, idet der var sket en  

 kontormæssig fejl op til jul.
Det er i ansøgningen videre oplyst, at  

 selskabet  

 har en lang række råvarer under bevilling til aktiv forædling.
For nogle af  

 disses vedkommende (ammoniak og kaliumsulfat), havde selskabet på det  

 tidspunkt, da fejlfortoldningen af kali blev begået, rigelige mængder  

 importeret under bevillingen, hvorfor der internt var givet instruks om, at  

 der  

 for disses råvarers vedkommende skulle fortoldes til fri omsætning, såfremt  

 selskabet modtog toldbelagte varer.
I denne situation er det sandsynligt, at  

 der er sket en forveksling.
Af sagens oplysninger fremgår, at  

 toldcentret den 21. maj 2001 imødekom en ansøgning om godtgørelse efter TK  

 artikel 237 bl.a. vedrørende varer, der ved en fortoldning i december 2000  

 fejlagtigt var angivet til fri omsætning i stedet for aktiv forædling.  

 Regionen  

 lagde herved til grund, at der var tale om en enkeltstående fejl, der  

 skyldtes  

 en kombination af uheldige omstændigheder, og at virksomheden ville sikre  

 sig,  

 at denne type fejl ikke opstod igen.
Da virksomheden opfyldte de øvrige  

 betingelser i GB artikel 251, stk. 1, nr. 1, blev angivelsen annulleret, jf.  

 TK  

 artikel 66.
Toldcentrets afgørelser Ved toldcentrets afgørelse af 16. juli  

 2002 blev selskabets anmodning om toldgodtgørelse for det omhandlede parti  

 kali  

 ikke imødekommet.
Af TK artikel 237 fremgår, at der kan  

 ydes toldgodtgørelse i tilfælde, hvor en toldangivelse erklæres ugyldig.  

 Efter  

 TK artikel 66, stk. 2, kan en toldangivelse kun erklæres ugyldig efter  

 varernes  

 frigivelse i særlige tilfælde, der fastsættes i udvalgsproceduren, dvs.
GB.  

 Af  

 GB artikel 884 fremgår, at det er en betingelse for at kunne behandle en  

 ansøgning om toldgodtgørelse, at varerne er til stede.
Varerne må således  

 ikke  

 fjernes fra det angivne opbevaringssted uden toldcentrets godkendelse.
Det er  

 en generel betingelse for at kunne behandle en ansøgning om toldgodtgørelse.  

 Ansøgningen skal således være afgivet og behandlet, før der disponeres over  

 varerne.
Af afslutningsopgørelse af 22. januar 2002 fremgår, at de varer, der  

 er indfortoldet under ovennævnte ref. nr., er medgået til produktionen af  

 forædlingsprodukter, og at forædlingsprodukterne er udført, inden ansøgningen  

 om toldgodtgørelse blev indsendt til toldcentret.
Ansøgningen er derfor ikke  

 imødekommet.
Toldcentret har i forbindelse med sagens  

 behandling ved Landsskatteretten vedrørende denne afgørelse afgivet  

 høringsudtalelse.
Selskabet har i rubrik 5 på  

 godtgørelses-/fritagelsesansøgningen anført, at de varer, der blev  

 indfortoldet  

 til fri omsætning og frit forbrug, på ansøgningstidspunktet befandt sig på  

 selskabets adresse.
Toldcentret var ved udarbejdelsen af brev af 13. februar  

 2002 derfor af den opfattelse, at selskabet ikke havde disponeret over  

 varerne  

 på ansøgningstidspunktet.
Først ved modtagelse af selskabets brev af 21. juni  

 2002 medfølgende kopi af kvartalsopgørelse/afslutningsopgørelse, kunne det  

 konstateres, at det ikke var korrekt, at varerne befandt sig hos selskabet på  

 ansøgningstidspunktet.
Selskabets indsendelse af  

 kvartalsopgørelse/afslutningsopgørelse  

 den 22. januar 2002 blev indgivet til brug for toldcentrets kontrol af, om de  

 i  

 bevillingen til aktiv forædling fastsatte vilkår var overholdt.
Efter TK  

 artikel 6, stk. 1,  

 kan det ikke med  

 rimelighed forventes, at toldcentret ved indgivelse af ansøgninger om  

 toldgodtgørelse skal gennemgå kvartalsopgørelser/afslutningsopgørelser.  

 Derimod  

 skal toldcentret ved behandling af sådan ansøgning sikre sig, at de i TK og  

 GB  

 fastlagte betingelser for at yde godtgørelse er opfyldt.
Det er derfor  

 afgørende, at de varer, der er omfattet af fortoldningen, var udført som  

 forædlingsprodukter inden udgangen af december måned 2001.
I relation til den af klageren påberåbte  

 berettigede forventning er det anført, at dette skal afgøres efter EU-retten,  

 jf. præmis 24 i sag C-316/86 (Krücken). Toldcentret er ved brev af 13.  

 februar  

 2002 ikke fremkommet med en udtrykkelig tilkendegivelse, der kan anses som en  

 definitiv imødekommelse af ansøgningen om godtgørelse.
Allerede derfor kan  

 selskabet ikke støtte ret på, at der foreligger en retsbeskyttet forventning.  

 Endvidere fremgår det klart af GB artikel 884, at det er en betingelse for at  

 kunne behandlw en ansøgning om toldgodtgørelse, at varerne er til stede.  

 Ansøgningen om toldgodtgørelse skal således være afgivet og behandlet, før  

 der  

 disponeres.
Som det fremgår af den nævnte EF-dom kan princippet om berettiget  

 forventning ikke påberåbes, såfremt et tilsagn fra en national myndighed er i  

 strid med fællesskabsretten.
På den baggrund er der ikke grundlag for at  

 konkludere, at der er skabt en berettiget forventning hos selskabet.
Endelig  

 kan toldcentrets brev af 13. februar 2002 ikke have haft indflydelse på  

 selskabets dispositioner.
 Ved toldcentrets afgørelse af 17. marts  

 2003 blev selskabets anmodning om toldgodtgørelse efter TK artikel 239 for  

 det  

 omhandlede parti kali ikke imødekommet.
Der er tale om, at selskabet på grund af  

 en fejl i juletravlheden kommer til at lave en angivelse til fri omsætning i  

 stedet for en angivelse til aktiv forædling.
Dette er ikke en særlig  

 situation  

 som beskrevet i TK artikel 239. Da selskabet desuden ikke har handlet med  

 nødvendig agtpågivenhed set i forhold til toldbeløbets størrelse samt det  

 faktum, at selskabet kun et år forinden oplevede den samme fejl, anses  

 selskabet for at være skyldig i åbenbar forsømmelighed.
Toldcentret har ved sagens behandling  

 ved Landsskatteretten vedrørende denne afgørelse ligeledes afgivet  

 høringsudtalelse.  

 Det fremgår bl.a. heraf, at toldcentret er enig i, at en kontorfejl som den  

 aktuelle, ikke er et udtryk for urigtigheder fra selskabets side.
En særlig  

 situation er imidlertid noget som virksomheden udsættes for, og som ikke kan  

 betragtes som en almindelig erhvervsrisiko, hvilket gør det urimeligt at  

 påføre  

 virksomheden dette tab.
Det er ikke tilfældet her.
I henhold til kriterierne  

 fastsat af EF-domstolen i C-48/98 (Söhl & Söhlke), har selskabet  

 endvidere  

 udvist åbenbar forsømmelighed.
Klagerens påstand og argumenter Selskabets repræsentant har fremsat  

 principal påstand om, at dets fejlagtige toldangivelse af 18. december 2001  

 erklæres ugyldig, og at anmodningen om godtgørelse af told i medfør af  

 toldkodeksens  

 artikel 237 på 871.729,40 kr. derfor imødekommes.
Subsidiært er fremsat  

 påstand  

 om, at selskabet efter TK artikel 239 er berettiget til toldgodtgørelse.
Mere  

 subsidiært er fremsat påstand om, at sagen forelægges Kommissionen i medfør  

 af  

 den indtil ikrafttrædelsestidspunktet for Kommissionens forordning (EF) nr.  

 1335/2003 af 25. juli 2003 gældende bestemmelse i GB artikel 905, stk. 2.
 Til støtte for den principale påstand er  

 det principalt gjort gældende, at selskabet på baggrund af toldcentrets brev  

 af  

 13. februar 2002 har haft en berettiget forventning om toldgodtgørelse.  

 Subsidiært  

 er det gjort gældende, at selskabet opfylder de i dette brev anførte fem  

 betingelser, og derfor er berettiget til toldgodtgørelse.
Særlig toldgodtgørelse er en godtgørelse  

 eller fritagelse, der anvendes i de tilfælde, hvor angivelsen erklæres  

 ugyldig,  

 fordi varerne var bestemt til henførsel under anden toldprocedure, men ved en  

 fejl blev angivet til fri omsætning.
Reglerne om særlig toldgodtgørelse  

 fremgår  

 af TK artikel 237-239. Efter artikel 237 kan der ydes toldgodtgørelse i de  

 tilfælde,  

 hvor en toldangivelse erklæres ugyldig efter, at afgifterne er betalt.  

 Artikel  

 237 skal ses i sammenhæng med TK artikel 66 samt GB artikel 251. Efter  

 artikel  

 66 kan en toldangivelse erklæres ugyldig, såfremt der fremlægges bevis for,  

 at  

 varen ved en fejltagelse er angivet til den toldprocedure, der svarer til den  

 nævnte angivelse.
Angivelsen kan ikke erklæres ugyldig efter varernes  

 frigivelse bortset fra de særlige tilfælde, der fastsættes i  

 gennemførselsbestemmelserne til kodeksen.
 På baggrund af det af selskabet  

 fremlagte materiale må det lægges til grund, at selskabet på tidspunktet for  

 rettelsesangivelsen den 21. januar 2002 samt på tidspunktet for den indsendte  

 ansøgning om toldgodtgørelse, den 25. januar 2002, opfyldte de fem  

 betingelser,  

 der følger af GB artikel 251, stk. 1.
Toldcentret har imidlertid alene truffet  

 afgørelse på baggrund af GB artikel 884, jf. artikel 66, stk. 2, uden en  

 vurdering af, hvorvidt de særlige betingelser i GB artikel 251 er opfyldt.  

 Toldcentret har ved sit brev af 13. februar 2002 alene anført, at selskabet  

 skulle opfylde de fem betingelser, der er fastsat i artikel 251, stk. 1, for  

 at  

 være berettiget til toldgodtgørelse.
Toldcentret nævnte således i dette brev  

 intet om artikel 884 og kravet om, at varerne ikke måtte være genudført af  

 fællesskabet, uanset at toldcentret på dette tidspunkt havde modtaget  

 selskabets afslutningsopgørelse af 22. januar 2002, hvoraf det fremgik, at de  

 pågældende kali var blevet genudført ultimo december 2001. Det må således  

 anses  

 for ubestridt, at toldcentret på tidspunktet for afsendelse af dette brev var  

 bekendt med, at det pågældende parti kali allerede var blevet genudført.
På  

 denne baggrund har selskabet haft en berettiget forventning om, at såfremt  

 selskabet blot opfyldte de nævnte fem betingelser, ville de være berettiget  

 til  

 at modtage toldgodtgørelse.
Det er videre anført, at GB artikel 901,  

 bør finde anvendelse, idet denne bestemmelse iht. dens ordlyd netop tager  

 sigte  

 på den situation, hvor de øvrige betingelser i TK artikel 237 er opfyldt, men  

 varerne er blevet genudført af toldfællesskabet.
Selskabet er således  

 berettiget til toldgodtgørelse i henhold til TK artikel 237, jf.
GB artikel  

 901.
Til støtte for den subsidiære påstand er  

 det gjort gældende, at der i den foreliggende sag er tale om en særlig  

 situation.
TK artikel 239 finder anvendelse, såfremt der er tale om en særlig  

 situation, og såfremt fejlen ikke skyldes urigtigheder eller åbenbar  

 forsømmelighed.
Der er tal om en såkaldt billighedsklausul og en form for  

 opsamlingsbestemmelse, hvilket EF-domstolen har fastlagt ved flere  

 afgørelser,  

 herunder bl.a.
T-42/96 (Eyckeler & malt AG) vedrørende artikel 13 i  

 forordning  

 nr. 1430/79, nu afløst af artikel 239.
Ifølge praksis omfatter urigtigheder  

 ikke kontormæssige/menneskelige fejl, men alene handlinger med et vist forsæt  

 til at begå urigtigheder.
Selskabet kan ikke tiltræde, at det ved en  

 kontormæssig fejl har udvist åbenbar forsømmelighed.
Fra indgåelse af forretningen har det  

 stedse været selskabets hensigt, at den russiske kali skulle bruges under  

 proceduren til aktiv forædling.
Begrebet aktiv forædling er indført for at  

 sikre toldfællesskabets virksomheder konkurrencedygtighed over for  

 udenforstående virksomheder.
På russisk kali er der en antidumpingtold på  

 p.t.  

 ca. 293 kr. pr. ton for at sikre toldfællesskabets kaliproducenter, selvom  

 prisforskellen på russisk produceret kali og fællesskabsproduceret kali kun  

 er  

 5 EURO pr. ton CIF.
På denne baggrund ville det være forretningsmæssigt  

 ekstremt uhensigtsmæssig og uansvarligt, såfremt selskabets hjemkøbte russisk  

 kali til anvendelse inden for toldfællesskabet, idet dette ville medføre en  

 ekstra omkostning på ca. 256 kr. pr. ton.
Der er ikke begået nogen urigtighed,  

 idet partiet af kali straks ved modtagelsen blev indført i selskabets interne  

 regnskab over importerede råvarer bestemt for aktiv forædling.
Fejlen må  

 således anses for undskyldelig, idet denne formentlig er opstået ved, at  

 selskabets personale på grund af travlhed op til jul har forvekslet koden til  

 fri omsætning med koden for aktiv forædling.
Selskabet har en lang række  

 råvarer under bevilling til aktiv forædling.
For nogle af disses vedkommende  

 (ammoniak og kaliumsulfat) havde selskabet på det tidspunkt, da  

 fejlfortoldningen af kali blev begået, rigelige mængder importeret under  

 bevillingen, hvorfor der internt i selskabet var givet instruks om, at der  

 for  

 disse råvarers vedkommende skulle fortoldes til fri omsætning, såfremt  

 selskabet  

 modtog toldbelagte varer.
I denne situation er det sandsynligt, at der er  

 sket  

 en forveksling.
Det må endvidere følge af en ren  

 ordlydsfortolkning, at kontormæssige fejl ikke kan kategoriseres som åbenbar  

 forsømmelighed.  

 Der skal således være tale om handlinger med et vist forsæt til at begå  

 urigtigheder eller handlinger, hvor det er åbenbart, at der er tale om  

 forsømmelighed.
Den begåede ekspeditionsmæssige fejl er undskyldelig.
Det må  

 således være op til toldmyndigheden at godtgøre, at en kontorfejl i  

 juletravlheden, hvorved en medarbejder påfører en forkert talkode på en  

 formular, udgør en handling, som kan betegnes som åbenbar forsømmelighed,  

 idet  

 dette  under hensyntagen til bestemmelsens formål   

 ikke kan antages at være tilfældet.
Hensynet bag den generelle  

 billighedsklausul i artikel 239 er bl.a., at der skal være en hjemmel til, at  

 den erhvervsdrivende kan få godtgørelse, når de omstændigheder, som  

 karakteriserer forholdet mellem den erhvervsdrivende og myndighederne, er  

 sådanne, at det ikke er rimeligt at påføre den erhvervsdrivende et tab, som  

 han  

 normalt ikke ville have lidt, jf.
T-42/96. Ifølge EF-domstolen er formålet  

 med  

 bestemmelsen endvidere, at Kommissionen skal vurdere alle de faktiske  

 omstændigheder  

 under et med henblik på at afgøre, om de udgør særlige forhold i artiklens  

 forstand.
Kommissionen skal ved denne vurdering foretage en reel afvejning af  

 fællesskabets interesse i at sikre, at toldbestemmelserne overholdes, og den  

 interesse, som importøren, der er i god tro, har i ikke at lide tab, der går  

 ud  

 over de normale erhvervsrisici.
Det kan ikke være rimeligt at påføre  

 selskabet  

 et tab i den omhandlede størrelsesorden på grund af en kontormæssig fejl.
På  

 baggrund af en konkret afvejning af sagens omstændigheder, samt under  

 hensyntagen til, at der ikke er begået urigtigheder eller handlet åbenbart  

 forsømmeligt, må selskabets interesse i ikke at lide tab føre til, at der  

 ydes  

 godtgørelse på det fejlagtigt erlagte toldbeløb.
 Til støtte for den mere subsidiære  

 påstand er det anført, at henset til de på tidspunktet for indgivelsen af  

 klage  

 til Landsskatteretten gældende regler i GB artikel 905, bør selskabet være  

 berettiget til forelæggelse for Kommissionen.
Landsskatterettens bemærkninger og  

 begrundelse Af Rådets forordning nr. 2913/92 af 12.  

 oktober 1992 om  

 indførelse af en  

 EF-toldkodeks med senere ændringer (TK) artikel 237 fremgår følgende:
Der ydes godtgørelse af import- eller  

 eksportafgifter hvis en toldangivelse erklæres ugyldig, efter at afgifterne  

 er blevet  

 betalt.
Godtgørelsen indrømmes efter anmodning fremsat inden for samme frist  

 som den, der gælder for indgivelse af en anmodning om, at en toldangivelse må  

 blive erklæret ugyldig. Af TK artikel 66 fremgår følgende:
 1. Klarereren kan anmode toldmyndighederne  

 om at erklære en allerede antaget angivelse ugyldig, hvis han fremlægger  

 bevis  

 for, at varen ved en fejltagelse er blevet angivet til den toldprocedure, der  

 svarer til den nævnte angivelse, eller at varens henførsel under den  

 toldprocedure, den er angivet til, som følge af særlige omstændigheder ikke  

 længere er berettiget.
( ) 2. Angivelsen kan ikke erklæres ugyldig  

 efter varernes frigivelse, bortset fra i de efter udvalgsproceduren fastsatte  

 tilfælde.
( ) Af Kommissionens forordning (EØF) nr. 2454/93  

 af 2. juli 1993 om visse gennemførselsbestemmelser til Rådets forordning nr.  

 2913 med senere ændringer (GB) artikel 251 fremgår følgende:
 Som undtagelse fra kodeksens artikel  

 66, stk. 2, kan en toldangivelse erklæres ugyldig efter varernes frigivelse  

 under følgende omstændigheder:
 Fastslås det, at varerne i stedet for at  

 blive henført under en anden toldprocedure ved en fejltagelse er blevet  

 angivet  

 til en toldprocedure, der indebærer forpligtelse til at betale  

 importafgifter,  

 erklærer toldmyndighederne angivelsen for ugyldig, hvis der inden for tre  

 måneder fra datoen for antagelsen af angivelsen indgives anmodning herom, og  

 såfremt:
- varerne ikke har været anvendt på  

 andre betingelser end fastsat i den toldprcere, de skulle have været henført  

 under - varerne på det tidspunkt, hvor de blev  

 angivet, var bestemt til at skulle henføres under en anden toldprocedure, for  

 hvilken de opfyldte alle betingelserne, og - varerne omgående angives til den  

 toldprocedure, de faktisk var bestemt til.
 Angivelsen om varernes henførsel under  

 sidstnævnte toldprocedure får virkning fra datoen for antagelsen  

 af den angivelse, der er erklæret ugyldig.
 Toldmyndighederne kan undtagelsesvis  

 tillade, at fristen på tre måneder overskrides i tilfælde, hvor der  

 foreligger  

 rimelig begrundelse herfor.
( ) Af GB kapitel 2 om  

 gennemførselsbestemmelser til kodeksens artikel 236 til 239 afdeling 1  

 artikel  

 884 fremgår følgende:
Så længe der ikke er truffet afgørelse  

 om godtgørelses- eller fritagelsesansøgningen, må den vare, som vedrører det  

 afgiftsbeløb, der ansøges om godtgørelse af eller fritagelse for, ikke  

 flyttes  

 til et andet sted end angivet i ansøgningen, uden at ansøgeren på forhånd har  

 underrettet det i artikel 879 nævnte toldsted, som skal underrette den  

 besluttende toldmyndigheder herom, jf. dog artikel 882. Det lægges til grund, at de omhandlede  

 varer ved en fejl, begået af en ansat i selskabet på grund af travlhed, blev  

 deklareret til fri omsætning.
Det kan videre lægges til grund som ubestridt,  

 at  

 de i sagen omhandlede varer blev genudført i december 2001.
Da de af selskabet i  

 godtgørelsesansøgningen angivne oplysninger om varernes placering således  

 allerede på ansøgningstidspunktet ikke var korrekte, har selskabet ikke  

 mulighed for at opfylde de i GB artikel 884 angivne betingelser.
Allerede som  

 følge heraf kan retten tiltræde, at anmodningen om godtgørelse efter TK  

 artikel  

 237 ikke kan imødekommes.
 Toldcentrets afgørelse af 16. juli 2002  

 stadfæstes derfor.
Toldcentrets brev af 12. februar 2002  

 har ikke etableret en for selskabet berettiget forventning om, hverken at  

 godtgørelsesansøgningen udelukkende skulle vurderes på grundlag af  

 gennemførselsbestemmelsernes artikel 251 eller, at betingelserne heri var  

 opfyldt.
Den i brevet indeholdte tilkendegivelse har således ikke haft  

 indflydelse på selskabets dispositioner.
Tilkendegivelsen er endvidere  

 afgivet  

 på et ufuldstændigt faktisk grundlag, idet selskabet fejlagtigt i ansøgningen  

 havde angivet, at varerne befandt sig på selskabets adresse.
Henset til at fejlen først blev opdaget  

 efter de omhandlede varers genudførsel, finder retten i øvrigt, at selskabet  

 ikke vil være berettiget til godtgørelse efter TK artikel 237, idet  

 betingelserne i GB artikel 251, i henhold til hvilken undtagelsesbestemmelse  

 en  

 toldangivelse kan erklæres ugyldig efter varernes frigivelse, jf. herved TK  

 artikel 66, ikke er opfyldt.
Der kan herved henvises til EF-domstolens dom i  

 sag C-283/82 (Papierfabrik Schoellershammer).
 Den principale påstand kan således ikke  

 tages til følge.
 Af TK artikel 239 fremgår følgende:
Godtgørelse af eller fritagelse for  

 import- eller eksportafgifter kan indrømmes i andre situationer end dem, der  

 er  

 omhandlet i artikel 236, 237 og 238, som fastlægges efter udvalgsproceduren som skyldes omstændigheder, hvor den  

 berettigede ikke har gjort sig skyldig i urigtigheder eller åbenbar  

 forsømmelighed.
De situationer, hvor denne bestemmelse finder anvendelse,  

 samt  

 de nærmere procedureregler herfor fastlægges efter udvalgsproceduren.  

 Godtgørelsen eller fritagelsen kan undergives særlige betingelser. Af GB artikel 899 fremgår følgende:
 1. Når den besluttende toldmyndighed,  

 der har fået forelagt den i kodeksens artikel 239, stk. 2, omhandlede  

 ansøgning  

 om godtgørelse eller fritagelse, konstaterer:
 at de begrundelser, der fremføres til støtte  

 for ansøgningen, svarer til en af de i artikel 900 til 903 omhandlede  

 omstændigheder,  

 og at disse omstændigheder ikke er udtryk for, at den berettigede har begået  

 urigtigheder eller gjort sig skyldig i åbenbar forsømmelighed, yder den  

 godtgørelse af eller fritagelse for det pågældende import- eller  

 eksportafgiftsbeløb.
( ) 2. I andre tilfælde, bortset fra de  

 tilfælde, hvor sagen skal forelægges Kommissionen ifølge artikel 905, træffer  

 toldmyndigheden selv afgørelse om at yde godtgørelse af eller fritagelse for  

 import- eller eksportafgiftsbeløbet, hvis omstændighederne i den foreliggende  

 sag udgør en særlig situation, som skyldes omstændigheder, hvor den  

 berettigede  

 ikke har begået urigtigheder eller gjort sig skyldig i åbenbar  

 forsømmelighed.
 Når artikel 905, stk. 2, andet led,  

 finder anvendelse, kan toldmyndighederne først træffe en afgørelse af eller  

 fritagelse for de pågældende afgifter ved udløbet af den procedure, der  

 allerede er indledt i henhold til artikel 906 til 909.
( ) Derudover fremgår følgende af GB artikel  

 901, stk. 1, litra a:
 Derudover indrømmes godtgørelse af  

 eller fritagelse for afgifter:
a) når varer, der fejlagtigt er blevet  

 angivet til en toldprocedure, der indebærer pligt til at betale  

 importafgifter,  

 er blevet genudført fra Fællesskabets toldområde, uden at de på forhånd er  

 blevet angivet til den toldprocedure, som de skulle have været henført under,  

 såfremt de øvrige betingelser i kodeksens artikel 237 er opfyldt b) ( ) GB artikel 899 og 905 fik sin nugældende  

 ordlyd ved Kommissionens Forordning (EF) nr. 1335/2003 af 25. juli 2003. Af  

 denne forordnings artikel 2 fremgår, at artikel 1  som bl.a. indeholder  

 ændringer til GB artikel 899 og artikel 905  anvendes fra den 1. august  

 2003  

 for alle sager, der ikke er blevet forelagt Kommissionen til beslutning forud  

 for denne dato.
Da der i den omhandlede situation ikke foreligger nogle af de  

 i  

 GB artikel 905, stk. 1, nævnte omstændigheder finder Landsskatteretten, at  

 den  

 af selskabet indgivne ansøgning skal behandles på grundlag af den nugældende  

 bestemmelse i GB artikel 899, stk. 2. Uanset tidspunktet for indgivelse af  

 klagen til Landsskatteretten, foreligger der således ikke hjemmel til  

 forelæggelse for Kommissionen i medfør af den tidligere gældende bestemmelse  

 i  

 GB artikel 905, stk. 1. Den mere subsidiære påstand kan allerede som følge  

 heraf ikke tages til følge.
Retten finder videre, at der foreligger  

 de i GB artikel 901, stk. 1, litra a, omhandlede omstændigheder, hvorfor  

 selskabet i henhold til GB artikel 899, stk. 1, er berettiget til  

 toldgodtgørelse, såfremt disse omstændigheder ikke er udtryk for, at den  

 berettigede har begået urigtigheder eller gjort sig skyldig i åbenbar  

 forsømmelighed.
Det bemærkes herved, at det af præmis 52 i C-48/98 (Söhl  

 &  

 Söhlke), fremgår, at godtgørelse af eller fritagelse for import- eller  

 eksportafgifter, der kun kan indrømmes under visse forudsætninger i bestemte,  

 særlige situationer, udgør en undtagelse til den normale import- og  

 eksportordning, og at bestemmelserne, hvori der er fastsat en sådan  

 godtgørelse  

 eller fritagelse, følgelig skal fortolkes snævert.
Videre fremgår af samme  

 doms  

 præmis 56, at der ved bedømmelsen af, om der foreligger en åbenbar  

 forsømmelighed i artikel 239, stk. 1, 2. leds forstand, bl.a. skal tages  

 hensyn  

 til, hvor komplicerede de bestemmelser er, hvis manglende overholdelse har  

 medført, at der er opstået toldskyld, samt den erhvervsdrivendes erfaring og  

 agtpågivenhed.
Selskabet har i en årrække haft  

 bevilling til aktiv forædling og har følgelig erfaring med indfortoldning til  

 denne procedure, ligesom selskabet efter det oplyste tillige har foretaget  

 indfortoldninger til fri omsætning.
Lovgivningen vedrørende disse  

 bestemmelser  

 kan endvidere ikke anses for kompleks.
At selskabet ved indfortoldningen af  

 det  

 omhandlede parti kali angiver en fejlagtig procedurekode må anses for udtryk  

 for forsømmelighed.
Henset til fejlens karakter finder tre  

 retsmedlemmer imidlertid, at forsømmeligheden ikke kan karakteriseres som  

 åbenbar.
Disse retsmedlemmer finder derfor, at selskabet er berettiget til  

 godtgørelse efter TK artikel 239, jf.
GB artikel 899, stk. 1, i  

 overensstemmelse med den subsidiære påstand.
Et retsmedlem, retsformanden, finder, at  

 selskabet i forbindelse med den foretagne fejlagtigt indfortoldning har  

 udvist  

 åbenbar forsømmelighed.
Der er herved henset til, selskabet ved  

 indfortoldningen  

 har skullet træffe et valg mellem at henføre varerne under enten  

 procedurekoden  

 for aktiv forædling eller fri omsætning, hvilke bestemmelser ikke kan anses  

 som  

 komplekse.
Videre er henset til, at selskabet i en årrække har haft bevilling  

 og foretaget indfortoldninger til aktiv forædling, samt efter det oplyste  

 endvidere foretaget indfortoldning til fri omsætning, og følgelig har  

 erfaring  

 med de hermed forbundne respektive procedurer.
Derudover er henset til, at  

 selskabet tidligere har begået samme fejl, samt at der er tale om en fejl,  

 som  

 selskabet let ville kunne have opdaget.
 Der træffes afgørelse efter  

 stemmeflertallet, og Toldcentrets afgørelse af 17. marts 2003 ændres derfor i  

 overensstemmelse hermed.
