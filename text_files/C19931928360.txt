(Til samtlige kommuner m.fl.) Folketinget har i dag, den 17. december  

 1993, vedtaget en række love på Socialministeriets område.
Med denne informationsudsendelse er det hensigten at give de kommunale myndigheder en første orientering om  

 de ændringer, der Ændringerne vedrører et bredt spekter af ministeriets område og omhandler  

 således både pensionslovgivningen, børnetilskudsloven, bistandsloven, lov om  

 kommunal aktivering, arbejdsskadeforsikringsloven og dagpengeloven.
 Orienteringen er delt op i 12 selvstændige bidrag, således at de nemt kan  

 distribueres til de relevante afdelinger.
 Der er tale om følgende områder:
* Private pasningsordninger for børn (puljeordninger) * Ophævelse af ulykkesforsikringsforbundenes monopol * Ophævelse af revisionsbestemmelsen til § 48 a (alvorligt syge børn) * Aftaler med andre stater, opholdskommuneregler, tilbagebetaling m.v.
* Præcisering af regler om finansiering efter lov om kommunal aktivering * Ophævelse af særregel i dagpengeloven for praktikelever * Udvidelse af reglerne om plejevederlag m.v., pasning af døende * Udbetaling af pension til plejehjemsbeboere * Børnetilskud til ægtefælle til en indsat * Supplerende tilskud til forældre på børnepasningsorlov * Nedsættelse af indtægtsgrundlag ved beregning af pensionstillæg * Ændring af cirkulære om bistandslovens bestemmelser om institutioner  

 under amtskommunerne.
Med venlig hilsen Karen Jespersen Anders Lynge Madsen ============================================================== ORIENTERING OM ÆNDRING AF § 70 OG § 73 I LOV OM SOCIAL BISTAND - ÆNDRING AF FORÆLDREBETALINGSREGLERNE FOR PRIVATE PASNINGSORDNINGER FOR BØRN.
Folketinget har den 17. december 1993 vedtaget L 56 - Forslag til lov om  

 ændring af lov om social bistand m.v. (Ændring af forældrebetalingsreglerne  

 for private pasningsordninger for børn m.v.) Forslaget, som vedtaget ved 3. behandling, vedlægges til orientering.  

 Loven træder i kraft dagen efter bekendtgørelsen i Lovtidende.
 Kommunalbestyrelserne kan efter bistandslovens § 70 yde et tilskud pr.  

 barn til private pasningsordninger for børn, de såkaldte puljeordninger.
 De vedtagne ændringer betyder:
1. Puljeordninger, der hviler på aftaler indgået efter  

 ændringslovens ikrafttræden, bliver omfattet af betalingsreglerne i  

 bistandslovens § 73, stk. 1. Det indebærer, at forældrebetalingen ikke kan  

 overstige 30 pct. af udgifterne ved ophold i ordningen, bortset fra  

 ejendomsudgifter, og at forældrebetalingen beregnes på grundlag af  

 driftsudgifterne i den enkelte ordning, på linie med hvad der gælder for  

 dagtilbud efter § 69 og § 64. Forældrebetalingen i puljeordninger kan dog  

 ikke beregnes på grundlag af de gennemsnitlige driftsudgifter i flere  

 puljeordninger.
Forældrebetalingen i den enkelte puljeordning skal således  

 beregnes uafhængigt af forældrebetalingen i kommunens øvrige dagtilbud.
 For aftaler, der er indgået før ændringslovens ikrafttræden, gælder  

 fortsat den hidtidige forældrebetalingsregel for puljeordninger, hvorefter  

 forældrebetalingen ikke kan overstige 30 pct. af udgifterne i tilsvarende  

 kommunale pasningstilbud.
 Med lovændringen sikres der fremover en tæt sammenhæng mellem  

 udgiftsniveauet i den enkelte ordning og forældrebetalingen.
Som anført gælder ændringen alene for aftaler, der indgås efter  

 ændringslovens ikrafttræden.
Hermed sikres det, at ordninger, der hviler på  

 aftaler ifølge det nugældende regelsæt, kan fortsætte på det aftalegrundlag,  

 de er startet på.
 Hvis en aftale for en eksisterende ordning opsiges af en af parterne, og  

 der herefter eventuelt indgås ny aftale, bliver ordningen omfattet af  

 lovændringen.
 Der kan godt ændres i en aftale for en eksisterende ordning, uden at der  

 af denne grund bliver tale om en helt ny aftale, som hermed bliver omfattet  

 af de nye regler.
 2. Kommunernes forpligtelse til at underrette  

 Socialministeriet om private pasningsordninger for børn, inden der gives  

 tilskud, ophæves, jf. § 70, stk. 3.
3. Revisionsbestemmelsen ophæves.
Bestemmelserne om  

 puljeordninger gøres hermed permanente som en af de måder, hvorpå  

 kommunalbestyrelserne kan løse forpligtelsen efter bistandslovens § 69 til at  

 sørge for det nødvendige antal pladser i dagtilbud for børn og unge.
Med venlig hilsen Anders Lynge Madsen =============================================================== ORIENTERING OM LOV OM ÆNDRING AF LOV OM FORSIKRING MOD FØLGER AF ARBEJDSSKADE (OPHÆVELSE AF ULYKKESFORSIKRINGSFORBUNDENES Folketinget har den 17. december 1993 vedtaget L 96 - Forslag til lov om  

 ændring af lov om forsikring mod følger af arbejdsskade (Ophævelse af  

 ulykkesforsikringsforbundenes monopol).
 Det fremgår af direktiv 92/49/EØF (tredje skadesforsikringsdirektiv) om  

 samordning af love og administrative bestemmelser vedrørende  

 forsikringsvirksomhed, bortset fra livsforsikring, at eventuelle monopoler  

 skal være ophævet senest den 1. juli 1994.
 I overensstemmelse hermed ophæves § 52 i lov om forsikring mod følger af  

 arbejdsskade, hvorefter Forsikringsforbundene for dansk søfart og fiskeri  

 havde eneret på arbejdsskadeforsikring for ansatte på henholdsvis  

 fiskefartøjer og andre fartøjer.
 Forsikringsforbundene vil herefter have samme retsstilling som  

 forsikringsselskaberne, hvilket er fundet hensigtsmæssigt at præcisere i en  

 ny bestemmelse (§ 46, stk. 2). Det vil bl.a. sige fuld medinddragelse under  

 puljefordelingsreglerne i § 5, stk. 3, § 6, stk. 3, § 48, stk. 4, samt § 47,  

 stk. 1.
 Loven træder i kraft den 1. juli 1994, der er tidspunktet, hvor monopolet  

 for forsikringsforbundene skal være ophævet.
 Loven har ingen konsekvenser for kommunerne.
 Lovforslaget som vedtaget ved 3. behandlingen vedlægges.
Med venlig hilsen Anne Mette Lolk =============================================================== ORIENTERING OM OPHÆVELSE AF REVISIONSBESTEMMELSEN TIL § 48 A I LOV OM SOCIAL BISTAND OM GODTGØRELSE TIL FORÆLDRE MED ALVORLIGT SYGE BØRN UNDER 14 ÅR.
 Folketinget har den 17. december 1993 vedtaget L 97 - Forslag til lov om  

 ændring af lov om social bistand (Ophævelse revisionsbestemmelsen § 48 a).
 Ordningen, hvorefter forældre til alvorligt syge børn under 14 år har ret  

 til en økonomisk godtgørelse, hvis de i forbindelse med barnets sygdom helt  

 eller delvis opgiver arbejdet, gøres hermed permanent og videreføres i den  

 nuværende form.
Med venlig hilsen Anders Lynge Madsen =============================================================== ORIENTERING OM ÆNDRINGER I BISTANDSLOVENS REGLER OM AFTALER MED ANDRE STATER M.V., OPHOLDSKOMMUNEREGLER, REGLER OM TILBAGEBETALING M.V.
Folketinget har ved 3. behandling vedtaget L 99 om ændring af forskellige  

 regler i de indledende afsnit i bistandssloven.
Det drejer sig om regler om  

 aftaler med andre stater m.v., opholdskommuneregler, regler om  

 tilbagebetaling og regler om kommunalbestyrelsens samarbejde med den  

 offentlige arbejdsformidling.
 Ændringslovforslaget, som vedtaget ved 3. behandling, vedlægges i kopi.
 Ændringerne træder i kraft den 1. januar 1994.
 De enkelte regler er følgende:
Reglen er foranlediget af de igangværende forberedelser til en ny nordisk  

 konvention om social bistand og sociale tjenester.
Konventionsforslaget  

 indeholder en bestemmelse, der gør det muligt for de ansvarlige myndigheder i  

 de nordiske fra- og tilflytningslande at medvirke til en sådan flytning og  

 træffe aftale om fordeling af udgifterne til behandling eller pleje.
Som et led i bruttoficeringen blev der i § 37 a indført hjemmel til at yde  

 en særlig støtte til personer, hvis økonomiske forhold er vanskelige på grund  

 af høje boligudgifter eller stor forsørgerbyrde.
De nærmere regler for, efter  

 hvilke kriterier der ydes særlig støtte, er givet i Socialministeriets  

 bekendtgørelse nr. 824 af 13. oktober 1993. Efter disse regler kan den del af  

 den særlige støtte, der dækker terminsudgifter, identificeres.
Der er derfor  

 baggrund for at kræve denne del af støtten tilbagebetalt.
 Reglen om tilbagebetalingen vil blive indarbejdet i bekendtgørelsen af 13.  

 oktober 1993 efter følgende retningslinier:
Støtte efter § 37 a er tilbagebetalingspligtig for et beløb svarende til  

 den del af nettoterminsudgiften, der ligger inden for støtten i henhold til §  

 37 a.
Ved nettoterminsudgiften forstås her renter og afdrag vedrørende fast  

 ejendom fratrukket den skattemæssige værdi af rentefradraget.
Den del af  

 hjælpen efter § 37 a, der overstiger nettoterminsudgiften, er ikke  

 tilbagebetalingspligtig.
 De enkelte ikke-forsikrede ledige berøres ikke af ophævelsen af  

 bistandslovens § 30, stk. 1, idet de stadig har mulighed for at hen-vende sig  

 i arbejdsformidlingen med henblik på støtte og vejledning herfra.
=============================================================== ORIENTERING OM ÆNDRING AF LOV OM KOMMUNAL AKTIVERING (PRÆCISERING AF REGLER OM FINANSIERING M.V.).
 Folketinget har ved 3. behandling den 17. december 1993 vedtaget forslag  

 (L 100) til lov om ændring af lov om kommunal aktivering.
 Det vedtagne lovforslag - der træder i kraft den 1. januar 1994 - følger  

 som bilag til denne orientering.
Med den vedtagne lov foretages der en præcisering af en række af  

 aktiveringslovens bestemmelser.
Dette gælder først og fremmest  

 finansieringsbestemmelserne i lovens §§ 24-26 om henholdsvis refusion,  

 aktiveringstilskud og puljebeløb.
 Herudover gennemføres der bl.a. følgende ændringer:
 1. Overgangsordning vedrørende aktiveringspuljerne i §  

 26 og § 30.
 Der er i aktiveringslovens § 26 afsat en pulje på 807 mill. kr. til  

 aktivering af kontanthjælpsmodtagere, hvortil kommer en forsøgspulje efter §  

 30 på 125 mill. kr. i hvert af årene 1994 og 1995. Puljen på de 807 mill. kr.  

 afløser den hidtidige pulje til bekæmpelse af arbejdsløsheden.
 Omlægningen af puljemidlerne har betydet, at nogle kommuner får væsentligt  

 lavere beløb fra puljerne, end de ville have fået, hvis den hidtidige  

 fordeling var blevet opretholdt.
 Der gennemføres derfor i lovens § 33, stk. 2 en overgangsordning for 1994,  

 der giver kompensation til de kommuner, der i puljetilskud mister et beløb på  

 mere end 0,1 pct. af deres budgetterede beskatningsgrundlag.
Kompensationsbeløbet vil blive udmeldt snarest muligt efter lovens  

 vedtagelse.
Det tilstræbes, at den endelige opgørelse af kompensationsbeløbet  

 finder sted samtidig med den endelige opgørelse af tilskud efter puljerne i §  

 26 og § 30.
 2. Finansiering af ungdomsydelsestilbud i  

 produktionsskoler mv.
Loven betyder en forbedring af kommunernes finansieringsmuligheder, når  

 det drejer sig om aktivering i form af ungdomsydelsesophold i  

 produktionsskoler mv.
Der udbetales aktiveringstilskud efter lovens § 25 på  

 2.174 kr. pr. måned (statens andel af sparet kontanthjælp), selv om den  

 aktiverede på grund af den udbetalte deltagergodtgørelse under  

 produktionsskoleopholdet mv. ikke er berettiget til kontanthjælp under  

 ungdomsydelsestilbudet.
 3. Ungdomsydelse og godtgørelse i vejlednings- og  

 introduktions- programmer.
 Bestemmelsen i aktiveringslovens § 20 udvides, således at kommunerne også  

 får mulighed for at udbetale den særlige godtgørelse på op til 1.000 kr. pr.  

 måned til unge, der deltager i et vejlednings- og introduktionsprogram.
 Samtidig ophæves reglen i lovens § 15, stk. 1 om, at selve ungdoms-ydelsen  

 i et vejlednings- og introduktionsprogram altid mindst skal svare til  

 kontanthjælpssatsen for unge udeboende under 23 år. Ændringen betyder, at der  

 ved beregningen af ungdomsydelsen skal anvendes kontanthjælpssatserne for  

 såvel hjemmeboende som udeboende unge under 23 år.
 4. Overgangsordning vedrørende ydelser i igangværende  

 tilbud.
 Den vedtagne ændring af § 32 præciserer, at de nye regler om den  

 bruttoficerede kontanthjælp skal anvendes ved fastsættelse af ydelser og  

 tillæg i de igangværende aktiveringstilbud.
 I aktiveringstilbud, hvor der udbetales en godtgørelse samtidig med  

 kontanthjælp, betyder overgangsbestemmelsen følgende: Elever, der er  

 påbegyndt tilbud før lovens ikrafttræden og som modtager ydelse som led i  

 tilbud omfattet af lov om kommunal aktivering, vil efter lovens ikrafttræden  

 få udbetalt en ydelse i overensstemmelse med reglerne om bruttokontanthjælp,  

 men hvor der, jf. § 32, 2. pkt., ses bort fra halvdelen af den godtgørelse,  

 der udbetales.
 5. Overgangsordninger vedrørende igangsætningsydelse.
 Med den vedtagne lov gennemføres der i § 36 en overgangsordning for de  

 løbende igangsætningsydelser, dvs. de ydelser, der efter den hidtidige regel  

 i bistandslovens § 42a er bevilget før den 1. januar 1994. Disse ydelser skal  

 fra den 1. januar 1994 omregnes på basis af de nye regler om den  

 bruttoficerede kontanthjælp, men med anvendelse af det tidligere benyttede  

 grundlag med hensyn til modtagerens forsørgerforhold og økonomiske forhold.
 Herudover er der fastsat en overgangsordning med hensyn til beregningen af  

 igangsætningsydelse til personer, der søger om ydelsen i januar måned 1994.  

 Ydelsen skal her beregnes på grundlag af den kontanthjælp, som den pågældende  

 er berettiget til i januar måned 1994, og ikke den senest udbetalte hjælp for  

 december måned 1993.
Socialministeriet har den 6. december 1993 til kommunerne udsendt udkast  

 til vejledning om lov om kommunal aktivering samt udkast til vejledning om  

 forsøgspuljen i § 30 i lov om kommunal aktivering.
I disse udkast er  

 indarbejdet de ændringer, der følger af det vedtagne lovforslag L 100.
 De endelige vejledninger vil blive udsendt i januar måned 1994.
 Med hensyn til bekendtgørelser efter lov om kommunal aktivering kan det  

 oplyses, at bekendtgørelse af 7. december 1993 om særligt tilrettelagte  

 uddannelsesaktiviteter efter lov om kommunal aktivering samt bekendtgørelse  

 af 10. december 1993 om oplæringsbevis i særligt tilrettelagt  

 jobtræningsforløb er under udsendelse til kommunerne. (De to bekendtgørelser  

 er uændrede i forhold til det udkast, der er medtaget som bilag til det  

 udsendte udkast til vejledning om lov om kommunal aktivering).
Med venlig hilsen Anne Mette Lolk =============================================================== ORIENTERING OM ÆNDRING AF LOV OM DAGPENGE VED SYGDOM ELLER FØDSEL.
 1. Folketinget har ved 3. behandling den 17. december  

 1993 vedtaget forslag til lov om ændring af lov om dagpenge ved sygdom eller  

 fødsel.
 Ved ændringen udvides undtagelsesbestemmelsen fra beskæftigelseskravet i  

 dagpengelovens § 4, stk.1, nr.4.
 Det vedtagne lovforslag følger som bilag til denne orientering.
 Ændringen træder i kraft den 1. januar 1994 og finder anvendelse på  

 fravær, hvor 1. hele fraværsdag er den 1. januar 1994 eller senere.
 Ved ændringen udvides undtagelsesbestemmelsen, således at alle elever, der  

 er i lønnet praktik i forbindelse med en uddannelse, der er reguleret ved  

 eller i henhold til lov, fritages for at skulle opfylde det almindelige krav  

 i dagpengeloven om 13- ugers tilknytning til arbejdsmarkedet for at kunne  

 modtage dagpenge fra kommunen.
 Ændringen betyder, at udover de tidligere lærlinge og efg-elever bliver  

 f.eks. landbrugselever, social-og sundhedselever, sygeplejestuderende og  

 pædagogstuderende med flere også berettiget til dagpenge, når de er  

 fraværende p.g.a. sygdom, gravidtet, barsel og adoption i praktikperioder,  

 hvor de er berettiget til løn.
 De uddannelser, der for tiden er reguleret ved lov eller i henhold til  

 lov, er nævnt i vedlagte bilag til Undervisningsministeriets bekendtgørelse  

 nr. 107 af 8. marts 1993 om Arbejdsgivernes Elevrefusion og er anført i  

 bilaget under nr. 1 og 2.
 2. Tidligere ændringer af lov om dagpenge ved sygdom  

 eller fødsel.
I medfør af lov nr. 449 af 30 juni 1993 om ændring af forskellige  

 lovbestemmelser vedrørende regulering af overførsler m.v. ændres med virkning  

 fra mandag den 3. januar 1994 dagpengenes højste beløb til 2.546 kr.  

 ugentlig.
Dagpengene pr. time kan således højest udgør 68,81 kr.
 Samtidig ændres dagpengenes beregningsgrundlag, således at dagpengene  

 herefter skal beregnes på grundlag af den timeindtægt, som lønmodtageren  

 ville have været berettiget til efter betaling af arbejdsmarkedsbidrag.
 Denne ændring betyder, at de dagpengesager, der beregnes på grundlag af en  

 lavere timeindtægt end timemaksimum, skal omberegnes, og at kommunen ved  

 beregningen af dagpengene skal være opmærksom på, at arbejdsmarkedsbidraget  

 på 5 pct. fratrækkes den opgivne timeindtægt.
 Endelig ændres reguleringstidspunktet for dagpengenes højeste beløb fra  

 juli til januar.
 Der henvises til lov nr. 449 af 30. juni 1993 om ændring af forskellige  

 lovbestemmelser vedrørende regulering af overførsler m.v. § 4.
=============================================================== ORIENTERING OM ÆNDRING AF LOV OM SOCIAL BISTAND OG LOV OM DELPENSION (FORLÆNGELSE AF PERIODEN FOR UDBETALING AF PLEJEVEDERLAG VED PASNING AF DØENDE SAMT UDVIDELSE AF Folketinget har den 15. december 1993 vedtaget L 11 - lov om ændring af  

 lov om social bistand og lov om delpension.
Forslaget, som vedtaget ved 3.  

 behandling, vedlægges til orientering.
 Der vedlægges desuden korrektureksemplar af Socialministeriets  

 bekendtgørelse af 16. december 1993 om delpension.
I. Ændring af lov om social bistand I medfør af § 57 c, stk.1, i lov om social bistand har modtagere af  

 plejevederlag, der plejer en nærtstående, der ønsker at dø i hjemmet, med  

 virkning fra 1. januar 1994 mulighed for at få udbetalt plejevederlag i  

 indtil 14 dage efter dødsfaldet.
Samtidig er det præciseret, at retten til  

 plejevederlag - som hidtil - ophører ved plejeforholdets afslutning.
II. Ændring af lov om delpension 1. I § 1, stk. 5, i lov om delpension er der indsat en  

 bemyndigelsesbestemmelse, hvorefter socialministeren kan fastsætte nærmere  

 regler om optagelse og genindtræden i delpensionsordningen samt om beregning  

 m.v. af delpension for personer, som modtager plejevederlag efter kapitel 12  

 a i lov om social bistand.
III. Ændring af Socialministeriets bekendtgørelse om delpension I Socialministeriets bekendtgørelse af 16. december 1993 om delpension,  

 der erstatter Socialstyrelsens bekendtgørelse nr. 193 af 20. marts 1993 om  

 delpension, er der som konsekvens af den nævnte ændring i lov om delpension  

 herefter foretaget følgende ændringer :
 1. For lønmodtagere er der i § 3 i bekendtgørelsen  

 fastsat regler om, at perioder, hvori der er udbetalt plejevederlag efter  

 kapitel 12 a i lov om social bistand, medregnes ved vurdering af om  

 optagelsesbetingelserne efter lovens § 2, stk. 1, nr. 3 og 4, er opfyldt.  

 Perioder med plejeorlov indgår således ved beregning af ansøgerens optjening  

 af ATP-anciennitet og ved opgørelse af den periode, hvori ansøgeren har  

 arbejdet som lønmodtager i de sidste 12 måneder inden overgang til  

 delpension.
Ved beregning af arbejdstiden i de sidste 9 måneder før overgang til  

 delpension efter lovens § 3, stk. 1, 1. pkt., ses der derimod bort fra  

 perioder med plejeorlov.
I tilfælde, hvor ansøgeren har haft plejeorlov inden  

 for de sidste 9 måneder før overgang til delpension, forlænges  

 9-månedersperioden derfor svarende til orlovsperiodens længde.
 Efter bekendtgørelsens § 4, stk. 2, anvendes den årlige lønindtægt fra det  

 senest afsluttede indkomstår, hvori der ikke er udbetalt plejevederlag, ved  

 den første delpensionsberegning for personer, som har haft plejeorlov.
I bekendtgørelsens § 9 er der fastsat regler om, at udbetaling af  

 delpension, der er bortfaldet i forbindelse med plejeorlov, genoptages efter  

 de regler, der gælder ved genindtræden i delpensionsordningen efter bortfald  

 på grund af sygdom.
Delpensionister, der på grund af plejeorlov er trådt ud  

 af delpensionsordningen, skal således ikke opfylde optagelsesbetingelserne på  

 ny men kan genindtræde i ordningen, når deltidsarbejdet genoptages.
 2. For selvstændige erhvervsdrivende er der i  

 bekendtgørelsens § 10, stk. 1, - svarende til reglerne for lønmodtagere -  

 fastsat regler om, at de perioder, hvori der er udbetalt plejevederlag,  

 medregnes ved vurdering af, om optagelsesbetingelserne efter § 2, stk. 1, nr.  

 3 - 5, i Socialministeriets bekendtgørelse om delpension til personer med  

 indtægt ved selvstændig erhvervsvirksomhed m.fl., er opfyldt.
 Ved optagelse i delpensionsordningen for selvstændige erhvervsdrivende  

 medregnes således perioder med plejeorlov ved vurderingen af, om ansøgeren  

 har været fuldtidsbeskæftiget i de seneste 5 år inden overgangen til  

 delpension, om ansøgeren har været selvstændig erhvervsdrivende i 4 af de  

 seneste 5 år og om ansøgeren har arbejdet som selvstændig i mindst 9 måneder  

 inden for de sidste 12 måneder inden overgang til delpension.
 Ved opgørelse af mindsteindtægten efter § 2, stk. 1, nr. 6, i  

 bekendtgørelsen for de selvstændige, anvendes det senest afsluttede  

 indkomstår, hvori der ikke er udbetalt plejevederlag, jf. bekendtgørelsens §  

 10, stk. 2.
 Efter bekendtgørelsens § 11 medregnes plejeorlovsperioder ved opgørelse af  

 perioder med fuldtidsbeskæftigelse som selvstændig, som efter § 3 i  

 bekendtgørelsen om delpension til selvstændige erhvervsdrivende kan  

 ligestilles med perioder som fuldtidsbeskæftiget lønmodtager ved optagelse i  

 delpensionsordningen for lønmodtagere.
 Der er desuden i bekendtgørelsens § 16, stk. 2., fastsat regler om, at  

 selvstændige erhvervsdrivende kan genindtræde i delpensionsordningen efter  

 samme regler som efter sygdom, når delpensionen er bortfaldet som følge af  

 plejeorlov.
 De nye regler får efter bekendtgørelsens § 17 virkning fra den 1. januar  

 1994, dog således, at der er mulighed for, at både lønmodtagere og  

 selvstændige, der er trådt ud af delpensionsordningen som følge af plejeorlov  

 før dette tidspunkt, vil kunne genindtræde i delpensionsordningen på ny efter  

 reglerne i bekendtgørelsens § 9 og § 16, stk. 2.
Leif Sondrup ============================================================== ORIENTERING OM NYE BETALINGSREGLER I PLEJEHJEM, SÆRLIGE PLEJEHJEM, INSTITUTIONER FOR FYSISK OG PSYKISK HANDICAPPEDE SAMT FORSORGSHJEM M.V.
 Folketinget har i dag vedtaget :
 L 112 - Lov om ændring af lov om social bistand og lov om social pension  

 m.v. (Udbetaling af pension til beboere i plejehjem m.v.). Lovforslaget, som  

 vedtaget ved 3. behandlingen, vedlægges som bilag 1.
 I medfør af loven udsendes følgende bekendtgørelser, der vedlægges i  

 udkast som bilag 2, 3 og 4:
Bekendtgørelse om ydelser og betaling for bolig m.v. i plejehjem,  

 beskyttede boliger, daghjem og dagcentre. (Bilag 2) Bekendtgørelse om betaling for ophold i institutioner m.v. efter  

 bistandslovens § 105. (Bilag 3) Bekendtgørelse om ydelser og betaling for bolig m.v. i § 112-  

 institutioner samt om betaling for midlertidigt døgnophold.
(Bilag 4) I.
Hovedindholdet af lovændringen Der er sket følgende hovedændringer:
 -Indførelse af en permanent pensionsudbetalingsordning i § 79- plejehjem  

 og § 112- institutioner.
 - Indførelse af en ordning, hvorefter beboere på forsorgs-hjem får  

 udbetalt deres pension eller kontanthjælp.
 - Ændrede regler om inddragelse af pension til varetægtsfængslede  

 pensionister.
II.
Generelle ændringer for § 79-plejehjem og 112-institutioner Den ny ordning med pensionsudbetaling i plejehjem indebærer, at  

 pensionister i § 79-plejehjem og § 112-institutioner fremover vil få udbetalt  

 deres pension, bortset fra et eventuelt tilkendt bistands- og plejetillæg, og  

 skal betale for de ydelser, som de modtager som led i plejehjemsopholdet.
Der er fastsat en overgangsperiode på et år for de plejehjem og  

 institutioner, der ikke har deltaget i den midlertidige ordning med  

 udbetaling af pension.
Lovændringen får således får således fuld virkning fra  

 1. januar 1995.
A.
Betaling for bolig i et plejehjem m.v.
Betalingen for en bolig i et plejehjem fastsættes på grundlag af boligens  

 omkostninger til drift af boligen, boligens størrelse og beboerens indkomst,  

 jf. § 2, stk. 1, i bekendtgørelsen om ydelser og betaling for bolig m.v. i  

 plejehjem, beskyttede boliger, daghjem og dagcentre.
Betaling for en bolig i  

 et plejehjem er ikke omfattet af lov om leje.
 1. Betaling på grundlag af boligens omkostninger og  

 størrelse.
Beregningen af betalingen sker med udgangspunkt i en arealmæssig opdeling  

 af institutionen i en servicedel og en boligdel.
Denne opgørelse danner igen  

 baggrund for en fordeling af udgifter på dels boligdelen og dels  

 servicedelen.
 Institutionens driftsudgifter og 10 pct. af den seneste offentlige  

 vurdering fordeles på henholdsvis boligdelen og servicedelen efter  

 arealfordelingen.
 Institutionens driftsudgifter er de udgifter, som er forbundet med den  

 løbende drift, administration, revision, forsikringer, skatter, vicevært,  

 rengøring af fællesarealer, almindelig vedligeholdelse, fornyelse,  

 henlæggelser, pasning af udenomsarealer m.v.
Ud fra en konkret vurdering vurderes, hvilke rum der må henregnes til  

 serviceareal.
Fra bygningens samlede bruttoetageareal fratrækkes herefter  

 servicearealet.
Det således resterende bruttoetageareal udgør herefter  

 boligarealet.
Bruttoetagearealet kan defineres som bygningens samlede areal medregnet  

 ydervægge og andel i adgangsarealer.
Bruttoetagearealet opgøres som arealet i  

 vandret plan målt til ydersiden af de begrænsende ydervægge, jf.
Bygge- og  

 Boligstyrelsens bekendtgørelse nr. 617 af 8. juli 1992 om beregning af  

 boligens bruttoetageareal i henhold til boligstøtteloven.
En opmåling heraf  

 kan f.eks. finde sted på grundlag af bebyggelsens hovedtegninger i kommunens  

 byggesagsarkiv.
 Opdelingen af et plejehjem i en boligdel og i en servicedel kan som  

 udgangspunkt foretages efter ældreboliglovens regler.
 Vejledende kan følgende liste anvendes til opdelingen i bolig- og  

 servicearealet:
Boligarealer - gangarealer, der forbinder boliger og fælles boligarealer - fælles opholdsarealer eller -lokaler for beboerne - fælles spisekøkken for boligernes beboere - toilet i forbindelse med fælles opholdsareal eller fælles spisekøkken - hobbyrum for beboerne - gæsteværelser for beboerne - tekøkken til beboernes og pårørendes brug Servicearealer - lokaler til genoptræning, herunder fysioterapi, ergoterapi og lignende - lokaler til hjemmesygepleje og hjemmehjælp - personalelokaler (fysioterapeuter, ergoterapeuter, hjemmesygeplejersker,  

 hjemmehjælpere m.v.) - vagtcentral - aflastningsboliger til midlertidigt ophold - centralkøkken med ansat personale - cafeteria - kiosk - hvilerum for f.eks personale/dagcentergæster - særligt indrettede baderum, herunder svømmehal - lokaler til fodpleje - lokaler til frisør - rengøringsrum, servicedepotrum - kontorer til administration af service - gangarealer, der forbinder serviceaktiviteter Der kan i institutionen være en række rum, som ikke entydigt kan henføres  

 til boligdelen eller til servicedelen.
 Vejledende foreslås følgende fordeling:
 - For korridorer o. lign., som benyttes både som adgangsveje for boliger  

 og som adgangsveje for serviceareal, beregnes 50 pct. til hver kategori.
 - For rum, der benyttes både af plejehjemmets beboere og af brugere udefra  

 (f.eks. en spisestue som nogle få timer om dagen benyttes til  

 dagcenterfunktioner), fordeles driftsudgifterne og 10 pct. af  

 ejendomsvurderingen forholdsmæssigt mellem plejehjemmet og den alternative  

 anvendelse.
 - Andre rum beregnes efter en konkret vurdering med udgangspunkt i deres  

 anvendelse.
 - Udgifter til drift og pasning af udearealer indgår i institutionens  

 samlede driftsudgifter, der fordeles som ovenfor anført.
De samlede udgifter på henholdsvis bolig- og servicedel fordeles  

 forholdsmæssigt på de to dele.
Den del af udgiften, der påhviler boligdelen,  

 fordeles herefter forholdsmæssigt på de enkelte boliger, svarende til de  

 enkelte boligers størrelse.
Den enkelte beboers betaling udgør herefter 10 pct. af den beregnede  

 betaling for den aktuelle bolig med tillæg af et indkomstbestemt beløb, jf.  

 nedenfor under pkt.
II, A, 2.
 Den samlede betaling, incl. det indkomstbestemte beløb, for den enkelte  

 beboer kan dog ikke overstige den enkelte boligs andel af de samlede  

 driftsudgifter samt 10 pct. af den seneste ejendomsvurdering.
 For el og varme betales et særskilt beløb, der svarer til den  

 forholdsmæssige andel af de faktiske udgifter for den del af  

 bruttoetagearealet, der vedrører boligdelen.
 Betalingen efter boligens omkostninger og størrelse, herunder el og varme  

 fastsættes for et år ad gangen på grundlag af institutionens budget.
 Der kan ikke kræves indskud ved indflytning i plejehjem.
 2. Betaling efter indkomst.
Til betalingen for boligen, opgjort som under pkt.
II, A, 1, tillægges et  

 beløb, som beregnes på baggrund af beboerens indkomst.
 Betalingen udgør 10 pct. af beboerens indkomst op til en indkomstgrænse på  

 135.300, der reguleres på samme måde som det i § 21, jf. § 72, i lov om  

 individuel boligstøtte nævnte beløb.
 For indtægter over denne grænse udgør betalingen 20 pct.
 Indkomsten opgøres efter reglerne i bistandslovens § 54, stk. 3-5, om  

 midlertidig hjemmehjælp.
Iøvrigt henvises til pkt.
II, C, om rabat til ægtepar i plejehjem.
B.
Betaling for andre ydelser Betaling for plejehjemmets ydelser - ud over bolig, el og varme -  

 fastsættes som for personer i eget hjem.
Gennem fastsættelsen af prisen for plejehjemmenes ydelser, bestemmer  

 kommunerne/amtskommunerne hvort stort et beløb, beboerne har til overs, når  

 ydelserne er betalt.
Det henstilles, at prisen for plejehjemmenes ydelser  

 fastlægges således, at beboerne fortsat har et rimeligt beløb til rådighed.
Det bemærkes, at det i de økonomiske beregninger til lovændringen er  

 forudsat, at beboerne mindst vil have et beløb til overs, der svarer til de  

 hidtidige »lommepengebeløb«.
Der er således i beregningen af de  

 samlede økonomiske virkninger, herunder i beregningen af virkningerne af  

 lovforslaget for kommunernes/amtskommunernes økonomi kalkuleret med, at den  

 enkelte beboer mindst har et beløb af den nævnte størrelsesorden til overs.
Iøvrigt henvises til pkt.
II, C, om rabat til ægtepar i plejehjem.
C.
Rabat til ægtepar i plejehjem Lovændringen indebærer, at der indføres en rabat på 25% på de ydelser, den  

 enkelte modtager, incl. boligbetalingen for ægtepar, der bor i samme  

 plejehjem.
Rabatten skal - i sammenhæng med amts- /kommunens fastsættelse af  

 prisen for serviceydelser - sikre, at disse ægtepar har et beløb til overs,  

 der størrelsesmæssigt mindst svarer til det hidtidige lommepengebeløb.
For  

 ægtepar med indkomster udover pensionen, aftrappes rabatten således, at den  

 nedsættes med 1 procentpoint for hver 3.000 kr. i indtægt ud over den sociale  

 pension.
D.
Servicebetaling Ud over betaling efter pkt.
II, A og B, betaler personer, der er tilkendt  

 mellemste førtidspension, for service m.v. med et fast beløb på 600 kr. om  

 måneden, og personer, der er tilkendt højeste førtidspension, betaler 1200  

 kr. om måneden.
Beløbene reguleres en gang årligt med  

 satsreguleringsprocenten.
 Servicebetalingen fastlægges alene ud fra hvilken pension, den pågældende  

 er tilkendt.
 Betalingen indgår til institutionen og indgår i institutionens budget.
Servicebetalingen omfattes ikke af den regel, der er nævnt under pkt.
II,  

 C.
Personer, som på grund af deres handicap har nødvendige udgifter i  

 forbindelse med individuelle aktiviteter uden for institutionen, som ikke  

 dækkes af institutionen, kan få nedsættelse eller bortfald af den særlige  

 servicebetaling.
Afgørelse om nedsættelse eller bortfald af servicebetaling  

 træffes af den kompetente myndighed, som for § 79-plejehjem er  

 kommunalbestyrelsen og for § 112-institutioner amtsrådet, efter indstilling  

 fra institutionen ud fra en konkret vurdering af den pågældendes behov  

 sammenholdt med de i bestemmelsen nævnte kriterier.
Der er tale om udgifter i forbindelse med deltagelse i de almindelige  

 samfundstilbud og socialt liv.
Det er ikke fastsat i loven, hvilke  

 individuelle aktiviteter bestemmelsen dækker.
Vurderingen afhænger helt af  

 den pågældende persons behov og af en konkret rimelighedsvurdering.  

 Udgifterne skal være en følge af den pågældendes handicap.
Der kan f. eks.  

 være tale om særlige ledsagelses- eller transportudgifter.
Udgifter er  

 nødvendige, når det behov, som udgiften udspringer af, ikke rimeligvis kan  

 dækkes på anden måde.
Som eksempler kan nævnes teaterbesøg og deltagelse i  

 fritidsaktiviteter.
Der skal være tale om aktiviteter, som ligger udenfor  

 institutionstilbuddet.
Som eksempel på en situation, hvor reglen kan komme på  

 tale, kan nævnes en yngre, stærkt fysisk handicappet person, som i  

 forbindelse med deltagelse i almindelig fritidsundervisning på grund af sit  

 handicap har høje udgifter til kørsel eller ledsagelse, som ikke kan dækkes  

 af andre regler, og som ligger udover institutionens transporttilbud.
I nogle tilfælde vil en afgørelse om en mindre nedsættelse af betalingen  

 være tilstrækkelig til, at den pågældende har mulighed for at deltage i  

 pågældende aktivitet(er) uden for institutionens tilbud, i andre tilfælde vil  

 det være nødvendigt med en større nedsættelse eller eventuelt helt bortfald  

 af betalingen.
Afgørelsen kan ankes efter de almindelige regler.
De  

 ovennævnte kriterier vil blive indarbejdet i en vejledning om ordningen.
E.
Forsørgelse af hjemmeboende ægtefæller og børn Hvis en plejehjemsbeboer har forsørgelsespligt over for en hjemmeboende  

 ægtefælle eller børn, forudsættes det - som hidtil - at pensionen skal dække betalingen for den pågældendes eget ophold og  

 betaling for ydelser i plejehjemmet.
Pensionen kan således ikke anvendes til  

 at betale for en hjemmeboende ægtefælles og børns underhold.
Indtægter, som plejehjemsbeboeren har udover pensionen, kan derimod  

 anvendes til at opfylde en evt. forsørgelsespligt over for ægtefælle og børn.  

 Der skal af denne indtægt afsættes et sådant beløb, at det er tilstrækkeligt  

 til, at familiens levevilkår ikke forringes.
Et evt. resterende beløb indgår  

 i beregningen af den indkomstafhængige del af boligbetalingen.
Der kan ikke ydes personligt tillæg til plejehjemsbeboeres dækning af en  

 ikke pensionsberettiget ægtefælles eller børns forsørgelse.
Har ægtefællen og  

 evt. børn ikke mulighed for at klare sig selv, må evt. hjælp ydes efter  

 bistandslovens regler om kontanthjælp.
Er den hjemmeboende ægtefælle selv  

 pensionist, vil der evt. kunne ansøges om personligt tillæg.
F.
Administration af pensionen En eventuel administration af pensionen - for de beboergrupper, der har  

 brug for bistand til at træffe valg m.v. - kan som udgangspunkt foregå efter  

 de allerede eksisterende regler i lov om social pension (§36). Det  

 forudsættes i øvrigt, at personalet på de enkelte institutioner træder til i  

 det omfang, det er nødvendigt eller ønsket.
Det er hensigten i løbet af 1994  

 at revidere retningslinjerne for anvendelse af pensionslovens § 36, jf. pkt.  

 150 i vejledningen af 29. oktober 1990 om social pension.
Det skal dog allerede nu fremhæves, at Folketinget under behandlingen af lovforslaget om pensionsudbetaling til beboere i plejehjem  

 m.v. har lagt afgørende vægt på, at der også i de tilfælde, hvor der træffes  

 beslutning om administration af pensionen, skal tages vidtgående hensyn til  

 den enkelte beboers ønsker.
G.
Overgangsordning Loven træder i kraft den 1. januar 1994. Samtidig indføres en  

 overgangsordning på et år til endelig indførelse af ordningen.
De plejehjem  

 og institutioner, der ikke er overgået til den midlertidige ordning, vil  

 således indtil udgangen af 1994 kunne anvende de hidtidige regler om  

 nedsættelse og inddragelse af pensionen samt udbetaling af et beløb til  

 personlige fornødenheder (»lommepengebeløbet«). De nye regler skal  

 derfor alene anvendes fra 1. januar 1994 i de plejehjem og institutioner, der  

 inden eller fra dette tidspunkt er tilsluttet den midlertidige ordning.  

 Reglerne skal endvidere anvendes fra det tidpunkt i 1994, hvor et plejehjem  

 eller en institution overgår til pensionsudbetalingsordningen.
Fra 1. januar  

 1995 har de nye regler virkning for alle de plejehjem og institutioner, som  

 lovændringen omfatter.
Såfremt det af administrative grunde ikke umiddelbart er muligt at anvende  

 de nye betalingsregler, jf. pkt.
II, A, anbefales det at fastholde den  

 hidtidige betaling som a'conto betaling i en overgangsperiode og samtidig  

 tage forbehold over for beboerne om en evt. efterbetaling/tilbageregulering.
H.
Kompensationsbeløb til visse grupper Lovændringen indeholder nogle overgangsregler for de pensionister, der har  

 været omfattet af den midlertidige ordning med pensionsudbetaling.
 1. Boligbetaling.
For beboere, som har været omfattet af den midlertidige ordning med  

 pensionsudbetaling, og som med de nye regler får en højere boligbetaling,  

 sker der en tilpasning til det højere niveau over 3 år.
Hvis den efter de nye  

 regler beregnede boligbetaling overstiger den hidtidige boligbetaling,  

 udbetaler kommunen/amtskommunen til disse beboere et kompensationsbeløb, der  

 i 1994 svarer til 2/3 af huslejestigningen og i 1995 et beløb, svarende til  

 1/3 af huslejestigningen.
Derefter beregnes boligbetalingen uden  

 kompensation.
Alternativt kan kommunen/amtskommunen vælge at nedsætte  

 boligbetalingen med de nævnte forskelsbeløb.
 2. Servicebetaling.
Som nævnt under pkt.
II, D, indføres en særlig servicebetaling.
Beboere,  

 som har været omfattet af den midlertidige ordning med pensionsudbetaling, og  

 som er tilkendt mellemste eller højeste førtidspension, overgår gradvis til  

 denne særlige betaling.
Der er således fastsat en 4-årig overgangsordning for  

 disse beboere, således at de først skal betale de fulde servicebeløb med  

 udgangen af denne periode.
Betalingen opkræves med 1/5 i 1994, 2/5 i 1995,  

 3/5 i 1996 og 4/5 i 1997. Herefter betales de fulde servicebeløb.
III.
Særligt om pensionsudbetalingsordningen i § 79-plejehjem.
A.
For plejehjem, som ikke har været med i den midlertidige ordning med  

 pensionsudbetaling.
De plejehjem og kommuner, der ikke har været med i den midlertige ordning  

 med pensionsudbetaling, skal senest den 1.januar 1995 overgå til de nye  

 regler.
De hidtidige regler om opholdsbetaling m.v. anvendes senest indtil  

 dette tidspunkt, jf. pkt.
II, G.
Specielt for de plejehjem og kommuner, der ikke har anvendt den  

 midlertidige ordning med pensionsudbetaling, er det nødvendigt at forberede  

 og iværksætte arbejdet med planlægning, omlægning, information m.v.
De  

 hidtidige erfaringer viser, at det er vigtigt, at der sker så grundig en  

 information som muligt, og at der gives beboerne mulighed for at drøfte  

 ordningen.
I forbindelse med omlægningen bør der udarbejdes en beregning for  

 den enkelte om, hvad ordningen indebærer.
Der kan f. eks. afholdes  

 informationsmøder for beboere, personale og pårørende, ligesom personalet kan  

 have behov for supervision, efteruddannelse m.v.
B.
For plejehjem, som har været med i den midlertidige ordning med  

 pensionsudbetaling.
De plejehjem, som har været med i den midlertidige ordning med  

 pensionsudbetaling, overgår pr. 1. januar 1994 til de nye regler.
I forhold  

 til den midlertidige ordning er der følgende ændringer, som er beskrevet  

 nærmere ovenfor:
- ny boligbetaling, jf. afsnit II, A - betaling for andre ydelser, jf. afsnit II, B - rabat til ægtepar, jf. afsnit II, C - servicebetaling, jf. afsnit II, D - ophør med udbetaling af bistands- eller plejetillæg, jf. nedenstående  

 afsnit VIII, A Endvidere henledes opmærksomheden på de særlige regler om  

 kompensationsbeløb til visse grupper af beboere, som har været omfattet af  

 den midlertidige ordning med pensionsudbetaling, jf. pkt.
II, H, C.
Ydelser i § 79-plejehjem Efter de nye regler er bolig, el og varme obligatoriske ydelser, som skal  

 tilbydes af kommunen, og som skal aftages af beboerne.
 De øvrige ydelser, som tilbydes som led i et plejehjemsophold, er valgfri.  

 Kommunerne kan desuden - som idag - tilbyde en række andre ydelser.  

 Modtagelsen af tilbudene er valgfri for beboerne.
Kommunerne er imidlertid forpligtet til fortsat at tilbyde visse  

 hovedbestanddele af et plejehjemsophold til beboeren.
Ud over bolig, el og  

 varme drejer det sig om kost, vask, rengøring og leje af linned.
De fleste af de ydelser, der tilbydes, som led i et plejehjemophold, vil  

 således være valgfri for beboerne.
Af hensyn til de svageste beboere  

 forventes kommunerne dog samtidig at hjælpe denne gruppe med at opnå de  

 ydelser, som traditionelt har været tilbudt i forbindelse med et  

 plejehjemsophold - også i de tilfælde, hvor plejehjemmet ikke længere selv  

 tilbyder ydelsen.
IV.
Døgninstitutioner efter bistandslovens § 112, stk. 1 og 2.
 Lovændringen indebærer, at også beboere i de amtskommunale  

 døgninstitutioner efter bistandslovens § 112, stk. 1 og 2, for personer med  

 vidtgående fysiske eller psykiske handicap vil blive omfattet af ordningen  

 med pensionsudbetaling.
A.
Særligt om pensionsudbetaling i de § 112-institutioner, som ikke har  

 deltaget i forsøgsordningen med pensionsudbetaling De hidtil gældende regler og retningslinier kan for beboere i disse  

 institutioner anvendes indtil udgangen af 1994.
 For disse institutioner træder de nye regler således først endeligt i  

 kraft den 1. januar 1994.
Det vil for disse institutioner blandt andet være nødvendigt, - at der for de beboere, som ikke er tilkendt pension, rejses pensionssag  

 i god tid, således at sagen er færdigbehandlet ved overgangen til  

 pensionsudbetaling og senest inden 1. januar 1995. Ansøgning om pension  

 indgives til den kommune, hvorfra personen er optaget i institutionen, jf.  

 pensionslovens § 58. Er pensionssagen ikke færdigbehandlet inden overgangen  

 til pensionsudbetaling, må det overvejes om betingelserne for udbetaling af  

 forskud er opfyldt.
Det bemærkes, at pensionen ikke kan tilkendes for en  

 periode, der ligger forud for ansøgningen.
- at forberede og iværksætte arbejdet med planlægning, omlægning,  

 information m.v.
Det er vigtigt, at der sker så grundig information til  

 beboere, pårørende og personale som muligt, og at der gives mulighed for at  

 stille spørgsmål om, hvad ordningen indebærer.
Der kan f. eks. afholdes  

 informationsmøder for beboere, personale og pårørende, og personalet kan have  

 behov for supervision, efteruddannelse m.v.
I forbindelse med omlægningen bør  

 der udformes en beregning for den enkelte om, hvad ordningen indebærer.
Om  

 indholdet af de nye regler henvises til det nedenfor anførte om  

 forsøgsinstitutionerne.
 Pr. 1. januar 1995 eller fra det tidspunkt, hvor institutionen overgår til  

 den nye ordning med pensionsudbetaling, skal beboerne have udbetalt deres  

 pension og betaler for ydelserne.
B.
Særligt om pensionsudbetalingsordningen for beboere i § 112-  

 institutioner, som har deltaget i forsøgsordningen med pensionsudbetaling For disse institutioner har de nye regler virkning fra 1. januar 1994.
 Hovedsageligt gælder de samme regler som for plejehjem efter § 79.  

 Betalingen for bolig, el og varme fastsættes således som ovenfor beskrevet.  

 Det samme gælder m.h.t. fastsættelse af betaling for andre ydelser, såsom  

 kost, rengøring, vask, m.v.
I vidt omfang kan institutionerne anvende de samme principper, som har  

 været anvendt under forsøgsordningen.
Der er dog indført nye regler om  

 fastsættelse af betaling for boligen, jf. pkt.
II, A, om rabat til ægtepar,  

 jf. pkt.
II, C, om fastsættelse af servicebetaling, jf. pkt.
II, D, og om de  

 særlige kompensationsbeløb, jf. pkt.
II, H.
Som følge af § 112-institutionernes særlige karakter skal der i disse  

 institutioner, udover bolig, el, varme, kost, vask og rengøring, tilbydes den  

 bistand m.v., der ligger i § 112- tilbuddet, jf. cirkulære af 17. december  

 1986 om institutioner under amtskomunerne for personer med vidtgående fysiske  

 eller psykiske handicap.
Det kan f. eks. være ergoterapi eller fysioterapi  

 som led i behandling og socialpædagogisk, psykiatrisk eller anden faglig  

 bistand.
Den generelle servicebetaling er betaling herfor.
Som udgangspunkt er de ydelser, som beboerne skal aftage, bolig, el og  

 varme, men der kan være behov for i en periode at gøre flere ydelser  

 obligatoriske for beboerne, således at overgangen til permanent  

 pensionsudbetaling lettes.
Det bør dog tilstræbes, at så mange ydelser som  

 muligt er valgfrie.
Hvis en beboer ikke er i stand til eller ikke ønsker at  

 administrere en valgordning, modtager og betaler beboeren, ligesom under  

 forsøgsordningen, for det samlede udbud af ydelser.
En arbejdsgruppe under Socialministeriet vil i begyndelsen af 1994  

 behandle en række spørgsmål, herunder om ydelser og tilbud i §  

 112-institutionerne, brugerindflydelse, dagtilbud m.v. med udgangspunkt i de  

 gældende retningslinier.
Arbejdet vil danne baggrund for nærmere  

 retningslinier, som vil blive udsendt i løbet af 1994.
C.
Betaling for midlertidigt døgnophold Med hjemmel i lovens § 115 a, stk. 5, fastsættes i bekendtgørelse om  

 ydelser og betaling for bolig m.v. i § 112-institutioner nye regler om  

 betaling for midlertidigt døgnophold.
 De nye regler om betaling for midlertidigt døgnophold omfatter både  

 institutioner efter § 112, stk. 1 og § 112, stk. 2, herunder både  

 institutioner bestemt til længerevarende og institutioner bestemt til  

 midlertidigt ophold.
Efter disse regler betaler en person, som af amtsrådet anvises et  

 midlertidigt ophold i en § 112-institution, for opholdet ud fra hvilke  

 ydelser den pågældende modtager, dog kan der ikke opkræves betaling for  

 boligen.
I betalingsfastsættelsen indgår blandt andet hensynet til  

 opretholdelse af hidtidige forpligtelser, jf. bekendtgørelsen.
 Reglerne om servicebetaling, jf. bistandslovens § 115 a, stk. 2 og 3  

 finder ikke anvendelse ved midlertidige ophold.
Med loven ophæves den hidtil i bekendtgørelse nr. 706 af 13. august 1992,  

 jf. bistandslovens § 118, stk. 2 gældende regel om betaling for ophold i  

 særlige plejehjem bestemt til midlertidigt ophold.
For ophold i disse særlige  

 plejehjem gælder herefter samme regler, som er fastsat for andre midlertidige  

 ophold.
Betalingen i disse plejehjem kan dog indtil udgangen af 1994  

 fastsættes til et beløb svarende til den hidtil gældende faste takst.
Denne  

 takst fremgår af den ny bekendtgørelses overgangsregel og udgør pr. 1. januar  

 1994 52,20 kr.
D.
Personer, som har ophold i § 112-institutioner efter dom eller kendelse Disse personer får efter pensionslovens § 46 inddraget en eventuelt  

 tilkendt pension.
De modtager det samme tilbud som hidtil.
I bekendtgørelse  

 om ydelser og betaling for bolig m.v. i § 112-institutioner er det fastsat,  

 at personer, som opholder sig i en § 112-institution efter dom eller kendelse  

 ikke skal betale for ydelserne, hvis de ikke har egne indtægter.
For personer  

 med egne indtægter nedsættes betalingen til et beløb svarende til  

 indtægterne.
Personer, som efter betaling for ydelserne med egne indtægter har et beløb  

 til rådighed svarende til eller større end beløbet til personlige  

 fornødenheder, fastsat i medfør af bistandslovens § 110, til rådighed, får  

 ikke udbetalt beløb til personlige fornødenheder.
Personer, som efter  

 betaling med egne indtægter har et beløb til rådighed, der er mindre end  

 beløbet til personlige fornødenheder fastsat i medfør af bistandslovens §  

 110, samt personer, som ikke har egne indtægter, får udbetalt et beløb til  

 personlige fornødenheder, således at de har et beløb til rådighed svarende  

 til det i medfør af bistandslovens § 110 fastsatte beløb.
V.
Beskyttede boliger Betalingen for en beskyttet bolig fastsættes efter samme principper som  

 betalingen for en bolig i et plejehjem, d.v.s. på grundlag af boligens  

 omkostninger og størrelse samt beboerens indkomst.
Betalingen for boligen efter indkomst, jf.
II, A, 2, fastsættes dog på  

 grundlag af husstandens samlede indkomst.
 Der kan ikke kræves indskud ved indflytning i beskyttede boliger.
VI.
Pensionsudbetaling og kontanthjælpsudbetaling på forsorgshjem m.v.
Med lovændringen ophæves de gældende regler om pensionsinddragelse og  

 standsning af kontanthjælp ved optagelse på forsorgshjem og tilsvarende  

 institutioner, der er beregnet til længerevarende ophold.
Beboerne bevarer -  

 i lighed med beboere på de øvrige institutioner for hjemløse efter  

 bistandslovens § 105 - deres pension og kontanthjælp, hvis de iøvrigt  

 opfylder betingelserne herfor, og skal af deres indtægter betale for  

 opholdet.
Kontanthjælpsmodtagere, der ikke står til rådighed for  

 arbejdsmarkedet, eller som nægter at påtage sig arbejde, er ikke berettiget  

 til kontanthjælp.
Til disse samt til personer uden forsørgelsesgrundlag, som  

 ikke har arbejdsindtægter under opholdet, udbetales lommepenge.
A.
Betaling for logi, kost m.v.
Udgangspunktet for egenbetalingen på § 105-institutioner er, at amtsrådet  

 fastsætter betalingen for logi ud fra niveauet i  

 amtskommunen/regionen/lokalområdet.
Betalingen for logi omfatter husleje, el,  

 varme og kan herudover omfatte forsyning og vask af sengelinned.
Betalingen  

 for kost differentieres under hensyn til de ydelser, der modtages og  

 fastsættes, således at det er muligt at fravælge et eller flere måltider.
Ved  

 udgangspunktet er et gennemsnitligt niveau for opholdsbetalingen på 6o kr.  

 pr. dag for logi og 50 kr. pr. dag for kost.
Som hovedregel skal betaling  

 finder sted fra første dag.
I særlige tilfælde, fx ophold på krisecentre,  

 hvor anonymiteten ønskes bevaret, ophold i forbindelse med afrusning på de  

 særlige sygeafdelinger, som nogle af forsorgshjemmene har, kan der  

 dispenseres fra betalingen i en kortere periode.
Når en person tager ophold på en § 105 institution og har brugt udbetalt  

 pension eller kontanthjælp til anden side, bør § 105 institutionen etablere  

 et tæt samarbejde med kommunen med henblik på at få løst spørgsmålet om  

 betalingen for kost og logi fra første dag.
Betalingen fastsættes således, at  

 der tages hensyn til udgifter i forbindelse med opretholdelsen af bolig og  

 hidtidige forpligtelser, fx forsørgelse af ægtefælle og børn.
Herudover kan  

 kommunalbestyrelsen udbetale særlig støtte efter bistandslovens § 37 a, efter  

 reglerne herfor i bekendtgørelse nr. 824 af 13. oktober 1993 om særlig støtte  

 til personer, hvis økonomiske forhold er vanskelige på grund af høje  

 boligudgifter eller stor forsørgerbyrde.
For økonomisk særligt vanskeligt  

 stillede pensionister har kommunalbestyrelsen mulighed for efter en konkret  

 vurdering at yde et personligt tillæg efter pensionslovens § 17. Der er ikke  

 i loven begrænsninger med hensyn til, til hvilke formål tillæg ydes.
Beboerne og § 105-institutionen kan træffe aftale om en hensigtsmæssig  

 budgetlægning, hvor der i kontanthjælpen eller pensionen kan fratrækkes et  

 beløb til logi, kost, afdrag på gæld, opsparing m.v.
Skønnes en  

 kontanthjælpsmodtager ikke i stand til at administrere kontanthjælpen, kan  

 der rettes henvendelse til kommunalbestyrelsen om anvendelse af reglerne i  

 bistandslovens § 49 om udbetaling af kontanthjælp på andre måder end i form  

 af kontante beløb.
Skønnes en pensionist ikke i stand til at selv at  

 administrere pensionen, kan der rettes henvendelse til kommunalbestyrelsen om  

 indgåelse af aftale mellem kommunen og pensionisten om fradrag i pensionen  

 for modtagne ydelser eller om anvendelse af reglerne i pensionslovens § 36.
B.
Arbejdsdusører Amtsrådet fastsætter størrelsen af den arbejdsdusør, der udbetales i  

 forbindelse med deltagelse i den interne drift i § 105- institutioner.  

 Personer, der i en sammenhængende periode på 3 måneder eller derover har  

 modtaget kontanthjælp, kan ifølge bistandslovens § 38, stk. 3, tjene op til  

 2.000 kr. pr. måned (brutto), dog højst 12.000 kr. i alt, uden af der sker  

 fradrag i kontanthjælpen.
Indtjeningen skal finde sted i en sammenhængende  

 kontanthjælpsperiode på 6 måneder.
C.
Overgangsordning Der henvises til bemærkningerne foran under II, G.
 Socialministeriet vil iøvrigt drøfte de administrative spørgsmål i  

 forbindelse med overgangen til brugerbetaling på § 105 institutioner med  

 Amtsrådsforeningen, herunder principperne for fastsættelse af arbejdsdusører.  

 Der vil blive udsendt en vejledning på området.
 VIII. Ændringer i pensionsloven.
A.
Inddragelse af bistands- og plejetillæg Bistands- eller plejetillæg kan efter de nye regler ikke udbetales til  

 beboere med varigt ophold i plejehjem, særlige plejehjem eller institutioner  

 for fysisk eller psykisk handicappede.
Udbetaling af disse tillæg stopper ved  

 udgangen af den måned, der følger efter indflytningsmåneden.
Baggrunden for  

 dette er, at institutionerne dækker det særlige behov for personlig  

 assistance, som bistands- og plejetillæggene ydes til dækning af.
B.
Inddragelse af pension til varetægtsfængslede pensionister Reglerne om inddragelse af pension under varetægtsfængsling er ændret,  

 således at varetægtsfængslede pensionister ikke længere får udbetalt deres  

 pension under varetægtsfængslingen.
Pensionen skal således inddrages fra den  

 første i måneden efter den måned, hvor varetægtsfængslingen påbegyndes.
Hvis  

 pensionisten får en frifindende dom, skal den ikke udbetalte pension  

 efterbetales.
Hvis der er rimelig udsigt til, at pensionisten vil kunne løslades  

 indenfor et tidsrum af ca. 3 måneder efter, at varetægtsfængslingen er  

 påbegyndt, kan pensionisten dog af pensionen få udbetalt et beløb til dækning  

 af udgifter til husleje og lign.
Kommunerne kan under pensionistens  

 varetægtsfængsling efter konkret vurdering udvide perioden, i hvilken der kan  

 ydes hjælp til opretholdelse af bolig.
Det er forudsat, at varetægtsfængslede  

 pensionister ikke bliver ringere stillet end varetægtsfængslede  

 kontanthjælpsmodtagere, og at boligen som altovervejende hovedregel bevares  

 for varetægtsfængslede pensionister, indtil der er faldet dom i sagen.
Det  

 udbetalte beløb skal, hvis pensionen efterbetales, fratrækkes i den  

 efterbetalte pension.
 Bestemmelsen træder i kraft 1. januar 1994. Pensionister, der er  

 varetægtsfængslet før 1. januar 1994, får udbetalt deres pension indtil  

 udgangen af januar 1994. Pension, der før den 1. januar 1994 er udbetalt  

 under varetægtsfængsling, kan kræves tilbagebetalt efter de hidtil gældende  

 regler.
 Reglerne om inddragelse af pension under strafafsoning eller andre  

 frihedsberøvende foranstaltninger i henhold til dom er ikke ændret.
Med venlig hilsen Leif Sondrup ============================================================== ORIENTERING OM NYE REGLER VEDRØRENDE BØRNETILSKUD TIL EN ÆGTEFÆLLE TIL EN INDSAT OG EFTERGIVELSE AF BIDRAGSGÆLD M.V.
Folketinget har den 17. december 1993 ved 3. behandlingen vedtaget  

 lovforslag nr.
L 119 om ændring af lov om børnetilskud og forskudsvis  

 udbetaling af børnebidrag (Børnetilskud til en ægtefælle til en indsat og  

 eftergivelse af bidragsgæld).
 Det vedtagne lovforslag vedlægges til orientering.
 Ændringerne træder i kraft dagen efter bekendtgørelsen i Lovtidende.
 Lovændringerne medfører: 1. Indførelse af ret til børnetilskud, når en  

 ægtefælle er indsat i institutioner under Kriminalforsorgen ud over 3  

 måneder, og den anden ægtefælle er enlig. 2. Mulighed for eftergivelse af  

 forskudsvis udbetalte børnebidrag, når den bidragsskyldige har været indsat i  

 institutioner under Kriminalforsorgen i udbetalingsperioden. 3. En teknisk  

 præcisering af krav om forudgående bopælstid her i landet ved udbetaling af  

 flerbørnstilskud, adoptionstilskud og forskudsvis udbetaling af børnebidrag.
 1. Børnetilskud til en ægtefælle til en indsat.
A.
Ordinært børnetilskud.
 Den nye bestemmelse i børnetilskudslovens § 2, nr. 3, vil betyde, at en  

 ægtefælle til en indsat får mulighed for at modtage ordinært børnetilskud.
 Det er fastsat som en betingelse, at den indsattes ægtefælle skal være  

 enlig.
En person anses kun for enlig, hvis pågældende ikke lever i  

 ægteskabslignende forhold med den anden af forældrene, eller med en anden  

 person.
Der foreligger et ægteskabslignende forhold, når parterne gennem  

 kontante bidrag, arbejde i hjemmet eller på anden måde bidrager til den  

 fælles husførelse.
Det vil i almindelighed være en forudsætning, at parterne  

 har samme bopæl, men den formelle tilmelding til folkeregistret er ikke  

 afgørende.
 Den indsattes ægtefælle vil således ikke kunne betragtes som enlig med ret  

 til ordinært børnetilskud, hvis pågældende lever i et ægteskabslignende  

 forhold med en tredje person, mens ægtefællen er indsat.
 Den nye bestemmelse i børnetilskudslovens § 2, nr. 3, omfatter fællesbarn  

 og særbarn til ægtefællen til den indsatte samt den indsattes særbarn, som  

 den indsatte har forældremyndigheden over, hvis dette barn opholder sig hos  

 den indsattes ægtefælle.
 Der skal være tale om en indsættelse i institutioner under  

 Kriminalforsorgen og lignende, hvorved forstås en indsættelse i form af  

 varetægtsfængsel, fængselsophold eller anden frihedsberøvende foranstaltning  

 i henhold til dom, fx. i institutioner under sygehusvæsenet.
 Endvidere er det i bestemmelsen fastsat, at indsættelsen skal vare ud over  

 3 måneder, således at en kortvarig indsættelse ikke berettiger til  

 børnetilskud.
Bestemmelsen indebærer, at retten til børnetilskud først erhverves fra det  

 tidspunkt, hvor indsættelsen har varet i 3 måneder.
Endvidere skal  

 betingelsen om at være indsat i institutioner under Kriminalforsorgen fortsat  

 være opfyldt ved begyndelsen af det kvartal udbetalingen vedrører, og den  

 indsattes ægtefælle skal være enlig på dette tidspunkt.
Der henvises til  

 bestemmelserne i lovens § 6.
 I øvrigt følges udbetalingsreglen i lovens § 10, om at børnetilskud  

 udbetales første gang for det kvartal, der følger efter det kvartal, i  

 hvilket retten til tilskuddet er erhvervet, og sidste gang for det kvartal, i  

 hvilket retten til tilskuddet ophører.
 Hvis retten til børnetilskud erhverves og bortfalder i samme kvartal, kan  

 der ikke udbetales børnetilskud.
 Ved løsladelse eller prøveløsladelse vil betingelsen for at modtage  

 børnetilskud bortfalde, idet der ikke længere er tale om indsættelse i  

 institutioner under Kriminalforsorgen.
 Ved genindsættelse skal betingelserne påny opfyldes.
 Kortvarige ophold uden for institutionen under indsættelsen vil ikke  

 betyde bortfald af retten til børnetilskud.
 Det er ikke hensigten med den nye bestemmelse i øvrigt at ændre på de  

 gældende regler om, at en person, der er gift, kun kan anses som enlig  

 forsørger, når den pågældende er separeret eller lever adskilt fra ægtefællen  

 på grund af uoverensstemmelse.
B.
Ekstra børnetilskud.
 Kan der udbetales ordinært børnetilskud efter den nye bestemmelse i lovens  

 § 2, nr. 3, vil der også være mulighed for udbetaling af ekstra børnetilskud,  

 såfremt betingelsen i lovens § 3 er opfyldt.
 For så vidt angår den indsattes særbarn med ophold hos den indsattes  

 ægtefælle, kan ekstra børnetilskud ikke udbetales, medmindre den indsattes  

 ægtefælle har forældremyndigheden over særbarnet.
 2. Eftergivelse af bidragsgæld.
 Den nye bestemmelse i lovens § 21, stk. 1, nr. 2, indebærer, at der på et  

 tidligere tidspunkt end efter bestemmelsen i § 21, stk. 1, nr. 1, vil være  

 mulighed for eftergivelse af de børnebidrag, som for en indsat i  

 institutioner under Kriminalforsorgen er forskudsvis udbetalt af det  

 offentlige i indsættelsesperioden.
 Kommunalbestyrelsen skal således ved løsladelsen eller prøveløsladelsen  

 vurdere, hvorvidt bidragsgælden skal eftergives.
Bestemmelsen i § 21, stk. 1, nr. 2, omfatter kun den gæld, som af den  

 indsatte er oparbejdet i indsættelsesperioden på grund af manglende betaling  

 af børnebidrag.
For personer omfattet af bestemmelsen medregnes også den  

 bidragsgæld, der er oparbejdet i den del af indsættelsesperioden, der ligger  

 før lovens ikrafttræden.
 Bestemmelsen i § 21, stk. 1, nr. 2, berører ikke eventuel anden gæld,  

 eller bidragsgæld oparbejdet i eventuelle tidligere indsættelsesperioder.
 Bestemmelsen i § 21, stk. 1, nr. 2, om eftergivelse af bidragsgæld  

 omfatter alene personer, som efter indsættelse i institutioner under  

 Kriminalforsorgen og lignende, løslades eller prøveløslades efter lovens  

 ikrafttræden.
 3. Krav om forudgående bopælstid her i landet ved  

 udbetaling af flerbørnstilskud, adoptionstilskud og forskudsvis udbetaling af  

 børnebidrag.
 Der er tale om en præcisering af gældende praksis, hvorefter retten til  

 flerbørnstilskud og adoptionstilskud forudsætter fast bopæl her i landet i 1  

 år, medmindre barnet eller en af forældrene, der har forældremyndigheden over  

 barnet, - for adoptionstilskuddets vedkommende en af adoptanterne - har dansk  

 indfødsret eller har fået opholdstilladelse i Danmark efter § 7 eller § 8 i  

 udlændingeloven.
 Præciseringen bringer betingelserne for disse ydelser i overensstemmelse  

 med de tilsvarende betingelser, der ifølge lovens § 5, stk. 1, nr. 1, gælder  

 for ordinært og ekstra børnetilskud.
 For så vidt angår forskudsvis udbetaling af børnebidrag præciseres det, at  

 kravet ifølge lovens § 12, stk. 2, om fast bopæl her i landet i en  

 sammenhængende periode af 3 år ikke omfatter de tilfælde, hvor barnet eller  

 en af forældrene, der har forældremyndigheden over barnet, har dansk  

 indfødsret eller har fået opholdstilladelse i Danmark efter § 7 eller § 8 i  

 udlændingeloven.
 Præciseringen bringer bestemmelsen på linie med indholdet i lovens § 5,  

 stk. 1, nr. 1.
Med venlig hilsen Anders Lynge Madsen =============================================================== ORIENTERING OM ÆNDRING AF REGLERNE I BISTANDSLOVENS § 69 B OM SUPPLERENDE TILSKUD TIL FORÆLDRE PÅ ORLOV TIL BØRNEPASNING.
 Folketinget har den 17. december 1993 vedtaget L 120 - Lov om ændring af  

 lov om social bistand (Ændring af bestemmelsen om supplerende tilskud til  

 forældre på orlov til børnepasning).
 Lovforslaget, som vedtaget ved 3. behandlingen, vedlægges til orientering.
 Lovændringen indebærer følgende:
1. For beskæftigede orlovshavere fastholdes, at  

 orlovsydelsen og det supplerende tilskud som udgangspunkt ikke må overstige  

 80 pct. af den hidtidige indtægt.
Som noget nyt fastsættes, at den samlede  

 ydelse for beskæftigede, dagpengeberettigede orlovshavere dog mindst skal  

 udgøre samme beløb som de arbejdsløshedsdagpenge vedkommende ville være  

 berettiget til ved arbejdsløshed.
Tilskuddet kan dog aldrig blive større end  

 det maksimale tilskud, kommunalbestyrelsen har besluttet at yde efter  

 bistandslovens § 69 b, stk. 2.
Der skal således foretages en beregning af det beløb, orlovshaveren ville  

 være berettiget til ved arbejdsløshed, idet dette beløb skal danne grundlag  

 for udbetaling af det supplerende tilskud.
A-kasserne vil kunne være  

 behjælpelige med denne beregning.
 Der sker således alene en ændret tilskudsberegning for beskæftigede, der  

 er medlemmer af en A-kasse og berettiget til dagpenge ved arbejdsløshed, jf.  

 lov om arbejdsløshedsforsikring m.v.
2. For ledige orlovshavere præciseres det med loven,  

 at orlovsydelse og supplerende tilskud tilsammen ikke kan overstige et beløb,  

 der svarer til de arbejdsløshedsdagpenge, som orlovshaveren var berettiget  

 til umiddelbart forud for orloven.
Orlovshaveren kan således maksimalt  

 modtage samme beløb, som vedkommende modtog ved arbejdsløshed.
 Det gælder fortsat generelt for alle orlovshavere, at tilskuddet aldrig  

 kan blive større end det maksimale tilskud, kommunalbestyrelsen har besluttet  

 at indføre.
 Loven træder i kraft den 1. januar 1994.
Anders Lynge Madsen =============================================================== ORIENTERING OM ÆNDRING AF LOV OM SOCIAL PENSION (NEDSÆTTELSE AF INDTÆGTSGRUNDLAG VED BEREGNING AF PENSIONSTILLÆG).
 Folketinget har d.d. vedtaget L 137 - lov om ændring af lov om social  

 pension (Nedsættelse af indtægtsgrundlag ved beregning af pensionstillæg).  

 Forslaget, som vedtaget ved 3. behandling, vedlægges til orientering.
 Ændring af § 29 i lov om social pension :
 Efter de gældende regler opgøres indtægtsgrundlaget for beregning af  

 pensionstillæg på grundlag af pensionistens og en eventuel ægtefælles samlede  

 indtægter.
 Med virkning fra den 1. januar 1994 nedsættes indtægtsgrundlaget for  

 beregning af pensionstillæg for de pensionister, som er gift med en person,  

 der ikke er pensionist, og som har indtægter ved personligt arbejde,  

 delpension, kontanthjælp, sygedagpenge, arbejdsløshedsdagpenge, efterløn  

 eller overgangsydelse.
 Indtægtsgrundlaget nedsættes på følgende måde:
Ægtefællens arbejdsindkomst (excl. arbejdsmarkedsbidrag) og eventuelle  

 overførselsindkomster fratrækkes i indtægtsgrundlaget, dog højst 10.000 kr.  

 Ægtefællens arbejdsindkomst m.v. op til 145.000 kr. (opgjort før fradraget på  

 10.000 kr.) indgår derefter i indtægtsgrundlaget.
Overstiger ægtefællens  

 arbejdsindtægt m.v. 145.000 kr., ses der bort fra denne del af indtægten op  

 til 180.000 kr. (opgjort før fradrag på 10.000 kr.). Indtægter over 180.000  

 kr. indgår derefter på sædvanlig vis i indtægtsgrundlaget.
Leif Sondrup =============================================================== ORIENTERING OM CIRKULÆRE AF 14. DECEMBER 1993 OM ÆNDRING AF CIRKULÆRE OM BISTANDSLOVENS BESTEMMELSER OM INSTITUTIONER UNDER AMTSKOMMUNERNE.
 Efter bistandslovens § 91 har handicappede og andre erhvervshæmmede, som  

 ikke kan fastholde eller opnå normal beskæftigelse på det almindelige  

 arbejdsmarked mulighed for beskæftigelse i beskyttede enkeltpladser på det  

 almindelige arbejdsmarked.
 Beskyttede enkeltpladser til personer, som ikke modtager førtidspension,  

 etableres efter de såkaldte 40/60-ordninger, hvorefter amt/kommune sammen  

 yder et løntilskud på 40 pct. af fagets mindsteløn medens virksomheden  

 betaler de resterende 60 pct.
 Fra flere sider er der ønsket en mere fleksibel tilskudsordning end den  

 nuværende 40/60-ordning bl.a. mulighed for 50 pct. løntilskud, og i  

 forhandlingerne om satsreguleringspuljen er det aftalt, at øge tilskuddet til  

 beskyttet beskæftigelse, således at den nuværende 40/60-ordning ændres til en  

 50/50-ordning.
Socialministeriet har derfor i nævnte cirkulære hævet amternes og  

 kommunernes andel af løntilskuddet til beskyttet beskæftigelse fra 40 til 50  

 pct. med virkning fra 1. januar 1994 Den såkaldte 40/60-ordning ændres således til en 50/50-ordning for  

 beskyttet beskæftigelse, hvorefter arbejdsgiveren betaler 50 pct. af  

 lønudgiften, mens de resterende 50 pct. deles af amt og kommune.
 Ændringen gælder såvel for allerede etablerede 40/60-ordninger som nye  

 løntilskudsordninger for beskyttet beskæftigelse i enkeltstillinger.
 Cirkulæret af 14. december 1993 vedlægges som bilag.
