 Med omgående virkning fastsættes nedenstående retningslinier for  

 dispositioner uden forudgående forelæggelse for direktoratet inden for  

 kontiene 1500 og 2200 (Vedrørende bygningsvedligeholdelse) samt konto 2000  

 (Anskaffelser). Denne skrivelse erstatter direktoratets skrivelse af 11.  

 januar 1985 om samme spørgsmål.
A.
Reparationsarbejder.
 Ved reparationsarbejder forstås ind- og udvendige reparationer af  

 bygninger og installationer heri.
1. Til nødvendige reparationsarbejder, der udføres ved  

 egen arbejdskraft, kan indkøb foretages på kontiene 1500.50.5 (Kemikalier,  

 maling, glasvarer og lignende), 1500.70.0 (Trævarer og bygningsartikler) for  

 i alt 1.000 kr. excl. moms pr. måned.
For så vidt angår køb af maling og  

 malervarer i øvrigt henvises til direktoratets skrivelse af 25. november  

 1982. (3.k. j.nr. 61-23-02).
 Ved ovenstående beløbsgrænse bortses fra indkøb af el-pærer.
 Udgiften afholdes over institutionens/arresthusets kasse.
2a.
Nødvendige reparationsarbejder, der udføres ved fremmed arbejdskraft,  

 kan iværksættes, såfremt udgiften skønnes ikke at ville overstige ca. 1.000  

 kr. excl. moms.
 Bemyndigelsen vedrører de nedenfor under 2 b nævnte konti.
 Udgiften afholdes over institutionens/arresthusets kasse.
2b.
Nødvendige reparationsarbejder, der udføres ved fremmed arbejdskraft,  

 kan iværksættes, når den samlede udgift skønnes at udgøre fra ca. 1.000 -  

 2.000 kr. excl. moms.
 Bemyndigelsen vedrører kontiene 2200.10.7 (Entreprenører, murer, snedker  

 o.a.), 2200.20.0 (Maler, glarmester, VVS o.a.), 2200.60.1  

 (Elektrikere/alarmanlæg o.a.) og 2200.90.9 (Øvrige håndværkere).
 Senest samtidig med arbejdets iværksættelse foretages uden undtagelse  

 indberetning til direktoratets 3. kontor på blanket DFK 144. Denne rekvireres  

 ved statsfængslet i Nyborg.
 Faktura skal for hvert arbejde snarest muligt og senest en måned efter  

 arbejdets udførelse indsendes til direktoratets 3. kontor med kvittering for  

 arbejdets udførelse uanset beløbsstørrelse, idet der henvises til tidligere  

 indsendt DFK 144 med angivelse af dato for fremsendelsen.
 Vedrørende de grønlandske institutioner fremsendes fakturakopi under  

 henvisning til blanket DFK 144, idet udgiften afholdes over institutionens  

 kasse.
 3. Uopsættelige reparationsarbejder, der udføres ved  

 fremmed arbekdskraft, kan iværksættes, uanset udgiften skønnes at ville  

 overstige 2.000 kr. excl. moms, såfremt denne ikke skønnes at overstige ca.  

 5.000 kr. excl. moms.
 Bemyndigelsen vedrører kontiene nævnt ovenfor under 2 b.
 Vedrørende indberetning på DFK 144 og fremsendelse af faktura forholdes  

 som ovenfor under 2 b.
B.
Anskaffelser.
1a.
På kontiene 2000.11.7 (Maskiner, værktøj m.v.) og 2000.50.6  

 (Køkkenudstyr, linnedvarer, service m.v.) kan anskaffelser foretages for i  

 alt 1.000 kr. excl. moms pr. måned.
 Udgiften afholdes over institutionens/arresthusets kasse.
1b.
Opmærksomheden henledes dog på de i direktoratets skrivelse af 22.  

 juli 1983 (3.k. j.nr. 07-23-06) anførte beklædningsgenstande m.v., som kan  

 rekvireres uanset beløbsstørrelse.
Ved anskaffelse af de pågældende effekter hos fremmede leverandører sendes  

 faktura, når beløbet overstiger 1.000 kr. excl. moms, med kvittering for  

 varens modtagelse til direktoratets 3. kontor til betaling.
Er beløbet under  

 1.000 kr., afholdes udgiften af institutionens/arresthusets kasse.
 Ved anskaffelser bestilt på anstalter forholdes uanset beløbsstørrelse som  

 anført nedenfor under punkt G.
 2. Anskaffelser vedrørende kontiene 2000.12.9  

 (Kontormaskiner), 2000.20.8 (Møbler, inventar m.v.) og 2000.69.6 (Andet  

 material m.v.) bestilles pr. rekvisition ved direktoratets 3. kontor.
 Rekvisitionsblokke bestilles i direktoratets 3. kontor.
C.
Depotordningen ved arresthuset i Ålborg.
 Opmærksomheden henledes på direktoratets skrivelse af 2. december 1983  

 (3.k. j.nr. 61-23-01) til arresthusene, hvorefter de i skrivelsen anførte  

 effekter uanset beløbsstørrelse kan rekvireres fra depotet i Ålborg.
D.
Hærværk m.m.
 Såfremt udgifter ad A-C er foranlediget af hærværk, indbrud, stormskade,  

 vandskade eller lignende, skal faktura dog uanset beløbsstørrelse sendes til  

 direktoratets 3. kontor til betaling med kvittering for arbejdets  

 udførelse/varens modtagelse og med angivelse af indsendelsesårsag.
E.
Lagersupplering.
 Lagersuppleringer, f.eks. supplering af kontorartikler, linnedvarer,  

 tryksager, herunder formularer og brevpapir, må ikke finde sted i oktober  

 kvartal.
F.
Materialer til langtidsledige.
Materialer til brug for beskæftigelse af langtidsledige bestilles efter  

 aftale med direktoratets 3. kontor.
Der henvises i øvrigt til direktoratets  

 skrivelse af 22. marts 1985 (3.k. j.nr. 70-23-12).
G.
Betaling for varer leveret fra anstalter.
Anstalten tilinsposterer fakturabeløbet til de respektive  

 institutionsnumre/aktivitetsnumre direkte på bevillingskontoen.
Såfremt  

 faktura indeholder købsmoms, skal tililnsposteringen foretages på såvel  

 bevillingskonto som momskonto.
 Fakturaen sendes til vedkommende institution/arresthus, der foranlediger,  

 at fakturaen påføres kvittering for varens modtagelse snarest muligt,  

 hvorefter faktura sendes til direktoratets 3. kontor.
H.
Rekvisition på tryksager, blanketter, blokke m.v. der fremstilles i  

 kriminalforsorgens anstalter skal indsendes til 3. kontor til videre  

 ekspedition.
 Ved bestilling skal anføres eventuelt formularnummer, og hvis et sådant  

 ikke findes, skal prøve af tryksagen/blanketten medsendes.
 Nærværende skrivelse er tillige sendt til anstalterne incl. anstalterne,  

 afdelingerne og pensionerne i Grønland.
 E.B.
A.
Ougaard Kriminalforsorgens afdelinger, pensioner, arresthuse og politimesteren i  

 Grønland.
