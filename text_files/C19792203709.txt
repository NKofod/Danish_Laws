(Til husholdningsseminarierne) Efter undervisningsministeriets bekendtgørelse nr. 488 af 17. september  

 1974 om uddannelse af husholdningslærere § 10, stk. 1 kan der ud over  

 undervisningstimerne tillægges fagene vejledningstimer efter nærmere derom  

 fastsatte regler.
 Under henvisning hertil skal man meddele, at der tillægges de i  

 uddannelsesbekendtgørelsens § 2, nr. 1, a-d angivne fag vejledningstimer i  

 følgende omfang:
a.
Ernæringslære, kostvurdering og kostplanlægning, konsumentkundskab,  

 undervisningslære samt bolig- og materialekundskab, et årligt timetal  

 svarende til 1/6 af undervisningstimetallet.
 b. Øvrige fag, et årligt timetal svarende til 1/8 af  

 undervisningstimetallet.
 Ved undervisningstimetallet forstås timetallet i skemaugerne uden  

 omregningstimer.
 Man henleder opmærksomheden på, at læreren i de enkelte fag efter  

 uddannelsesbekendtgørelsens § 18 skal yde de studerende vejledning med hensyn  

 til deres selvstændige arbejde med faget, herunder med hensyn til et  

 individuelt emne eller individuelle emner i andre fag, der berører det  

 pågældende fag, og at han skal være til rådighed for de studerende i de for  

 faget fastsatte arbejdstimer.
Vejledningstimer skal ikke nødvendigvis placeres i et fast skema gennem et  

 helt semester eller undervisningsår, men vil, dersom det anses for mere  

 formålstjentligt, kunne samles i passende grupper indenfor semestret eller  

 undervisningsåret.
Det overlades til lærerne efter forhandling med  

 vedkommende hold at fastlægge tidspunkterne for vejledningstimerne og  

 herefter at meddele dem til rektor.
 P.m.v.
 e.b.
