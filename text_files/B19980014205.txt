 I medfør af § 14 i lov nr. 459 af 1. juni 1994 om den fri  

 ungdomsuddannelse fastsættes:
Regnskab § 1.  En uddannelsesansvarlig skole aflægger et  

 særskilt regnskab for tilskud i henhold til lovens § 11. Af regnskabet skal  

 fremgå tilskud til vejledning m.v. og tilskud til uddannelse.
Regnskabet  

 udarbejdes i overensstemmelse med regnskabsmodellen, der er optaget som bilag  

 til denne bekendtgørelse.
Regnskabet underskrives af samtlige medlemmer af  

 skolens bestyrelse eller indehaveren.
Regnskabsåret er kalenderåret.
Stk. 2.  Regnskabet kan udarbejdes som et delregnskab,  

 som vedlægges skolens samlede årsregnskab.
Delregnskabet udarbejdes i  

 overensstemmelse med regnskabsmodellen, der er optaget som bilag til denne  

 bekendtgørelse.
Delregnskabet underskrives af samtlige medlemmer af skolens  

 bestyrelse eller indehaveren og indsendes særskilt til  

 Undervisningsministeriet, jf. § 15.
 Stk. 3.  Skolens bestyrelse eller indehaver er ansvarlig  

 for, at regnskabet er rigtigt, og at indberetninger til brug for  

 tilskudsberegningen er opgjort i overensstemmelse med gældende regler herom.
Revision § 2.  Regnskaber aflagt af institutioner, der er  

 omfattet af rigsrevisorlovens § 2, revideres af Rigsrevisionen efter  

 bestemmelserne i rigsrevisorloven.
Regnskaber aflagt af andre institutioner  

 revideres efter reglerne i denne bekendtgørelse.
 § 3.  Revisionen udføres af en statsautoriseret eller  

 registreret revisor, Kommunernes Revisionsafdeling, Revisionsdirektoratet for  

 Københavns Kommune eller andre kommunale revisionsorganer.
§ 4.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revisionen af statens regnskaber m.m.
Der foretages endvidere en vurdering  

 af, hvorvidt der er taget skyldige økonomiske hensyn ved forvaltningen af de  

 midler, der er omfattet af regnskabet.
 § 5.  Ved revisionen efterprøves, om regnskabet er  

 rigtigt, og om de dispositioner, der er omfattet af regnskabsaflæggelsen, er  

 i overensstemmelse med meddelte bevillinger, love og andre forskrifter samt  

 med indgåede aftaler og sædvanlig praksis.
 § 6.  Ved revision af regnskab for tilskud til  

 rådgivning, vejledning og administration kontrollerer revisor, at der  

 foreligger underskrevne og daterede uddannelsesplaner, henholdsvis  

 underskrevne og daterede uddannelsesbeviser for de pågældende elever.
Stk. 2.  Ved revision af tilskud til uddannelse  

 kontrollerer revisor, at skolens oplysninger til beregning af tilskud er  

 opgjort korrekt, herunder § 7.  Revisionen kan udføres ved stikprøvevise  

 undersøgelser.
Revisionens omfang må tilpasses skolens administrative  

 struktur og forretningsgange, herunder den interne kontrol og andre forhold  

 af betydning for regnskabsaflæggelsen.
§ 8.  Skolen skal give revisor de oplysninger, som må  

 anses af betydning for bedømmelsen af regnskabet og de tilskudsudløsende  

 faktorer.
Revisor har adgang til at foretage de undersøgelser, denne finder  

 nødvendige, og skal have de oplysninger og den bistand, som revisor anser for  

 nødvendig for udførelsen af sit hverv.
§ 9.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med midlernes forvaltning, påhviler det revisor straks at give skolen  

 meddelelse derom, samt påse at skolens bestyrelse eller indehaveren inden 3  

 uger giver Undervisningsministeriet meddelelse herom.
Revisors bemærkninger  

 sendes sammen med underretningen.
Hvis dette ikke sker, underretter revisor  

 snarest ministeriet.
§ 10.  Revisor fører en revisionsprotokol.
Revisors  

 erklæring vedrørende tilskud i henhold til lovens § 11 kan indgå i skolens  

 almindelige revisionsprotokol.
Der indsendes i så fald en særskilt kopi af  

 skolens revisionsprotokol til Undervisningsministeriet, jf. § 12.
Stk. 2.  I revisionsprotokollen indføres beretning om,  

 hvilket revisionsarbejde der er udført, samt alle væsentlige forhold der har  

 givet anledning til bemærkninger.
Specielt oplyses om revisors undersøgelse  

 af samt vurdering og konklusion vedrørende § 11.  Ved revisionen af skolens regnskab indføres  

 beretning Stk. 2 .  I revisionsprotokollen indføres endvidere  

 oplysninger om særlige kontrolarbejder, afgivelse af særlige beretninger,  

 rådgivning eller assistance.
 § 12.  Skolens bestyrelse eller indehaver er ansvarlig  

 for, at revisionsprotokollen underskrevet af samtlige medlemmer af  

 bestyrelsen eller indehaveren indsendes sammen med regnskabet til  

 Undervisningsministeriet, jf. § 15.
 § 13.  For årlige tilskud på til sammen under 100.000  

 kr. kan revisionsprotokollatet erstattes af en redegørelse fra revisor om  

 væsentlige forhold, der har givet anledning til bemærkninger.
Påtegning og indsendelse § 14.  Det reviderede regnskab forsynes med påtegning,  

 hvoraf skal fremgå, at regnskabet er revideret i overensstemmelse med  

 reglerne i denne bekendtgørelse.
Forbehold skal fremgå af påtegningen.
 § 15.  Skolens bestyrelse eller indehaveren er  

 ansvarlig for, at det påtegnede regnskab indsendes til  

 Undervisningsministeriet inden den 1. juli i det efter regnskabsåret følgende  

 år.
Ikrafttræden og overgangsregler § 16.  Bekendtgørelsen træder i kraft den 7. marts  

 1998 og har virkning for regnskaber for 1997 og følgende år.
Bekendtgørelse  

 nr. 559 af 27. juni 1995 om revision af regnskab for tilskud i henhold til  

 lov om den fri ungdomsuddannelse ophæves, men reglerne finder dog anvendelse  

 for regnskaber for 1996 og tidligere år.
§ 17.  Revisor kontrollerer, at skolen pr. 1. oktober  

 1997 korrekt har opgjort saldoen på kontoen for tilskud efter § 11, stk. 1,  

 jf. § 45, stk. 2, i bekendtgørelse nr. 629 af 18. juli 1997 om den fri  

 ungdomsuddannelse.
Når alle uddannelsesplaner, der er indgået før den 1.  

 oktober 1997 er ophørt, kontrollerer revisor, at skolen har opgjort kontoen  

 korrekt og tilbagebetalt uforbrugte tilskud til Undervisningsministeriet.
Undervisningsministeriet, den 25.  

 februar 1998 P.m.v.
Kim Mørch Jacobsen Direktør / Anja Wang BILAG Bekendtgørelse af februar 1998 om regnskab og revision for tilskud i  

 henhold til lov om den fri ungdomsuddannelse Regnskabsmodel for tilskud i henhold til lov om den fri ungdomsuddannelse.
