 Til dyrlægerne ved samtlige til eksport autoriserede slagterier samt andre  

 kød- og kødvarevirksomheder.
 Landbrugsministeriet har på given foranledning anmodet  

 Veterinærdirektoratet om at overveje behovet for generelt at indskærpe  

 kødkontrolinstruksens bestemmelser over for de kontrollerende dyrlæger.
 En sådan generel indskærpelse meddeles hermed.
Herudover skal indskærpes, at sundhedscertifikatet for fersk kød og for  

 kødprodukter skal udsendes i forbindelse med afsendelsen/læsningen, jf.  

 Landbrugsministeriets bekendtgørelse af 29. juni 1979 om udførsel af  

 kødprodukter, bilag A, kap.
VIII, pkt. 35, og Landbrugsministeriets  

 bekendtgørelse af 14. september 1988 om udførsel af fersk kød, bilag 1, kap.  

 XII, pkt. 64.
Med henvisning til pkt. 2.3 og undersøgelse før slagtningen (levende syn)  

 i Veterinærdirektoratets instruks af 16. september 1987 skal  

 Veterinærdirektoratet endvidere præcisere, at såfremt der på  

 eksportslagterierne ved det levende syn anvendes systemet med mærkning af  

 foldene, skal dette ske enten på en tavle monteret på den pågældende fold  

 eller på en vagtavle med plan over de enkelte folde.
Tavlen skal forsynes med  

 dyrlægens initialer og angivelse af klokkeslet for, hvornår det levende syn  

 er foretaget.
I denne forbindelse skal også indskærpes bestemmelserne i pkt. 2.5 og i  

 Landbrugsministeriets bekendtgørelse af 14. september 1988 om udførsel af  

 fersk kød, bilag 1, kap.
I, pkt. 13, e) om slagtning af »syge« dyr  

 og dyr, der kan forventes at forurene andre slagtekroppe og slagtelinien m.v.
 P.V.V.
