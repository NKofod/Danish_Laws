§ 1 I Arbejdsministeriets bekendtgørelse nr. 414 af 8. juli 1988 om  

 sikkerhedsbestemmelser for naturgasanlæg efter lov om arbejdsmiljø foretages,  

 efter bemyndigelse i henhold til § 73 i lov om arbjedsmiljø, jf.  

 lovbekendtgørelse nr. 646 af 18. december 1985 som ændret ved lov nr. 220 af  

 22. april 1987, lov nr. 380 af 13. juni 1990, lov nr. 273 af 8. maj 1991, lov  

 nr. 373 af 20. maj 1992 og lov nr. 474 af 24. juni 1992 samt efter  

 bemyndigelse i henhold til lovens § 73, følgende ændring:
 1. § 20 affattes således:
 » § 20.  For undersøgelser, som Arbejdstilsynet  

 foretager i forbindelse med ansøgning om konstruktionsgodkendelse efter § 15,  

 stk. 1, nr. 1 og nr 2, betaler ansøgeren et gebyr på kr. 1.240. For den tid  

 der medgår til undersøgelserne udover 2 timer, betales kr. 620 pr. påbegyndt  

 time.
 Stk. 2.  Gebyret forfalder til betaling uanset om  

 godkendelse gives eller ej.
 Stk. 3.  For undersøgelser, som Arbejdstilsynet  

 foretager i forbindelse med ansøgning om tilladelse til egenkontrol efter §  

 15, stk. 4, betaler ansøgeren et gebyr på kr. 8.020.
Stk. 4.  De i § 20 nævnte gebyrer reguleres fra og med  

 1. januar 1993 årligt ved bekendtgørelse med en procentsats, der fastsættes  

 af arbejdsministeren i overensstemmelse med de med ydelsen forbundne  

 omkostninger, samt den forventede udvikling i priser og lønninger.« § 2 Bekendtgørelsen træder i kraft den 1. september 1992, med virkning for  

 undersøgelser der foretages fra og med denne dato.
 Stk. 2.  Samtidig ophæves Arbejdstilsynets  

 bekendtgørelse nr. 292 af 2. maj 1990 om ændring af bekendtgørelse om  

 sikkerhedsbestemmelser for naturgasanlæg efter lov om arbejdsmiljø.
