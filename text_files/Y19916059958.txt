Udtalt, at en 1. viceborgmesters samlede vederlæggelse for et  

 kalenderår højst kan udgøre et beløb, der svarer til borgmesterens vederlag  

 for det pågældende år, jf. § 34, stk. 6, i lov om kommunernes styrelse.
Det  

 var oplyst, at viceborgmesteren modtager det faste vederlag, tillægsvederlag  

 for deltagelse i kommunalbestyrelsens møder og varetagelse af kommunale  

 hverv, udvalgsvederlag for medlemskab af økonomiudvalget samt vederlag som  

 formand for socialudvalget.
 Samtidig udtalt, at den, der modtager funktionsvederlag som borgmester  

 ikke samtidig kan oppebære anden økonomisk ydelse af kommunens kasse, bortset  

 fra befordringsgodtgørelse og godtgørelse for fravær fra hjemstedet, jf. § 1,  

 stk. 4, jf. § 2, stk. 4 i bekendtgørelse nr. 668 af 20. december 1984 om  

 vederlag m.v. til borgmestre og amtsborgmestre m.fl.
 I skrivelse af 2. marts 1990 (j.nr. 00.01 A16-27/89) har Allerød  

 Kommunalbestyrelse spurgt Indenrigsministeriet, om der på noget tidspunkt  

 skal ske fradrag i viceborgmesterens vederlag, for at dette ikke skal  

 overstige borgmesterens vederlag.
 Det er herved oplyst, at viceborgmesteren i Allerød Kommune modtager det  

 faste vederlag, tillægsvederlag for deltagelse i kommunalbestyrelsens møder  

 og varetagelse af kommunale hverv, udvalgsvederlag for medlemskab af  

 økonomiudvalget samt vederlag som formand for socialudvalget.
 I denne anledning skal Indenrigsministeriet udtale, at det i § 34, stk. 6,  

 i den kommunale styrelseslov er bestemt, at et kommunalbestyrelsesmedlems  

 vederlag, honorarer eller diæter, udbetalt af kommunens kasse, sammen med  

 eventuelle vederlag for funktioner som borgmester, ikke kan overstige  

 borgmesterens vederlag.
 Denne bestemmelse forstår Indenrigsministeriet således, at 1.  

 viceborgmesters samlede vederlæggelse for et kalenderår højst kan udgøre et  

 beløb, der svarer til borgmesterens vederlag for det pågældende år.
 For så vidt angår det telefonisk rejste spørgsmål, om viceborgmesteren  

 samtidig kan oppebære tillægsvederlag og vederlag som fungerende borgmester i  

 henhold til § 34, stk. 3 eller stk. 4, i lov om kommunernes styrelse,  

 bemærkes: Det følger af § 1, stk. 4, jf. § 2, stk. 4, i Indenrigsministeriets  

 bekendtgørelse nr. 668 af 20. december 1984 om vederlag m.v. til borgmestre  

 og amtsborgmestre m.fl. med senere ændringer, at den, der modtager  

 funktionsvederlag som borgmester, ikke samtidig kan oppebære anden økonomisk  

 ydelse af kommunens kasse, bortset fra ydelse af befordringsgodtgørelse og  

 godtgørelse for fravær fra hjemstedet.
 Derimod vil 1. viceborgmester kunne oppebære sit faste vederlag,  

 tillægsvederlag, samt vederlag som udvalgsformand, så længe han alene  

 oppebærer vederlaget på 10 procent af borgmestervederlaget i henhold til § 2,  

 stk. 1, i ovennævnte bekendtgørelse.
