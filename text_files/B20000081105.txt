Bekendtgørelse om Det Centrale  

 Virksomhedsregister I medfør af § 2, stk. 2, § 11, stk. 3-5,  

 § 12, stk. 6, § 18, stk. 3 og 4, § 21, stk. 2,  

 samt § 22, stk. 3, i lov om Det Centrale Virksomhedsregister, jf.  

 lovbekendtgørelse nr. 598 af 22. juni 2000, fastsættes efter  

 forhandling med arbejdsministeren, erhvervsministeren og  

 skatteministeren:
 § 1. Det Centrale Virksomhedsregister  

 indeholder grunddata om:
1)	juridiske enheder, jf. lovens § 3, der er erhvervsdrivende  

 eller arbejdsgivere, og de dertil knyttede produktionsenheder, jf. lovens  

 § 4, og 2)	juridiske personer hjemmehørende i Danmark, der uden at  

 være omfattet af nr. 1, er forpligtet eller berettiget til  

 registrering hos offentlige myndigheder eller institutioner, jf. lovens  

 § 2, stk. 2, samt de dertil knyttede produktionsenheder.
 § 2. For juridiske enheder optages følgende  

 grunddata i Det Centrale Virksomhedsregister:
 1)	Enhedens CVR-nummer.
 2)	Virksomhedsform.
 3)	Starttidspunkt.
 4)	Ophørstidspunkt.
 5)	Virksomhedsnavn.
 6)	Virksomhedsadresse.
 7)	Navn, adresse, stilling og CPR- eller CVR-nummer for fuldt  

 ansvarlige deltagere.
 8)	Markering af navne- og adressebeskyttelse i Det Centrale  

 Personregister for fuldt ansvarlige deltagere.
 9)	Branche og eventuelle bibrancher.
 10)	Telefonnummer.
 11)	Telefaxnummer.
 12)	Elektronisk postadresse.
 13)	Antal ansatte.
 14)	Markering af arbejdsgiverstatus.
 15)	Importør- og eksportørstatus.
 16)	P-nummer for tilknyttede produktionsenheder.
17)	Oplysning om tvangsakkord 18)	Oplysning om konkurs.
 19)	Markering af fritagelse for reklamehenvendelser.
 Stk. 2. For produktionsenheder optages følgende  

 grunddata i Det Centrale Virksomhedsregister:
 1)	Enhedens P-nummer.
 2)	CVR-nummeret for den juridiske enhed, hvortil produktionsenheden  

 hører.
 3)	Starttidspunkt.
 4)	Ophørstidspunkt.
 5)	Navn/betegnelse.
 6)	Adresse.
 7)	Telefonnummer.
 8)	Telefaxnummer.
 9)	Elektronisk postadresse.
 10)	Hovedbranche og eventuelle bibrancher, herunder markering af  

 produktionsenhedens art.
 11)	Antal ansatte.
 12)	Markering af fritagelse for reklamehenvendelser.
 § 3. De i § 2, stk. 1, nr. 2-6 og  

 9, nævnte oplysninger overføres til Det Centrale  

 Virksomhedsregister fra registre hos Erhvervs- og Selskabsstyrelsen, Told- og  

 Skattestyrelsen eller Danmarks Statistik, jf. lovens § 12, stk. 1-3  

 og 5.
 Stk. 2. De i § 2, stk. 2, nr. 2-6 og 10,  

 nævnte oplysninger overføres fra Danmarks Statistik på  

 grundlag af oplysninger fra Erhvervs- og Selskabsstyrelsens, Told- og  

 Skattestyrelsens eller Danmarks Statistiks registre, jf. lovens § 12,  

 stk. 4-5.
 Stk. 3. Oplysning om CPR- eller CVR-nummer for fuldt  

 ansvarlige deltagere overføres til Det Centrale Virksomhedsregister  

 fra registre hos Erhvervs- og Selskabsstyrelsen, Told- og Skattestyrelsen  

 eller Danmarks Statistik, jf. lovens § 12, stk. 1-3. For fysiske  

 personer overføres navn, adresse og stilling samt eventuel markering  

 af navne- og adressebeskyttelse, svarende til disse CPR-numre, fra Det  

 Centrale Personregister.
Stk. 4. Oplysninger om telefon- og telefaxnummer samt  

 elektronisk postadresse overføres fra registre hos Told- og  

 Skattestyrelsen eller Danmarks Statistik.
Vedligeholdelse og supplering af  

 disse oplysninger kan ske ved overførsel af offentligt  

 tilgængelige data fra en landsdækkende database samt ved direkte  

 anmodning fra de registrerede enheder.
Stk. 5. Antal ansatte beregnes af Danmarks Statistik  

 på grundlag af enhedernes indbetalinger til Arbejdsmarkedets  

 Tillægspension og oplysninger på oplysningssedlerne til Told- og  

 Skattestyrelsen.
Markering af aktuel status som arbejdsgiver overføres  

 fra Danmarks Statistik på grundlag af oplysninger i Told- og  

 Skattestyrelsens registre.
 Stk. 6. Oplysning om importør- og  

 eksportørstatus optages som en markering, der overføres fra  

 Told- og Skattestyrelsens registre via Danmarks Statistik.
 Stk. 7. Oplysning om tvangsakkord og konkurs  

 overføres fra NetTidende.
 Stk. 8. For juridiske enheder, der skriftligt frabeder  

 sig, at Det Centrale Virksomhedsregisters grunddata benyttes til  

 reklamehenvendelser, optages markering heraf i registret.
 § 4. Det Centrale Virksomhedsregister kan til  

 offentlige myndigheder og institutioner meddele de i § 2, stk. 1 og  

 2 nævnte oplysninger.
 Stk. 2. Offentlige myndigheder og institutioner, der har  

 modtaget grunddata fra Det Centrale Virksomhedsregister, må ikke i  

 videre omfang end fastsat i § 5 for videregivelse fra Det Centrale  

 Virksomhedsregister, videregive de modtagne data til private.
 § 5. Enhver kan fra Det Centrale  

 Virksomhedsregister få meddelt følgende oplysninger om de  

 registrerede juridiske enheder:
 1)	Enhedens CVR-nummer.
 2)	Virksomhedsform.
 3)	Starttidspunkt.
 4)	Ophørstidspunkt.
 5)	Virksomhedsnavn.
 6)	Virksomhedsadresse.
 7)	Branche og eventuelle bibrancher.
 8)	Telefonnummer.
 9)	Telefaxnummer.
 10)	Elektronisk postadresse.
 11)	Størrelsesgruppe efter antal ansatte.
12)	Markering af arbejdsgiverstatus 13)	Importør- og eksportørstatus.
 14)	P-nummer for tilknyttede produktionsenheder.
 15)	Oplysning om tvangsakkord.
16)	Oplysning om konkurs 17)	Markering af fritagelse for reklamehenvendelser.
 Stk. 2. Enhver kan fra Det Centrale Virksomhedsregister  

 få meddelt følgende oplysninger om de registrerede  

 produktionsenheder:
 1)	Enhedens P-nummer.
 2)	CVR-nummeret for den juridiske enhed, hvortil produktionsenheden  

 hører.
 3)	Starttidspunkt.
 4)	Ophørstidspunkt.
 5)	Navn/betegnelse.
 6)	Adresse.
 7)	Telefonnummer.
 8)	Telefaxnummer.
 9)	Elektronisk postadresse.
 10)	Hovedbranche og eventuelle bibrancher, herunder markering af  

 produktionsenhedens art.
 11)	Størrelsesgruppe efter antal ansatte.
 12)	Markering af fritagelse for reklamehenvendelser.
 Stk. 3. For juridiske enheder med fuldt ansvarlige deltagere  

 kan ud over de i stk. 1 nævnte oplysninger meddeles oplysninger om  

 disse deltageres navne.
 Stk. 4. For enkeltmandsvirksomheder, hvis indehaver har  

 navnebeskyttelse i Det Centrale Personregister, indsættes automatisk  

 markering for fritagelse for reklamehenvendelser, jf. stk. 1, nr. 17, og stk.  

 2, nr. 12.
 Stk. 5. Oplysning om en fuldt ansvarlig deltagers private  

 bopæl, når denne ikke er sammenfaldende med virksomhedsadressen,  

 må kun videregives til private, der godtgør at have en retlig  

 interesse heri.
 Stk. 6. Den i stk. 5 nævnte oplysning må ikke  

 videregives til private i forbindelse med udtræk af grupper af  

 juridiske enheder eller produktionsenheder.
 Stk. 7. CPR-nummer må ikke videregives til  

 private.
§ 6. Det Centrale Virksomhedsregister kan  

 meddele oplysninger om enkelte enheder, om grupper af enheder og om samtlige  

 enheder optaget i registret.
Ved videregivelse til private af grupper af  

 enheder skal udtagelsen foretages således, at der herved kun  

 videregives oplysninger, der kan meddeles de pågældende brugere i  

 medfør af § 5.
 Stk. 2. Oplysninger fra registret kan leveres eksempelvis  

 på lister, etiketter, disketter, CD-rom og magnetbånd samt via  

 internet og e-post.
 Stk. 3. Ved tilladelse til on line-adgang til registrets  

 oplysninger tildeles den enkelte bruger en personlig, fortrolig adgangskode,  

 og det fastlægges, hvilke oplysninger den pågældende bruger  

 kan få adgang til.
 § 7. Ved videregivelse af grunddata fra  

 registret til private tilbageholdes grunddata om enheder, for hvem der er  

 markering af fritagelse for reklamehenvendelser.
 Stk. 2. Videregivelse kan dog ske, såfremt  

 modtageren erklærer og sikrer, dels at markeringen af fritagelse for  

 reklamehenvendelser respekteres, dels at grunddata om sådanne enheder  

 ikke videregives til andre samlet eller gruppevis.
 Stk. 3. Oplysninger, som er modtaget under denne  

 betingelse, må ikke benyttes eller videregives i strid med de fastsatte  

 betingelser.
 § 8. Den, der forsætligt eller  

 ved grov uagtsomhed overtræder bestemmelsen i § 7, stk. 3,  

 straffes med bøde.
Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel § 9. For oplysninger videregivet fra Det  

 Centrale Virksomhedsregister til private eller offentlige myndigheder og  

 institutioner betales et vederlag efter regler, der fastsættes ved  

 Økonomiministeriets forskrift herom.
 § 10. Bekendtgørelsen træder i kraft den 15.  

 september 2000.
