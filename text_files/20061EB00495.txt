Beretning afgivet af Europaudvalget den 23. maj 2007 Beretning over Forslag til folketingsbeslutning om en  

 forbeholdsundersøgelse [af Lone Dybkjær (RV) m.fl.] 1. Udvalgsarbejdet Beslutningsforslaget blev fremsat den 10. oktober 2006 og var  

 til 1. behandling den 28. marts 2007. Beslutningsforslaget blev efter 1.  

 behandling henvist til behandling i Europaudvalget.
Møder Udvalget har behandlet beslutningsforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra JuniBevægelsen.
Samråd Udvalget har stillet et samrådsspørgsmål til udenrigsministeren  

 på alm. del (2006-07)  samrådsspørgsmål P til mundtlig besvarelse.  

 Ministeren  

 har besvaret spørgsmålet i et samråd den 25. april 2007.
2. Politiske bemærkninger Et  

  

 flertal  

  

 i udvalget (V,  

 S, KF, RV og SF) udtaler:
Dansk Institut for  

 Internationale Studier (DIIS) anmodes om at forestå arbejdet med en udredning  

 vedrørende udviklingen i EU siden 2000 på de områder, der er omfattet af de  

 danske forbehold.
Udredningen skal inkludere den udvikling, som et nyt  

 traktatgrundlag giver anledning til.
Flertallet indstiller til Folketingets  

 Præsidium, at der træffes beslutning om, at de tiloversblevne midler fra  

 tænkepausen anvendes som et bidrag til finansiering af udredningen.
 Flertallet anfører følgende baggrund:
I henhold til § 2 i lov om etablering af Dansk Center for  

 Internationale Studier og Menneskerettigheder (Lov nr. 411 af 6. juni 2002)  

 arbejder Institut for Internationale Studier for opfyldelsen af sit formål  

 ved  

 bl.a. »at udarbejde udredninger og redegørelser efter anmodning fra  

 Folketinget, regeringen eller på eget initiativ«.
Folketingets Europaudvalg  

 har  

 tidligere anmodet om udarbejdelse af en forbeholdsundersøgelse fra det  

 daværende Dansk Udenrigspolitisk Institut (DUPI).
De fire danske forbehold vedrørende forsvarssamarbejdet, retlige  

 og indre anliggender, det fælles valutasamarbejde og unionsborgerskab blev i  

 1993 indført som en protokol til Maastrichttraktaten forud for Danmarks  

 tilslutning  

 til traktaten.
Forbeholdene indebærer, at Danmark ikke deltager fuldt ud i  

 samarbejdet på områderne.
Betydningen af de danske forbehold blev undersøgt i 2000, hvor  

 Europaudvalget anmodede DUPI om en udredning af udviklingen i EU fra 1992 til  

 2000 inden for de områder, der er omfattet af de danske forbehold.
Siden 2000  

 har der været en udvikling, der har betydet ændrede vilkår for de danske  

 forbehold.
Der er bl.a. vedtaget en række retsakter og beslutninger på  

 områderne.
Samtidig indebærer forfatningstraktaten, hvis vedtagelse som følge  

 af afvisning ved folkeafstemninger i Frankrig og Nederlandene er sat i bero,  

 en  

 ændring af det europæiske samarbejde på en række områder, herunder også  

 områder  

 omfattet af de danske forbehold.
Forfatningstraktatens videre skæbne er  

 imidlertid endnu uvis.
Spørgsmålet om den videre proces for EUs  

 traktatgrundlag vil blive drøftet af Det Europæiske Råd i juni 2007, og det  

 er  

 forventningen, at der  på et tidspunkt herefter  vil blive  

 indledt  

 forhandlinger om et nyt traktatgrundlag.
På den baggrund ønsker flertallet i udvalget, at DIIS udarbejder  

 en udredning vedrørende udviklingen i EU siden 2000 på de områder, der er  

 omfattet af de danske forbehold.
Udredningen skal inkludere den udvikling,  

 som  

 et nyt traktatgrundlag giver anledning til.
Finansiering DIIS må i samarbejde med regeringen vurdere de samlede udgifter  

 ved en sådan undersøgelse.
I forbindelse med Det Europæiske Råds beslutning i  

 juni 2005 om at indlede en tænkepause besluttede regeringen og Folketinget,  

 at  

 der skulle indledes en debat med befolkningen om EUs fremtid.
Der blev  

 afsat  

 6,5 mio. kr. af Folketingets Præsidium til Folketingets aktiviteter i  

 forbindelse med tænkepausen.
Heraf resterer der ubrugte midler på 1,998 mio.  

 kr.
Da en forbeholdsundersøgelse netop vil kunne danne grundlag for en debat  

 i  

 Danmark om betydningen af forbeholdene i et fremtidigt EU, finder flertallet  

 i  

 Europaudvalget, at det forekommer naturligt at anvende disse midler til  

 undersøgelsen.
Regeringen og DIIS finansierer den resterende del af de  

 samlede  

 udgifter.
Et  

  

 mindretal  

  

 (DF og  

 Morten  

 Messerschmidt  

 (UFG)) er af den opfattelse, at en undersøgelse  

 af de danske forbehold kan være gavnlig for EU-debatten.
Mindretallet finder  

 det dog problematisk, at de EU-positive partier tilsyneladende mener, at en  

 undersøgelse ensidigt skal beskæftige sig med konsekvenserne af de nuværende  

 forbehold og ikke f.eks. skal undersøge mulighederne for nye forbehold.  

 Mindretallet  

 anser processen som mærkværdig og udstillende for EU-samarbejdets præmisser.  

 En  

 undersøgelse bør således være bredt funderet i Folketinget og dermed  

 undersøge  

 dels de nuværende forbehold og dels undersøge behovet for eventuelle nye  

 forbehold, f.eks. på fødevare- og forbrugerområdet, ligesom en ny minitraktat  

 kan tænkes at ville medføre nye behov for forbehold og danske særregler på en  

 række områder.
Mindretallet kritiserer flertallet for ikke at ville undersøge  

 behovet for nye forbehold.
Flertallet frygter formentlig, at en undersøgelse  

 vil kunne ende med en situation, hvor danskerne får det indtryk, at nationale  

 regler og forbehold er at foretrække på en række områder frem for  

 EU-standarder.
 Med disse bemærkninger kan Dansk Folkeparti og  

 Morten  

 Messerschmidt  

 (UFG) ikke tilslutte sig flertallets beretning.
 Et  

  

 andet mindretal  

  

 (EL) kan ikke tilslutte sig flertallets beretning.
P. u. v.  

  

 Elisabeth Arnold  

  

 formand Bilag 1 Oversigt over bilag vedrørende B 4 Bilagsnr.
