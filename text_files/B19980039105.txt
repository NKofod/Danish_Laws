 I medfør af § 9, stk. 6, i lov nr. 453 af 10. juni 1997 om retssikkerhed  

 og administration på det sociale område fastsættes:
 § 1.  I denne bekendtgørelse forstås ved  

 opholdskommunen den kommune, som efter § 9, stk. 1-5 og stk. 7, i lov om  

 retssikkerhed og administration på det sociale område har pligt til at yde  

 hjælp efter den sociale lovgivning.
 § 2.  Udlændinge, som er omfattet af § 107, stk. 1, i  

 lov om aktiv socialpolitik og § 133, stk. 1, i lov om social service,  

 modtager hjælp fra Dansk Flygtningehjælp efter følgende bestemmelser:
 Stk. 2.  Ydes der hjælp efter §§ 28, 29, 79 og 84 i lov  

 om social service til merudgifter ved forsørgelsen til personer med betydelig  

 og varigt nedsat fysisk eller psykisk funktionsevne eller indgribende kronisk  

 eller langvarig lidelse, og yder kommunalbestyrelsen i opholdskommunen  

 samtidig andre handicapkompenserende foranstaltninger, kan det aftales mellem  

 kommunalbestyrelsen og Dansk Flygtningehjælp, at hjælpen efter §§ 28, 29, 79  

 og 84 ydes af kommunalbestyrelsen.
Stk. 3.  Hjælpen efter stk. 1 ydes af Dansk  

 Flygtningehjælp i 18 måneder, hvorefter hjælpen ydes af kommunalbestyrelsen i  

 opholdskommunen.
De 18 måneder regnes fra det tidspunkt, hvor udlændingen  

 overgives til Dansk Flygtningehjælp.
Overgives udlændingen før den 16. i en  

 måned, regnes fristen fra den første i måneden, ellers regnes fristen fra den  

 første i den efterfølgende måned.
§ 3.  Uanset det i § 2, stk. 1, anførte yder  

 kommunalbestyrelsen i opholdskommunen hjælpen, når § 4.  Dansk Flygtningehjælp kan indgå aftale med  

 kommunalbestyrelsen i opholdskommunen om, at kommunen yder den i § 2, stk. 1,  

 nævnte hjælp før udløbet af det i § 2, stk. 3, omhandlede tidsrum.
 § 5.  Kommunalbestyrelsen i opholdskommunen kan indgå  

 aftale med Dansk Flygtningehjælp om, at Dansk Flygtningehjælp yder den i § 2,  

 stk. 1, nævnte hjælp efter udløbet af det i § 2, stk. 3, omhandlede tidsrum.
§ 6.  Kommunalbestyrelsen i opholdskommunen kan  

 beslutte at yde den i § 2, stk. 1, nævnte hjælp i stedet for Dansk  

 Flygtningehjælp til udlændinge, der Stk. 2.  Kommunalbestyrelsens beslutning efter stk. 1  

 omfatter alle udlændinge i kommunen, der opfylder betingelserne i stk. 1.
 § 7.  Forinden kommunalbestyrelsen træffer beslutning  

 efter § 6, indhenter kommunalbestyrelsen en udtalelse fra Dansk  

 Flygtningehjælp, herunder en vurdering af kommunens integrationsplaner.
 Stk. 2.  Kommunalbestyrelsen underretter Dansk  

 Flygtningehjælp og Indenrigsministeriet om beslutningen.
 § 8.  Kommunalbestyrelsens beslutning efter § 6 er  

 bindende og kan tidligst træde i kraft 6 måneder efter, at  

 kommunalbestyrelsen har givet Dansk Flygtningehjælp meddelelse om  

 beslutningen, jf. § 7, stk. 2. Fristen regnes fra den første i den  

 efterfølgende måned.
Stk. 2.  Kommunalbestyrelsen kan træffe beslutning om  

 ikke længere at yde den i § 2, stk. 1, nævnte hjælp, men overlade dette til  

 Dansk Flygtningehjælp.
Kommunalbestyrelsen underretter Dansk Flygtningehjælp  

 og Indenrigsministeriet herom.
En sådan beslutning kan tidligst træde i kraft  

 6 måneder efter, at kommunalbestyrelsen har underrettet Dansk Flygtningehjælp  

 herom.
Fristen regnes fra den første i den efterfølgende måned.
 Stk. 3.  De i stk. 1 og 2 nævnte frister kan fraviges  

 ved aftale mellem kommunalbestyrelsen og Dansk Flygtningehjælp.
 § 9.  Kommunalbestyrelsen i en opholdskommune, der har  

 truffet beslutning efter § 6, kan indgå aftale med Dansk Flygtningehjælp om,  

 at Dansk Flygtningehjælp yder hjælp eller bestemte former for hjælp til  

 nærmere angivne personer eller grupper af personer.
 § 10.  Kommunalbestyrelsen i en opholdskommune, der  

 har truffet beslutning efter § 6, har pligt til at levere de nødvendige  

 oplysninger til Dansk Flygtningehjælp til brug for Dansk Flygtningehjælps  

 centrale registrering af flygtningesammensætningen m.v.
 § 11.  Bekendtgørelsen træder i kraft den 1. juli  

 1998.
 Stk. 2.  Samtidig bortfalder bekendtgørelse nr. 729 af  

 4. august 1996 om bistand til udlændinge, der er omfattet af § 134 a, stk. 1,  

 i lov om social bistand.
