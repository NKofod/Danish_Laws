Bekendtgørelse om berørte myndigheder og om offentliggørelse efter lov om miljøvurdering af planer og programmer1) I medfør af § 12 i lov om miljøvurdering af planer og programmer, jf. lovbekendtgørelse nr. 1533 af 10. december 2015, fastsættes efter bemyndigelse i henhold til § 2, stk. 1, i bekendtgørelse nr. 350 af 26. marts 2016 om henlæggelse af opgaver og beføjelser til Naturstyrelsen:
 § 1. Ved berørt myndighed forstås, jf. lovens § 1, stk. 3, nr. 5: En myndighed, som på grund af dens specifikke miljøansvar skal godkende eller give samtykke, tilladelse, godkendelse eller dispensation, for at planen eller programmet kan realiseres.
 § 2. Det fremgår af bilag 1 til denne bekendtgørelse, hvilke myndigheder, der af den myndighed, der udarbejder eller vedtager planen eller programmet, skal høres om planen eller programmet og underrettes om planen eller programmet som berørte myndigheder, afhængig af indholdet af planen eller programmet.
 Stk. 2. Hvis den planlæggende myndighed er et ministerium eller en anden statslig myndighed, er Miljø- og Fødevareministeriet ved Styrelsen for Vand- og Naturforvaltning tillige berørt myndighed.
 Stk. 3. Hvis forslag til en plan eller et program berører en kommune, er kommunalbestyrelsen tillige berørt myndighed.
 Stk. 4. Hvis den planlæggende myndighed vurderer, at andre myndigheder end de, der er nævnt oven for i stk. 1-3, må betragtes som berørte myndigheder, skal tillige disse høres og underrettes.
 Stk. 5. Styrelsen for Vand- og Naturforvaltning kan foretage ændringer i bilag 1, især på grundlag af eventuelle ændrede myndighedskompetencer i lovgivningen mv.
§ 3. Offentliggørelse efter lovens § 4, stk. 4, § 8, stk. 1, og § 10, stk. 1, skal ske ved den planlæggende myndigheds foranstaltning ved bekendtgørelse i lokale, regionale eller landsdækkende dag- eller ugeblade, der har almindelige udbredelse inden for det eller de områder, som realiseringen af planen eller programmet formodes at kunne påvirke.
Offentliggørelse kan ske udelukkende på den planlæggende myndigheds hjemmeside.
 Stk. 2. Offentliggørelse skal tillige ske på den planlæggende myndigheds hjemmeside.
 § 4. Bekendtgørelsen træder i kraft 1. juli 2016.
 Stk. 2. Bekendtgørelse nr. 1778 af 16. december 2015 om berørte myndigheder og om offentliggørelse efter lov om miljøvurdering af planer og programmer ophæves.
Naturstyrelsen, den 27. juni 2016 Hanne Kristensen / Anne-Marie Vægter Rasmussen Bilag 1 Bilag  liste til bkg 1) Bekendtgørelsen indeholder bestemmelser, der gennemfører Europa-Parlamentets og Rådets direktiv 2001/42/EF af 27. juni 2001 om vurdering af bestemte planers og programmers indvirkning på miljøet (EF-Tidende 2001 nr.
L 197, side 30).
