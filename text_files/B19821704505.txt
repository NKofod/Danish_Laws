 I medfør af § 82 og § 149, stk. 8, i lov om luftfart, jf.  

 lovbekendtgørelse nr. 381 af 10. juni 1969, som ændret ved lov nr. 94 af 29.  

 marts 1972 og senest ved lov nr. 128 af 9. april 1980, fastsættes herved  

 efter bemyndigelse fra Ministeriet for Offentlige Arbejder, jf.  

 bekendtgørelse nr. 93 af 8. marts 1982, § 13, følgende bestemmelser for  

 skyflyvning med svæveplaner.
1. Generelt 1.1 Ved skyflyvning med svæveplan forstås en flyvning, hvor et svæveplan  

 midlertidigt er placeret i en skyformation og udfører flyvning under  

 instrumentvejrforhold (IMC).
 1.2 Skyflyvning må kun finde sted inden for områder, hvis laterale og  

 vertikale grænser er fastsat af luftfartsdirektoratet, og kun med det formål  

 at opnå højdevinding.
 1.3 Luftfartsdirektoratet fastsætter bestemmelser for det enkelte  

 skyflyvningsområdes benyttelse.
 1.4 Skyflyvning må kun finde sted efter tilladelse fra en  

 lufttrafiktjenesteenhed.
 1.5 Inden flyvning påbegyndes, skal der afgives flyveplan i  

 overensstemmelse med gældende lufttrafikregler.
2. Tilladelse 2.1 Før svæveplanet påbegynder skyflyvning, skal fartøjschefen over  

 radioen have indhentet klarering fra vedkommende lufttrafiktjenesteenhed til  

 at udføre skyflyvning.
 2.2 Fartøjschefen skal ved sin anmodning om klarering oplyse om:
 2.3 Under hele skyflyvningen er fartøjschefen pligtig at holde konstant  

 lyttevagt og være i stand til at etablere to-vejs radioforbindelse på den  

 anviste frekvens, samt meddele, når svæveplanet atter flyver i  

 overensstemmelse med visuelflyvereglerne.
3. Varighed 3.1 Det maksimale antal minutter, der vil være til rådighed for en  

 skyflyvning, fremgår af de for det enkelte skyflyvningsområde fastsatte  

 bestemmelser.
 3.2 Varigheden af en skyflyvning beregnes fra det tidspunkt, hvor  

 fartøjschefen får klarering til at udføre skyflyvning, og til det tidspunkt,  

 hvor lufttrafiktjenesteenheden kvitterer for fartøjschefens oplysning om, at  

 svæveplanet atter flyver i overensstemmelse med visuelflyvereglerne.
 3.3 En skyflyvnings varighed må aldrig overstige 60 minutter.
4. Afbrydelse 4.1 En skyflyvning skal på anmodning fra lufttrafiktjenesteenheden  

 ufortøvet afbrydes ved, at svæveplanet forlader skyformationen hurtigts  

 muligt.
 4.2 Skyflyvningen skal uden opfordring afbrydes, når klareringen udløber,  

 jf. pkt. 2.2 e), medmindre ny klarering er indhentet.
 4.3 Svæveplanet skal til enhver tid kunne overgå til flyvning i  

 overensstemmelse med visuelflyvereglerne inden for maksimalt 10 minutter.
5. Materiellet 5.1 Svæveplanet skal af luftfartsdirektoratet være godkendt til  

 skyflyvning.
 5.2 Svæveplanet skal være instrumenteret og udstyret med:
6. Personellet De pågældende personer skal i henhold til certificeringsbestemmelserne  

 have ret til at udføre denne form for flyvning.
7. Dispensation Luftfartsdirektoratet kan i særlige tilfælde dispensere fra de i denne BL  

 fastsatte bestemmelser.
8. Straf Overtrædelse af bestemmelserne i denne BL straffes i medfør af  

 luftfartslovens § 149, stk. 8, med bøde, hæfte eller fængsel i indtil 2 år.
9. Ikrafttræden Denne BL træder i kraft den 13. maj 1982.
 Samtidig hermed ophæves BL 8-4, 1. udgave, af 1. juli 1967.
