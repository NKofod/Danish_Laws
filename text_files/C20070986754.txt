Eftergivelse af beboerindskudslån SKAT Hovedcenteret har modtaget forespørgsler  

 om, hvorvidt der kan ske eftergivelse af beboerindskudslån ydet efter lov om  

 individuel boligstøtte (boligstøtteloven).
Lovgrundlaget Ifølge § 51, stk. 2, i boligstøtteloven kan  

 tilbagebetalingskrav eftergives af restanceinddrivelsesmyndigheden efter  

 reglerne  

 i opkrævningslovens § 15.
 Der har hersket tvivl om, hvorvidt denne hjemmel  

 til eftergivelse af tilbagebetalingskrav også omfatter beboerindskudslån.
Udtalelse  

 fra Socialministeriet Landsskatteretten har i en konkret sag  

 forespurgt Socialministeriet om forståelsen af den pågældende bestemmelse.
Det fremgår af Socialministeriets udtalelse, at  

 begrebet "boligstøtte" efter Socialministeriets opfattelse i  

 almindelighed dækker over samtlige ydelser efter boligstøtteloven, herunder  

 beboerindskudslån.
Det er på denne baggrund Socialministeriets opfattelse, at  

 udtrykket "tilbagebetalingskrav", der anvendes i boligstøttelovens  

 §  

 51, dækker krav vedrørende boligsikring, boligydelse og beboerindskudslån  

 samt  

 kaution herfor.
 Landsskatteretten konkluderer på den baggrund i  

 sin afgørelse af 9. maj 2007, at reglerne om eftergivelse i opkrævningslovens  

 §  

 15 finder anvendelse på krav vedrørende boligstøtte, boligsikring og  

 beboerindskudslån.
Særligt  

 om beboerindskudslån under tilbagebetaling Ved behandling af sager om eftergivelse, hvor  

 der indgår beboerindskudslån, skal opmærksomheden særligt henledes på  

 følgende  

 forhold:
 Det fremgår af  


  

 SKM2006.540.SKAT  


,  

 pkt. 8.3, at krav der er under opkrævning hos fordringshaver, men som ikke er  

 overgivet til inddrivelse hos restanceinddrivelsesmyndigheden, og som er  

 forfaldent  

 til betaling før den i eftergivelsessagen valgte skæringsdato, skal medtages  

 i  

 restanceinddrivelsesmyndighedens behandling af en skyldners ansøgning om  

 eftergivelse i henhold til opkrævningslovens §§ 15-15b og kildeskattelovens  

 §§  

 73B-D.
 Beboerindskudslån bør således som udgangspunkt  

 være forfaldne, før de eftergives.
Efter boligstøttelovens § 58 er  

 beboerindskudslån rente- og afdragsfri i 5 år, hvorefter lånet tilbagebetales  

 i  

 løbet af en årrække.
Kommunalbestyrelsen kan bevilge yderligere rente- og  

 afdragsfrihed, såfremt forholdene i særlig grad taler for det.  

 Kommunalbestyrelsen kan endvidere lade rente- og afdragsfriheden ophøre eller  

 forlange, at lånet afdrages over et af kommunalbestyrelsen fastsat åremål,  

 hvis  

 væsentligt ændrede forhold taler for det.
 I den periode, hvor lånet er rente- og  

 afdragsfrit samt mens det tilbagebetales efter den fastsatte plan, betragtes  

 skyldneren ikke som værende i restance med beløbet, og kravet skal derfor  

 ikke  

 indgå i behandlingen af en eftergivelsessag.
Vær  

 særligt opmærksom på Nogle kommuner anvender debitorsystemet til at  

 styre beboerindskudslån mv.
Det er således ikke nødvendigvis udtryk for, at  

 debitor er i restance med lånet, alene fordi låneforholdet fremgår af  

 debitorsystemet.
Tilbagebetaling  

 ved fraflytning Beboerindskudslån samt lån til depositum osv.,  

 der ydes efter boligstøttelovens kapitel 10 og 10a, returneres normalt fra  

 boligorganisationen ved fraflytning af lejemålet.
 Såfremt der gives eftergivelse til en skyldner,  

 og eftergivelsen omfatter beboerindskudslån, som skyldneren er i restance  

 med,  

 i tilfælde hvor det lejemål, der er ydet beboerindskudslån til, ikke er  

 fraflyttet, skal der derfor tages forbehold for, at eventuelle  

 tilbagebetalingsbeløb fra boligorganisationen kan anvendes til dækning af de  

 restancer, der var på lånet, inden det blev eftergivet.
