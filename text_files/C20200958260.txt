Vejledning om ansøgning om støtte fra ansøgningspuljen til bedre indsats til mennesker med psykiske vanskeligheder og samtidigt misbrug på botilbud Ansøgningsfrist den 23. oktober 2020 kl. 12.00 INDHOLDSFORTEGNELSE 1	Indledning 2	Ansøgningspuljens formål 3	Ansøgerkreds 4	Målgruppe 5	Baggrund om ansøgningspuljen 6	Forventede resultater 7	Indhold i projektet 8	Projektperiode 9	Tildelingskriterier og vurdering 10	Tilskudsberettigede udgifter 11	Ikke tilskudsberettigede udgifter 12	Udarbejdelse af budget 13	Ansøgningsfrist og -procedure 14	Statsstøtte 15	Bilagsoversigt 1	Indledning Som led i udmøntningen af Udviklings- og Investeringsprogrammet på voksenområdet for 2020 er der afsat i alt 20,0 mio. kr. til en ansøgningspulje til bedre indsats til mennesker med psykiske vanskeligheder og samtidigt misbrug på botilbud.
Midlerne er afsat i finansloven for 2020 på § 15.75.06.10.
2	Ansøgningspuljens formål Ansøgningspuljens formål er at modne og udvikle én ny indsats til voksne med psykiske vanskeligheder og et samtidigt misbrug, der bor på et socialpsykiatrisk botilbud efter servicelovens §§ 107 og 108.
Indsatsen skal udvikles på baggrund af en række kerneelementer, der skal kvalificeres løbende gen-nem projektperioden.
Indsatsen der udvikles skal understøtte den enkelte borgers recovery, ved at minimere de negative konsekvenser af misbruget for både borgeren og personalet på det socialpsykiatriske botilbud, samt i det omfang det er muligt, reducere misbruget eller stoppe det helt.
Initiativet gennemføres i samarbejde med cirka 5-7 kommuner eller regioner og deres socialpsykiatriske botilbud.
Indsatsen skal modnes og udvikles, så der er mulighed for, at den efterfølgende kan af-prøves og eventuelt udbredes til landets øvrige kommuner, regioner og tilbud.
Det forventes, at indsat-sen der modnes, også vil kunne være til inspiration for tilbud efter Servicelovens § 110 og Almenbo-liglovens § 105 kombineret med § 85 støtte.
3	Ansøgerkreds Ansøgningspuljens ansøgerkreds er kommuner og regioner, der indgår i et samarbejde med et kommunalt, regionalt eller privat socialpsykiatrisk botilbud samt private botilbud, der indgår i et samarbejde med mindst én kommune eller region.
Desuden kan det ske i samarbejde med civilsamfundsorganisa-tioner, der kan indgå som tredjepart samarbejdet.
4	Målgruppe Ansøgningspuljens målgruppe er borgere over 18 år med psykiske vanskeligheder og et samtidigt mis-brug, der bor på et socialpsykiatrisk botilbud efter servicelovens §§ 107 og 108.
5	 Baggrund om ansøgningspuljen Som en del af udviklings- og investeringsprogrammet på voksenområdet for 2019 er der gennemført en screening for viden om indsatser til borgere med psykiske vanskeligheder og samtidigt misbrug på botilbud og på boformer for hjemløse.
Undersøgelsens fokus er på socialpsykiatriske botilbud efter § 107 eller § 108 og boformer for hjemløse efter § 110 i Serviceloven.
Screeningen estimerer, at menne-sker med psykiske vanskeligheder og samtidigt misbrug udgør 35 pct. af beboerne på disse tilbud, sva-rende til mere end 4000 personer på landsplan.
Den peger samtidig på, at psykiske vanskeligheder og et samtidigt alkohol- eller stofmisbrug ofte er forbundet med store negative konsekvenser for borger-nes sundhed, trivsel og evne til at mestre sårbare situationer, og at det påvirker borgernes funktionsevne.
Dertil øges risikoen for voldsomme episoder, når der opstår konflikter forbundet med eksempelvis stofbrug og -handel.
Screeningen finder i forskningslitteratur og kommunal praksis, at der er få doku-menteret virksomme indsatser og metoder, hvilket peger på behovet for et modningsinitiativ på området.
6	Forventede resultater Forventede resultater på nationalt niveau:
Det forventes, at de deltagende kommuner/regioner og botilbud gennem hele projektperioden bidrager til, at der udvikles og modnes én indsats til målgruppen med udgangspunkt i en række kerneelementer.
Ved projektets afslutning forventes indsatsen at være tilstrækkeligt belyst til, at en eventuelt afprøvning af indsatsens effekt efterfølgende kan sættes i gang og eventuelt udbredes til landets øvrige kommu-ner, regioner og tilbud.
Det forventes endvidere at indsatsen, der modnes, også vil kunne være til inspi-ration for tilbud efter servicelovens § 110 og almenboliglovens § 105 kombineret med støtte efter § 85 i serviceloven.
Initiativet følger Social- og Indenrigsministeriets Strategi for udvikling af sociale indsat-ser.
 Forventede resultater på borgerniveau:
På borgerniveau forventes det, at borgerne modtager en helheds- og recoveryorienteret indsats med udgangspunkt i en række kerneelementer.
Indsatsen skal medvirke til, at borgerne på tilbuddene opnår større grad af trivsel, inddragelse og mestring i hverdagen, at de negative konsekvenser ved misbruget mindskes, og i det omfang, det er muligt, skal misbruget hos den enkelte borger stabiliseres eller redu-ceres.
 Forventede resultater på organisatorisk niveau for de deltagende kommuner/regioner og botilbud:
På medarbejderniveau forventes det, at medarbejderne på botilbuddene opnår øget trivsel, og at alle medarbejdere med direkte borgerkontakt opnår generelle færdigheder til, i højere grad at understøtte borgernes recovery.
En mindre gruppe medarbejdere på hvert deltagende botilbud forventes at indgå i et specialiseret team, der opnår specialiserede kompetencer ift. målgruppens generelle risiko- og be-skyttelsesfaktorer samt relevante metoder.
Endvidere kan ledelsen og et antal medarbejdere opnå styr-kede kompetencer til at understøtte organisatoriske lærings- og forandringsprocesser.
7	Indhold i projektet Kommunen/regionen og botilbuddet indgår gennem hele projektperioden aktivt i et samarbejde med Socialstyrelsen, en ekstern leverandør og andre deltagende kommuner/regioner og botilbud i udvikling og modning af én indsats til mennesker med psykiske vanskeligheder og et samtidigt misbrug, der bor på et socialpsykiatrisk botilbud.
 Udviklingen og modningen af én fælles indsats til mennesker med psykiske vanskeligheder og samti-digt misbrug kommer til at foregå gennem parallelle processer, der påvirker hinanden:
-	Implementering af værdigrundlag og kerneelementer: De deltagende kommuner/regioner og botilbud skal implementere et fælles værdigrundlag og syv kerneelementer, som beskrives senere.
Botilbuddene arbejder ud fra en indsatsbeskrivelse og implementeringsguide, som en ekstern leve-randør udarbejder.
Derudover understøtter Socialstyrelsen implementeringsprocessen på botilbud-dene, primært gennem møder med implementeringsteamene på de deltagende botilbud.
Implemen-teringsteamene forventes derudover at mødes jævnligt, for at sikre, at der på botilbuddet arbejdes med værdigrundlaget og kerneelementerne, ligesom implementeringsteamene skal bruge tid på at informere, involvere og motivere øvrige medarbejdere, borgere og relevante samarbejdspartnere.
Implementeringsteamene kan eksempelvis bestå af botilbuddets leder, AMR, TR, borgere og nøg-lemedarbejdere fra botilbuddet og kommunen/regionen.
På hvert tilbud skal endvidere nedsættes et specialiseret team, der eksempelvis kan bestå af botil-buddets leder, en peer-medarbejder, forskellige faggrupper og eksterne nøglemedarbejdere.
Det specialiserede team vil få en rolle som faglige fyrtårne med særlig viden om metoder og mål-gruppens risiko- og beskyttelsesfaktorer, samt redskaber til at kunne give vejledning og sparring til kolleger ift. arbejdet med at understøtte recovery hos gruppen af borgere med psykiske vanske-ligheder og samtidigt misbrug.
-	Kompetenceudvikling: Medarbejdere fra de deltagende kommuner/regioner og botilbud deltager i kompetenceudvikling, der forestås af en ekstern leverandør.
Kompetenceudviklingen har til formål at sætte medarbejdere og ledere i stand til at arbejde kvalificeret med værdigrundlaget og kerne-elementerne.
 Kompetenceudviklingen består af flere forløb:
a)	Generel kompetenceudvikling for hele medarbejdergruppen, ledere og relevante medarbejdere fra kommunen/regionen.
Den generelle kompetenceudvikling forventes at være på fire dage og kommer til at foregå lokalt på botilbuddene.
b)	Specialiseret kompetenceudvikling: Det specialiserede team skal ud over den generelle kompe-tenceudvikling deltage i yderligere fire dages kompetenceudvikling.
Den specialiserede kompe-tenceudvikling kommer til at foregå på tværs af de deltagende tilbud, så alle de specialiserede teams mødes og deltager i de samme kurser.
 c)	Kursusdag for ledere på tværs af botilbud: Alle lederne skal deltage i en fælles kursusdag i starten af projektperioden.
d)	Supervision: Der vil være minimum fire sessioner med supervision på botilbuddene.
Deltager-ne til supervision kan være implementeringsteamet, det specialiserede team og ledelsen.
 e)	Erfa-grupper: Der etableres erfa-grupper for hhv. en gruppe medarbejdere og ledere på tværs af botilbud med henblik på erfaringsudveksling.
-	Evaluering: De deltagende kommuner/regioner og botilbud skal bidrage med data til evaluering af indsatsen.
Der skal bidrages til dataindsamling i hele projektperioden, og data bruges dels til løben-de at udvikle og kvalificere indsatsbeskrivelsen og kerneelementerne samt implementeringsguiden, dels til en slutevaluering af hele projektet på tværs af alle deltagende kommuner/regioner.
Der skal bidrages med både kvalitative og kvantitative data, og i starten af projektet vil der være en undervisningsdag, hvor implementeringsteams og relevante ledere fra de deltagende botilbud får undervisning i omkostningsvurdering, udvalgte måleredskaber og det IT-system, der skal anvendes til at indsamle og dokumentere data.
Deltagerne får et indblik i dataenes formål og klædes endvide-re på til at kunne anvende dataene i praksis.
Leverandøren vil endvidere gennemføre to case-besøg på hvert af botilbuddene, hvor ledelsen, udvalgte medarbejdere og eventuelt relevante samarbejdspartnere i kommunen/regionen interview-es.
Der skal desuden afsættes tid til besvarelse af et spørgeskema med henblik på en før- og efter-måling af mindset og tilgang på de enkelte tilbud.
Indsatsen og indsatsbeskrivelsen baseres på nedenstående værdigrundlag og syv kerneelementer.
Ker-neelementerne tager udgangspunkt i screeningen Indsatser til mennesker med psykiske vanskeligheder og misbrug.
Screening af indsatser på botilbud og boformer for hjemløse"1 (SUS, 2019). Gennem projektet forventes indsatsens kerneelementer yderligere kvalificeret.
 Værdigrundlag:
 Indsatsen, der skal udvikles og modnes, skal baseres på recovery-orienteret rehabilitering og helheds-orientering som værdigrundlag.
Recovery-orienteret rehabilitering: Udgangspunktet er borgerens tro, håb og drømme for fremtiden, og der ydes støtte til at øge den enkelte borgers oplevelse af trivsel i hverdagen, ud fra hvad borgeren selv oplever som et meningsfuldt og tilfredsstillende liv med eller uden symptomer og udfordringer, herunder både psykiske vanskeligheder og misbrug.
Medarbejdernes tilgang til og tro på borgernes udviklingsmuligheder er centrale i at gøre det muligt for den enkelte borger at komme sig fra både psykiske vanskeligheder og misbrug.
Helhedsorientering: Mange faktorer påvirker hinanden og har betydning for den enkelte borgers mu-lighed for recovery.
For at kunne arbejde recovery-orienteret bør indsatsen derfor inkludere og tage højde for:
	Individuelle forhold hos borgerne 	Borgerens netværk og inklusion i civilsamfundet 	Samspillet mellem borgere og medarbejdere på botilbuddene 	De faglige og organisatoriske rammer i botilbuddene 	Samarbejdet med eksterne samarbejdsparter 	Koordinering af indsatser på tværs af fagligheder og sektorer.
De syv kerneelementer De deltagende kommuner/regioner og botilbud skal arbejde med og deltage i kvalificeringen af de føl-gende syv kerneelementer:
 1)	Følg borgerens motivation: Den enkelte borgers motivation skal løbende afdækkes, og borgeren støttes i at have kontrol og selvbestemmelse i eget liv og ift. mål og indhold i den konkrete faglige indsats, så den er meningsfuld for borgeren.
 2)	Støt borgeren i at have meningsfulde aktiviteter og socialt samvær: Den enkelte borger skal støttes i at have meningsfulde og trivselsfremmende aktiviteter og samvær, som vedkommende har lyst til, og som ikke er relateret til misbrug.
3)	Reducer misbrugets følgeskader: Der stilles ikke krav om ophør af misbrug, med mindre borgeren er motiveret for det.
I stedet arbejdes med skadesreduktion for at understøtte borgerens oplevelse af kontrol.
4)	Øg trivsel og tryghed for alle på botilbuddet: Der skal arbejdes med at øge trivsel og tryghed for både medarbejdere og borgere på botilbuddet, da øget trivsel og tryghed i den ene gruppe har en positiv effekt for den anden gruppe.
Derudover medfører øget trivsel færre voldsomme episoder.
 5)	Arbejd for et velfungerende samarbejde internt på botilbuddet og med eksterne samarbejdsparter: Der skal arbejdes på at sikre sammenhæng mellem de indsatser, som borgeren indgår i på botil-buddet, samt eksempelvis øvrige sociale, behandlings- og beskæftigelsesrettede indsatser.
6)	Arbejd ud fra en fælles faglighed og styrk den med specialiseret viden og kompetent faglig ledelse: Recovery-orienteret rehabilitering skal anvendes som fælles fagligt fundament for de borgerrettede indsatser på botilbuddet.
Derudover skal der etableres et team med specialiserede kompetencer ift. at arbejde recovery-understøttende med borgere, der har psykiske vanskeligheder og et samtidigt misbrug.
 7)	Inddrag peer kompetencer: Der skal være en uddannet peer-medarbejder på botilbuddet med henblik på at kvalificere indsatsen og øge recovery-orienteringen på botilbuddet.
Værdigrundlag og kerneelementer udfoldes yderligere i bilaget Værdigrundlag og kerneelementer.  7.1. Midler Der kan søges om støtte fra ansøgningspuljen til dækning af omkostninger forbundet med at deltage i udvikling og modning af indsatsen, kompetenceudvikling og evaluering, herunder undervisning i ind-samling af data til evalueringen.
For en nærmere beskrivelse af tilskudsberettigede udgifter se vejled-ningens afsnit 10 om tilskudsberettigede udgifter.
7.2. Understøttelse Socialstyrelsen yder i samarbejde med en ekstern leverandør processtøtte til de medvirkende botilbud, regioner og kommuner, med henblik på at understøtte implementeringen samt den tværgående indsats-udvikling.
Den eksterne leverandør forestår endvidere beskrivelse af indsatsen, kompetenceudvikling og evaluering.
Derudover er en ekspertgruppe med til at kvalificere indsatsens kerneelementer.
7.3. Tidsplan Modningsprojektet er opdelt i tre overordnede faser, hvorigennem indsatsen udvikles og modnes.
I figuren nedenfor er projektdeltagernes opgaver kort beskrevet, fordelt på projektets faser.
De delta-gende kommuner/regioner og botilbud skal forvente møder og forberedelsestid før og i forlængelse af de nedenstående aktiviteter.
Tilbuddet skal også forvente at bruge tid på at drøfte metoden og modnin-gen i den daglige praksis, eksempelvis ved faglig sparring, teammøder og personalemøder.
8	Projektperiode Midlerne anvendes i perioden december 2020 til december 2022.
9	Tildelingskriterier og vurdering Ansøgningen vurderes på baggrund af, om tildelingskriterierne er opfyldt, og om der er sammenhæng mellem disse, jf. tabel 1. De enkelte vurderingsområder uddybes nedenfor efter den skematiske oversigt.
Tabel 1: Vurdering og tildelingskriterier Når ansøgningsskemaet udfyldes, skal ansøger beskrive nedenstående:
 Ad 1) Formål, målgruppe og målsætninger:
 Det vil blive vurderet, om projektets formål og målgruppe ligger inden for ansøgningspuljens formål og målgruppe.
Til brug for vurderingen skal det beskrives, hvordan projektet har til formål at modne og udvikle én ny indsats til voksne med psykiske vanskeligheder og et samtidigt misbrug, der bor på et socialpsykiatrisk botilbud efter servicelovens §§ 107 og 108, samt hvordan indsatsen understøtter borgerens recovery.
Det er vigtigt, at det sandsynliggøres, at projektet medvirker til at fremme ansøgningspuljens formål og de ovenfor beskrevne forventede resultater, som er opstillet i vejledningens afsnit 6.
Projektets målgruppe skal beskrives kort og præcist.
Beskrivelsen skal indeholde følgende oplysninger:
o	Hvor mange borgere bor i alt på botilbuddet, og hvor mange af borgerne har både psykiske vanskeligheder og misbrug? o	Hvem indgår i målgruppen? Det skal beskrives, hvad der kendetegner de borgere, som indgår i målgruppen.
 o	Hvordan vil antal borgere fra målgruppen i projektet blive opgjort? Det skal beskrives, hvordan antallet deltagere optælles.
o	Det skal overvejes, om der er særlige kønsmæssige, aldersmæssige, handicap, etniske eller andre perspektiver, der skal tages højde for i projektet.
I så fald skal det beskrives.
Til brug for vurderingen skal ansøger beskrive, hvilke forventede resultater kommunen/regionen har til indsatsen.
De forventede resultater skal beskrives på borgerniveau, hvor det fremgår, hvilke resultater der forventes opnået for målgruppen.
De forventede resultater beskrives ligeledes på organisationsni-veau, hvor det skal fremgå, hvilke organisatoriske perspektiver, projektet forventes at medføre.
 Ad 2) Aktiviteter:
 Det vil blive vurderet, om projektets aktiviteter bidrager til opfyldelse af projektets formål og målsæt-ninger.
Til brug for vurderingen skal de planlagte aktiviteter være klart og konkret beskrevet, og det skal be-skrives, hvordan aktiviteterne hænger sammen med projektets formål og målsætninger.
Det vil indgå i vurderingen, om det er sandsynliggjort, at de beskrevne aktiviteter vil føre til opfyldelse af projektets formål og opstillede målsætninger.
Indholdet i projektets aktiviteter skal beskrives, så det fremgår, hvordan aktiviteterne modsvarer målgruppens udfordringer.
Projektets tidsplan skal ligeledes beskrives, herunder om nogle aktiviteter tidsmæssigt skal placeres før andre, og om der er særlige kritiske betingelser, der skal være opfyldt, før projektet fortsættes.
Der kan med fordel tages udgangspunkt i tidsplanen for indsatsen i vejledningens afsnit 7.3.
Ad 3) Faglige kriterier Det vil blive vurderet, om ansøger har redegjort for sine faglige forudsætninger for at bidrage til modningen af én ny fælles indsats målrettet mennesker med psykiske vanskeligheder og samtidigt misbrug på botilbud med afsæt i værdigrundlaget og de syv kerneelementer, der er beskrevet under vejledningens punkt 7 Indhold i projektet.  Ansøger kan eksempelvis redegøre for nuværende praksis og me-toder, kompetencer samt styrker og eventuelle udfordringer i forhold til at implementere recovery-orienteret rehabilitering, helhedsorientering og de syv kerneelementer.
 Derudover vurderes om ansøger tilkendegiver at ville bidrage til at udvikle og modne indsatsen i samarbejde med Socialstyrelsen, en ekstern leverandør, en ekspertgruppe og øvrige deltagende kommuner og regioner.
Ad 4) Organisering og ledelse Det vil blive vurderet, om projektets organisering og ledelse har sammenhæng med formål, målsætninger, forpligtelser og aktiviteter.
Det vil herunder blive vurderet, om organiseringen understøtter løbende ledelsesmæssigt fokus og gode rammer for medarbejdernes udvikling, samt om der forventes samarbejde med relevante eksterne aktører og sammenhæng med øvrige kommunale/regionale indsatser for målgruppen.
Til brug for vurderingen skal projektets organisering og ledelse beskrives herunder pro-jektets organisationsstruktur og opgavefordeling.
 Det vil blive vurderet, om der er redegjort for ansøgers motivation samt organisatoriske og ledelsesmæssige forudsætninger for at bidrage til modningen af en fælles indsats til målgruppen.
 Det vil blive vurderet, om der er redegjort for ansøgers motivation samt organisatoriske og ledelsesmæssige forudsætninger for at deltage i generel såvel som specialiseret kompetenceudvikling.
Projektsamarbejdet skal godkendes på centerchefniveau hos de deltagende kommuner/regioner og botilbud, som også skal udpege en projektleder.
Den skriftlige godkendelse vedlægges til ansøgningen.
Det skal oplyses, hvis der er en økonomisk interesse mellem ansøger og projektets samarbejdspartnere.
Dette vil eksempelvis være tilfældet, hvis der er personsammenfald mellem projektets medarbejdere og leverandører.
 Ansøgers forpligtelser:
 Ansøgende kommuner/regioner og botilbud skal ved afkrydsning i ansøgningsskemaet tilkendegive at forpligte sig til følgende:
 Det vil blive vurderet, om ansøger har tilkendegivet at ville etablere et implementeringsteam på botil-buddet, samt redegjort for, hvem der forventes at indgå i implementeringsteamet.
Det vil blive vurderet, om ansøger har tilkendegivet at ville etablere et specialiseret team på botilbud-det, samt redegjort for, hvem der forventes at indgå i det specialiserede team.
Det vil endvidere blive vurderet, om ansøger har redegjort for de organisatoriske og ledelsesmæssige forudsætninger og motivationen for at implementere et team med en specialiseret faglighed på botilbuddet.
Ansøger forpligter sig til at indgå i samarbejde med Socialstyrelsen, eksterne leverandører, faglige eksperter og øvrige projektdeltagende kommuner/regioner og botilbud om modningen af den fælles ind-sats.
En del af modningen inkluderer at implementere værdigrundlaget og de syv kerneelementer i botilbuddets praksis, samt bidrage til at kvalificere kerneelementerne.
 Ansøger forpligter sig til at bidrage til den eksterne evaluering af indsatsen, herunder bidrage med data til en omkostningsvurdering.
 Ad 5) Budget:
 Det vil blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel.
Der må således ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til.
Budgettet skal indtastes i Excel-dokumentet Budgetskema, som ligger på ansøgningspuljens side på Socialstyrelsens hjemmeside.
Ved indsendelse af ansøgningen vedhæftes budgetskemaet.
 Læs mere om krav til budgettet m.m. i vejledningens afsnit 10-12.
Ad 6) Sammenhæng Det vil blive vurderet, om der er sammenhæng mellem projektets formål, målgruppe, aktiviteter, målsætninger på borgerniveau, tidsplan, organisering mv.
Vurderingen foretages på baggrund af ansøgers samlede beskrivelse af projektet under ovenstående tildelingskriterier.
10	Tilskudsberettigede udgifter Ansøger skal udvise sparsommelighed ved fastlæggelse af niveauerne i budgetposterne.
Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:
1.  Lønudgifter der afholdes i forbindelse med, at medarbejdere deltager i projektet, herunder lønud-gifter til ansættelse af peermedarbejder på botilbuddet samt lønudgifter til deltagelse i kompetence-udvikling og workshops.
Lønudgifter skal budgetteres med antal timer og sats pr. time.
Lønudgifter må ikke inkluderes under andre budgetposter.
Lønniveauet må ikke være højere end det, der er af-talt i overenskomster for arbejdet på området.
Yderligere information kan fås ved henvendelse til de relevante fagforeninger.
Hvis området ikke er dækket af en overenskomst, må lønniveauet ikke være højere end det, der er aftalt i de statslige overenskomster for lignende arbejde.
 2. 	Udgifter til honorarer til konsulenter.
3. 	Udgifter til revisor.
Der kan løbende afholdes udgifter til revisor.
 4. 	Lovpligtige forsikringer, herunder arbejdsskadeforsikringer.
5. 	Udgifter til transport i egen bil.
Transportudgiften skal beregnes på baggrund af statens lave takst pr. km., jf.
Moderniseringsstyrelsens Cirkulære om satsregulering for tjenesterejser.
Udgifterne skal budgetteres med antal kilometer og takst pr. km.
 6. 	Udgifter til offentlig transport.
 7. 	Udgifter til aktiviteter.
8. 	Udgifter til specifikke uddannelses- og kursusaktiviteter for frivillige af begrænset omfang 9. 	Udgifter til formidling.
 10. 	Udgifter til lokaler.
11. 	Udgifter til kontorhold (f.eks. mindre kontorartikler, porto mv.) 12. 	Udgifter til mindre materielanskaffelser indtil 50.000 kr. pr. projektår (f.eks. indkøb af udstyr, køkkenmaskiner eller andet inventar). Såfremt der søges om tilskud til materielanskaffelser, skal formålet med anskaffelsen fremgå af ansøgningen eller i en note til budgettet.
13. 	Andre relevante udgifter til projektets gennemførelse.
Relevansen beskrives i en note til budgettet.
 14. 	Øvrige udgifter til dækning af omkostninger forbundet med deltagelse i indsatsens metodeudvikling og evaluering.
11	Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøg-ningspuljen:
 1.  Materielanskaffelser for over 50.000 kr. pr. projektår.
 2. 	Køb af fast ejendom.
 3.  Anlægsudgifter (f.eks. ombygning og renovering).
 4. 	Dækning af underskud eller anden gæld.
 5. 	Støtte til enkeltpersoners underhold.
 6. 	Aktiviteter, der fuldt ud er finansieret fra anden side.
 7.  Generelle uddannelses- og kursusaktiviteter for frivillige.
 8. 	Aktiviteter eller tilsvarende til personer uden lovligt ophold.
 9. 	Projekter forankret i udlandet samt Grønland og Færøerne.
 10. 	Udgifter til særskilt evaluering.
12	Udarbejdelse af budget Budgettet skal være realistisk, sparsommeligt og leve op til de krav, der er til udgiftstyper og niveauer.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter i forhold til det ansøgte projekt.
 Det er vigtigt, at følgende oplysninger angives i budgettet:
	Projektets titel 	Ansøgers identifikation (CVR-nummer) 	Ansøgers navn og adresse Krav til budgettet Udgifter skal specificeres i budgettet.
Udgifter kan ikke samles i overordnede budgetposter som overhead, administrationsbidrag og diverse.
Der kan ikke budgetteres med uforudsete udgifter.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis udgifterne har en klar tilknytning til projektet.
Periodiserede budgetter Udgifterne skal periodiseres, således at udgiften budgetteres i det år, den forventes afholdt.
Hvis der f.eks. er en ansat projektleder i projektet, opgøres lønnen, som den afholdes, én gang om året.
Gennemsnitstal kan således ikke anvendes.
Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks. indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i det år, hvor konferencerne og dermed udgifterne forventes afholdt.
Noter til budgettet Ved behov skal der udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
Moms Kommuner og regioner kan ikke få tilskud til dækning af moms, da momsen refunderes af momsudligningsordningen.
Alle udgifter skal derfor i budgettet være ekskl. moms.
13	Ansøgningsfrist og -procedure Ansøgningsfristen er den 23. oktober 2020 kl. 12.00 og klokkeslæt.
Efter dette tidspunkt kan ansøg-ninger ikke længere fremsendes.
 Det forventes, at ansøgerne får svar på ansøgningen i november 2020.
 Socialfaglige spørgsmål kan stilles til Andreas Klingberg Müller via ankl@socialstyrelsen.dk eller Eli-sabeth Stauenberg Heckmann via eshe@socialstyrelsen.dk.
 Spørgsmål om administration af ansøgningspuljen kan stilles til Frederik Hyllested i Socialstyrelsen via frhy@socialstyrelsen.dk.
Ansøgningen skal udarbejdes i det medfølgende ansøgningsskema i Word og indsendes i PDF-format via den digitale løsning, som Socialstyrelsen stiller til rådighed på www.socialstyrelsen.dk.
For yderli-gere information om ansøgningsprocessen henvises til vejledningen herom på socialstyrelsens hjem-meside.
Der sendes en kvittering, når Socialstyrelsen har modtaget ansøgningen.
Bilag til ansøgningen Der foretages en vurdering af projektet ud fra oplysningerne i ansøgningen og budgettet, herunder evt. budgetnoter.
Bilag til ansøgningen indgår alene i vurderingen, såfremt det fremgår af ansøgningsvejledningen, at ansøger skal eller kan indsende specifikke bilag. Øvrige bilag, som fremsendes, vil således ikke indgå i sagsbehandlingen.
 Utilstrækkelige oplysninger i ansøgningen eller anden manglende medvirken kan føre til, at sagen afgøres på det foreliggende grundlag.
Tekniske problemer i forbindelse med indsendelse af ansøgning Hvis der opleves it-tekniske problemer i forbindelse med indsendelse af ansøgning til puljen, skal Tilskudsforvaltning kontaktes via telefon eller via mail inden ansøgningsfristens udløb samt kunne frem-vise dokumentation for det it-tekniske problem, for at ansøgningen kan komme i betragtning.
 I særlige tilfælde, hvor Tilskudsforvaltning kontaktes efter fristens udløb med it-tekniske problemer, skal ansøger indsende dokumentation for, at ansøgningen er forsøgt indsendt rettidigt inden ansøgningsfristens udløb samt dokumentation for, at ansøger har haft it-tekniske problemer (som minimum i form af et screen dump af fejlmeddelelsen med synlig dato og klokkeslæt). Henvendelser, som modtages senere end 48 timer efter ansøgningsfristen, vil ikke komme i betragtning.
14	Statsstøtte EU-retten indeholder et generelt forbud mod statsstøtte, jf. artikel 107, stk. 1, i Traktat om Den Euro-pæiske Unions Funktionsmåde.
Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.
Socialstyrelsen foretager alene en overordnet vurdering af, om projekter, der lever op til ansøgnings-puljens tildelingskriterier og indstilles til støtte, er i overensstemmelse med de EU-retlige statsstøtteregler.
Vurderingen foretages på baggrund af de oplysninger, der fremgår af den indsendte ansøgning.
Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.
 For yderligere information om de EU-retlige statsstøtteregler henvises til Erhvervsministeriets hjemmeside: http://em.dk/arbejdsomraader/erhvervsregulering-og-internationale-forhold.
