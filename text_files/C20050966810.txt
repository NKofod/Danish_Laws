Til samtlige statsamter og Københavns Overpræsidium Cirkulæreskrivelse om nye vejledende salærtakster pr. juli  

 2005 i proceduresager.
 Ved omkostningsfastsættelsen i borgerlige sager, hvor der mødes  

 ved advokat og som afsluttes efter procedure, vil domstolene pr. 1. juli 2005  

 tage udgangspunkt i nye takster ved fastsættelsen af salær.
 Det fremgår af de nye udsendte takster, at advokatsalæret i  

 sager med en sagsgenstand op til 25.000 kr. normalt vil udgøre 5.000   

 7.000  

 kr. ekskl. moms.
 Begrundelsen for afslag i sager efter § 6, stk. 1 i  

 bekendtgørelsen om fri proces bør ændres i overensstemmelse hermed.
 Begrundelsen for afslag i sager af bagatelagtig karakter kan  

 herefter f.eks. formuleres således:
Det er blandt andet en betingelse for at give fri proces, at  

 ansøgeren skønnes at have rimelig grund til at føre proces.
Dette følger af  

 retsplejelovens § 330, stk. 1, nr. 1.
 Vi har efter § 6, stk. 1, i bekendtgørelsen om fri proces  

 foretaget en samlet vurdering af sagsgenstandens størrelse og art,  

 omkostningerne  

 ved sagen (herunder eventuelt omkostninger til modparten) og udsigten til, at  

 sagen kan vindes.
 Vi finder på den baggrund, at De ikke har rimelig grund til at  

 føre proces, da det beløb, som sagen drejer sig om, er bagatelagtigt i  

 forhold  

 til de sagsomkostninger, som sagen kan medføre.
