 Efter at folketinget den 3. december 1963 har meddelt sit samtykke til  

 Danmarks ratifikation af den af regeringerne for De Socialistiske  

 Sovjetrepublikkers Union, Det forenede Kongerige Storbritannien og Nordirland  

 og Amerikas forenede Stater under 5. august 1963 indgåede traktat om forbud  

 mod kernevåbenforsøg i atmosfæren, det ydre rum og under vandet, undertegnet  

 på Danmarks vegne den 9. august 1963 i Moskva, London og Washington, har Hans  

 Majestæt Kongen ved resolution af 18. december 1963 ratificeret nævnte  

 traktat, hvis ordlyd er sålydende (den russiske tekst udelades).
 Oversættelse.
 TRAKTAT OM FORBUD MOD KERNEVÅBENFORSØG I ATMOSFÆREN, DET YDRE RUM OG UNDER  

 VANDET.
Regeringerne for De Socialistiske Sovjetrepublikkers Union, Det forenede  

 Kongerige Storbritannien og Nordirland og Amerikas forenede Stater, i det  

 følgende betegnet som »de oprindelige deltagere«, som erklærer, at det er deres hovedmål snarest muligt at opnå en aftale om  

 almindelig og fuldstændig nedrustning under streng international kontrol i  

 overensstemmelse med De forenede Nationers målsætning, hvorved kaprustningen  

 ville blive bragt til ophør og tilskyndelsen til fremstilling og afprøvning  

 af alle slags våben, herunder kernevåben fjernet, og som søger at opnå en standsning af alle forsøgseksplosioner med kernevåben for  

 bestandig, idet de er besluttet på at videreføre forhandlinger i dette  

 øjemed, og som ønsker at bringe forureningen af menneskehedens omgivelser med  

 radioaktive stoffer til ophør er blevet enige om følgende:
Artikel 1 1. Hver af deltagerne i denne traktat forpligter sig  

 til at forbyde, forebygge og afholde sig fra at gennemføre enhver  

 forsøgseksplosion med kernevåben eller enhver anden nuklear eksplosion  

 nogetsteds under dens jurisdiktion eller kontrol, 2. Hver af deltagerne; denne traktat forpligter sig  

 endvidere til at undlade at forårsage, tilskynde til eller på nogen måde  

 deltage i gennemførelsen af enhver forsøgseksplosion med kernevåben eller  

 enhver anden nuklear eksplosion, som ville finde sted hvor som helst i nogen  

 af de i denne artikels stk. 1 omhandlede omgivelser eller medføre de der  

 omhandlede virkninger.
 Artikel II.
1. Enhver deltager kan foreslå ændringer i denne  

 traktat.
Teksten til ethvert forslag til ændring skal forelægges for  

 depositarmagternes regeringer, som skal sende den til alle deltagere i denne  

 traktat.
Derefter skal depositarmagternes regeringer på begæring af mindst en  

 tredjedel af deltagerne sammenkalde en konference, hvortil alle deltagerne  

 skal indbydes, for at behandle et sådant forslag til ændring.
 2. Enhver ændring i denne traktat skal godkendes af et  

 flertal af samtlige de i denne traktat deltagende parter, herunder alle de  

 oprindelige deltagere. Ændringen skal træde i kraft for alle deltagere, når  

 et flertal af dem, herunder samtlige oprindelige deltagere, har deponeret  

 deres ratifikationsinstrumenter.
 Artikel III.
1. Denne traktat skal stå åben for underskrift af alle  

 stater.
Enhver stat, der ikke underskriver denne traktat, før den træder i  

 kraft i henhold til denne artikels stk. 3, kan tiltræde den på et hvilket som  

 helst tidspunkt.
2. Denne traktat skal ratificeres af undertegnende  

 stater.
Ratifikations- og tiltrædelsesinstrumenter skal deponeres hos  

 regeringerne for de oprindelige deltagere - De Socialistiske  

 Sovjetrepublikkers Union, Det forenede Kongerige Storbritannien og Nordirland  

 og Amerikas forenede Stater -der herved udpeges som depositarmagter.
 3. Denne traktat træder i kraft, når alle de  

 oprindelige deltagere har ratificeret den og deponeret deres  

 ratifikationsinstrumenter.
 4. For stater, hvis ratifikations- eller  

 tiltrædelsesinstrumenter deponeres efter denne traktats ikrafttræden, træder  

 traktaten i kraft på datoen for deponeringen af deres ratifikations- eller  

 tiltrædelsesinstrumenter.
 5. Depositarmagterne skal omgående underrette alle  

 undertegnende og tiltrædende stater om datoen for hver underskrift, datoen  

 for deponeringen af hvert instrument vedrørende ratifikation og tiltrædelse  

 af denne traktat, datoen for dens ikrafttræden og datoen for modtagelse af  

 enhver begæring om konferencer eller af andre meddelelser.
 6. Denne traktat skal registreres af depositarmagterne  

 i henhold til artikel 102 i De forenede Nationers pagt.
 Artikel IV.
 Denne traktat skal have gyldighed på ubegrænset tid.
Hver deltager skal ved udøvelse af sin nationale suverænitet have ret til  

 at træde tilbage fra traktaten, hvis den pågældende deltager fastslår, at  

 usædvanlige begivenheder i forbindelse med denne traktats genstand bringer  

 vedkommende lands mest afgørende interesser i fare.
Den pågældende deltager  

 skal give alle øvrige deltagere i denne traktat tre måneders forudgående  

 varsel om sådan tilbagetræden.
 Artikel V.
Denne traktat, hvis engelske og russiske tekst har samme gyldighed, skal  

 deponeres i depositarmagternes arkiver.
Behørigt bekræftede kopier af denne  

 traktat skal af depositarmagternes regeringer tilstilles regeringerne for  

 undertegnende og tiltrædende stater.
 TIL BEKRÆFTELSE HERAF har undertegnede behørigt befuldmægtigede  

 undertegnet denne traktat.
UDFÆRDIGET i tre eksemplarer.
Moskva den 5. august 1963.
For De Socialistiske Sovjetrepublikkers Unions regering:
A.
Gromyko.
For Det forenede Kongerige Storbritannien og Nordirlands regering:
 Home.
 For Amerikas forenede Staters regering:
 Dean Rusk.
 Traktaten er pr. 1. januar 1964 undertegnet af:
 Afghanistan - Algeriet - Amerikas forenede Stater - Den forenede arabiske  

 Republik - Argentina - Australien - Belgien - Den bjelorussiske socialistiske  

 Sovjetrepublik - Bolivia - Brasilien - Bulgarien - Burma - Burundi - Canada  

 -Ceylon - Chile - Colombia - Costa Rica - Cypern - Dahomey - Danmark - Den  

 dominikanske Republik - Ecuador - Elfenbenskysten - Finland - Gabon - Ghana -  

 Grækeland - Guatemala - Haiti -Honduras - Indien - Indonesien - Irak -- Iran  

 - Irland - Island - Israel - Italien - Jamaica - Japan - Jordan -Jugoslavien  

 - Kamerun - Kongo (Leopoldvilie) - Korea - Kuwait - Laos -Libanon - Liberia -  

 Libyen - Luxembourg - Madagascar - Malaysia - Mali -Marokko - Mauritanien -  

 Mexico - Den mongolske Folkerepublik - Nederlandene - Nepal - New Zealand -  

 Nicaragua - Niger - Nigeria - Norge - Pakistan -Panama - Paraguay - Peru -  

 Philippinerne - Polen - Portugal - Ruanda -Rumænien - Salvador - San Marino  

 -Schweiz - Senegal - Sierre Leone - Somalia - Sovjetunionen - Spanien -  

 Storbritannien - Sverige - Sudan - Syrien - Den sydafrikanske Union -  

 Tanganyika - Tchad - Thailand - Tjekkoslovakiet - Togo - Trinidad-Tobago  

 -Tunesien - Tyrkiet - Forbundsrepublikken Tyskland - Uganda - Den ukrainske  

 socialistiske Sovjetrepublik - Ungarn -Uruguay - Venezuela - Vest-Samoa  

 -Vietnam - Yemen - Æthiopien - Øvre Volta - Østrig.
Endvidere er det hos den amerikanske regering beroende eksemplar af  

 traktaten blevet underskrevet af Republikken Kina (Formosa) (* 1) og det hos  

 den sovjetiske regering beroende eksemplar blevet underskrevet af Den tyske  

 demokratiske Republik (Østtyskland) (* 1) Traktaten trådte i kraft ved de tre oprindelige signatarmagters gensidige  

 deponering af ratifikationsinstrumenter den 10. oktober 1963, jfr. art.
III,  

 3. For Danmarks vedkommende trådte traktaten i kraft, jfr. art.
III, 4, den  

 15. januar 1964, datoen for deponeringen af Danmarks  

 ratifikationsinstrumenter hos traktatens tre depositarmagter, Sovjetunionen,  

 Storbritannien og De forenede Stater.
 Foruden de tre oprindelige deltagere har pr. 1. januar 1964 ifølge  

 foreliggende oplysninger følgende lande deponeret deres  

 ratifikationsinstrumenter:
Australien - Bulgarien - Burma - Grækenland - Indien - Irland - Thailand -  

 Den mongolske Folkerepublik - New Zealand - Norge - Polen - Rumænien -Sverige  

 - Thailand - Tjekkoslovakiet - Ungarn Udenrigsministeriet den 29. april 1964 Per Hækkerup.
 (* 1) Ikke anerkendt af Danmark.
