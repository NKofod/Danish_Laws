 I forbindelse med udsendelse af cirkulæreskrivelse af 21. maj 1987 om  

 rabat på togrejser med DSB samt om tilskud til de indsattes rejseudgifter  

 meddelte direktoratet, at man med DSB havde indgået en ny rabataftale, der -  

 foreløbig for en forsøgsperiode af 1 år - betød, at DSB ydede en rabat på 30%  

 af billetprisen mod hidtil 18%.
 Spørgsmålet om eventuel forlængelse af denne aftale har blandt andet  

 beroet på afklaring af omsætningen i 1987.
Fra 1. januar 1988 er der imidlertid alene ydet kriminalforsorgen en rabat  

 på 20% af billetprisen.
Ved henvendelse til DSB er det bekræftet, at DSB som  

 følge af en omlægning af prissystemet har måttet nedsætte rabatten, og at der  

 fremover alene ydes en rabat på 20%.
 Direktoratet skal på den baggrund henstille, at tjenestestederne fremover  

 lægger en rabat på 20% til grund ved beregning af godtgørelse for merudgifter  

 ved tjenesterejser.
 I tilknytning hertil skal direktoratet henlede opmærksomheden på, at  

 anstalterne og Kriminalforsorgens Uddannelsescenter fortsat kvartalsvis skal  

 indberette til direktoratet om udgifterne til køb af togbilletter pr.  

 rekvisition, jfr. punkt 4 i ovenstående cirkulæreskrivelse af 21. maj 1987,  

 hvori der i øvrigt ikke er foretaget ændringer.
 E.B.
Erik Bang Kriminalforsorgens anstalter, afdelinger, pensioner, arrestinspektørerne  

 samt Kriminalforsorgens Uddannelsescenter.
