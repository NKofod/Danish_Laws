Bekendtgørelse om optagelse som  

 selvstændig  

 erhvervsdrivende i en a-kasse I medfør af § 41, stk. 7 og 8, i lov om  

 arbejdsløshedsforsikring m.v., jf. lovbekendtgørelse nr. 603 af  

 25. juni 2001 som ændret ved lov nr. 434 af 10. juni 2002,  

 fastsættes efter forhandling med Landsarbejdsrådet:
Optagelsesbetingelserne § 1. Ret til optagelse som selvstændig  

 erhvervsdrivende i en anerkendt a-kasse har personer, som 1)	har bopæl og ophold her i landet, 2)	er mellem 18 og 63 år, dog 65 år for personer  

 født før den 1. juli 1939, 3)	udøver selvstændig erhvervsvirksomhed her i landet, jf.  

 §§ 2-4, alene eller sammen med andre, og 4)	er beskæftigede ved virksomheden som  

 hovedbeskæftigelse.
Stk. 2. Personer, der udøver selvstændig  

 erhvervsvirksomhed på Færøerne eller i Grønland,  

 kan uanset bopælskravet i stk. 1 optages, hvis 1)	pågældende har haft bopæl her i landet umiddelbart  

 før udrejsen, 2)	anmodningen om optagelse er modtaget i a-kassen senest 12  

 måneder efter bopælsskiftet, og 3)	den selvstændige erhvervsvirksomhed er tilrettelagt med en  

 tidsbegrænsning på maksimalt 6 år.
 Fortsætter udøvelsen af selvstændig virksomhed ud over  

 de 6 år, ophører medlemskabet af a-kassen.
 Stk. 3. Bopælskravet i stk. 1, nr. 1, fraviges for  

 personer, der har bopæl i et andet EØS-land og som er omfattet  

 af forordning (EØF) nr. 1408/71 eller Nordisk Konvention af 15. juni  

 1992 om Social Sikring.
Selvstændig erhvervsvirksomhed § 2. Selvstændig erhvervsvirksomhed  

 udøves ved beskæftigelse for egen eller ægtefællens  

 regning og risiko og med det formål at opnå økonomisk  

 udbytte.
Stk. 2. Beskæftigelsen anses altid for selvstændig  

 erhvervsvirksomhed, hvis pågældende 1)	har henlagt midler til investeringsfonds, 2)	har ansat arbejdskraft, 3)	har overført beløb til beskatning som medarbejdende  

 ægtefælle, 4)	har foretaget varelagernedskrivninger eller skattemæssige  

 fradrag for driftsudgifter og afskrivning på driftsmidler efter de for  

 selvstændige erhvervsdrivende gældende regler, 5)	er omfattet af en kollektiv overenskomst som arbejdsgiver eller er  

 medlem af en arbejdsgiverorganisation, eller 6)	er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset  

 for selvstændig erhvervsvirksomhed, hvis  

 pågældende 1)	eller virksomheden er momsregistreret, eller ydelsen faktureres med  

 tillæg af moms, 2)	skattemæssigt angiver over-/underskud af selvstændig  

 virksomhed, 3)	på selvangivelsen for et givet indkomstår har  

 tilkendegivet, at indkomsten ønskes beskattet efter  

 virksomhedsskatteloven, eller 4)	er deltager i et interessentskab.
 Stk. 4. I øvrige tilfælde foretages en konkret  

 vurdering efter stk. 1.
Selskaber § 3. Beskæftigelse i et selskab, hvor  

 pågældende har afgørende indflydelse, jf. stk. 2, 4  

 og 5, anses for selvstændig erhvervsudøvelse.
Stk. 2. Afgørende indflydelse foreligger, hvis  

 pågældende og/eller dennes ægtefælle alene eller  

 sammen med nærmeste familie, jf. stk. 3, er indehaver af 1)	mindst 50% af selskabskapitalen, 2)	mindst 50% af selskabskapitalens stemmeværdi, 3)	en bestemmende andel af selskabets kapital, 4)	en bestemmende andel af stemmerne i selskabet, eller 5)	mindst 10% af selskabskapitalen eller 10% af selskabskapitalens  

 stemmeværdi, og pågældende og/eller ægtefællen  

 tillige er medlem af selskabets bestyrelse eller direktion.
 Stk. 3. Som »nærmeste familie« i stk. 2 anses  

 pågældendes eller ægtefællens børn,  

 børnebørn, forældre, bedsteforældre og  

 søskende.
Stk. 4. En person, der ikke er omfattet af stk. 2, anses  

 dog for at have afgørende indflydelse på selskabet, hvis  

 selskabskapitalen i det væsentlige er ligeligt fordelt mellem  

 højst 10 kapitalindehavere, og der foreligger et personligt,  

 driftsmæssigt samvirke mellem disse.
Tilsvarende gælder ved mere  

 end 10 kapitalindehavere, hvis selskabet udgør en sammenslutning af  

 erhvervsdrivende, som viderefører deres hidtidige virksomheder.
 Stk. 5. Bestemmelserne i stk. 2-4, finder tilsvarende  

 anvendelse, hvis pågældende og/eller dennes ægtefælle  

 er indehaver af kapital i et eller flere selskaber, som dominerer det  

 selskab, hvor pågældende er beskæftiget.
Ansatte ægtefæller § 4. En person, der - uden at være medejer -  

 er ansat i ægtefællens virksomhed, anses kun for  

 selvstændig erhvervsdrivende efter bestemmelserne i §§ 2 og 3,  

 hvis 1)	der er under 20 ansatte i virksomheden, 2)	pågældende er ansat i en overordnet stilling, eller 3)	pågældende er ansat på løn- og  

 arbejdsvilkår, der afviger fra de vilkår, der ifølge  

 overenskomst gælder for dette eller tilsvarende arbejde.
Stk. 2. Ved opgørelsen af antal ansatte efter  

 stk. 1, nr. 1, medregnes kun ansatte i den virksomhed, hvor den  

 pågældende er ansat, beskæftiget og aflønnet.
Ejeren  

 af virksomheden, og eventuelle medejere og disses ægtefæller  

 medregnes ikke ved opgørelsen.
 Administrerende direktører mv.
 § 5. Administrerende direktører og andre  

 ledere, der ikke henhører under funktionærloven, kan uanset  

 bestemmelsen i § 1, stk. 1, nr. 3, jf. §§ 2 og 3, optages med  

 status som lønmodtagere i en a-kasse, der forsikrer selvstændige  

 erhvervsdrivende.
Optagelsestidspunktet - Dokumentation § 6. Optagelse kan ske fra det tidspunkt, hvor  

 personen 1)	dokumenterer at have påbegyndt egentlig  

 virksomhedsudøvelse ved mindst et af følgende forhold, a)	tilmelding som selvstændig erhvervsdrivende til offentlige  

 registre (momsregisteret, CVR-registeret, Erhvervs- og Selskabsstyrelsen  

 mv.), b)	erklæring fra virksomhedens revisor eller advokat om  

 deltagelse i ægtefællens virksomhed som medarbejdende  

 ægtefælle, c)	ansættelse i ægtefællens virksomhed, jf.  

 § 4, d)	anskaffelse af erhvervslokaler, driftsmidler eller varelager, e)	personaleansættelse, f)	reklame, og 2)	erklærer, at virksomheden udøves som  

 hovedbeskæftigelse.
 Stk. 2. Optagelsen kan tidligst få virkning fra det  

 tidspunkt, hvor a-kassen har modtaget en skriftlig anmodning om optagelse.  

 Personen skal ved anmodningen om optagelse udfylde en særlig  

 optagelsesblanket, der er udarbejdet eller godkendt af  

 Arbejdsdirektoratet.
 Stk. 3. Når særlige forhold har medført, at  

 a-kassen har modtaget den skriftlige optagelsesanmodning med forsinkelse, kan  

 direktøren for Arbejdsdirektoratet tillade, at optagelsen  

 tillægges virkning fra det tidspunkt, hvor a-kassen under normale  

 omstændigheder ville have modtaget anmodningen.
 Ikrafttræden og overgangsbestemmelse mv.
§ 7. Bekendtgørelsen træder i kraft  

 den 1. september 2002.1) Stk. 2. Samtidig ophæves bekendtgørelse nr. 1142  

 af 20. december 1995 om optagelse i en arbejdsløshedskasse for  

 selvstændige erhvervsdrivende og bekendtgørelse nr. 307 af 29.  

 maj 1998 om ændring af bekendtgørelse om optagelse i en  

 arbejdsløshedskasse for selvstændige erhvervsdrivende.
 § 8. Personer, der forud for den 1. september 1990  

 har været optaget som medlemmer af en arbejdsløshedskasse for  

 selvstændige erhvervsdrivende på grundlag af  

 hovedbeskæftigelse i samleverens virksomhed, men uden formelt  

 medejerskab eller uden ansættelse på sædvanlige løn-  

 og arbejdsvilkår, jf. dog stk. 2, kan bevare deres rettigheder som  

 selvstændige erhvervsdrivende.
 Stk. 2. Personer, der er optaget på eller senere  

 overgået til sædvanlige løn- og arbejdsvilkår i  

 samleverens virksomhed, skal skifte status til lønmodtager.
Arbejdsdirektoratet, den 3. juli  

 2002 Ulrich Burg /Jørgen Kappel 1)   Der udarbejdes en vejledning til  

 bekendtgørelsen.
