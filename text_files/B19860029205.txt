 I henhold til § 1 i lov nr. 268 af 6. juni 1985 om ungdomsvejledning og  

 visse uddannelsesforanstaltninger fastsættes:
 § 1.  Kommunalbestyrelsen skal sørge for, at der  

 tilbydes unge, der bor i kommunen, vejledning om uddannelses- og  

 beskæftigelsesmuligheder i 2 år efter, at de ved undervisningspligtens ophør  

 eller senere er udskrevet af folkeskolen eller lignende, dog mindst til de  

 fylder 19 år.
 Stk. 2.  Formålet med vejledningen er at lette  

 overgangen fra skole til fortsat uddannelse eller til erhverv.
 § 2.  Kommunalbestyrelsens forpligtelse efter § 1  

 omfatter ikke unge, der modtager vejledning om uddannelses- og  

 beskæftigelsesmuligheder i forbindelse med fortsat uddannelse.
Stk. 2.  Uddannelsesinstitutionens leder skal underrette  

 den kommune, hvor den unge bor, om optagelsen i institutionen og om hvilke  

 unge, der er tilmeldt, men ikke mødt op ved undervisningens begyndelse.
Det  

 samme gælder, hvis uddannelsen afbrydes i en periode, hvori kommunen skal  

 tilbyde vejledning.
Ved indgåelse og ophævelse af lærekontrakter og  

 uddannelsesaftaler påhviler underretningspligten arbejdsformidlingen.
Stk. 3.  For unge der optages ved en uddannelse, der er  

 omfattet af reglerne om tilmelding m.v. til ungdomsuddannelserne, anses  

 underretningspligten efter stk. 2, 1. pkt. for opfyldt ved de indberetninger,  

 som uddannelsesinstitutionerne i henhold til disse regler afgiver til  

 fællessekretariatet.
Kommunerne modtager underretning herom fra  

 fællessekretariatet.
 § 3.  Flytter den unge til en anden kommune, overgår  

 kommunalbestyrelsens forpligtelse efter § 1 til kommunalbestyrelsen i  

 tilflytningskommunen, medmindre andet aftales i det enkelte tilfælde.
§ 4.  Når en ung, der har opfyldt undervisningspligten  

 ved at følge undervisningen i en friskole, en privat grundskole, et privat  

 grundskolekursus, et privat eller kommunalt gymnasium eller en statsskole,  

 forlader skolen ved undervisningspligtens ophør eller senere, skal skolens  

 leder underrette den kommune., hvor den unge bor.
Det samme gælder, når en  

 ung, der har opfyldt undervisningspligten ved at deltage i kursus på en  

 efterskole, husholdningsskole eller ungdomsskole, ved undervisningspligtens  

 ophør eller senere forlader skolen.
Underretning bør så vidt muligt gives  

 inden 14 dage, efter at eleven har forladt skolen.
 § 5.  Vejledningen skal tilbydes mindst 2 gange om  

 året.
 Stk. 2.  Hvor det ikke er muligt at komme i kontakt med  

 de unge på anden måde, skal der rettes personlig henvendelse til dem.
 § 6.  Vejledningen skal samordnes med anden  

 uddannelses- og erhvervsvejledning for unge under 25 år.
Stk. 2.  Det påhviler kommunalbestyrelsen at forestå  

 samordningen med kommunens øvrige vejledningsaktiviteter.
Kommunalbestyrelsen  

 skal endvidere sørge for, at det lokale samarbejde mellem de myndigheder,  

 arbejdsformidlingskontorer, uddannelsesinstitutioner m.v., der forestår de  

 eksisterende vejledningsordninger, styrkes og eventuelt udbygges.
 § 7.  Kommunalbestyrelsen bør så vidt muligt sikre en  

 samlet adgang til de vejledningstilbud, der findes i kommunen for unge under  

 25 år.
 § 8.  Bekendtgørelsen træder i kraft den 15. juni  

 1986.
 Stk. 2.  Undervisningsministeriets bekendtgørelse nr.  

 362 af 30. juni 1982 om ungdomsvejledning om uddannelses- og  

 beskæftigelsesmuligheder ophæves.
