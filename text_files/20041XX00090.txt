Skriftlig fremsættelse  

 (5. november 2004) Familie- og  

 forbrugerministeren  

  

 (Henriette Kjær) :
 Herved tillader jeg mig for  

 Folketinget at fremsætte:
Forslag til lov om ændring af lov om social service (Frit valg af  

 klubtilbud eller andre socialpædagogiske fritidstilbud over kommunegrænser og  

 indførsel af minimumsgrænse for tilskud til private pasningsordninger) (Lovforslag nr.
L 86).
Forslag til lov om ændring af lov om social  

 service og lov om retssikkerhed og administration på det sociale område.  

 (Private leverandører af dagtilbud, frit valg af klubtilbud m.v. over  

 kommunegrænserne  

 m.v. - pengene følger barnet) blev fremsat første gang den 31. marts 2004,  

 Lovforslag nr.
L 207 (FT 2003-2004, Tillæg A sp. 7078 og 7084). Forslaget kom  

 til 1. behandling den 20. april 2004 (FF 2003-2004, sp. 8839).  

 Socialministeren  

 trak forslaget tilbage.
L 207 er nu delt op i to  

 lovforslag Forslag til lov om ændring af lov om social service og lov  

 om  

 retssikkerhed og administration på det sociale område (Private leverandører  

 af  

 dagtilbud - pengene følger barnet) og Forslag til lov om ændring  

 af lov om  

 social service (Frit valg af klubtilbud eller andre socialpædagogiske  

 fritidstilbud over kommunegrænser og indførsel af minimumsgrænse for tilskud  

 til private pasningsordninger).
Det sidstnævnte lovforslag er i det  

 væsentlige  

 identisk med den del af lovforslag L 207, der vedrører frit valg af  

 klubtilbud  

 m.v. over kommunegrænserne mv.
Formålet med lovforslaget er at give forældre  

 mulighed for at vælge et klubtilbud eller et andet socialpædagogisk  

 fritidstilbud efter serviceloven på tværs af kommunegrænser.
Pr. 1. januar  

 2004  

 blev der indført frit valg af dagtilbud over kommunegrænserne.
Efter disse  

 regler har forældre ret til at vælge et dagtilbud i en anden kommune end  

 opholdskommunen fra det tidspunkt, hvor forældrene har fået tilsagn om et  

 tilskud fra opholdskommunen til brug for dagtilbud.
Endvidere medfører  

 reglerne, at forældrene selv afholder eventuelle merudgifter ved brugen af  

 dagtilbud over kommunegrænserne.
 Lovforslaget om frit valg af klubtilbud og  

 andre socialpædagogiske fritidstilbud over kommunegrænser svarer til loven om  

 frit valg af dagtilbud over kommunegrænserne.
 Det foreslås samtidig at  

 indføre en minimumsgrænse for kommunens tilskud til privat børnepasning på 75  

 pct. af den billigste nettodriftsudgift pr. plads i et dagtilbud til samme  

 aldersgruppe i kommunen.  

 Det foreslås endvidere, at  

 kommunerne fremover skal tilbyde forældrene at sørge for administration af  

 pasningsordningen mod en reduktion i tilskuddet svarende til udgiften hertil.  

 Forslaget skal lette administrationen for de forældre, som selv arrangerer  

 pasning af deres børn.
 Lovforslaget om frit valg af klubtilbud eller  

 andre socialpædagogiske fritidstilbud over kommunegrænser skønnes samlet set  

 at  

 medføre helt minimale økonomiske konsekvenser for kommunerne.
 Lovforslaget om indførsel af en minimumsgrænse  

 i § 26 skønnes samlet set at medføre kommunale merudgifter på 3,2 mio. kr. i  

 2005 og 6,4 mio. kr. i hvert af årene 2006, 2007 og 2008 (2005-prisniveau),  

 som  

 kommunerne skal kompenseres for.
 De økonomiske konsekvenser skal forhandles med  

 de kommunale parter.
 Med disse bemærkninger indstiller jeg  

 lovforslaget til Folketingets velvillige behandling.
