§ 1 I bekendtgørelse nr. 346 af 3. juni 1993 om foderstoffer, som ændret  

 senest ved bekendtgørelse nr. 172 af 19. marts 1998, foretages følgende  

 ændring:
 1. I § 11 indsættes som nyt stk. 5 og 6 :
»Stk. 5.  Hvis det konstateres, at et parti  

 foderstoffer ikke er i overensstemmelse med bestemmelserne i denne  

 bekendtgørelse og i bekendtgørelse om tilsætningsstoffer til foderstoffer,  

 kan direktoratet fastsætte en frist for den, der er ansvarlig for partiet til  

 at lovliggøre dette ved en passende behandling af dette.
Kan partiet ikke  

 lovliggøres, kan direktoratet pålægge vedkommende at foranledige, at partiet  

 anvendes til andet formål end fodring af dyr eller tilintetgøres.
Stk. 6.  Omkostningerne ved gennemførelse af  

 foranstaltninger efter stk. 5 påhviler den, der er ansvarlig for et parti  

 foderstoffer.« § 2 Bekendtgørelsen træder i kraft den 30. april 1998.
Plantedirektoratet, den 20. april 1998 Mogens Nagel Larsen / Camilla Hesselby (* 1) Bekendtgørelsen indeholder bestemmelser, der gennemfører dele af Det  

 Europæiske Fællesskabs rådsdirektiv 95/53/EF (EFT 1995, L 265, s. 17).
