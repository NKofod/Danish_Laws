Ændringsforslag stillet den 24. maj 2018 Ændringsforslag til 3. behandling af Forslag til lov om ændring af lov om finansiel virksomhed, hvidvaskloven, lov om forvaltere af alternative investeringsfonde m.v. og forskellige andre love (Styrket indsats mod hvidvask m.v. i den finansielle sektor, indførelse af nye former for alternative investeringsfonde, ændringer af grænsen for prospektpligt m.v.) [af erhvervsministeren (Brian Mikkelsen)]:
Til § 1 Af erhvervsministeren:
 1) Nr. 42 affattes således:
»42. I § 363, stk. 1, ændres », andre sparevirksomheder end de i § 361, stk. 1, nr. 4, nævnte og Forvaltningsinstituttet for Lokale Pengeinstitutter« til: »og andre sparevirksomheder end de i § 361, stk. 1, nr. 4, nævnte«.« [Ændring af henvisning i bestemmelsen] Til § 2 2) Nr. 6 affattes således:
 »6. Efter § 57 indsættes før overskriften før § 58:
§ 57 a.
En ekstern revisor for en operatør af et reguleret marked eller en udbyder af en dataindberetningstjeneste skal straks meddele Finanstilsynet om ethvert forhold og enhver afgørelse vedrørende selskabet, som revisor bliver vidende om under udøvelsen af hvervet som revisor, og som kan 1) udgøre en væsentlig overtrædelse af lovbestemmelser eller forskrifter, som fastsætter betingelserne for meddelelse af tilladelse, eller som særlig vedrører operatøren af et reguleret marked eller udbyderen af en dataindberetningstjenestes virksomhed, 2) påvirke operatøren af et reguleret markeds eller udbyderen af en dataindberetningstjenestes fortsatte aktivitet eller 3) føre til revisors nægtelse af at påtegne regnskabet eller til, at konklusionen modificeres.
Stk. 2. Meddelelsespligten omfatter tillige ethvert forhold og enhver afgørelse omfattet af stk. 1, som den eksterne revisor bliver vidende om som revisor for et selskab, der har snævre forbindelser med operatøren af et reguleret marked eller udbyderen af en dataindberetningstjeneste.«« [Flytning af bestemmelsen fra § 58 a til § 57 a] Til § 25 3) I stk. 2 ændres », 21-31 og 33-45,« til: »og 21-45,«.
[Ændring af ikrafttrædelsesbestemmelsen som følge af nyt nummer i § 1] 4) I stk. 3 ændres », 21-31 og 33-45,« til: »og 21-45,«.
[Ændring af ikrafttrædelsesbestemmelsen som følge af nyt nummer i § 1] Bemærkninger Til nr. 1 I lovforslagets § 1, nr. 41, var der ved en fejl henvist til § 361, stk. 1, nr. 5. Ved § 1, nr. 102, i lov nr. 665 af 8. juni 2017 om ændring af lov om finansiel virksomhed, lov om finansielle rådgivere og boligkreditformidlere og forskellige andre love blev henvisningen ændret til § 361, stk. 1, nr. 4.
 Ved ændringsforslaget ændres henvisningen fra § 361, stk. 1, nr. 5, til § 361, stk. 1, nr. 4, således at der foretages en korrekt ændring.
Til nr. 2 Med lovforslaget blev det foreslået at indsætte en ny bestemmelse i lov om kapitalmarkeder vedrørende oplysningspligt for revisorer for operatører af et reguleret marked eller udbydere af en dataindberetningstjeneste.
Bestemmelsen blev indsat i § 58 a.
 Med § 20, nr. 2, i lov nr. 436 af 8. maj 2018 om net- og informationssikkerhed for domænenavnssystemer og visse digitale tjenester blev der indsat en ny bestemmelse som § 58 a i lov om kapitalmarkeder.
 Henset til at der ikke kan være to § 58 a i lov om kapitalmarkeder, ændres lovforslagets § 2, nr. 6, således at den foreslåede bestemmelse foreslås indsat som § 57 a.
 Forslaget indebærer ikke nogen indholdsmæssig ændring.
Til nr. 3 Med ændringsforslag til lovforslagets 2. behandling blev der i § 1 indsat et nyt nr. 32. Bestemmelsen skal også kunne sættes i kraft for Færøerne.
Som konsekvens heraf er ikrafttrædelsesbestemmelsen for Færøerne justeret i overensstemmelse hermed.
Til nr. 4 Med ændringsforslag til lovforslagets 2. behandling blev der i § 1 indsat et nyt nr. 32. Bestemmelsen skal også kunne sættes i kraft for Grønland.
Som konsekvens heraf er ikrafttrædelsesbestemmelsen for Grønland justeret i overensstemmelse hermed.
