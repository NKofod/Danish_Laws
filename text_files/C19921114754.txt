 Kriminalforsorgens anstalter samt Uddannelsescenteret.
Vedlagt sendes Finansministeriets cirkulære af 7. februar 1992 om  

 helbredsbedømmelse af tjenestemænd m.fl.
Cirkulæret har virkning fra 1. marts  

 1992.
 1. Den væsentligste ændring er, at der ikke længere i  

 forbindelse med den enkelte tjenestemandsansættelse skal indhentes en  

 udtalelse fra Helbredsnævnet.
Det enkelte tjenestested skal i stedet selv i forbindelse med  

 ansættelsessamtaler m.v. vurdere, om den pågældende er heldbredsmæssigt egnet  

 til ansættelse.
I tvivlstilfælde vil der som hidtil - men nu mod betaling -  

 kunne indhentes en udtalelse fra Helbredsnævnet.
Såfremt der opstår spørgsmål  

 herom, bedes sagen forelagt direktoratet.
 I følgeskrivelsen til tjenestemanden skal der tages et pensionsforbehold  

 på 10 år i henhold til tjenestemandspensionslovens § 7. Endvidere skal der  

 altid udleveres vedlagte »Orientering om pensionsforbehold«.
 Der vedlægges et af direktoratet udarbejdet standardkoncept, der kan  

 anvendes ved ansættelse af tjenestemænd.
 Såfremt der allerede er udfærdiget ansættelsesskrivelser til tjenestemænd,  

 med ansættelsesdato 1. marts 1992 eller senere, skal disse skrivelser ændres  

 i henhold til overstående.
2. Sager vedrørende nedsættelse af tjenestetiden af  

 helbredsmæssige grunde samt sager om suspension af ferie på grund af sygdom  

 opstået efter feriens begyndelse skal ikke længere forelægges  

 Finansministeriet og Helbredsnævnet.
Disse sager skal dog fortsat indtil  

 videre forelægges for direktoratet til afgørelse.
 De ændrede regler om nedsættelse af tjenestetiden af helbredsmæssige  

 grunde vil blive udsendt, når de er modtaget fra Finansministeriet.
 3. I tilslutning til tidligere drøftelser om  

 foranstaltninger med henblik på at begrænse sygefraværet skal opmærksomheden  

 henledes på den i cirkulærets pkt. 3.2. beskrevne procedure.
4. De nye regler ændrer § 8 i Justitsministeriets  

 følgeskrivelse af 19. september 1975 til bekendtgørelse om udnævnelse og  

 afskedigelse af tjenestemænd ved kriminalforsorgens anstalter samt  

 Justitsministeriets cirkulære af 5. december 1972 om anstalternes ekspedition  

 af sager om eftergivelse af sygedage og suspension af ferie.
Disse  

 bestemmelser vil senere blive ændret.
 E.B.
