(Momsnævnet) I medfør af § 79, stk. 8, i lov nr. 375 af 18. maj 1994 om merværdiafgift (momsloven) fastsættes følgende bestemmelser vedrørende det i henhold til lovens § 79, stk. 1, nedsatte nævn:
§ 1.  Nævnet består af 6 medlemmer, der skal  

 repræsentere et alsidigt kendskab til administrations- og erhvervsforhold.
Af  

 de 6 medlemmer skal 2 repræsentere Skatteministeriet, 1 udpeges inden for  

 detail- og engroshandel, 1 inden for håndværk og industri, 1 inden for  

 landbruget og 1 inden for det område, der dækkes af Arbejderbevægelsens  

 Erhvervsråd.
 Stk. 2.  Ved behandling af sager af den i  

 merværdiafgiftslovens § 79, stk. 4, nr. 6, omhandlede art (om, hvad der er  

 offentlig forsyningsvirksomhed), udvides nævnet med 3 medlemmer, hvoraf 1  

 skal være sagkyndigt vedrørende erhvervsforhold, specielt anlægsarbejder, og  

 2 skal være sagkyndige vedrørende amtskommunale og kommunale anliggender.
Stk. 3.  Nævnets medlemmer udnævnes af skatteministeren,  

 der ligeledes udpeger et af de to medlemmer, der repræsenterer  

 Skatteministeriet, til formand.
Skatteministeren udpeger en næstformand  

 blandt de øvrige medlemmer.
Med undtagelse af nævnets formand udnævnes  

 medlemmerne for 6 år, idet intet medlem kan udnævnes for en periode udover  

 det fyldte 70. år.
 Stk. 4.  Skatteministeren udpeger suppleanter for de  

 medlemmer, der repræsenterer Skatteministeriet.
 Stk. 5.  Skatteministeren udpeger sekretærer for nævnet.
 § 2.  Nævnet har den endelige administrative afgørelse  

 af de i bilaget til bekendtgørelsen nævnte spørgsmål (sager), jf. dog stk. 2.
 Stk. 2.  Nævnet kan i sager, der er indbragt direkte for  

 nævnet, overlade det til formanden at afgøre, om de i lovens § 79, stk. 5,  

 nævnte betingelser herfor er opfyldt.
 Stk. 3.  Nævnet afgiver udtalelse til skatteministeren  

 om de i § 4 i Lov om forbrugsbegrænsende foranstaltninger omhandlede  

 spørgsmål om afgiftsfritagelse.
 § 3.  Ved behandling af sager, der efter nævnets skøn  

 kræver speciel branchemæssig, teknisk eller handelsmæssig indsigt, kan nævnet  

 tilkalde sagkyndige rådgivere.
 § 4.  Nævnet afholder møde på de af nævnet vedtagne  

 faste mødedage, og i øvrigt så ofte formanden finder anledning dertil.
Stk. 2.  Med mødeindkaldelsen skal følge dagsorden, der  

 så vidt muligt skal indeholde angivelse af de sager, der kommer til  

 behandling.
Sammen med dagsordenen sendes fotokopi af det i sagerne  

 foreliggende materiale.
 Stk. 3.  Medlemmer, der er forhindret i at møde, skal  

 give en af sekretærerne meddelelse herom.
 § 5.  Nævnet er beslutningsdygtigt, når mindst 3  

 medlemmer er til stede, hvoraf 1 repræsentant for Skatteministeriet og 2  

 erhvervsrepræsentanter.
 Stk. 2.  Ved behandlingen af de i § 1, stk. 2, nævnte  

 sager er nævnet beslutningsdygtigt, når mindst 5 medlemmer er til stede,  

 hvoraf 1 repræsentant for Skatteministeriet, 3 erhvervsrepræsentanter og 1 af  

 de sagkyndige vedrørende amtskommunale og kommunale anliggender.
Stk. 3.  Afgørelse træffes ved stemmeflerhed.
Står  

 stemmerne lige, er formandens stemme afgørende.
 Stk. 4.  De af nævnet tilkaldte sagkyndige rådgivere har  

 ikke stemmeret.
 § 6.  Intet af nævnets medlemmer må deltage i  

 behandlingen af en sag, der umiddelbart berører erhvervsvirksomheder, i  

 hvilke den pågældende er økonomisk interesseret eller i øvrigt er tilknyttet,  

 jf. forvaltningslovens kapitel 2.
 Stk. 2.  Nævnet afgør, om, bestemmelsen i stk. 1  

 udelukker, at et medlem deltager i behandlingen af sagen.
§ 7.  Nævnets sekretariatet fremsender inden sagens  

 behandling i nævnet relevant materiale til den, der har indbragt en sag til  

 afgørelse for nævnet (parten). Der gives parten en frist på 3 uger til at  

 fremkomme med eventuelle kommentarer til det fremsendte materiale.
Parten  

 underrettes samtidig om, at vedkommende efter begæring har adgang til  

 mundtligt at fremstille sagen for nævnet.
Fremkommer parten ikke med  

 kommentarer inden fristens udløb, underrettes den pågældende senest 1 uge  

 herefter skriftligt om, at sagen vil blive forelagt for nævnet på det  

 foreliggende grundlag, såfremt der ikke svares inden for yderligere 14 dage.  

 Hvis underretningen sendes til en repræsentant for parten, kan sekretariatet  

 i gentagelsestilfælde sende en kopi af underretningen til sidstnævnte og  

 samtidig underrette repræsentanten herom.
Stk. 2.  De statslige told- og skattemyndigheder har på  

 begæring adgang til at give en mundtlig fremstilling for nævnet i tilfælde,  

 hvor en af de statslige told- og skattemyndigheder foretagen skønsmæssig  

 ansættelse af en virksomheds afgiftstilsvar eller afgiftsgrundlag indklages  

 for nævnet.
De statslige told- og skattemyndigheder har ligeledes adgang til  

 at møde for nævnet i sager, hvor parten har anmodet om mundtligt at  

 fremstille sagen for nævnet.
§ 8.  Nævnet kan imødekomme en ansøgning om  

 genoptagelse af behandlingen af en tidligere afgjort sag.
En ansøgning om  

 genoptagelse kan normalt ikke forventes imødekommet, såfremt ansøgningen om  

 fornyet behandling skyldes, at der ved den første behandling i nævnet ikke er  

 taget hensyn til oplysninger eller indsigelser, som ansøgeren burde være  

 fremkommet med før eller under denne behandling.
 § 9.  Nævnets medlemmer og tilkaldte sagkyndige  

 rådgivere har tavshedspligt med hensyn til oplysninger af fortrolig karakter,  

 som de gennem deres virksomhed i nævnet får kendskab til, jf.  

 forvaltningslovens § 27.
 § 10.  Nævnets sekretærer udarbejder skriftligt  

 referat af forhandlingerne i nævnet og af de afgørelser, der træffes.
 Stk. 2.  Nævnets afgørelser skal meddeles skriftligt.
§ 11.  Nævnet udvælger de af sine afgørelser, som er  

 af almen interesse, til offentliggørelse.
Navn og adresse på de virksomheder,  

 som afgørelserne vedrører, offentliggøres ikke.
Fortrolige oplysninger må  

 ligeledes ikke offentliggøres.
 § 12.  Bekendtgørelsen træder i kraft den 1. juli  

 1994. Samtidig ophæves bekendtgørelse nr. 484 af 10. august 1988 af  

 forretningsorden for Nævnet vedrørende Merværdiafgift m.v. (Momsnævnet).
