Bekendtgørelse om den  

 erhvervsøkonomiske diplomuddannelse I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v., som ændret ved lov nr. 1050 af 23. december  

 1998, § 2, stk. 1, § 11, stk. 2, og § 12 i lov om  

 universiteter m. fl. (Universitetsloven), jf. lovbekendtgørelse nr.  

 334 af 27. maj 1993, som ændret ved lov nr. 1048 af 23. december 1998  

 og ved lov nr. 348 af 2. juni 1999, og § 8, stk. 1, i lov om  

 handelshøjskoler og handelshøjskoleafdelinger, jf.  

 lovbekendtgørelse nr. 864 af 27. september 1996, fastsættes:
Kapitel 1 Uddannelsens formål og struktur m.v.
 § 1. Formålet med den  

 erhvervsøkonomiske diplomuddannelse er på et  

 samfundsvidenskabeligt grundlag at give de studerende indsigt i et  

 erhvervsøkonomisk speciale, således at de studerende  

 kvalificeres til at løse komplekse økonomiske og  

 ledelsesmæssige opgaver i virksomheder, organisationer og offentlige  

 institutioner ved kritisk anvendelse af uddannelsens teorier og metoder.
 Stk. 2. 1. del, som er et bredt erhvervsøkonomisk  

 studium med hovedvægten lagt på teori- og metodebeherskelse inden  

 for samfundsvidenskabelige grunddiscipliner, har til formål at give  

 faglig bredde og danne et fælles grundlag for specialerne.
Stk. 3. 2. del har til formål at give en faglig  

 specialisering, hvor hovedvægten lægges på specialets  

 teorier og metoder.
Specialet relateres endvidere til andre fagområder  

 ud fra et ledelsesmæssigt og internationalt perspektiv.
 § 2. Uddannelsen er en sammenhængende  

 videregående deltidsuddannelse, der udbydes som åben uddannelse.
Stk. 2. Uddannelsen består af to dele, en 1. del og en  

 2. del.
Hver del er normeret til 1 studenterårsværk.
Et  

 studenterårsværk er en fuldtidsstuderendes arbejde i et år.  

 Et studenterårsværk svarer til 60 point i European Credit  

 Transfer System (ECTS-point).
 Stk. 3. En del af uddannelsen kan tilrettelægges som  

 heltidsundervisning inden for en tidsramme på op til ét  

 år, jf. lov om åben uddannelse § 2, stk. 5.
Stk. 4. 1. del henholdsvis 2. del skal være afsluttet  

 senest 3 år efter studiestart.
Institutionen kan dispensere herfra.
 § 3. Uddannelsen kan udbydes af  

 handelshøjskoler, handelshøjskoleafdelinger, Syddansk  

 Universitet og Aalborg Universitet.
 Stk. 2. Undervisningsministeriet kan godkende, at uddannelsen  

 udbydes ved andre institutioner.
§ 4. Den erhvervsøkonomiske  

 diplomuddannelse (Handelsvidenskabelig Diplomprøve) giver ret til  

 betegnelsen HD.
Ved oversættelse til engelsk er betegnelsen Graduate  

 Diploma in Business Administration.
Specialiseringen angives i parentes efter  

 betegnelsen.
Kapitel 2 Adgangskrav § 5. Adgang til 1. del har ansøgere, der  

 har bestået en adgangsgivende eksamen i henhold til § 3 og  

 § 17 i bekendtgørelse om adgang, indskrivning og orlov m.v. ved  

 videregående uddannelser.
 Stk. 2. Institutionen kan i særlige tilfælde  

 dispensere fra stk. 1.
 § 6. Adgang til 2. del har en ansøger, der  

 har gennemført 1. del eller tilsvarende.
 Stk. 2. Adgang til 2. del har endvidere ansøgere, der  

 har bestået den almene erhvervsøkonomiske eksamen (HA) eller  

 markedsøkonomeksamen.
Stk. 3. Institutionen kan give adgang til 2. del for  

 ansøgere, der ikke opfylder de i stk. 1 og 2 nævnte krav om  

 adgangsgivende uddannelse.
Adgangen kan betinges af, at ansøgeren  

 består en kvalifikationsprøve eller anden form for individuel  

 bedømmelse, der dokumenterer nødvendige kvalifikationer.
 Stk. 4. Ansøgere til 2. del skal tillige have erhvervet  

 relevant erhvervserfaring svarende til mindst 2 års fuldtidsarbejde,  

 jf. dog § 20, stk. 6. Erhvervserfaringen kan erhverves  

 sideløbende med den adgangsgivende uddannelse.
 Stk. 5. En bestået 1. del giver adgang til 2. del ved  

 alle uddannelsesinstitutioner, der udbyder den erhvervsøkonomiske  

 diplomuddannelse.
Kapitel 3 Uddannelsens indhold § 7. Institutionen fastsætter i en  

 studieordning, jf. § 13, indholdet og omfanget i ECTS-point af de  

 fagområder, der indgår i uddannelsen.
§ 8. På 1. del behandles og integreres  

 grundlæggende samfundsvidenskabelige fagområder.
Indlæring  

 af erhvervsøkonomisk metode sikres gennem tværfaglige og  

 praksisorienterede aktiviteter.
Ud over et afsluttende projekt på 5  

 ECTS-point, jf. stk. 3, er minimumskravene til omfanget af de enkelte  

 fagområder:
 1)	Erhvervsøkonomi : 15 ECTS-point.
 2)	Samfundsøkonomi: 10 ECTS-point.
 3)	Statistik: 10 ECTS-point.
 4)	Erhvervsjura: 10 ECTS-point.
 5)	Informationsteknologi og økonomi:  

 4 ECTS-point.
 Stk. 2. Formålet med fagområderne er:
 1)	Erhvervsøkonomi skal give grundlæggende indsigt i  

 teorier og metoder til løsning af virksomhedens økonomiske  

 beslutningsproblemer.
 2)	Samfundsøkonomi skal med henblik på at forbedre  

 virksomhedens beslutningsgrundlag give indsigt i markedets funktion, den  

 nationale og internationale økonomis struktur og udvikling samt i  

 grundlaget for at føre økonomisk politik.
 3)	Statistik skal med henblik på beslutningstagning omfatte  

 metoder til på et sandsynlighedsteoretisk grundlag at indsamle,  

 behandle og analysere data vedrørende erhvervsøkonomiske og  

 samfundsøkonomiske problemstillinger.
 4)	Erhvervsjura skal omfatte juridiske områder af relevans for  

 erhvervsøkonomiske problemstillinger med særlig vægt  

 på formuerettens centrale dele.
 5)	Informationsteknologi og økonomi skal omfatte anvendelse af  

 informationsteknologi og informationssystemer ved løsning af  

 erhvervsøkonomiske problemstillinger.
Stk. 3. 1. del afsluttes med et projekt, som har til  

 formål at dokumentere kompetence i forbindelse med metodevalg til  

 løsning af erhvervsøkonomiske problemstillinger.
Projektet skal  

 tage udgangspunkt i en erhvervsøkonomisk problemstilling og inddrage  

 teorier og metoder fra relevante fagområder.
 § 9. 2. del er et dyberegående studium inden  

 for et af følgende erhvervsøkonomiske specialer:
 1)	Afsætningsøkonomi.
 2)	Finansiering.
 3)	Informatik.
 4)	Logistik.
 5)	Miljøledelse.
 6)	Organisation.
 7)	Regnskab og økonomistyring.
 8)	Udenrigshandel.
 Stk. 2. Undervisningsministeriet godkender efter indstilling  

 fra institutionen, inden for hvilke specialer institutionen kan udbyde  

 uddannelsen efter denne bekendtgørelse.
 Stk. 3. Efter indstilling fra en institution kan  

 Undervisningsministeriet godkende andre specialer end nævnt i  

 stk. 1.
 Stk. 4. Af de 60 ECTS-point skal mindst 48 ECTS-point anvendes  

 på fagområder, der direkte vedrører det valgte  

 erhvervsøkonomiske speciale.
 Stk. 5. I specialet indgår en tværfaglig  

 prøve, som skal sikre, at den studerende har en ajourført og  

 anvendelsesorienteret indsigt i specialets teorier og metoder.
Stk. 6. 2. del afsluttes med en afhandling på mindst 15  

 ECTS-point.
Afhandlingen skal have hovedvægt inden for specialet og har  

 til formål at dokumentere den studerendes evne til at identificere,  

 formulere, analysere og udarbejde løsningsforslag til en kompleks  

 erhvervsøkonomisk problemstilling ved anvendelse af uddannelsens  

 teorier og metoder.
 § 10. I uddannelsen indgår i det omfang, det  

 er relevant for det pågældende fagomåde, undervisning i  

 miljømæssige problemstillinger og i samspillet mellem  

 forskellige kulturformer.
Kapitel 4 Eksamen § 11. For eksamen, herunder prøveformer,  

 bedømmelse, eksamensbevis, klage over eksamen m.v., gælder  

 reglerne i bekendtgørelse om eksamen ved visse videregående  

 uddannelser under Undervisningsministeriet (Eksamensbekendtgørelsen),  

 bekendtgørelse om karakterskala og anden bedømmelse samt  

 bekendtgørelse om censorinstitutionen for visse videregående  

 uddannelser under Undervisningsministeriet (  

 Censorbekendtgørelsen).
§ 12. Der udregnes et samlet eksamensresultat for  

 1. del og 2. del.
Ved beregning af eksamensresultatet indgår de enkelte  

 prøver, der bedømmes efter 13-skalaen, med vægte svarende  

 til fagets andel af uddannelsen.
Kapitel 5 Andre regler § 13. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning, jf. § 8 i Universitetsloven.
 Stk. 2. Studieordningen skal indeholde regler om:
 1)	Adgangskrav.
 2)	Mål for og indhold af de enkelte fagområder og  

 specialer.
 3)	Omfanget af fagene opgjort i ECTS-point.
 4)	Eventuelle særlige krav til undervisnings- og arbejdsformer,  

 herunder andelen af ECTS-point der anvendes på skriftlige arbejder.
 5)	Eventuelle særlige krav til undervisnings- og  

 eksamensfordringer, herunder eventu- elle bundne forudsætninger i  

 studieforløbet.
 6)	Meritoverførsel.
 Stk. 3. Det skal af studieordningen fremgå, at  

 institutionen, hvor det er begrundet i usædvanlige forhold, kan  

 dispensere fra de regler i studieordningen, som alene er fastsat af  

 institutionen.
Stk. 4.Inden en studieordning fastsættes og ved  

 væsentlige ændringer af studieordningen, inddrages  

 aftagerrepræsentanter.
Derudover indhentes en udtalelse fra  

 censorformandskabet, jf.
Censorbekendtgørelsen.
Andre udbydere af  

 uddannelsen, jf. § 3, og fællesudvalget nedsat i henhold til §14  

 orienteres med henblik på koordinering af uddannelsen.
 Stk. 5.Ved udstedelse af nye studieordninger og ved  

 væsentlige ændringer af studieordninger fastsættes  

 overgangsregler i studieordningen.
 Stk. 6. Studieordninger og væsentlige ændringer heraf  

 træder i kraft ved et studieårs begyndelse.
 Stk. 7. Studieordninger og væsentlige ændringer  

 heraf sendes til de andre institutioner, jf. § 3, censorerne og  

 Undervisningsministeriet til orientering.
 § 14. Institutionerne nedsætter et  

 fællesudvalg, der er rådgivende om uddannelsen over for  

 institutionerne og Undervisningsministeriet.
 § 15. Beståede uddannelseselementer i  

 uddannelsen ved en af institutionerne ækvivalerer tilsvarende  

 uddannelseselementer, jf. §§ 8 og 9, ved de andre institutioner, der  

 udbyder uddannelsen, jf. § 3.
 Stk. 2. Institutionen kan i hvert enkelt tilfælde eller  

 ved regler i studieordningen godkende, at gennemførte  

 uddannelseselementer fra en anden dansk eller fra en udenlandsk  

 videregående uddannelsesinstitution træder i stedet for  

 uddannelseselementer, der er omfattet af denne bekendtgørelse.  

 Afgørelserne træffes på grundlag af en faglig vurdering af  

 ækvivalensen mellem de berørte uddannelsesdele.
 Stk. 3. Institutionen kan gøre merit efter stk. 2  

 betinget af, at ansøgeren består en kvalifikationsprøve  

 eller anden form for individuel bedømmelse, der dokumenterer  

 nødvendige kvalifikationer i den pågældende disciplin.
 Stk. 4. Ved godkendelse efter stk. 2 anses  

 uddannelseselementet for gennemført, hvis det er bestået efter  

 regler ved den pågældende anden uddannelsesinstitution.
 § 16. Den tværfaglige prøve samt  

 afhandlingen på 2. del, jf § 9, stk. 5 og 6, er undtaget fra  

 bestemmelsen i 15, stk. 2.
 § 17. Undervisningsministeriet kan tillade  

 institutionen at fravige bekendtgørelsen som led i forsøg.  

 Samtidig fastsættes forsøgets varighed og  

 rapporteringsform.
 Stk. 2.Undervisningsministeriet kan dispensere fra  

 bekendtgørelsens bestemmelser, når det findes begrundet i  

 usædvanlige forhold, bortset fra de tilfælde, der er nævnt  

 i § 2, stk. 4, § 5, stk. 2, § 6, stk. 1, 2, 3  

 og 4, § 13, stk. 3 og § 15, stk. 2 og 3.
§ 18. Institutionens afgørelser i henhold  

 til denne bekendtgørelse kan af klageren indbringes for  

 Undervisningsministeriet, når klagen vedrører retlige  

 spørgsmål.
Klagen indgives til institutionen.
Institutionen  

 videresender klagen til Undervisningsministeriet ledsaget af en udtalelse.  

 Institutionen giver klageren lejlighed til inden for en frist af 1 uge at  

 kommentere udtalelsen.
Kommentarerne medsendes til  

 Undervisningsministeriet.
 Stk. 2.Frist for at indgive klage efter stk. 1 er 2 uger  

 fra den dag, afgørelsen er meddelt klageren.
 § 19. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Overgangsregler og ikrafttræden § 20. Bekendtgørelsen træder i kraft  

 den 1. september 1999 og har virkning for studerende, der påbegynder  

 uddannelsen den 1. september 1999 eller senere.
For Handelshøjskolen i  

 København har bekendtgørelsen dog først virkning for de  

 studerende, der påbegynder uddannelsen den 1. september 2000 eller  

 senere.
 Stk. 2. Bekendtgørelse nr. 712 af 17. august 1992 om  

 det erhvervsøkonomiske diplomstudium ophæves.
 Stk. 3. Institutionen fastsætter overgangsregler for  

 studerende, der før den 1. september 1999, for Handelshøjskolen  

 i Københavns vedkommende dog først den 1. september 2000, er  

 begyndt på den erhvervsøkonomiske diplomuddannelse, og som  

 ønsker at færdiggøre uddannelsen efter de nye regler.
 Stk. 4. Studerende, der er påbegyndt HD 2. del 1.  

 september 1998 eller tidligere, for Handelshøjskolen i  

 Københavns vedkommende dog 1. september 1999 eller tidligere, og som  

 ønsker at færdiggøre uddannelsen efter de hidtidige  

 regler, skal afslutte uddannelsen inden den 1. september 2001, ved  

 Handelshøjskolen i København dog inden den 1. september  

 2002.
 Stk. 5. Studerende, der er påbegyndt HD 1. del den 1.  

 september 1998 eller tidligere, for Handelshøjskolen i  

 Københavns vedkommende dog 1. september 1999 eller tidligere, og som  

 ønsker at færdiggøre uddannelsen efter de hidtidige  

 regler, skal afslutte uddannelsen inden den 1. september 2004, ved  

 Handelshøjskolen i København dog inden den 1. september  

 2005.
 Stk. 6. For studerende, der inden 1. september 2001 opfylder  

 adgangskravene til uddannelsens 2. del, jf. § 6, stk. 1 og 2,  

 gælder kravet i § 6, stk. 4, ikke.
