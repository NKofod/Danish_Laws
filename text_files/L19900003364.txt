Danmark undertegnede uden ratifikationsforbehold den 19. marts 1985 en i  

 Wien den 19. marts 1985 udfærdiget ottende tillægsprotokol til den europæiske  

 konvention til beskyttelse af menneskerettigheder og grundlæggende  

 frihedsrettigheder, jf.
Udenrigsministeriets bekendtgørelse nr. 20 af 11.  

 juni 1953 og efterfølgende bekendtgørelser, senest nr. 41 af 7. april 1989,  

 Lovtidende C.
Protokollen har følgende ordlyd:
Oversættelse PROTOKOL NR. 8 TIL DEN EUROPÆISKE KONVENTION TIL BESKYTTELSE AF  

 MENNESKERETTIGHEDER OG GRUNDLÆGGENDE FRIHEDSRETTIGHEDER Europarådets  

 medlemsstater, der har undertegnet denne protokol til konventionen til  

 beskyttelse af menneskerettigheder og grundlæggende frihedsrettigheder,  

 undertegnet i Rom den 4. november 1950 (i det følgende omtalt som  

 »konventionen«), som finder det ønskeligt at ændre visse bestemmelser i konventionen for at  

 forbedre og i særdeleshed fremme sagsbehandlingen ved  

 Menneskerettighedskommissionen, som yderligere finder, at det er ønskeligt at ændre visse bestemmelser i  

 konventionen vedrørende sagsbehandlingen i Menneskerettighedsdomstolen, er blevet enige om følgende:
ARTIKEL 1 Den eksisterende tekst i konventionens artikel 20 skal udgøre stk. 1 i  

 samme artikel, og der tilføjes følgende fire stykker:
2. Samtlige medlemmer deltager i kommissionens møder.  

 Der er imidlertid mulighed for at arbejde i kamre, hvert sammensat af mindst  

 syv medlemmer.
Kamrene kan undersøge andragender i henhold til konventionens  

 artikel 25, som kan behandles på grundlag af etableret retspraksis, eller som  

 ikke giver anledning til alvorlig tvivl vedrørende fortolkning eller  

 anvendelse af konventionen.
På grundlag af nævnte begrænsning og  

 bestemmelserne i denne artikels stk. 5 skal kamrene udøve alle de beføjelser,  

 som er tillagt kommissionen i henhold til konventionen.
 Det kommissionsmedlem, som er valgt for en høj kontraherende part, mod  

 hvem et andragende rettes, skal have ret til at deltage i det kammer, hvortil  

 dette andragende er blevet henvist.
 3. Kommissionen kan nedsætte komiteer, hver bestående  

 af mindst tre medlemmer, med beføjelse til enstemmigt at afvise et andragende  

 indbragt i henhold til artikel 25 eller slette det fra sagslisten, når en  

 sådan beslutning kan tages uden nærmere undersøgelse.
 4. Et kammer eller en komite kan når som helst give  

 afkald på sin jurisdiktionskompetence til fordel for den samlede kommission,  

 som desuden kan forlange ethvert andragende, der er blevet henvist til et  

 kammer eller en komite, overført til sig.
 5. Alene den samlede kommission kan udøve følgende  

 beføjelser:
a. undersøgelse af andragender indbragt i henhold til artikel 24; b. indbringelse af en sag for domstolen i medfør af artikel 48 a.; c. fastsættelse af forretningsorden i medfør af artikel 36.' ARTIKEL 2 Til konventionens artikel 21 føjes følgende stk. 3:
3. Kandidaterne skal nyde den højeste moralske  

 anseelse og må enten besidde de kvalifikationer, der kræves for udnævnelse  

 til de overordnede dommerembeder, eller være personer af anerkendt  

 sagkundskab inden for national ret eller folkeret.' ARTIKEL 3 Til konventionens artikel 23 føjes følgende sætning:
»Under deres funktionstid må de ikke tage beskæftigelse, som er  

 uforenelig med deres uafhængighed og upartiskhed som medlemmer af  

 kommissionen eller med de krav, der stilles til dette embede.« ARTIKEL 4 Konventionens artikel 28 med ændringer skal udgøre stk. 1 i samme artikel,  

 og artikel 30 med ændringer skal udgøre stk. 2. Artikel 28's nye ordlyd er  

 følgende:
»ARTIKEL 28 1. Når kommissionen antager en sag, der er indbragt  

 for den, skal den:
a. med henblik på at udrede kendsgerningerne foretage en gennemgang af  

 sagen i forening med parternes repræsentanter og om nødvendigt foranstalte en  

 undersøgelse, til hvis effektive gennemførelse vedkommende stater skal stille  

 alle midler til rådighed efter at have drøftet spørgsmålet med kommissionen; b. samtidig hermed stille sig til rådighed for vedkommende parter med det  

 formål at opnå en mindelig løsning af sagen på grundlag af respekt for  

 menneskerettighederne som defineret i denne konvention.
2. Hvis det lykkes kommissionen at udvirke en mindelig  

 løsning, skal den udarbejde en beretning, der skal sendes til vedkommende  

 stater, til Ministerudvalget og til Europarådets generalsekretær til  

 offentliggørelse.
Denne beretning skal indskrænke sig til en kort  

 konstatering af kendsgerningerne og den løsning, der er opnået.« ARTIKEL 5 I konventionens artikel 29, første stk., skal ordet »enstemmigt«  

 erstattes af ordene »med to tredjedeles flertal af sine  

 medlemmmer«.
ARTIKEL 6 Følgende bestemmelse er indsat i konventionen:
»ARTIKEL 30 1. Kommissionen kan på ethvert tidspunkt i  

 sagsbehandlingen beslutte at slette et andragende af sagslisten, såfremt det  

 på baggrund af omstændighederne findes, at:
a. klageren ikke har til hensigt at forfølge sit andragende, eller b. sagen er blevet løst, eller c. det i øvrigt efter kommissionens opfattelse ikke længere er begrundet  

 at fortsætte undersøgelsen af andragendet.
 Kommissionen skal dog fortsætte undersøgelsen af et andragende, hvis  

 respekt for menneskerettighederne som defineret i denne konvention påbyder  

 det.
2. Hvis kommissionen beslutter at slette en sag fra  

 listen efter at have antaget den, skal kommissionen udarbejde en beretning  

 indeholdende en konstatering af kendsgerningerne og beslutningen om at slette  

 sagen samt begrundelsen herfor.
Beretningen skal oversendes til parterne,  

 ligesom den skal tilsendes Ministerudvalget til underretning.
Kommissionen  

 kan offentliggøre beretningen.
3. Kommissionen kan beslutte at genoptage et  

 andragende på sin sagsliste, hvis den mener, at omstændighederne berettiger  

 en sådan fremgangsmåde.« ARTIKEL 7 Konventionens artikel 31, stk. 1, skal have følgende ordlyd:
1. Hvis undersøgelsen af et andragende ikke er blevet  

 afsluttet i henhold til artikel 28 (stk. 2), 29 eller 30, skal kommissionen  

 udarbejde en beretning om kendsgerningerne og anføre sin opfattelse med  

 hensyn til, om disse åbenbarer, at vedkommende stat har brudt sine  

 forpligtelser ifølge konventionen.
De enkelte kommissionsmedlemmers  

 opfattelse af dette punkt kan anføres i beretningen.' ARTIKEL 8 Konventionens artikel 34 skal have følgende ordlyd:
»Med forbehold af bestemmelserne i artikel 20 (stk. 3.) og 29 træffer  

 kommissionen sin afgørelse ved flertal af de medlemmer, der er til stede og  

 afgiver stemme.« ARTIKEL 9 Til konventionens artikel 40 føjes følgende stk. 7:
7. Domstolens medlemmer har sæde i domstolen som  

 individuelle personer.
Under deres funktionstid må de ikke tage  

 beskæftigelse, som er uforenelig med deres uafhængighed og upartiskhed som  

 medlemmer af domstolen eller med de krav, der stilles til dette embede.' ARTIKEL 10 Konventionens artikel 41 skal have følgende ordlyd:
»Domstolen vælger sin præsident og en eller to vicepræsidenter for et  

 tidsrum af tre år.
De kan genvælges.« ARTIKEL 11 I konventionens artikel 43, første sætning, skal tallet »7«  

 erstattes af tallet »9«.
ARTIKEL 12 1. Nærværende protokol er åben for undertegnelse af de  

 af Europarådets medlemsstater, der har undertegnet konventionen; de kan give  

 deres samtykke til at være bundet i form af:
a. undertegnelse uden forbehold af ratifikation, accept eller godkendelse,  

 eller b. undertegnelse med forbehold af ratifikation, accept eller godkendelse  

 efterfulgt af ratifikation, accept eller godkendelse.
 2. Ratifikations-, accept- eller  

 godkendelsesinstrumenter skal deponeres hos Europarådets generalsekretær.
ARTIKEL 13 Denne protokol træder i kraft på førstedagen i den måned, der følger efter  

 udløbet af et tidsrum på tre måneder efter den dato, hvor alle  

 konventionsparter har givet deres samtykke til at blive bundet af protokollen  

 i overensstemmelse med bestemmelserne i artikel 12.
ARTIKEL 14 Europarådets generalsekretær skal give stater, der er medlemmer af rådet,  

 meddelelse om:
a. enhver undertegnelse; b. deponering af ethvert ratifikations-, accept- eller  

 godkendelsesinstrument; c. datoen for nærværende protokols ikrafttræden i henhold til artikel 13; d. enhver anden handling, notifikation eller meddelelse i forbindelse med  

 denne protokol.
 Til bekræftelse heraf har undertegnede, som er behørigt befuldmægtigede  

 dertil, underskrevet denne protokol.
Udfærdiget i Wien, den 19. marts 1985,  

 på engelsk og fransk, idet begge tekster skal have samme  

 gyldighed, i et eksemplar, som skal Der er afgivet følgende erklæringer:
 Forbundsrepublikken Tyskland erklærede, at Land Berlin skal være omfattet  

 af protokollen.
 Irland erklærede, at det er forståelsen, at Den Europæiske  

 Menneskerettighedskommission i sine procedureregler etablerer en praksis,  

 hvorved den medlemsstat, mod hvilken et andragende er rettet, skal gives  

 adgang til at tilkendegive statens holdninger for så vidt angår sagens  

 henvisning til et kammer eller til den samlede kommission.
 Nederlandene afgav erklæring om, at protokollen også finder anvendelse for  

 De Nederlandske Antiller og Aruba.
 Storbritannien afgav samme erklæring som Irland og erklærede endvidere i  

 ratifikationsinstrumentet, at protokollen finder anvendelse for »The  

 United Kingdom of Great Britain and Northern Ireland, the Bailiwick of  

 Jersey, the Bailiwick of Guernsey, the Isle of Man, Anguilla, Bermuda,  

 British Virgin Islands, Cayman Islands, Falkland Islands, South Georgia and  

 the South Sandwich Islands, Gibraltar, Montserrat, Saint Helena, Saint Helena  

 Dependencies, and Turks and Caicos Islands«.
