Tab på fordring efter  

 virksomhedsophør Det ønskedes oplyst om en gældseftergivelse ville få  

 skattemæssige konsekvenser for A som kreditor.
A solgte sin personligt ejede virksomhed til B.
Virksomheden var en  

 produktionsvirksomhed som kun havde én kunde.
Overdragelsen omfattede  

 varelager, materialer og værktøj.
Betalingsbetingelserne var at  

 overdragelsessummen skulle afdrages efterhånden som virksomhedens  

 likviditet tillod det.
Restgælden skulle forrentes med 1 pct. pr.  

 påbegyndt år.
Der blev ikke lavet en egentlig skriftlig  

 aftale.
A har ikke siden overdragelsen drevet selvstændig virksomhed.
Der er  

 ingen familiemæssige eller andre særlige bindinger mellem A og  

 B.
5 år efter overdragelsen af virksomheden indvilliger A i at  

 indgå en akkord.
Det oplyses at parterne er af den opfattelse af den  

 oprindeligt aftalte pris er for høj, idet virksomhedens eneste kunde  

 er ophørt med at handle med virksomheden.
Virksomheden har herefter  

 ifølge parternes vurdering ikke længere mulighed for at afdrage  

 og forrente gælden - hverken nu eller i en overskuelig fremtid.
Ligningsrådet svarede ja.
Efter kursgevinstlovens § 17 er der adgang  

 til at fratrække tab på fordringer, der er erhvervet som vederlag  

 i næring, fordi disse ved erhvervelsen er beskattet efter SL § 4. Der  

 kan imidlertid kun opnås fradragsret for tab, såfremt tabet efter  

 den praksis, der foreligger i forhold til SL § 6 litra a, kan betragtes som  

 en driftsomkostning.
Et første krav for at fordringen og tabet kan anses for at  

 være omfattet af SL § 6, litra a er at fordringen og tabet har  

 tilknytning til virksomhedens erhvervsmæssige drift.
I modsætning  

 til driftsmidlerne er varelageret erhvervet med henblik på videresalg.  

 En fordring, der er modtaget som betaling for varelageret kan derfor siges at  

 være erhvervet som vederlag i næring.
 Efter KGL § 17 kan der således opnås fradrag for den del af  

 tabet som kan henregnes til varelageret.
