Betænkning afgivet af Sundhedsudvalget  

 den 28. februar 2002 Betænkning over Forslag til lov om ændring af lov om  

 sygehusvæsenet (Kommunal betaling for sygdomsbehandling) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 10. januar 2002 og var til  

 1. behandling den 23. januar 2002. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i 3 møder.
Spørgsmål Udvalget har stillet 9 spørgsmål til  

 indenrigs- og sundhedsministeren til skriftlig besvarelse, som denne har  

 besvaret. 2 af udvalgets spørgsmål og indenrigs- og  

 sundhedsministerens svar herpå er optrykt som bilag 2 til  

 betænkningen.
2. Indstillinger og politiske bemærkninger Et flertal i udvalget (V, DF, KF og KRF) indstillet  

 lovforslaget til vedtagelse uændret.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.
Socialdemokratiet og Det Radikale Venstre er af den  

 opfattelse, at dette forslag er et brud med alle principper om lige adgang  

 til sundhedsbehandling.
Borgerne kan nu klassificeres i kommunerne, alt efter  

 hvor nyttige de er i samfundet.
Det er et brud med det princip, at den mest syge skal have  

 hjælp først.
Hvorfor skal en kommune have adgang til at lade en  

 35-årig springe ventelisten til sygdomsbehandling over, mens en  

 80-årig må vente, selv om den 80-årige er mere syg.
 Socialdemokratiet og Det Radikale Venstre har noteret sig,  

 at både KL og Amtsrådsforeningen finder det problematisk, at  

 lovforslaget flytter kompetencen og ansvaret for at bedømme, hvem der  

 skal have sygdomsbehandling, fra entydigt at ligge i lægefagligt,  

 amtsligt regi til et gråzoneområde, hvor kommunerne kan afholde  

 udgifter til sygdomsbehandling ud fra sociale hensyn.
 Med forslaget pålægger regeringen den enkelte  

 kommune at skønne, hvem der skal have deres behandlinger betalt for at  

 komme hurtigere til.
 Faktum er, at der ikke kan købes private  

 behandlinger til alle borgerne i kommunen, men der er ingen tvivl om, at alle  

 borgere vil kræve, at alle kan blive behandlet på lige hurtige  

 vilkår.
 De ansatte i kommunerne vil således blive udsat for  

 et enormt fagligt pres og en stor, omfattende opgave, som de færreste  

 er rustede til at varetage, da kommunerne mangler faglig ekspertise til at  

 foretage sådanne prioriteringer.
 Socialdemokratiets og Det Radikale Venstres modstand mod  

 kommunalt betalte sygdomsbehandlinger skyldes således nogle helt  

 regulære og håndfaste problemer ved betalingsmodellen:
 Den bryder med princippet om lige adgang.
 Den øger mangelen på læger og sygeplejersker  

 på offentlige sygehuse.
 Den indfører et skøn over sygdom, et skøn som  

 kan betyde vilkårlige afgørelser.
 Den skaber et forventningspres i befolkningen, som kommunerne umuligt  

 vil kunne indfri.
Den undergraver skattefinansieringen af de offentlige sygehuse.
For  

 hvorfor skal vi betale to gange for behandlingerne? Socialdemokratiet og Det Radikale Venstre er bestemt ikke  

 imod, at folk venter så kort tid som muligt, men kommunalt og  

 arbejdsgiverbetalt privatbehandling er ikke måden at gøre det  

 på.
I stedet skal der satses målrettet på at  

 tilføre det offentlige sygehusvæsen de nødvendige midler  

 til udstyr og personale, at få integreret al ledig  

 sundhedsvidenskabeligt uddannet arbejdskraft i vores sygehussektor og  

 få gennemført effektivitetsforbedringer på sygehusene i  

 form af ændrede arbejdsgange og bedre hygiejne.
I dag koster  

 dårlig hygiejne flere tusinde ekstra sengedage om året.
 Socialdemokratiet og Det Radikale Venstre kan derfor ikke  

 støtte lovforslaget.
 SF og Enhedslisten er imod forslaget, idet det bryder med  

 den frie og lige adgang til sygdomsbehandling for borgere med samme  

 behandlingsbehov.
Det vil gøre det uklart for borgeren, hvilken  

 offentlig sygdomsbehandling borgeren kan få adgang til, og om en  

 behandling skal efterspørges i kommunen eller i amtet.
Det bryder  

 fundamentalt med det princip, at det kun er amterne, der udbyder  

 sygdomsbehandling for offentlige kroner, og giver anledning til en uklar  

 opgavefordeling for visitering til sygdomsbehandling mellem kommuner og  

 amter.
Samtidig  bliver der stor ulighed i mulighederne for behandling for  

 borgere i kommuner, der tilbyder at købe sygdomsbehandlinger til  

 udvalgte borgere, og borgere i de kommuner, der ikke udbyder denne service.
 Endelig er det et fuldstændig overflødigt  

 forslag, når der i et andet lovforslag gives alle borgere, der er  

 visiteret til behandling, en ventetidsgaranti på højst to  

 måneder, inden amtet skal tilbyde en behandling.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Hans Andersen (V)  Ester Larsen (V)  

  Preben Rudiengaard (V)  Jørgen Winther (V)  

 nfmd.  Birthe Skaarup (DF) fmd.  

  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  

  Lars Kramer Mikkelsen (S)  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)  Line Barfod (EL)  

  Naser Khader (RV) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 49 Bilagsnr.
Titel 1 Artikel i Information 22/1-02 »Kludder i  

 Løkkes lovforslag« 2 Spm. 1 om kommentar til artiklen »Kludder i  

 Løkkes lovforslag« fra Information 22/1-02,  

 til indenrigs- og sundhedsministeren 3 Spm. 2 om kommentar fra Kommunernes Landsforening og  

 Amtsrådsforeningen, til indenrigs- og sundhedsministeren Spm. 3 om ændringsforslag om patientrettigheder, til indenrigs- og  

 sundhedsministeren Spm. 4 om kompetence til at udvælge borgere til kommunal  

 sygdomsbehandling, til indenrigs- og sundhedsministeren Spm. 5 om faglig kompetence til kvalificeret udvælgelse, til  

 indenrigs- og sundhedsministeren Spm. 6 om klagemulighed for den enkelte borger, til indenrigs- og  

 sundhedsministeren Spm. 7 om begrebet alvorlig livsforringelse, til indenrigs- og  

 sundhedsministeren Spm. 8 om fri og lige adgang til sygehusbehandling, til indenrigs- og  

 sundhedsministeren 4 Køreplan for behandlingen af lovforslaget 5 Svar på spm. 1 om kommentar til artiklen »Kludder i Løkkes lovforslag« fra Information 22/1-02, fra indenrigs- og  

 sundhedsministeren 6 Spm. 9 om udvidelse af patientforsikringen, til indenrigs- og  

 sundhedsministeren 7 Svar på spm. 3 om ændringsforslag om patientrettigheder, fra  

 indenrigs- og sundhedsministeren Svar på spm. 4 om kompetence til at udvælge borgere til  

 kommunal sygdomsbehandling, fra indenrigs- og sundhedsministeren Svar på spm. 5 om faglig kompetence til kvalificeret  

 udvælgelse, fra indenrigs- og sundhedsministeren 8 Svar på spm. 6 om klagemulighed for den enkelte borger, fra  

 indenrigs- og sundhedsministeren Svar på spm. 7 om begrebet alvorlig livsforringelse, fra indenrigs-  

 og sundhedsministeren Svar på spm. 8 om fri og lige adgang til sygehusbehandling, fra  

 indenrigs- og sundhedsministeren 9 Svar på spm. 2 om kommentar fra Kommunernes Landsforening og  

 Amtsrådsforeningen, fra indenrigs- og sundhedsministeren 10 Svar på spm. 9 om udvidelse af patientforsikringen, fra indenrigs-  

 og sundhedsministeren 11 1. udkast til betænkning Bilag 2 Nogle af udvalgets spørgsmål til indenrigs- og  

 sundhedsministeren og dennes svar herpå Spørgsmålene og indenrigs- og sundhedsministerens svar  

 herpå er optrykt efter ønske fra Socialdemokratiet.
 Spørgsmål 7:
Mener ministeren, at ventetid på grå  

 stær operationer vil falde ind under begrebet alvorlig livsforringelse  

 ved ikke at kunne se tv, læse avis eller selv holde hjemmet? Svar:
 De sociale konsekvenser, som kommunerne med lovforslaget  

 får mulighed for at afbøde, kan være af forskellig art.  

 Der er ikke alene tale om patienter, der modtager sygedagpenge (og dermed  

 erhvervsaktive), men også patienter, hvor ventetiden medfører  

 alvorlige sociale konsekvenser af anden art, f.eks. et massivt plejebehov,  

 problemer i forhold til pasning af børn eller pleje af  

 ægtefælle, afbrudte uddannelsesforløb og lignende.
Efter omstændighederne vil grå stær  

 kunne medføre sociale konsekvenser, som vil kunne afbødes med  

 kommunalt betalt sygdomsbehandling efter lovforslaget.
En person vil dog i  

 dag normalt blive tilbudt henvisning til operation for grå stær  

 så tidligt i forløbet, at personen til trods for de p.t. lange  

 ventetider vil kunne nå at blive opereret, inden sygdommen er så  

 fremskreden og invaliderende som beskrevet i spørgsmålet.
 Spørgsmål 8:
Mener ministeren, at der er fri og lige adgang til  

 sygehusbehandling, når det er helt tilfældigt, hvilke kommuner  

 der vil benytte ordningen? Svar:
 Alle med bopæl her i landet har fri og lige adgang  

 til sygehusbehandling i det offentlige sygehusvæsen.
 I de kommuner, hvor kommunalbestyrelserne i medfør  

 af lovforslaget beslutter sig for at tilbyde kommunalt betalt  

 sygdomsbehandling på private sygehuse eller klinikker, vil der  

 være personer, som får tilbudt behandling lidt tidligere, end de  

 ellers havde fået i det offentlige sygehusvæsen, fordi sociale  

 hensyn taler for det.
