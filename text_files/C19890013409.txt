(Til samtlige statsamter og kommuner) Efter § 12, § 20, stk. 3, og § 66, i lov om ægteskabs indgåelse og  

 opløsning, jf. lovbekendtgørelse nr. 630 af 15. september 1986 og§ 2, stk. 3,  

 i lov nr. 372 af 7. juni 1989 om registreret partnerskab, fastsættes:
Prøvelse af ægteskabsbetingelserne § 1.  De blanketter, der er nævnt i §§ 3, 4, 6, 11,  

 stk. 3, 14, stk. 1 og 21, i bekendtgørelsen om ægteskabs indgåelse, skal være  

 godkendt af Civilretsdirektoratet.
 § 2.  Prøvelsesmyndigheden skal vejlede parterne om  

 udfyldelsen af erklæringerne efter bekendtgørelsens § 3 og om, hvilke  

 erklæringer, tilladelser og beviser, der kræves efter bekendtgørelsens §§ 2  

 og 4-11.
 § 3.  Attest om, at ægteskabsbetingelserne er opfyldt  

 (prøvelsesattest), udstedes på en blanket, der indgår i  

 prøvelsesformularsættet, jf. § 9.
 § 4.  Hvis en part, der har statsborgerret og bopæl i  

 udlandet, ønsker at indgå ægteskab her i landet, og det er  

 prøvelsesmyndigheden bekendt, at ægteskabet på grund af et almindeligt forbud  

 mod fraskiltes indgåelse af ægteskab ikke kan indgås i det land, hvor den  

 pågældende har statsborgerret eller bopæl, skal prøvelsesmyndigheden gøre  

 parterne opmærksom på forbudet og på, at det er usikkert, i hvilket omfang  

 ægteskabet vil blive anerkendt i udlandet.
 § 5.  Foreligger der ved prøvelse af  

 ægteskabsbetingelserne for en statsborger i et af de andre nordiske lande  

 ægteskabsattest fra statsborgerlandets myndigheder, jf. bekendtgørelsens §  

 20, anføres dette i prøvelsesattesten i anmærkningsrubrikken med oplysning  

 om, hvilken myndighed der har udstedt ægteskabsattesten, dennes dato og  

 gyldighedstid, samt hvem af parterne den omfatter.
 § 6.  Prøvelsesattest kan ikke udstedes, såfremt en af  

 parterne mangler evnen til at handle fornuftsmæssigt.
§ 7.  Fremsættes indsigelse mod indgåelse af  

 ægteskabet for prøvelsesmyndigheden, jf. bekendtgørelsen § 12, efter at  

 prøvelsesattest er udstedt, og kan indsigelsen ikke straks afvises, skal  

 prøvelsesmyndigheden omgående give meddelelse om indsigelsen til  

 vielsesmyndigheden, hvis denne er prøvelsesmyndigheden bekendt. Ægteskabet må  

 herefter ikke indgås, før prøvelsesmyndigheden har afgjort, om indsigelsen er  

 berettiget.
Den, der har fremsat indsigelsen, underrettes om  

 prøvelsesmyndighedens afgørelse.
 § 8.  Ægteskabsattest til brug ved indgåelse af  

 ægteskab i udlandet, jf. bekendtgørelsens kapitel 5, udstedes på dansk,  

 engelsk, tysk, fransk eller spansk på en af Civilretsdirektoratet godkendt  

 blanket.
 § 9.  Prøvelsesmyndigheden skal føre bog over  

 prøvelses- og ægteskabsattesterne, jf. §§ 3 og 8. Bogen skal indeholde  

 følgende oplysninger:
 Stk. 2.  Personer, der tidligere har været gift,  

 indføres i prøvelsesbogen efter følgende regler:
Stk. 3.  Oplysningerne indføres på løsblade, der indgår  

 i et formularsæt, der er godkendt af Civilretsdirektoratet.
Der skal føres et  

 navneregister, hvori begge parters navne og bopæl indføres med henvisning til  

 prøvelsesnummeret.
Indførelsen af navnene sker alfabetisk og inden for hvert  

 bogstav i kronologisk rækkefølge.
Prøvelsesbogen indbindes med 400 blade i  

 hvert bind.
Navneregistret indbindes foran i prøvelsesbogen.
 § 10.  Erklæringerne, som parterne afgiver efter  

 bekendtgørelsens § 3, samtykkeerklæringer efter bekendtgørelsens §§ 4 og 6,  

 samt tilladelser fra statsamtet og Civilretsdirektoratet, jf. bekendtgørelsen  

 §§ 5, 8, 9 og 11, stk. 1, nr. 7, samt stk. 2, nr. 9, skal opbevares i omslag  

 forsynet med prøvelsesnummeret. Øvrige dokumenter såsom dåbs-, fødsels- eller  

 navneattester, dødsattester, skifteattester, erklæringer fra tidligere  

 ægtefælle eller arvinger, skilsmisse- eller separationsbevillinger,  

 domsudskrifter og lignende dokumenter vedrørende parternes personlige forhold  

 skal tilbageleveres parterne senest samtidig med udleveringen af  

 prøvelsesattesten eller vielsesattesten.
Borgerlig vielse § 11.  Under vielseshandlingen spørger den, der  

 foretager vielsen, efter at have fastslået parternes identitet: »Da De  

 over for mig har oplyst, at De ønsker at indgå ægteskab med hinanden, spørger  

 jeg, om De NN (mandens fulde navn) vil have HH (kvindens fulde navn) til  

 ægtefælle?» Når manden har svaret ja, spørges kvinden: »På samme  

 måde spørger jeg Dem HH (kvindens fulde navn), om De vil have NN (mandens  

 fulde navn) til ægtefælle?» Når kvinden har svaret ja, udtaler den, der  

 foretager vielsen: »Efter at De nu har erklæret at ville ægte hinanden,  

 forkynder jeg Dem herved at være ægtefolk.« § 12.  Vielse kan ikke foretages, såfremt en af  

 parterne mangler evnen til at handle fornuftsmæssigt.
§ 13.  Vielsesmyndigheden fører en ægteskabsbog og et  

 duplikat af denne.
Bøgerne skal opbevares på et sikkert sted, og  

 ægteskabsbogen og dens duplikat må ikke opbevares i samme bygning, medmindre  

 bøgerne opbevares i et brandsikkert rum.
§ 14.  I forbindelse med vielsen indføres denne i  

 ægteskabsbogen.
Bogen skal indeholde følgende oplysninger:
 Stk. 2.  Tilførslen underskrives af den, der har  

 foretaget vielsen, parterne og vidnerne.
 Stk. 3.  Der sker på samme måde indførsel i  

 ægteskabsbogens duplikat under samme vielsesnummer.
Stk. 4.  Er vielse sket, selv om der ikke eller kun  

 delvis er sket prøvelse af ægteskabsbetingelserne, jf. bekendtgørelsens § 31,  

 anføres dette i anmærkningsrubrikken med oplysning om, hvilken prøvelse der  

 er foretaget.
Det skal af tilførslen fremgå, at parterne har afgivet  

 erklæring om, at der ikke efter lovens §§ 6 og 9 er noget til hinder for  

 ægteskabet.
Indberetning sendes i disse tilfælde til prøvelsesmyndigheden,  

 der foretager en så vidt muligt fuldstændig prøvelse af  

 ægteskabsbetingelserne og derefter indsender sagen til Civilretsdirektoratet.  

 Tilsvarende regler gælder om en indberetning, prøvelsesmyndigheden modtager  

 fra en præst.
Stk. 5.  Ægteskabsbogen og duplikatet føres som  

 løsblade, der indgår i det formularsæt, der er godkendt af  

 Civilretsdirektoratet.
Der skal føres et navneregister såvel til  

 ægteskabsbogen som til duplikatet, hvori begge parters navne og bopæl  

 indføres med henvisning til vielsesnummeret.
Indførelsen af navnene sker  

 alfabetisk og inden for hvert bogstav i kronologisk rækkefølge.  

 Ægteskabsbogen og duplikatet indbindes med 400 blade i hvert bind.  

 Navneregistrene indbindes foran i bøgerne.
 § 15.  Straks efter vielsen udleverer  

 vielsesmyndigheden en vielsesattest til parterne.
 Stk. 2.  Vielsesattesten skal indeholde følgende  

 oplysninger:
§ 16.  Meddelelse fra dansk præst i et anerkendt  

 trossamfund om vielse foretaget i udlandet indføres af Københavns Magistrats  

 1. afdeling i ægteskabsbogen og duplikatet med angivelse af  

 vielsesmyndigheden.
Hvis præsten har anmodet derom, fremsender magistraten en  

 vielsesattest til præsten med henblik på videre udlevering til parterne.
§ 17.  Foretages kirkelig vielse af en særlig præst  

 inden for andre trossamfund end de anerkendte, jf. lovens § 16, stk. 1, nr.  

 3, skal den borgerlige vielsesmyndighed i den kommune, hvor vielsen er  

 foretaget, indføre meddelelsen fra præsten om vielsen i ægteskabsbogen og i  

 duplikatet med angivelse af vielsesmyndigheden.
Den borgerlige  

 vielsesmyndighed skal forinden påse præstens bemyndigelse.
 Stk. 2.  Straks efter indførelsen i ægteskabsbogen  

 sendes en vielsesattest med angivelse af vielsesmyndigheden til præsten med  

 henblik på videre udlevering til parterne.
§ 18.  I forbindelse med udstedelse af vielsesattest  

 sendes der meddelelse om vielsen til folkeregistret i den eller de kommuner,  

 hvor parterne umiddelbart før ægteskabets indgåelse var tilmeldt  

 folkeregistret.
Var ingen af parterne tilmeldt folkeregistret, sendes  

 meddelelsen til Det Centrale Personregister (CPR). Meddelelsen indgår i  

 vielsesformularsættet.
§ 19.  Opnår en ægtefælle navneforandring, skal  

 vielsesmyndigheden på begæring notere det nye navn i ægteskabsbogen og  

 duplikatet.
På begæring noteres endvidere i ægteskabsbogen og duplikatet  

 anvendelse af eget efternavn som mellemnavn foran et giftenavn.
Ved senere  

 udstedelse af vielsesattest anføres kun det nye navn.
Registrerede partnere og registreret  

 partnerskab § 20.  Reglerne i cirkulæret finder tilsvarende  

 anvendelse på indgåelse af registreret partnerskab, bortset fra følgende  

 bestemmelser: §§ 4, 5, 8, 11, 14, stk. 4, 4. pkt., og §§ 16 og 17.
 § 21.  Hvis en part, der har statsborgerskab eller  

 bopæl i udlandet, ønsker at indgå registreret partnerskab, skal  

 prøvelsesmyndigheden gøre parterne opmærksom på, at det registrerede  

 partnerskab formentlig ikke vil blive anerkendt i udlandet.
§ 22.  Under indgåelse af registreret partnerskab  

 spørger den, der forestår indgåelsen efter at have fastslået parternes  

 identitet: »Da De over for mig har oplyst, at De ønsker at indgå  

 registreret partnerskab med hinanden, spørger jeg, om De AA (part 1's fulde  

 navn) vil indgå registreret partnerskab med BB (part 2's fulde navn)?»  

 Når part 1 har svaret ja, spørges part 2: »På samme måde spørger jeg Dem  

 BB (part 2's fulde navn) om De vil indgå registreret partnerskab med AA (part  

 1's fulde navn)?».
Når part 2 har svaret ja, anmoder den, der forestår  

 indgåelsen, parterne om at underskrive registreringen i ægteskabsbogen.
 § 23.  Reglerne om den, der tidligere har indgået  

 ægteskab, finder tilsvarende anvendelse på den, der tidligere har indgået  

 registreret partnerskab.
 Stk. 2.  I de bøger, der er nævnt i §§ 9 og 14, anføres  

 efter prøvelsesattest og vielsesattest »R«, hvis der er tale om  

 registreret partnerskab.
 Arkivering m.v.
 § 24.  Prøvelsesbøgerne afleveres 5 år efter, at de er  

 indbundne, til landsarkivet, i København til stadsarkivet.
 Stk. 2.  Ægteskabsbøgerne afleveres 50 år efter, at de  

 er indbundne, til landsarkivet, i København til stadsarkivet.
 Stk. 3.  Duplikaterne afleveres i landsarkivet, i  

 København til stadsarkivet, når de er indbundne.
 Stk. 4.  Samtlige andre dokumenter vedrørende prøvelsen  

 af ægteskabsbetingelserne, der ikke er tilbageleveret parterne, tilintetgøres  

 efter 10 års opbevaring.
 § 25.  Udgifter vedrørende blanketter til erklæringer,  

 attester, prøvelses- og ægteskabsbøger afholdes af vedkommende kommune.
 § 26.  Til prøvelsesbogen, ægteskabsbogen og  

 duplikatet skal anvendes arkivpapir efter anvisning af Direktoratet for  

 Statens Indkøb.
 Ikrafttrædelsesbestemmelser m.v.
 § 27.  Cirkulæret træder i kraft den 1. oktober 1989.
 § 28.  Cirkulære nr. 261 af 18. december 1969 om  

 ægteskabs indgåelse ophæves.
