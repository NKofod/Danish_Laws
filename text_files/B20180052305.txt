 Bekendtgørelse om ændring af bekendtgørelse om Politiets Efterretningstjenestes behandling af oplysninger om fysiske og juridiske personer m.v.
§ 1 I bekendtgørelse nr. 763 af 20. juni 2014 om Politiets Efterretningstjenestes behandling af oplysninger om fysiske og juridiske personer m.v., som ændret ved bekendtgørelse nr. 1455 af 1. december 2016 og bekendtgørelse nr. 1159 af 26. oktober 2017, foretages følgende ændringer:
 1. Indledningen affattes således:
»I medfør af § 4, stk. 3, § 7, stk. 2, § 8, stk. 2, § 9 a, stk. 3, og § 14, stk. 2, i lov om Politiets Efterretningstjeneste (PET), jf. lovbekendtgørelse nr. 231 af 7. marts 2017, som ændret ved lov nr. 503 af 23. maj 2018, og efter forhandling med skatteministeren, fastsættes:« 2. Efter kapitel 1 indsættes:
»Kapitel 1 a Behandlingssikkerhed § 4 a.
Personer, virksomheder m.v., der udfører arbejde under Politiets Efterretningstjeneste eller databehandleren, og som får adgang til oplysninger om fysiske og juridiske personer, må kun behandle disse efter instruks fra Politiets Efterretningstjeneste, medmindre andet følger af lov eller bestemmelser fastsat i henhold til lov.
 Stk. 2. Den i stk. 1 nævnte instruks må ikke begrænse den journalistiske frihed eller være til hinder for tilvejebringelsen af et kunstnerisk eller litterært produkt.
§ 4 b.
Når Politiets Efterretningstjeneste overlader en behandling af oplysninger om fysiske og juridiske personer til en databehandler, skal Politiets Efterretningstjeneste sikre sig, at databehandleren kan træffe de i bekendtgørelse om sikkerhedsforanstaltninger til beskyttelse af oplysninger om fysiske og juridiske personer, som behandles for Politiets Efterretningstjenestes nævnte tekniske og organisatoriske sikkerhedsforanstaltninger, og påse, at dette sker.
Stk. 2. Gennemførelse af en behandling ved en databehandler skal ske i henhold til en skriftlig aftale parterne imellem.
Af aftalen skal det fremgå, at databehandleren alene handler efter instruks fra Politiets Efterretningstjeneste, og at reglerne i bekendtgørelse om sikkerhedsforanstaltninger til beskyttelse af oplysninger om fysiske og juridiske personer, som behandles for Politiets Efterretningstjeneste, ligeledes gælder for behandlingen ved databehandleren.
Hvis databehandleren er etableret i en anden medlemsstat, skal det fremgå af aftalen, at de bestemmelser om sikkerhedsforanstaltninger, som er fastsat i lovgivningen i den medlemsstat, hvor databehandleren er etableret, gælder for denne.« 3. I § 5 ændres »Persondatalovens kapitel 8-10« til: »Europa-Parlamentets og Rådets forordning nr. 2016/679 af 27. april 2016 om beskyttelse af fysiske personer i forbindelse med behandling af personoplysninger og om fri udveksling af sådanne oplysningers artikel 12-22 og databeskyttelseslovens § 22«.
§ 2 Bekendtgørelsen træder i kraft den 25. maj 2018.
