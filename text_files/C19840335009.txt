Arbejdsformidlingskontorerne Under dags dato har man tilskrevet Sømændenes Arbejdsløshedskasse således:
 »Kassen har over for direktoratet og arbejdsministeriet rejst  

 spørgsmål om ændring af de ved direktoratets skrivelse af 29. december 1976  

 angivne regler om retten til optagelse i Sømændenes Arbejdsløshedskasse (og  

 Dansk Maskinbesætnings Arbejdsløshedskasse).
 Kassen har herved henvist til reglerne i den senest gennemførte Nordiske  

 Socialkonvention.
 I denne anledning skal direktoratet anføre:
 Den 5. marts 1981 blev der undertegnet en ny nordisk konvention om social  

 tryghed mellem Danmark, Finland, Island, Norge og Sverige.
 I konventionens afsnit II, der indeholder almindelige bestemmelser om,  

 hvilken lovgivning der skal anvendes, fastslår artikel 6, stk. 1 som en  

 grundregel, at den, der har bopæl i et nordisk land, er omfattet af  

 lovgivningen i dette land.
 I artikel 6, stk. 2 og 3 er der indsat følgende bestemmelser, der  

 udelukkende vedrører sømænd med nordisk statsborgerskab:
 2. En nordisk statsborger, der er ansat om bord på et  

 skib, som fører et nordisk lands flag, anses for at have bopæl og være ansat  

 i det land, hvis flag skibet fører.
3. Udlejes et skib som fører et nordisk lands flag,  

 hovedsagelig ubemandet til en reder i et andet nordisk land, gælder  

 bestemmelsen i andet stykke kun for den, der er ansat af skibets ejer eller  

 af en person, der repræsenterer denne.
En nordisk statsborger, der er ansat  

 om bord af rederen eller af en person, der repræsenterer denne, anses for at  

 have bopæl og være ansat i sidstnævnte land.« Arbejdsministeriet har ved skrivelse af 10. september 1984 anmodet  

 direktoratet om at ændre de ved skrivelsen af 29. december 1976 (og dermed de  

 i direktoratets samtidig udsendte cirkulære) angivne regler om retten til  

 optagelse i Sømændenes Arbejdsløshedskasse og Dansk Maskinbesætnings  

 Arbejdsløshedskasse, således at indholdet bliver i overensstemmelse med  

 konventionens principper.
 Som følge heraf ændres de i nævnte skrivelse og cirkulære angivne regler  

 således, at nordiske statsborgere - ligesom statsborgere m.v. i EF-landene -  

 uanset bopæl kan optages i en dansk arbejdsløshedskasse ved udmønstring med  

 dansk skib.
 Andre personer kan (fortsat) ikke optages, medmindre de pågældende har  

 bopæl i Danmark.
 I overensstemmelse hermed kan nordiske statsborgere, der udmønstrer med  

 dansk skib, herefter også overflyttes til en dansk arbejdsløshedskasse efter  

 de i den nordiske overenskomst om godskrivning af kvalifikationsperioder m.v.  

 herom angivne regler.
 Det skal bemærkes, at det om nordiske statsborgere anførte alene gælder  

 retten til optagelse i en dansk arbejdsløshedskasse og således ikke er  

 ensbetydende med, at de pågældende vil være berettiget til at få udbetalt  

 dagpenge fra kassen ved ledighed fra beskæftigelse om bord på dansk skib.
 Det skal herved understreges, at bestemmelsen i artikel 6, stk. 2, alene  

 gælder så længe ansættelsen om bord består, d.v.s. i perioder, hvor der i  

 forhold til arbejdsløshedslovgivningen foreligger beskæftigelse og ikke  

 ledighed.
For nordiske statsborgere, der har bopæl i et (andet) nordisk land, gælder  

 bopælslandets almindelige regler om dagpengemæssig dækning, når ansættelsen  

 om bord på dansk skib er ophørt.
De pågældende kan altså ikke få udbetalt  

 dagpenge her i landet, men må overflyttes til det egentlige bopælslands  

 arbejdsløshedsforsikring og modtage dagpenge efter de deer gældende regler.
For nordiske statsborgere, der ikke har bopæl i Norden, gælder efter ophør  

 af ansættelsen om bord flaglandets interne regler om dagpengemæssig dækning.  

 De pågældende kan således ikke få udbetalt dagpenge fra en dansk  

 arbejdsløshedskasse.' Hvilket herved meddeles.
 P.D.V.
