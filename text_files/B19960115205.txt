 I medfør af § 24, stk. 2 og 3, og § 28 i lov om erhvervsskoler, jf.  

 lovbekendtgørelse nr. 529 af 17. juni 1996, og § 20 i lov nr. 371 af 6. juni  

 1991 om landbrugsuddannelser, fastsættes:
§ 1.  Elever, som bor på skolehjem under 1. eller 2.  

 skoleperiode i en erhvervsuddannelse, og elever, som bor på kostafdeling  

 under skolemodul 1 eller 2 i landbrugets grunduddannelse, kan få tilskud til  

 befordringsudgifter for rejsen til og fra indkvarteringsstedet og for rejsen  

 mellem dette og den sædvanlige bopæl i forbindelse med weekend og påske- og  

 juleferie, hvis Stk. 2.  Elever med uddannelsesaftale i en  

 erhvervsuddannelse eller i landbrugets grunduddannelse, der har særligt store  

 befordringsudgifter i forbindelse med skoleundervisningen kan få tilskud  

 hertil, hvis betingelserne i stk. 1, nr. 2 og 4 i øvrigt er opfyldt.
 Stk. 3.  Elevens samlede skolevej er den nærmeste vej  

 fra bopæl til enten indkvarteringssted, jf. stk. 1, nr. 2, eller skole,  

 herunder skoleafdeling, jf. stk. 2, og tilbage.
§ 2.  Eleven skal i videst muligt omfang benytte  

 offentlige befordringsmidler.
Befordringen skal foretages på den efter de  

 stedlige forhold billigste og mest hensigtsmæssige måde.
 Stk. 2.  Skolen kan dog godkende, at en elev benytter  

 eget befordringsmiddel helt eller delvis, hvis der ikke findes offentlige  

 befordringsmidler, eller hvis skolen finder, at benyttelsen af sådanne  

 befordringsmidler vil medføre urimeligt store ulemper for den pågældende.
 § 3.  Ved offentlig befordring beregnes tilskuddet på  

 grundlag af elevens faktisk afholdte udgifter.
 Stk. 2.  Anvender eleven eget befordringsmiddel,  

 beregnes tilskuddet på grundlag af en sats svarende til satsen i statens  

 regler om almindeligt godkendt kørsel.
 § 4.  Tilskuddet i henhold til § 1, stk. 1, udgør 100%  

 af tilskudsgrundlaget, jf. § 3. Tilskud i henhold til § 1, stk. 2, udgør 50%  

 af tilskudsgrundlaget, dog 100% for syge eller handicappede elever, der på  

 grund af sygdom eller handicappet ikke ved egen hjælp kan tilbagelægge  

 skolevejen.
 § 5.  Elevens skole træffer afgørelse om tilskud på  

 grundlag af elevens ansøgning og de oplysninger og bevisligheder, som skolen  

 finder fornødne.
Stk. 2.  Skolen afholder eventuelle særlige udgifter til  

 befordring af elever i de i § 1 nævnte uddannelser i forbindelse med eventuel  

 befordring mellem flere undervisningsafdelinger af skolen inden for samme  

 dag.
Skolen kan herunder stille befordringsmidler til rådighed for eleverne.
§ 6.  Undervisningsministeriet refunderer skolens  

 udgifter til tilskud inden for det enkelte finansår i overensstemmelse med en  

 årlig meddelelse til skolen om de nærmere vilkår for, at skolen kan opnå  

 refusion.
Udgifter, som skolen har afholdt i henhold til § 5, stk. 2, indgår  

 ikke i refusionsgrundlaget.
 § 7.  Bekendtgørelsen træder i kraft den 1. januar  

 1997.
 Stk. 2.  Bekendtgørelse nr. 303 af 24. juni1985 om  

 befordringsgodtgørelse til elever i efg-uddannelsens basisuddannelse til  

 transport mellem hjem og skolehjem og mellem flere undervisningsafdelinger  

 samt bekendtgørelse nr. 304 af 24. juni 1985 om tilskud til nedbringelse af  

 befordringsudgifter i forbindelse med skoleophold for lærlinge og 2. dels  

 efg-elever, der har særlig store befordringsudgifter, ophæves.
