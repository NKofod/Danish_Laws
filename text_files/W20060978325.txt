Ansøgning,  

 feriedagpenge, 31. maj, efterfølgende ferieår, for sen,  

  

 bortkommet brev Ankenævnet har behandlet Deres klage på møde den 6.  

 juli 2006.
Nævnet traf denne AFGØRELSE De er berettiget til feriedagpenge for perioden 13.-29.  

 april 2005.
 Ankenævnet ændrer således direktoratets afgørelse af  

 30. januar 2006.
BEGRUNDELSE Det fremgår af reglerne, at såfremt  

 arbejdsløshedskassen ikke har fået ansøgningen om feriedagpenge for et  

 ferieår  

 den 31. maj i det efterfølgende ferieår, falder retten til feriedagpenge væk.  

 Der er ikke i reglerne mulighed for at se bort fra, at en ansøgning om  

 feriedagpenge er modtaget for sent.
 Ankenævnet skal bemærke, at selv om ansøgningen om  

 feriedagpenge ifølge arbejdsløshedskassen først blev modtaget den 6.  

 september  

 2005, lægger nævnet vægt på, at De den 4. august 2005 selv rettede  

 henvendelse  

 til arbejdsløshedskassen og oplyste, at De tidligere havde indsendt  

 ansøgningen  

 om feriedagpenge, og at det fremgik af følgebrevet til ansøgningen, at  

 ansøgningen  

 var sendt den 9. maj 2005.
 På denne baggrund finder ankenævnet ikke fuldt  

 tilstrækkeligt grundlag for at anse Deres ansøgning om feriedagpenge for  

 modtaget for sent af arbejdsløshedskassen.
 Til det af Dem anførte om, arbejdsløshedskassen ikke  

 havde modtaget dagpengekort fra Deres ægtefælle, der var medlem af samme  

 arbejdsløshedskasse som Dem, hvilket ifølge arbejdsløshedskassen kunne  

 skyldes,  

 at skanningen af post fra den 1. august 2005 var overgået til en ekstern  

 virksomhed  

  skal ankenævnet bemærke, at nævnet ikke har tillagt dette betydning,  

 da det  

 skete på et senere tidspunkt end Deres ansøgning om feriedagpenge den 9. maj  

 2005.
REGLER Ankenævnet henviser til lov om arbejdsløshedsforsikring m.v., jf.  

 lovbekendtgørelse nr. 708 af 13. august 2003 § 75 h, stk. 7, og Arbejdsdirektoratets bekendtgørelse nr. 480 af 10. juni  

 2003 om feriedagpenge § 18, stk. 1.
OPLYSNINGERNE I SAGEN Sagen er afgjort på grundlag af de akter, som er  

 modtaget fra direktoratet, samt rapport over ankenævnets sekretariats  

 telefonsamtale med arbejdsløshedskassen den 23. juni 2006, hvor  

 arbejdsløshedskassen  

 oplyste, at det ikke kunne udelukkes, at et indkommende brev gik tabt i  

 arbejdsløshedskassen.
På ankenævnets vegne xxx fuldmægtig De kan læse om afgørelsens retlige grundlag på de  

 følgende sider.
 Kopi til:
xxx Arbejdsdirektoratet + akter Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 75 h Stk. 7.  

  

 Nærmere regler  

 om feriedagpenge, herunder om beregning af feriedagpengeretten,  

 feriedagpengenes  

 størrelse, lediges underretning til Arbejdsformidlingen om tidspunktet for  

 feriens afholdelse og kommunernes medvirken efter stk. 2, fastsættes af  

 direktøren for Arbejdsdirektoratet efter forhandling med Beskæftigelsesrådet Arbejdsdirektoratets  

 bekendtgørelse nr. 480 af 10. juni 2003 om feriedagpenge § 18.  

  

 A-kassen  

 skal senest have fået ansøgningen om feriedagpenge for et ferieår den 31. maj  

 i  

 det efterfølgende ferieår.
Ellers falder retten til feriedagpenge væk.
