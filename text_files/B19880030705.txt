 I henhold til § 14 i anordning nr. 346 af 4. juli 1978 for Arkitektskolen  

 i Aarhus fastsættes:
 § 1.  Arkitektskolen i Aarhus kan tildele  

 licentiatgraden i faget arkitektur og tilgrænsende fagområder.  

 Licentiatgraden tildeles af skolerådet som en anerkendelse af, at den  

 pågældende har vist videnskabelig modenhed samt faglig indsigt og kunnen.  

 Den, der har erhvervet licentiatgraden, kan betegne sig  

 licentiata/licentiatus architecturalis (lic. arch.).
 § 2.  Skolerådet afgør, hvorvidt ansøgning om  

 indskrivning som licentiatstuderende kan imødekommes.
 § 3.  Indskrivning som licentiatstuderende  

 forudsætter:
 § 4.  Skolerådet kan lade andre end de i § 3 nævnte  

 personer få adgang til at indskrive sig som licentiatstuderende, når de  

 pågældende skønnes at have de fornødne forudsætninger for studiet.
 Stk. 2.  Skolerådet kan bestemme, at der afholdes prøver  

 til konstatering af, om den, der ønsker at indskrive sig som  

 licentiatstuderende og som ikke er kandidat eller magister i det fag eller  

 fagområde, hvor licentiatgraden ønskes tildelt, har de fornødne  

 forudsætninger for at gennemføre licentiatstudiet.
 Stk. 3.  Skolerådet kan afvise personer, der ønsker at  

 indskrive sig som licentiatstuderende, såfremt der ikke ved arkitektskolen er  

 ansat nogen lærer, der skønnes at kunne bedømme det forelagte studieprogram,  

 eller såfremt de for studiet nødvendige hjælpemidler ikke kan stilles til  

 rådighed.
 § 5.  Licentiatstudiets varighed er indtil 3 år.
 Stk. 2.  I særlige tilfælde kan skolerådet tillade, at  

 der sker en forlængelse af tidsfristen.
 Stk. 3.  Er afhandlingen/projektet ikke afleveret inden  

 fristens udløb, er den studerende ikke berettiget til at få  

 afhandlingen/projektet bedømt.
 § 6.  Der kan efter skolerådets bestemmelse udover den  

 individuelle vejledning af de enkelte licentiatstuderende etableres en fælles  

 undervisning af disse på områder, hvor dette skønnes ønskeligt.
 Stk. 2.  Skolerådet kan i særlige tilfælde tillade, at  

 en afhandling indleveres til bedømmelse i henhold til §§ 7-8, uden at  

 forfatteren forinden har været indskrevet som licentiatstuderende og har  

 gennemgået et licentiatstudium i henhold til §§ 2-5.
 § 7.  Ved studiets afslutning skal den  

 licentiatstuderende aflevere en af vedkommende personligt udarbejdet  

 afhandling inden for studieprogrammets hovedområde.
 Stk. 2.  Skolerådet kan tillade to eller flere  

 licentiatstuderende at samarbejde om udarbejdelse af en fælles afhandling.  

 Dette forudsætter dog, at den enkeltes arbejdsresultat gøres til genstand for  

 særskilt bedømmelse.
 Stk. 3.  Afhandlingen indleveres på det sprog og i den  

 form, der aftales mellem vejlederen og den licentiatstuderende, og efter  

 emnets art kan den visualiserende del have større omfang, end det i  

 almindelighed er tilfældet ved videnskabelige afhandlinger.
 § 8.  Skolerådet nedsætter et fagkyndigt  

 bedømmelsesudvalg til at bedømme en indleveret licentiatafhandling.  

 Bedømmelsesudvalget består af tre fagkyndige, hvoraf mindst een skal være  

 fastansat ved arkitektskolen og mindst een være vejleder.
 Stk. 2.  Som medlemmer af bedømmelsesudvalget kan  

 udpeges professorer, lektorer eller andre med tilsvarende kvalifikationer  

 inden for vedkommende område.
 Stk. 3.  Ingen kan deltage i bedømmelsen af en  

 afhandling, når der foreligger omstændigheder, der er egnet til at vække  

 tvivl om den pågældendes upartiskhed.
 Stk. 4.  Bedømmelsesudvalgets nedsættelse og  

 sammensætning skal snarest meddeles den licentiatstuderende, der inden otte  

 dage skriftligt kan gøre indsigelse mod udvalgets sammensætning.
Stk. 5.  Et udvidet bedømmelsesudvalg, jf. §§ 10 og 11,  

 består af det oprindelige udvalg suppleret med yderligere to fagkyndige.
Hvis  

 et medlem undtagelsesvis ikke ser sig i stand til at fortsætte som medlem af  

 udvalget, kan det besluttes, at en anden fagkyndig indtræder i hans sted.  

 Efter udvidelsen af udvalget anvendes stk. 4 påny.
Et udvalg kan kun udvides  

 een gang.
 § 9.  Bedømmelsesudvalget afgiver inden en fastsat  

 frist til skolerådets bedømmelse en skriftlig motiveret indstilling om  

 afhandlingens antagelse eller forkastelse.
 Stk. 2.  Såfremt bedømmelsesudvalgets medlemmer ikke er  

 medlemmer af skolerådet, har de adgang til at deltage i skolerådets møder  

 vedrørende licentiatafhandlingen uden stemmeret.
 § 10.  Skolerådet træffer på grundlag af  

 bedømmelsesudvalgets indstilling beslutning om antagelse eller forkastelse af  

 en afhandling efter følgende bestemmelser:
 § 11.  Skolerådet træffer på grundlag af det udvidede  

 bedømmelsesudvalgs indstilling beslutning om antagelse eller forkastelse af  

 en afhandling efter følgende bestemmelser:
 § 12.  Antagelse af en afhandling medfører ikke pligt  

 til at lade den offentliggøre, men afhandlingen skal indleveres i 1 eksemplar  

 til arkitektskolens bibliotek.
 § 13.  Såfremt skolerådet har antaget afhandlingen,  

 skal den licentiatstuderende med en forberedelsestid på 14 dage holde en  

 offentlig forelæsning over et opgivet emne inden for licentiatstudiet.
 Stk. 2.  Skolerådet kan bestemme, at en skriftlig  

 redegørelse over det givne emne afgivet inden for 14 dage kan træde i stedet  

 for den i stk. 1 nævnte offentlige forelæsning.
 § 14.  Arkitektskolen udsteder et bevis, hvor det af  

 licentiaten behandlede fagområde og emne angives.
 § 15.  Kulturministeriet kan i særlige tilfælde  

 godkende fravigelser fra bekendtgørelsens bestemmelser.
 § 16.  Bekendtgørelsen træder i kraft den 1. juli  

 1988.
Kulturministeriet, den 8. juni 1988 P.M.V.
