Fastlæggelse af nærmere  

 rammer for samarbejdet mellem  

  

 den danske regering og Færøernes landsstyre i henhold til  

  

 § 2, stk. 2, i lov nr. 579 af 24. juni 2005 om Færøernes  

 landsstyres  

 indgåelse af folkeretlige aftaler, herefter benævnt loven I medfør af § 2, stk. 2, 2. pkt. i loven  

 kan  

 det fastlægges, hvilke betegnelser som kan anvendes på aftaler, der skal  

 fremtræde som indgået på regerings- eller forvaltningsniveau, og hvor  

 betegnelsen  

 Kongeriget Danmark for så vidt angår Færøerne/Kingdom of Denmark in  

 respect of  

 the Faroes derfor ikke kan anvendes.
 Under henvisning hertil fastlægges, at aftaler:
   

 	  

 som efter deres form  

 ikke fremtræder som aftaler mellem stater, men mellem regeringer  

 (regeringsaftaler),  

 betegnes som aftaler indgået af: Færøernes landsstyre/Government of the  

 Faroes.  

 I en præambulær bestemmelse angives følgende: Henset til, at Færøernes  

 landsstyre i medfør af lov om Færøernes landsstyres indgåelse af folkeretlige  

 aftaler indgår nærværende aftale på Kongeriget Danmarks vegne/Considering  

 that  

 the Government of the Faroes concludes this agreement on behalf of the  

 Kingdom  

 of Denmark pursuant to Act on the Conclusion of Agreements under  

 International  

 Law by the Government of the Faroes.
  

 	  

 som er af teknisk  

 karakter, og som indgås mellem forvaltningsmyndigheder (forvaltningsaftaler)  

 betegnes som aftaler indgået af: Landsstyremedlem for xxxx/Minister for  

 xxxx  

 of the Government of the Faroes.
I en præambulær bestemmelse angives  

 følgende:  

 Henset til, at Færøernes landsstyre i medfør af lov om Færøernes  

 landsstyres  

 indgåelse af folkeretlige aftaler indgår nærværende aftale på Kongeriget  

 Danmarks vegne/Considering that the Government of the Faroes concludes this  

 agreement on behalf of the Kingdom of Denmark pursuant to Act on the  

 Conclusion  

 of Agreements under International Law by the Government of the Faroes.
 2. Samarbejde inden for loven.
 Efter praksis mødes udenrigsministeren mindst én  

 gang årligt med lagmanden til drøftelse af løbende udenrigspolitiske  

 spørgsmål.  

 Udenrigsministeriets direktør og Lagmandens Kontors direktør mødes ligeledes  

 normalt én gang årligt med henblik på drøftelse af løbende sager.  

 Forvaltningen  

 af loven bør fremover være et fast punkt på dagsordenen for disse møder.
 Kontaktpunkter for den løbende underretning i henhold til  

 loven er Lagmandens Kontors Udenrigsafdeling og Udenrigsministeriets Kontor  

 for  

 Norden, Færøerne og Grønland.
 Forud for forhandlingsforløbet af de enkelte aftaler fremsendes  

 oplysninger om, hvilket land eller hvilken international organisation der  

 påtænkes indledt forhandlinger med, om hvilket emne og på hvilket niveau  

 forhandlingerne skal foregå, samt om der evt. ønskes bistand fra  

 Udenrigstjenesten i denne forbindelse.
 Af hensyn til det bedst mulige samarbejde mellem Lagmandens  

 Kontor og Udenrigsministeriet henstilles, at eventuelle tvivlsspørgsmål om  

 lovens anvendelse i forbindelse med påtænkte forhandlinger forelægges  

 Udenrigsministeriet tidligst muligt.
 Når en aftale i henhold til loven er færdigforhandlet, men  

 inden den indgås, sender Udenrigsafdelingen aftaleudkastet og de yderligere  

 informationer, som måtte være påkrævet, pr. e-post til Kontoret for Norden,  

 Færøerne og Grønland med kopi til Udenrigsministeriets rådgiver vedrørende  

 Færøerne.  

 Når underretning på denne måde er givet, kan den pågældende aftale indgås,  

 med  

 mindre Udenrigsministeriet har meddelt andet inden to uger fra modtagelsen af  

 underretningen.
3. Observatørstatus for Udenrigsministeriets  

 rådgiver vedr.
Færøerne Udenrigsministeriets rådgiver vedr.
Færøerne kan  

 deltage  

 som observatør i forhandlinger i medfør af lovens § 2. For at muliggøre  

 denne deltagelse, bør rådgiveren modtage underretning om påtænkte  

 forhandlinger  

 tidligst muligt.
