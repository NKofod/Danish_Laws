 1. Slangeforbindelser.
 1.1. Slangeforbindelser, der agtes anvendt i rørsystemer for fersk- og  

 saltvand, brændsels-, smøre- og trykolie, skal, jfr. bestemmelserne i §§  

 15,17,48,50 og 55 i handelsministeriets bekendtgørelse nr. 387 af 7.juli 1969  

 om forskrifter for maskinanlæg m.v. i skibe, være godkendt af direktoratet og  

 må kun anvendes, såfremt vibration, fleksibel understøtning af maskineri  

 eller andre forhold bevirker, at dette er hensigtsmæssigt eller nødvendigt.
 1.2. Godkendelse.
1.2.1. Godkendelsen er bl.a. betinget af, at slangen med forskruninger  

 eller flanger for fastgørelse kan modstå en standardbrandprøvning af 15  

 minutters varighed uden væsentlige lækager.
Maksimum ydertemperatur under  

 prøven er ca.760 grader C.
 1.2.2. Slangens og forskruningernes modstandsevne mod brand må ikke være  

 tilvejebragt ved isolering af disse dele, men må alene afhænge af det  

 materiale, hvoraf slange og forskruning er forfærdiget, herunder af de i  

 slange og forskruninger indstøbte og indbyggede materialer.
 1.2.3. Slange og forskruninger skal være fuldstændig modstandsdygtige over  

 for de væsker, der føres i vedkommende rørledning.
 1.2.4. Det tilladte arbejdstryk for slange med forskruninger må ved  

 statisk belastning ikke overstige 25% af slangens sprængningstryk.
 1.2.5. Forskruninger skal være udformet, så slangen under brug fastholdes  

 under tryk- og varmepåvirkninger.
 1.3. Montering.
 1.3.1. Fleksible forbindelser må i almindelighed kun monteres i korte  

 længder, synlige og let tilgængelige på dæk, i maskinrum eller andre rum med  

 lignende gode adgangsmuligheder.
 1.3.2. De skal være varigt påmærkede, så de let lader sig identificere,  

 eller fabrikat og type skal på anden måde klart kunne godtgøres.
1.3.3. De skal bl.a. med hensyn til bøjningsradius m.v. være monteret i  

 overensstemmelse med fabrikantens anvisninger.
Forskruninger eller koblinger  

 for fastgørelse skal være fremstillet af stål eller tilsvarende  

 varmebestandigt materiale samt være de af fabrikanten anbefalede og være  

 monteret af denne eller efter dennes anvisning.
 Almindeligvis benyttes specielt udformede forskruninger og særlige  

 monterinsværktøjer.
 Undtagelsesvis kan en skibsinspektør tillade slangens 2 endeforskruninger  

 erstattet med 2 sæt spændebånd, fremstillet af rustfrit stål, hvert sæt  

 bestående af mindst 2 spændebånd.
 1.3.4. Fleksible forbindelser må ikke monteres, hvor de udsættes for  

 strålevarme, der kan bevirke, at den højest tilladte anvendelsestemperatur  

 for vedkommende slangetype overskrides.
 1.3.5. Hvor de er monteret i et for skibets fremdrift eller sikkerhed  

 vigtigt rørsystem, skal der forefindes en reserveslange med koblinger for  

 hver type og dimension, medmindre der om bord findes materiale, værktøj og  

 ekspertise til i rørsystemet hurtigt at etablere anden midlertidig, men  

 acceptabel forbindelse.
 1.3.6. Hvis de monteres i rørsystemer, der har forbindelse til søen, skal  

 der i det pågældende rum i almindelighed være anbragt niveau-kontrolmålere,  

 der alarmerer ved for høj vandstand i rummet.
 1.3.7. I rum, der er tilsluttet et CO2-brandslukningsanlæg, må de kun  

 monteres i rørsystemer for luft under tryk, såfremt systemerne afspærres  

 automatisk eller kan afspærres fra et sted uden for det pågældende rum.
 1.3.8. Er de monteret i rørsystemer, indeholdende olie under tryk, skal  

 de, medmindre skibstilsynet finder dette uhensigtsmæssigt, være afskærmede,  

 evt. ved metalomfletning eller lignende, så olien ikke spredes i rummet ved  

 lækage.
 1.3.9. De må ikke uden særlig tilladelse monteres i suge- og trykrør for  

 brændselsoliepumper for brændstofventiler, i oliesystemer på kedelfronter, i  

 automatiske sprinklersystemer eller i rørledninger, der har forbindelse med  

 lasttanke i kemikalietankskibe.
 1.3.10. Evt.pakningsmateriale i forskruninger eller koblinger, med  

 undtagelse af forskruninger eller koblinger på frit dæk, skal være  

 varmebestandigt.
 2. Rørkoblinger.
 2.1. Koblinger af konventionelle typer, såsom flanger, muffer, langgevind  

 og unioner bliver i stigende grad erstattet med andre koblingskonstruktioner,  

 hvorfor direktoratet må tage forbehold for sådanne konstruktioners anvendelse  

 i danske skibe, medmindre nedennævnte monteringsbetingelser og begrænsninger  

 i anvendelsesområdet er overholdt, og medmindre direktoratet er gjort bekendt  

 med konstruktionen og finder denne forsvarlig.
 2.1.1. De må i almindelighed ikke anvendes i rørledninger for smøre- og  

 brændselsolier, lastolieledninger dog undtaget.
 2.1.2. De skal med hensyn til styrke og materiale opfylde gældende  

 bestemmelser for vedkommende rørledning.
 2.1.3. Dersom de anvendes i brandledninger (bortset fra brandledninger på  

 frit dæk) skal de være isolerede mod varmepåvirkning.
 2.1.4. Rørledninger, hvori de er monteret, skal være rigeligt og  

 hensigtsmæssigt understøttede, således at koblinger eller pakningsmateriale  

 ikke udsættes for overlast, f.eks. ved nedbøjning af røret under brand.
 2.1.5. Koblinger skal være anbragt let tilgængelige.
 2.1.6. Bestemmelserne under 1.3.2., 1.3.3., 1,afsnit, 1.3.6., 1.3.7.,  

 1.3.9. og 1.3.10 vedrørende anvendelse af slangeforbindelser er gældende for  

 rørkoblinger.
