Gasreglementets afsnit B-41 Forskrifter for gasmotorinstallationer Forord Målsætningen med nærværende Gasreglementets afsnit B-41 er at opstille de  

 nødvendige gastekniske og brandtekniske krav til installationer for anlæg med  

 gasmotorer.
 Forskrifterne omfatter endvidere anlæggets styrings- og  

 sikkerhedsautomatik.
 Der er ved de enkelte bestemmelsers udformning taget højde for de meget  

 individuelt prægede anlægstyper, der må forventes, idet der er lagt op til,  

 at bestemmelserne kan fraviges, såfremt det kan dokumenteres, at den valgte  

 løsning opfylder de grundlæggende sikkerhedstekniske intentioner.
 Forskrifterne er indplaceret i Gasreglementets afsnit B og benævnes B-41.
 Det påhviler bygherren eller ejeren af anlægget at sørge for, at  

 forskrifternes krav bliver opfyldt og bliver koordineret med kravene i  

 Gasreglementets afsnit B-4.
 Bygherre/ejer har det fulde ansvar for anlægget og dets sikkerhedsmæssige  

 opbygning.
Indholdsfortegnelse Afsnit 1. Gyldighedsområde 2. Terminologi 3. Opstillingsstedet 4. Gasfremføring 5. Gasarmaturgruppen 6. Forbrændingsluft og karburering 7. Ventilation af krumtaphuset 8. Udstødssystem, udstødsvarmevekslere m.v.
9. Styrings- og sikkerhedsautomatik 10. Ikrafttrædelse og overgangsbestemmelser 1. Gyldighedsområde 1.1 Disse forskrifter gælder for gasmotorinstallationer på land- jorden.  

 De er fastlagt i medfør §§15, 17 og 19 stk. 2 i lov nr. 250 af 8. juni 1978  

 og omfatter alle installationer på gas- sens vej fra stikledning til  

 udmunding af skorsten eller ud- stødningsrør.
Således er også eventuelle  

 udstødningsvarmevekslere, udstøds- kedler og efterbrændere omfattet.  

 Forskrifterne omfatter desuden gasmotorernes hjælpeudrustning samt styrings-  

 og sikkerhedsautomatik.
 1.2 Gasmotorinstallationer skal, foruden nærværende forskrifter, op- fylde  

 Gasreglementets afsnit B-4, herunder de punkter der er henvist til i teksten.  

 Hvor der måtte være uoverensstemmelse, er nærværende forskrifter gældende.
1.3 Forskrifterne gælder for såvel stationære gasmotorinstallationer som  

 transportable installationer.
Motorer, der installeres som fremdriftsmiddel i  

 køretøjer eller transportable arbejdsmaskiner, er ikke omfattet.
 1.4 Forskrifterne gælder kun for gasmotorer, der som brændsel an- vender  

 gaskvaliteter, der opfylder Gasreglementets bestemmelser for henholdsvis 1.,  

 2. og 3. gasfamilie samt for biogas, eller kombinationer af sådanne gasser og  

 andre brændsler.
1.5 Forskrifterne gælder ikke for gasmotorer, der kobles til eller  

 sammenbygges med pumper, kompressorer eller andet udstyr for brandfarlige  

 medier.
De gælder heller ikke for gasmotorer, der opstilles i områder, hvor  

 brandfarlige væsker, gasser eller støv- fyldt atmosfære normalt håndteres.
 1.6 Forskrifterne gælder ikke for gasmotorinstallationer der anvender  

 højere tryk end 4 bar i opstillingsrummets gasinstallation.
 1.7 I forbindelse med gasmotoranlæg, hvor DGP på forhånd har godkendt  

 gasmotoren, inkl. en standardinstallationsvejeldning, kan der fastsættes  

 mindre omfattende krav end anført i nærværende be- stemmelser.
1.8 Forskrifterne indeholder ikke krav til projekternes kvalitets- styring  

 og til dokumentation.
Der henvises til DGP's særlige retningslinier herom.
 1.9 Overholdelse af nærværende forskrifter friholder ikke bygherren for at  

 søge fornøden godkendelse hos andre myndigheder som f.eks. bygnings- og  

 miljømyndigheder samt lokale brandmyndigheder og arbejdstilsynets stedlige  

 tilsynskredse, og efterkomme krav, der måtte blive stillet fra disse  

 myndigheders side, herunder krav til trykbeholdere, støjniveauer m.v.
2. Terminologi Den i forskrifterne anvendte  

 terminologi svarer til i Gas- reglementets afsnit A, suppleret med følgende  

 udtryk:  DEFLEKTOR er et sæt ledeplader, der leder en gasstrøm i en  

 ønsket retning.  GASMOTOR er en stempelmotor der som brændsel anvender  

 gas eller kombinationer af gas og andre brændsler.  

GASMOTORINSTALLATION er en gasmotor med arbejdsmaskine, hjælpe-  

 udstyr, brændselssystem, indsugningssystem, udstødssystem og styrings- og  

 sikkerhedssystem.  INDKAPSLING er en mekanisk ventileret kappe, der  

 omgiver dele af gasmotorinstallationen.  INDSUGNINGSSYSTEM er det  

 samlede system af rør, kanaler, blæsere og armaturer, der fører  

 forbrændingsluft frem til gasmotorens cylindre, uanset om dele af systemet  

 drives med positivt tryk i forhold til omgivelserne.  LADELUFTBLÆSER  

 er en blæser der tilfører motoren forbrændings- luft under tryk.  

NØDAFSPÆRRINGSVENTIL er en automatisk virkende hurtiglukkeventil i  

 gasfremføringen uden for opstillingsrummet.
Nødafspærrings- ventilen afbryder  

 momentant gastilførslen til gasmotoren.  NØDSTOP er en  

 stoppeprocedure, hvor gastilførslen til motoren afbrydes ved hjælp af  

 gaslukkeventilerne, så snart stopsignal gives.
Nødstop må ikke afvente, at  

 motorens belastning reduceres eller frakobles.  OPSTILLINGSRUM er den  

 del af en bygning, hvor gasmotoren er opstillet.  UDSTØDSSYSTEM er det  

 samlede system af rør, kanaler, apparater og armaturer, der fører røggas fra  

 gasmotorens cylindre til udmunding i det fri.  ZONE 1 er områder, hvor  

 der lejlighedsvis under normale drifts- forhold kan forekomme eksplosiv  

 atmosfære.  ZONE 2 er områder, hvor der kun undtagelsesvis, og da kun  

 i korte perioder, kan forekomme eksplosiv atmosfære.
3. Opstillingsstedet 3.1  Udendørs opstillede gasmotoraggregater  Udendørs opstillede  

 gasmotoraggregater, med en samlet indfyret effekt på mere end 600 kW, skal  

 have en afstand af mindst 5 m til naboskel samt vej og stimidte, og mindst  

 2,5 m til vej- og stiskel.
 3.1.2 Gasmotoraggregater skal placeres i en afstand til bygninger og  

 brandfarlige oplag, som mindst svarer til 5 m plus den afstand som de  

 pågældende bygninger og oplag skal have til naboskel.
 3.1.3 Nedsættelse af den krævede indbyrdes afstand (herunder bortfald af  

 afstandskrav) kan ske, når bygningers ydervægge, som vender mod  

 gasmotoraggregatet er udført svarende til sektionsvægge (tung BS-60  

 konstruktion) uden åbninger inden for den krævede afstand.
3.2  Opstillingsrummet 3.2.1 Opstillingsrum for gasmotorer skal udgøre selvstændige brand-  

 celler.
Opstillingsrummet kan være fælles for flere motorag- gregater og  

 kedler.
Opstillingsrum skal opfylde Bygningsreglementets krav til op-  

 stilling af store ildsteder, herunder:
- Opstillingsrum må ikke anvendes som arbejdsrum, eller til formål der kan  

 medføre brandfare - Vægge og etageadskillelser, der afgrænser opstillingsr um fra andre rum,  

 skal udføres mindst som BS-bygningsdel 60 med døre, der for anlæg indtil 600  

 kW indfyret effekt er mindst som BD-dør 30, og for større anlæg er mindst som  

 BD-dør 60.
- Døre skal åbne i flugtretningen 3.2.2 Opstillingsrummet skal udføres med henblik på at dæmpe støj fra  

 gasmotorinstallationen, jfr.
Arbejdstilsynets bekendtgørelser og  

 publikationer herom.
 Gasmotorer skal opstilles således, at overførsel af svin gninger til  

 bygningens gulv dæmpes.
Opstilles der flere motorer i samme opstillingsrum, skal de kunne  

 adskilles med ikke brændbare lydabsorberende skærme.
Skærmene kan være  

 transportable.
De skal i givet fald opstilles omkring en motor, når der  

 foretages længerevarende vedligeholdelsesarbejder på denne.
Hvis de lydabsorberende skærme udformes som en kasse omk ring motoren,  

 skal kravene i pkt. 3.2.5 opfyldes.
Ved længerevarende arbejder i  

 opstillingsrummet må lydtrykket på arbejdsstedet ikke overskride 90 db(a) som  

 gennemsnit for arbejdsdagen.
Det skal tilstræbes, at gennemsnittet ikke over-  

 skrider 85 db(a).
 Arbejdstilsynets bekendtgørelser og publikationer vedrør ende anvendelse  

 af høreværn er gældende for arbejder i opstillings- rummet.
 3.2.3 Opstillingsrummet skal have rumventilation, der beregnes og ud-  

 føres som angivet i Gasreglementets afsnit B-4 pkt. 4.3 med følgende  

 bemærkninger:
 - Under motorens stilstandsperioder bortfalder krav om r umven- tilation,  

 såfremt gasfremføringen gøres trykløs.
 3.2.4 Ventilationen må ikke forstyrre eventuelle brændere i opstil-  

 lingsrummet eller medføre uønsket indsugning af luft fra nabo- rum og  

 omgivelser.
 3.2.5 Gasmotorer kan forsynes med indkapsling, såfremt følgende krav  

 opfyldes:
- Indkapslingen udføres af ikke brændbart materiale - Indkapslingen ventileres mekanisk med mindst 20 luftsk ifter pr. time.
 - Ventilatorens funktion overvåges som angivet i Gas- reglementets afsnit  

 B-4 pkt. 4.3.7. Afbrydelse af ventilationen skal medføre automatisk  

 afspærring af gas- tilførslen udenfor indkapslingen.
- Motorleverandørens angivelse af højeste temperatur for  

 gasmotorinstallationen ikke overskrides Dersom installationen opfylder følgende yderligere krav, bort- falder de i  

 pkt. 3.2.3 angivne krav til opstillingsrummets ven- tilation, og for motorer  

 med en indfyret effekt mindre end 600 kW bortfalder også de i pkt. 3.2.1  

 angivne krav til brandmæssig adskillelse af opstillingsrummet:
- Motorens gasrampe installeres indenfor indkapslingen - Gasinstallationen mellem husindføringen og indkapsling en må kun  

 indeholde svejste samlinger-Ventilationsafkastet skal ske til det fri.  

 Ventilationen skal skabe undertryk i kapslingen.
- Start af motoren er blokeret, og el-udstyr under ind- kapslingen er  

 spændingsløst, dersom det ikke opfylder kravene til zone 2, indtil  

 indkapslingen er ventileret med mindst 10 luftskifter - Ventilatoren for indkapslingen er i gnistfri udførsel.
Elektriske dele i  

 luftstrømmen skal opfylde kravene til zone 2.
 3.2.6 Udluftningsrør, afblæsningsrør og ventilationsafkast, der kan føre  

 brændbare gasser fra motor og gasinstallation, skal føres ud af bygningen som  

 angivet i Gasreglementets afsnit B-4. Området omkring udmundingen af disse  

 rør og kanaler kla- sificeres som zone 2 indtil en afstand af 3 m.
4. Gasfremføring 4.1 Dersom stikledningens maksimale driftstryk er højere end det  

 tilladelige driftstryk for gasinstallationen eller for gas- motorens  

 armaturgruppe, skal trykket reduceres ved hjælp af en  

 gastryksreguleringsenhed.
Gastryksreguleringsenheden skal opbygges af  

 trykregulatorer og tryksikringer som angivet i Gasreglementets afsnit B-4.
 4.2 Dersom stikledningens maksimale driftstryk er højere end 4 bar, skal  

 den i pkt. 4.1 nævnte gastryksreguleringsenhed placeres uden for bygningen.
4.3 Ved dimensionering af gasforsyningssystemet og udvælgelse af  

 komponenter for trykreduktionsstationen, skal det iagttages, at motorens  

 gasforbrug kan veksle meget hurtigt.
Det skal således blandt andet sikres, at  

 trykket i gasinstallationen ikke over- skrider det maksimalt tilladelige  

 driftstryk under et nødstop af motoren.
4.4 Motorleverandøren skal gøres bekendt med projektet for motorens  

 gasforsyning.
Han skal skriftligt bekræfte, at den planlagte gasinstallation  

 er egnet for motoren og dens regulerings- og sikringsudstyr.
Ved denne  

 vurdering skal han tage hensyn til gaskvalitet, filtreringsgrad, samt  

 variationer i gastrykket der kan opstå på grund af gasinstallationens dynamik  

 og reaktions- tider.
 4.5 Uden for bygningen skal der i stikledningen installeres en hovedhane,  

 der opfylder kravene i Gasreglementets afsnit B-4. Hovedhanen kan erstattes  

 af den i pkt. 4.6 nævnte automatiske afspærringsventil, såfremt denne ventil  

 er egnet for manuel betjening og anbragt som angivet i Gasreglementets afsnit  

 B-4. For motorer med indfyret effekt større end 600 kW placeres hovedhanen  

 efter aftale med den lokale brandmyndighed.
4.6 Dersom rumventilationen forudsætter at gasinstallationen gøres trykløs  

 ved motorstop eller ved ventilationssvigt j.fr. pkt. 3.2.5, skal der uden for  

 bygningen installeres en automatisk afspærringsventil og en automatisk  

 trykafblæsningsventil.
I de nævnte tilfælde skal afspærringsventilen gå i  

 lukket position, og trykafblæsningsventilen skal afblæse trykket mellem  

 afspærringsventilen og gasmotorens armaturgruppe.
Trykket skal herved kunne  

 reduceres til højest 100 mbar inden forløbet af 1 minut.
 4.7 Gasinstallationen skal dimensioneres, udføres og afprøves i  

 overensstemmelse med Gasreglementets afsnit B-4.
5. Gasarmaturgruppen 5.1 Gasmotorens gasarmaturgruppe skal placeres med henblik på, at begrænse  

 rørvolumenet efter armaturgruppen.
Gasarmaturgruppen skal være let  

 tilgængelig for inspektion og vedligehold.
 5.2 Gasarmaturgruppen skal mindst indeholde følgende komponenter:
- Manuel afspærringsventil - Filter (jfr. 5.3) - 2 gaslukkeventiler (jfr. 5.4) - Trykafblæsning eller automatisk tæthedskontrol (jfr. 5.5 og 5.6) - Trykovervågning (jfr. 5.7) - Gastrykregulator (jfr. 5.8) - Fleksibel forbindelse mellem gasinstallationen i bygningen og på motoren  

 (jfr. 5.9) Komponenterne i gasarmaturgruppen kan være mekanisk sammen- byggede, men  

 deres funktioner skal være mekanisk uafhængige.
 5.3 Filtret skal være tilstrækkeligt til at sikre en for armatur- gruppen  

 og motoren nødvendig renhed af gassen.
 5.4 Gaslukkeventilerne skal overholde følgende krav:
a.
De 2 gaslukkeventiler anbringes i serie, og skal tilsammen sikre  

 afspærring af gastilførslen til motoren.
b.
Gaslukkeventilerne kobles til styresystemet således, at der opnås  

 følgende funktioner:
- Ventilerne må først åbne, når det under startproceduren er kontrolleret,  

 at Rumventilationen er tilstrækkelig for motorens drift Motoren er  

 accelereret til et for starten sikkert omdrejningstal.
For motorer der tænder  

 ved indsprøjtning af flydende brændsel, skal der være opnået en stabil drift.
 Gastrykket før armaturgruppen ligger inden for grænser der er sikre for  

 motorens drift.
 - Ventilerne skal afspærre gasstrømmen:
Under normale nedlukningsprocedurer inden motorens omdrejningstal bliver  

 for lavt til at sikre en stabil drift.
Dersom start af motoren ikke opnås.  

 Ved begyndelsen af enhver nødstopprocedure c.
Gaslukkeventilernes tæthed skal kunne afprøves.
d.
Gaslukkeventilerne skal være af typen »fejl lukke«.
Mindst en  

 af ventilerne skal have en lukketid, der er hurtigere end 2 sekunder.
 Anvendes ventiler med pneumatisk eller hydraulisk aktuator, skal hver  

 aktuator have separat styreledning og pilotventil.
5.5 Dersom gaslukkeventilerne ikke er forsynet med automatisk  

 tæthedskontrol, skal gasvolumenet mellem de 2 gaslukkeventiler ved ethvert  

 motorstop gøres trykfrit ved afblæsning.
Trykafblæsningen skal ske ved en  

 automatisk virkende ventil, der er koblet til styringen for  

 gaslukkeventilerne.
Ventilens funktion skal være »fejl åbne«.  

 Udluftningsrøret fra trykafblæsningsventilen skal føres ud af bygningen.
Ud-  

 luftningsrøret må ikke forsynes med andre ventiler.
 5.6 Automatisk tæthedskontrol af gaslukkeventilerne skal opfylde kravene i  

 Gasreglementets afsnit C-1008 eller tilsvarende anerkendt normgrundlag.  

 Trykket i gastilledningen skal overvåges af pressostater, der stopper  

 motoren, dersom trykket under normal drift er uden for de for motoren sikre  

 grænser.
 5.8 Gastryksregulatoren skal under motorens drift kunne sikre hurtig og  

 stabil regulering af gastilførslen i hele motorens belastningsområde.  

 Gastrykregulatorens funktion skal sikres med en sikkerhedsafspærringsventil  

 eller en tilsvarende over- trykssikring, dersom motorleverandøren ikke kan  

 eftervise, at motoren kan fungere sikkert med fuld åben stilling af  

 gastrykregulatoren.
 5.9 Forbindelsen mellem gasinstallationen i bygningen og gasin-  

 stallationen på motoren skal udføres som en fleksibel for- bindelse.
6. Forbrændingsluft og karburering 6.1 Forbrændingsluft må ikke indsuges fra områder der er klas- sificeret  

 som eksplosionsfarlige.
 6.2 Indsugningssystemet skal konstrueres således, at der ikke er fare for  

 personskade som følge af en gaseksplosion i systemet.
 Sikkerheden kan f.eks opnås ved:
- dimensionering af alle dele i systemet for eksplosions- trykket - overtryksventiler - flammefælder Indsuges forbrændingsluften fra det fri eller fra opstillings- rummet  

 gennem en kanal, er hele systemet omfattet af ovennævnte krav.
 Overtryksventiler kan afblæse til opstillingsrummet såfremt:
- de er forsynet med deflektorer, der hindrer skade på personer og  

 indstallationer - de er af en pålidelig konstruktion, der sikrer, at ventilen igen lukker  

 tæt efter aktivering - de er placeret således, at deres tæthed nemt kan kontrolleres  

 Flammefælder skal være dokumenteret egnede til drifts- forholdene.
 6.3 Karbureringsarrangementet må ikke kunne skades af tilbage- brænding  

 eller eksplosion i forbrændingsluftmanifolden.
 6.4 Tilbagebrænding og eksplosion i forbrændingsluftmanifolden skal kunne  

 detekteres, og skal medføre nødstop af motoren.
 6.5 Sker karburering af forbrændingsluften på ladeluftblæserens sugeside,  

 skal blæseren udføres af gnistfri materialer, og lejekonstruktionen skal  

 sikre, at gassen ikke kan antændes i tilfælde af varmløbning.
 6.6 Det skal sikres, at forbrændingsluft ikke kan trænge ind i gas-  

 systemet ved svigtende gastryk.
6.7 Det skal sikres, at karbureret forbrændingsluft eller gas ikke kan  

 trænge fra forbrændingsluftssystemet til opstillingsrummet efter motorstop.  

 Motorer med gnisttænding skal stoppes ved at afbryde gas- tilførslen.  

 Tændingssystemet må ikke afbrydes før motorens rotation er ophørt.
For  

 motorer der tænder ved indsprøjtning af flydende brændsel skal normal  

 stopprocedure indledes med afbrydelse af gas- forsyningen.
Når  

 forbrændingsluftsystemet er frit for gas, kan brændselsindsprøjtningen  

 afbrydes.
Ved nødstopprocedure skal såvel gastilførslen som  

 brændstofindsprøjtning afbrydes ved stopprocedurens indledning.
Dersom  

 forbrændingsluftsmanifolden ikke med sikkerhed kan tømmes for gas under  

 stopproceduren, skal forbrændingslufts- systemet ventileres mekanisk efter  

 hvert motorstop.
Afkastet fra ventilatoren skal føres til det fri.
7. Ventilation af krumtaphuset 7.1 Det skal hindres, at lækager fra forbrændingsluftssystemet eller langs  

 motorens stempler kan føre til brand eller eksplosion i motorens krumtaphus.  

 Dersom dette ikke er hindret gennem motorens konstruktion (f.eks  

 krydshovedmotorer med tæt stempelstangspakdåse), skal krumtaphuset  

 ventileres.
7.2 For motorer med et krumtaphusvolumen indtil 0,8 m 3 kan venti-  

 lationen etableres ved udsugning til motorens forbrændings- luftsystem.
For  

 motorer med større krumtaphusvolumen skal der gøres rede for, hvorledes  

 risiko for brand/eksplosion i krumtaphuset er håndteret.
7.3 Er krumtaphusets volumen større end 0,6 m 3, skal det sikres mod  

 eksplosionstryk med mindst en overtryksventil.
Overtryks- ventilen kan  

 afblæse til opstillingsrummet, men skal forsynes med en deflektor, der  

 hindrer skade på personer og instal- lationer.
8. Udstødssystem, udstødsvarevekslere og udstødskedler 8.1 Udstødssystemet, inklusiv eventuelle udstødsvarmevekslere og  

 udstødskedler, skal være tæt under alle driftsforhold.
Det skal være  

 konstrueret således, at det er egnet til de fore- kommende temperaturer og  

 temperaturskift under start, drift og stop af motoren.
Ved valg af materialer  

 til systemet skal der tages hensyn til korrosionsrisiko, der kan opstå ved  

 røg- gassens afkøling i udstødsvarmevekslere og udstødskedler.
Det skal under  

 den daglige drift nøje overvåges, at modtrykket i udstødssystemet ikke  

 overskrider den af motorleverandøren fastsatte maksimale værdi.
 8.2 Skorstensdimensioneringen, konstruktion og emissionsberegninger  

 udføres som beskrevet i Gasreglementets afsnit B-4. Kobling af gasmotorer til  

 skorstensløb fælles med kedler, kræver accept fra gasleverandøren.
8.3 Motorens udstødsmanifold kan sikres mod høje eksplosionstryk ved  

 overtryksventiler.
Overtryksventilerne kan afblæse til opstillingsrummet  

 såfremt:
- De er forsynet med deflektorer, der hindrer skade på personer og  

 installationer - De er af en pålidelig konstruktion, der sikrer, at ventilen igen lukker  

 tæt efter aktivering - De placeres således, at deres tæthed nemt kan kontrolleres.
 Den øvrige del af udstødssystemet, inklusiv varmevekslere og kedler, skal  

 enten være konstrueret således, at det kan modstå den maksimale  

 gaseksplosion, der kan ske på grund af manglende tænding på en eller flere  

 cylindre, eller på anden måde være sikret for tændingssvigt.
 8.4 Eksplosionklapper må kun etableres efter særlig godkendelse af  

 Arbejdstilsynet.
8.5 Udstødsvarmevekslere og udstødskedler skal betragtes som direkte  

 fyrede kedler.
De skal opfylde Arbejdstilsynets bekendtgørelser og  

 forskrifter vedrørende kedelanlæg.
 8.6 Udstødvarmeveksleres og udstødskedlers drifts- og sikkerheds-  

 automatik skal indgå i styringen af brændstoftilførslen til motoren.
8.7 Lækager fra udstødskedlens vandside må ikke kunne medføre uønsket  

 overtryk i udstødssystemet.
Anlægget skal derfor forsynes med et  

 detekteringssystem for vandlækage til udstødssystemet eller trykovervågning  

 af dette.
Sikringen skal kobles til anlæggets sikkerhedsautomatik, således at  

 anlægget stoppes, inden der opstår en kritisk driftstilstand.
9. Styrings- og sikkerhedsautomatik 9.1 Gasmotorinstallationer skal omfatte automatiske systemer for styring  

 og sikkerhedsovervågning af installationen.
For de automatiske systemer skal der foreligge en beskrivelse af  

 systemernes sikkerhedstekniske idegrundlag og en funktionsspecifikation, som  

 gør rede for systemernes evne til at håndtere kritiske fejl og  

 driftssituationer.
Be- skrivelsen skal bl.a omfatte:
- For styringsautomatikken: Et logikdiagram for styrings- funktionerne  

 vedrørende start- og stopprocedurer, - for sikkerhedsautomatikken: Et »årsag/virkning« skema.
 9.2 Styrings- og sikkerhedsautomatikken skal omfatte en automatisk  

 nødstopprocedure, som er fælles for motoraggregatet, evt. ud- stødskedler  

 eller udstødsvarmevekslere samt udstyr koblet til kraftudtag.  

 Nødstopautomatikken skal dokumenteres med be- skrivelse og logikdiagram eller  

 - skema for samtlige sikkerhedsfunktioner.
 9.3 Sikkerhedsautomatikken skal omfatte overvågning af alle parametre med  

 sikkerhedsteknisk betydning, afhængigt af anlæggets konstruktion og  

 bemandingsforhold, f.eks.
- tændingskontrol - skylletider før start/genstart - kritiske temperaturer/tryk - omløbstal - spjældstillinger - ventilation af indkapsling/krumtaphus - gas-, brand- og lækagedetektering og skal udløse hurtig-  

 lukning/nødstop, inden en kritisk situation opstår.
 9.4 Styrings- og sikkerhedsautomatikken skal være konstrueret således, at  

 mulige enkeltfejl i automatikken, evt. i for- bindelse med passive fejl  

 (ikke-detekterede fejl), ikke fører til en kritisk situation.
 Der henvises til f.eks DIN-VDE 0116 eller tilsvarende.
10. Ikrafttrædelse og overgangsbestemmelser 10.1 Disse forskrifter træder i kraft den 1. setpember 1991.
 10.2 DGP kan fastsætte fornødne overgangsbestemmelser for anlæg, der efter  

 1. september 1991 allerede er projekteret og/eller under udførelse.
