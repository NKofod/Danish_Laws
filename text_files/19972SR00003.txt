Nr BR 3 Beretning om klager i forbindelse med folkeafstemningen om forslag til lov  

 om ændring af lov om Danmarks tiltrædelse af De Europæiske Fællesskaber.  

 (Danmarks ratifikation af Amsterdamtraktaten om ændring af traktaten om De  

 Europæiske Fællesskaber og visse tilknyttede akter)   

 Nr 3 1997-98. 2. samling Afgivet af Udvalget til Valgs Prøvelse Afgivet: 19980623 Indenrigsministeren har med skrivelser af henholdsvis 10., 17., 19. og 22.  

 juni 1998 til Folketinget fremsendt 7 klager vedrørende folkeafstemningen,  

 der blev afholdt den 28. maj 1998.
Klagerne er af Folketingets formand videregivet til Udvalget til Valgs  

 Prøvelse.
Indenrigsministerens skrivelser og de udtalelser, som  

 Indenrigsministeriet har indhentet, er sammen med klageskrivelserne optrykt  

 som bilag til denne beretning.
Udvalget har drøftet de modtagne klager i et møde.
Efter udvalgets  

 opfattelse er klagerne ikke af en sådan karakter, at det bør medføre en  

 reaktion fra udvalgets side, og udvalget har derfor ingen bemærkninger til de  

 lokale myndigheders og Indenrigsministeriets reaktion på de enkelte klager.
 Udvalget har herefter ikke fundet anledning til at gøre indstilling  

 vedrørende de modtagne klager.
 P.U.V.
ERIK LARSEN formand Bilag Bilagsfortegnelse:
 Bilag 1:
 Indenrigsministerens skrivelse af 10. juni 1998 om klage fra Zerina H.  

 Francis.
 Underbilag 1 a:
Klage af 28. maj 1998 fra Zerina H.
Francis.
 Underbilag 1 b:
 Udtalelse af 29. maj 1998 fra Aaskov Kommune.
 Bilag 2:
 Indenrigsministerens skrivelse af 17. juni 1998 om klage fra Bo Sigsgaard  

 Rasmussen og Jytte Bay Sørensen.
 Underbilag 2 a:
 Klage af 2. juni 1998 fra Bo Sigsgaard Rasmussen og Jytte Bay Sørensen.
 Underbilag 2 b:
 Udtalelse af 11. juni 1998 fra Københavns Kommunes Valgsekretariat.
 Bilag 3:
 Indenrigsministerens skrivelse af 19. juni 1998 om klage fra Knud Qvist.
 Underbilag 3 a:
 Klage af 1. juni 1998 fra Knud Qvist.
 Underbilag 3 b:
 Udtalelse af 11. juni 1998 fra Værløse Kommune.
 Bilag 4:
 Indenrigsministerens skrivelse af 19. juni 1998 om klage fra Olav Lilleør.
 Underbilag 4 a:
 Klage af 3. juni 1998 fra Olav Lilleør.
 Underbilag 4 b:
 Udtalelse af 12. juni 1998 fra Søllerød Kommune.
 Bilag 5:
 Indenrigsministerens skrivelse af 22. juni 1998 om klage fra Ivan Jensen.
 Underbilag 5 a:
 Klage af 2. juni 1998 fra Ivan Jensen.
 Underbilag 5 b:
 Udtalelse af 17. juni 1998 fra Udenrigsministeriet.
 Bilag 6:
 Indenrigsministerens skrivelse af 22. juni 1998 om klage fra Erling  

 Agergaard.
 Underbilag 6 a:
 Klage af 4. juni 1998 fra Erling Agergaard.
 Underbilag 6 b:
 Udtalelse af 18. juni 1998 fra Høje-Taastrup Kommune.
 Bilag 7:
 Indenrigsministerens skrivelse af 22. juni 1998 om klage fra Kirsten  

 Nielsen.
 Underbilag 7 a:
 Skrivelse af 28. maj 1998 om klage fra Kirsten Nielsen.
 Underbilag 7 b:
 Udtalelse af 11. juni 1998 fra Odense Kommune.
Bilag 1 INDENRIGSMINISTERIET Kommunalafdelingen Den 10. juni 1998 Folketinget Christiansborg 1240 København K Fra Aaskov Kommune har Indenrigsministeriet modtaget vedlagte brev af 28.  

 maj 1998 fra Zerina H.
Francis, Vistelhøjvej 2, Skarrild, 6933 Kibæk, hvori  

 Zerina H.
Francis klager over, at hun, der er britisk statsborger, ikke var  

 optaget på valglisten til folkeafstemningen den 28. maj 1998 og derfor ikke  

 fik adgang til at afgive stemme.
Zerina H.
Francis anfører i sit brev, at hun har boet i Danmark i 38 år,  

 at hun stemte ved folkeafstemningen i 1992, og at hun altid stemmer ved  

 kommunale valg.
Aaskov Kommune har i forbindelse med fremsendelsen af klagen afgivet  

 vedlagte udtalelse af 29. maj 1998, hvoraf det fremgår, at Zerina H.
Francis  

 ikke stod på valglisten, fordi hun er britisk statsborger.
 I den anledning skal Indenrigsministeriet bemærke følgende:
I grundlovens § 20, stk. 2, og § 42, stk. 5, (der indeholder nærmere  

 regler om afstemningen ved folkeafstemninger, der afholdes i henhold til  

 bl.a. grundlovens § 20, stk. 2) er det fastsat, at det er folketingsvælgerne,  

 der deltager i folkeafstemninger.
I overensstemmelse hermed er det i  

 folketingsvalgloven § 96, stk. 1, fastsat, at enhver, der har valgret til  

 Folketinget og er optaget på valglisten, har ret til at deltage i  

 folkeafstemninger.
 Ifølge grundlovens § 29 har kun personer, der har dansk indfødsret, har  

 fast bopæl i riget og har opnået den til enhver tid gældende valgretsalder,  

 valgret til Folketinget.
Som britisk statsborger opfylder klageren ikke indfødsretsbetingelsen for  

 valgret til Folketinget.
Det er derfor efter Indenrigsministeriets opfattelse  

 korrekt, at klageren ikke var optaget på valglisten til folkeafstemningen og  

 ikke fik adgang til at afgive stemme.
 Det tilføjes, at der ikke i sagen foreligger oplysninger om, at klageren  

 ud over britisk statsborgerskab tillige har dansk indfødsret.
 Klageren er herfra underrettet om, at klagen er oversendt til Folketinget.
Med venlig hilsen Thorkild Simonsen / Anne Birte Pade Underbilag 1 a Den 28. maj 1998 Undertegnede Zerina H.
Francis, Vistelhøjvej 2, Skarrild, 6933 Kibæk, er i  

 dag blevet afvist ved afstemningen vedr.
EU-afstemningen, da jeg ej stod  

 opført på listen over valglistedeltagere.
Jeg er Britisk statsborger, bosiddende i Danmark i 38 år og havde  

 stemmeret ved det sidste valg i 1992, samt har altid stemt ved vores  

 kommunevalg.
Indgiver hermed min klage og håber det bliver taget til  

 eftertanke.
Zerina H.
Francis Underbilag 1 b Aaskov Kommune Solbakken 30, 6933 Kibæk Borgmesterkontoret Den 29. maj 1998 Folketinget Att.: Indenrigsministeriet 1. kommunekontor Christiansborg Slotsplads 1 1218 København K Klage vedr. optagelse på valglisten En borger i Aaskov Kommune, Zerina H.
Francis, Vistelhøjvej 2, Skarrild,  

 6933 Kibæk, har klaget over, at hun ikke var optaget på valglisten i  

 forbindelse med folkeafstemningen den 28. maj 1998. Zerina Francis er britisk  

 statsborger.
Der henvises til vedlagte klage.
 Borgeren henvendte sig på valgstedet i Skarrild på valgdagen kl. 19. Da  

 hun ikke stod på valglisten, ringede en valgstyrer til rådhuset.
 Rådhuset oplyste, at valglisten var korrekt, og at Zerina Francis ikke  

 kunne stemme ved denne folkeafstemning, da hun var britisk statsborger.
Herefter skrev borgeren vedlagte klage.
Episoden er noteret i  

 afstemningsbogen.
 Aaskov Kommune fremsender herved klagen til Folketingets afgørelse.
Klageren har fået en kopi af denne skrivelse Med venlig hilsen Chr.
Rahbek borgmester / Bo Røyen jur. konsulent Bilag 2 Indenrigsministeriet Kommunalafdelingen Den 17. juni 1998 Folketinget Christiansborg 1240 København K Fra Bo Sigsgaard Rasmussen og Jytte Bay Sørensen, Nørrebrogade 219, 4.  

 th., 2200 København N, har Indenrigsministeriet modtaget vedlagte brev af 2.  

 juni 1998, hvori Bo Sigsgaard Rasmussen og Jytte Bay Sørensen klager over, at  

 de flere gange blev forstyrret af en bestemt tilforordnet i forbindelse med  

 deres stemmafgivning ved folkeafstemningen den 28. maj 1998 på Hillerødgades  

 Skole mellem kl. 9 og 9.30.
Det fremgår af klagen, at Bo Sigsgaard Rasmussen og Jytte Bay Sørensen,  

 der er blinde, på skift fik hjælp til stemmeafgivningen af Ketty Maja  

 Rasmussen (Bo Sigsgaard Rasmussens mor), og at de derfor ikke havde behov for  

 hjælp fra tilforordnede.
Under deres stemmeafgivning i stemmerummet trak den  

 pågældende tilforordnede flere gange forhænget fra for at se, hvad de lavede,  

 og meddelte dem endvidere, at deres stemme blev ugyldig, hvis den  

 tilforordnede ikke måtte se på, mens de stemte.
Københavns Kommune har afgivet vedlagte udtalelse af 11. juni 1998 i  

 anledning af klagen.
Det fremgår bl.a. heraf, at den tilforordnede vælger - i  

 lighed med alle de tilforordnede vælgere - dels har fået udleveret en  

 vejledning, hvoraf fremgår, at blinde og svagsynede vælgere kan forlange, at  

 der ydes dem bistand ved afkrydsningen, enten ved at den pågældende selv  

 udpeger en tilstedeværende person til bistand eller af to  

 valgstyrere/tilforordnede vælgere, og dels har fået denne regel indskærpet på  

 valgdagen.
 Valgstyrelsen for Hillerødgades Skole, som ikke var bekendt med den  

 pågældende hændelse, har beklaget hændelsen og vil påtale hændelsesforløbet  

 over for den pågældende tilforordnede vælger.
 Udtalelsen fra Københavns Kommune giver ikke Indenrigsministeriet  

 anledning til bemærkniger.
 Klageren er herfra underrettet om, at klagen er oversendt til Folketinget.
Med venlig hilsen Thorkild Simonsen / Anne Birte Pade Underbilag 2 a Indenrigsministeriet 1. kommunekontor Christiansborg Slotsplads 1 1218 København K.
Til valgkonsulent fra Anne Birte Pade Vi Bo Sigsgaard Rasmussen og Jytte Bay Sørensen, begge blinde, vil hermed  

 klage over en tilforordnet på Hillerødgade Skole, 12. kreds tidspunkt kl.  

 9-9.30.
 En kvinde, middelaldrende, lidt kraftig, var på en meget ubehagelig måde  

 frembrusende, da vi med Bo Sigsgaard Rasmussens mor, Ketty Maja Rasmussen på  

 skift gik i boksen for at stemme.
 Vi har som loven i følge 1987-05-13 nr. 271, § 49, stk. 2, tillader selv  

 valgt Ketty Maja Rasmussen til at hjælpe os (hjælper os med alt praktisk i  

 øvrigt).
 Den kvindelige tilforordnede trak flere gange forhænget fra og ville se,  

 hvad vi lavede.
Hun sagde desuden, vi stemte ugyldigt, hvis hun ikke måtte se på.
Dette  

 var meget ubehageligt for os, og vi beder Dem give denne tilforordnede en  

 reprimande.
Desværre fik vi ikke navnet på hende, men signalementet: ikke særlig høj,  

 lidt kraftig, bar hvid bluse med farvet tørklæde, lyshåret.
Vi håber og  

 regner også med at vores klage bliver taget alvorligt.
Med venlig hilsen for Bo Sigsgaard Rasmussen Nørrebrogade 219, 4. th.
 2200 København N.
Jytte Bay Sørensen samme adr.
Ketty Maja Rasmussen Sibbernsvej 2 B, 1.
2500 Valby Kopi sendt til:
Dansk Blinde Samfund Thoravej 35 2400 København NV.
Underbilag 2 b Københavns Kommune Kultur- og Fritidsforvaltningen Den 11. juni 1998 Indenrigsministeriet, Kommunalafdelingen, Christiansborg Slotsplads 1, 1218 K.
Vedr.: Folkeafstemningen den 28. maj 1998 I brev af 3. juni 1998 har Indenrigsministeriet anmodet om en udtalelse i  

 anledning af en klage fra Bo Sigsgaard Rasmussen og Jytte Bay Sørensen i  

 forbindelse med valghandlingen i 12. kreds Bispeeng, Hillerødgades Skole.
Det fremgår af klagen, at Bo Sigsgaard Rasmussen og Jytte Bay Sørensen,  

 der er blinde, fik hjælp til stemmeafgivningen af et familiemedlem og derfor  

 ikke havde behov for hjælp fra en tilforordnet vælger.
Alligevel blev  

 klagerne flere gange forstyrret under stemmeafgivningen af en bestemt  

 tilforordnet vælger.
Valgsekretariatet har herefter indhentet en udtalelse fra valgstyrelsen,  

 hvoraf fremgår, at denne ikke er bekendt med den pågældende hændelse.
Den  

 tilforordnede vælger har - i lighed med alle de tilforordnede vælgere - dels  

 fået udleveret en vejledning, hvoraf fremgår, at blinde og svagsynede vælgere  

 kan forlange, at der ydes dem bistand ved afkrydsningen, enten ved, at den  

 pågældende selv udpeger en tilstedeværende person til bistand eller af to  

 valgstyrere/tilforordnede vælgere, og dels fået denne regel indskærpet på  

 valgdagen.
 Valgstyrelsen beklager derfor hændelsen og vil påtale hændelsesforløbet  

 over for den pågældende tilforordnede vælger.
Med venlig hilsen Birgitte Rasmussen / Birgitte Bracht Bilag 3 Indenrigsministeriet Kommunalafdelingen Den 19. juni 1998 Folketinget Christiansborg 1240 København K.
Fra Knud Qvist, Kr.
Værløsevej 49, st.tv., 3500 Værløse, har  

 Indenrigsministeriet modtaget vedlagte brev af 1. juni 1998, hvori Knud Qvist  

 klager over, at der på det tidspunkt, da han indfandt sig for at afgive  

 stemme i Værløse sportshal torsdag den 28. maj 1998, ikke var nogle  

 tilforordnede, der førte kontrol med stemmeboksene (stemmerummne), og kun to  

 tilforordnede til at overvåge otte stemmekasser.
Knud Qvist har i tilslutning  

 hertil oplyst, at da han for 25 år siden var tilforordnet vælger (kke i  

 Værløse Kommune), var det foreskrevet, at der ved hvert stemmerum skulle være  

 en tilforordnet, der havde til opgave at føre tilsyn med, at den foregående  

 vælger ikke havde efterladt noget i stemmerummet, før næste vælger fik adgang  

 til stemmerummet.
Værløse Kommune har i anledning af klagen afgivet vedlagte udtalelse af  

 11. juni 1998, hvoraf bl.a. fremgår, at der ved folkeafstemningen torsdag den  

 28. maj 1998 på valgstedet i Værløse sportshal (Værløsehallen) var udpeget 53  

 tilforordnede vælgere, heraf 8 valgstyrere, til 8 valgborde, således at der  

 var beskæftiget 6 eller 7 personer ved hvert valgbord. (Udtalelsen indeholder  

 i øvrigt en nærmere redegørelse for, hvordan de forskellige opgaver ved hvert  

 valgbord er fordelt, og hvordan det sikres, at der oså i perioder med pauser  

 (f.eks. ved spisetider) er et tilstrækkeligt antal tilforordnede til stede,  

 således at opaverne hele tiden bliver udført forsvarligt, herunder tilsynet  

 med stemmerum og stemmekasser.
Særligt om tilsynet med stemmekasserne er  

 anført, at man, som valglokalet er indrettet, udmærket kan overvåge 2 eller  

 flere stemmekasser samtidig.
Ved spidsbelastninger vil der altid være een  

 tilforordnet til hver stemmekasse.
 Herudover fremgår det af udtalelsen fra Værløse Kommune, at der ved  

 optællingen af stemmesedlerne kl. 20 ikke blev fundet stemmesedler lagt i den  

 »forkerte« stemmekasse, ligesom der var overensstemmelse mellem  

 optalte stemmer og fremmødte vælgere.
Indenrigsministeriet skal i den anledning oplyse, at det i  

 folketingsvalglovens § 48, stk. 1, er fastsat, at stemmeafgivningen sker i  

 stemmerummet, hvor kun vælgeren må være til stede.
I § 48, stk. 3, er  

 fastsat, at vælgeren, når stemmeafgivningen er foretaget, og stemmesedlen er  

 sammenfoldet, skal lægge denne i stemmekassen i overværelse af en  

 tilforordnet vælger.
Kommunalbestyrelsen træffer bestemmelse om, hvorledes  

 tilsynet med stemmerum og stemmekasser nærmere skal tilrettelægges, jf.  

 folketingsvalglovens § 45, stk. 4, hvorefter kommunalbestyrelsen skal sørge  

 for, at der på hvert afstemningssted er truffet de fornødne forberedelser til  

 afstemningen, herunder at valgstyrerne og de tilforordnede vælgere er gjort  

 bekendt med deres opgaver på valgdagen.
 Udtalelsen fra Værløse Kommune giver ikke Indenrigsministeriet anledning  

 til bemærkninger.
 Klageren er herfra underrettet om, at klagen er oversendt til Folketinget.
Med venlig hilsen Thorkild Simonen / Anne Birte Pade Underbilag 3 a Den 2. juni 1998 Knud Qvist Kr.
Værløsevej 49, st. tv.
3500 Værløse Indenrigsministeren, Christiansborg Slotsplads 1.
 1218 København K.
Vedr.: Valget til EU den 28. maj i Værløse sportshal Det er tildels en forespørgsel, men også en klage, hvis??.
Skal der ikke stå en tilforordnet ved indgangen til stemmeboksene, som  

 skal trække forhænget fra inden man får adgang til boksen, for at sikre sig  

 at sidste stemmer ikke har efterladt noget i boksen? Jeg har ikke kunnet finde noget om, at der skal stå en tilforordnet ved  

 stemmeboksen.
 Men for 25 år siden, ikke i Værløse, var jeg tilforordnet, da var det en  

 pligt, at der stod en tilforordnet ved stemmeboksene.
 Da jeg indfandt mig i stemmelokalet, var der ingen tilforordnet ved  

 stemmeboksene.
 Efter jeg havde fået udleveret min stemmeseddel, gik jeg i boksen og  

 stemte.
Da jeg kom ud fra stemmeboksene, viste det sig, at der kun var to  

 tilforordnede til at overvåge 8 stemmekasser.
Hvorimod der plejer at sidde en  

 tilforordnet ved hver kasse.
Jeg gik derefter ind i cafeteriet.
NU forstod jeg, hvorfor der  

 manglede tilforordnede ved stemmeboksene, der sad over 20 tilforordnede og  

 spiste.
 Hvis det er en overtrædelse af love eller vedtægter, så er det en klage.
Med venlig hilsen Knud Qvist Underbilag 3 b Værløse Kommune Borgmesteren Den 11. juni 1998 Indenrigsministeriet Kommunalafdelingen Christiansborg Slotsplads 1 1218 København K.
Tillige sendt pr. fax til 33 92 36 25 Deres j.nr. 1998/4075-16 Værløse Kommune har fra ministeriet modtaget kopi af klage fra Knud Qvist,  

 over tilsynet med stemmerum samt ved stemmekasserne.
 I den anledning skal kommunalbestyrelsen udtale følgende:
 Ved folkeafstemningen den 28. maj 1998 var der ved Værløse valgsted i  

 Værløsehallen udpeget 53 tilforordnede vælgere, heraf 8 valgstyrere, til 8  

 valgborde.
Opgaverne ved det enkelte valgbord er på forhånd fordelt på  

 valglistefører, valgkortmodtager, stemmerumstilsyn, stemmemodtager og  

 afløsere.
Dvs. der har været beskæftiget 6 eller 7 personer ved hvert  

 valgbord.
Ved spisetiderne, som åbenbart er det tidspunkt den pågældende vælger har  

 indfundet sig på valgstedet, er valgstyrerne og de tilforordnede vælgere delt  

 i to hold, og afløserne træder i funktion.
Det er fra valgbestyrelsens side  

 planlagt således, at selv med en halvering af bemandingen vil der ved alle  

 valgborde være en tilforordnet vælger, der varetager stemmerumstilsynet.  

 Endvidere vil også de tilforordnede vælgere samt valgsekretærer ved  

 valgbordet kunne overskue, om der er ledigt i stemmerummene.
 Ved perioder med pauser og mange vælgere, fordeles stemmerumstilsyns- og  

 stemmemodtagerhvervet ligeligt, således at opgaverne hele tiden bliver udført  

 forsvarligt.
Med hensyn til tilsynet med stemmekasserne skal bemærkes, at uanset en  

 tilforordnet vælger ikke har siddet på en stol direkte ved stemmekassen, kan  

 man, som valglokalet er indrettet, udmærket overvåge 2 eller flere  

 stemmekasser fra stole placeret ved stemmekasserne.
Ved spidsbelastninger vil  

 der dog altid være een tilforordnet til hver stemmekasse.
 For god ordens skyld skal det nævnes, at der ved optællingen kl. 20 ikke  

 blev fundet stemmesedler, der var lagt i den »forkerte«  

 stemmekasse, og som det fremgår af afstemningsbogen var der overensstemmelse  

 mellem optalte stemmer og fremmødte vælgere.
 Værløse Kommunalbestyrelse er således af den opfattelse, at valghandlingen  

 på valgstedet er foregået korrekt, betryggende og i øvrigt i overensstemmelse  

 med gældende regler og sædvane.
Med venlig hilsen Erik Eefsen Borgmester / Bjarne Larsson økonomidirektør Bilag 4 Indenrigsministeriet Kommunalafdelingen Den 19. juni 1998 Folketinget Christiansborg 1240 København K.
 Fra Olav Lilleør, Holmevej 36, 2830 Virum, har Indenrigsministeriet  

 modtaget vedlagte brev af 3. juni 1998, hvori Olav Lilleør klager over, at en  

 vælger ikke kunne få ombyttet en forkert afmærket stemmeseddel ved  

 afstemningen torsdag den 28. maj 1998 på Ny Holte Skole i Søllerød Kommune.
 Den pågældende havde sat en streg i »ja«-rubrikken og satte  

 derefter et kryds i »nej«-rubrikken.
 Valgstyrerformanden, som blev gjort opmærksom på fejltagelsen, meddelte  

 imidlertid Olav Lilleør, at da stemmesedlen ville blive gyldig som en  

 »nej« stemme, ville en ombytning af stemmesedlen være overflødig.
 Efterfølgende har Olav Lilleør imidlertid fået bekræftet, at en  

 stemmeseddel som ovennævnte er at betragte som ugyldig.
Søllerød Kommune har afgivet vedlagte udtalelse af 12. juni 1998 i  

 anledning af klagen.
Det fremgår bl.a. heraf, at klagen har været forelagt  

 valgstyrerformanden til udtalelse.
 Valgstyrerformanden bekræfter sagsforløbet som fremstillet af klageren og  

 oplyser, at hun i situationen anså stemmesedlen som omfattet af § 6, stk. 2,  

 i bekendtgørelse om bedømmelse af stemmesedler afgivet til folkeafstemninger.  

 Efterfølgende må valgstyrerformanden erkende, at stemmesedlen formentlig må  

 være omfattet af § 8 i bekendtgørelsen og derfor er ugyldig.  

 Valgstyrerformanden beklager den fejlagtige vejledning og beklager under alle  

 omstændigheder, at stemmesedlen ikke blev ombyttet som ønsket af klageren.
 Indenrigsministeriet skal i den anledning oplyse, at der i  

 folketingsvalglovens § 48, stk. 2, er en bestemmelse om, at en vælger kan få  

 ombyttet sin stemmeseddel, hvis den er fejlagtigt afkrydset eller ved en  

 uagtsomhed gjort ubrugelig.
 Udtalelsen fra Søllerød Kommune giver ikke Indenrigsministeriet anledning  

 til bemærkninger.
 Klageren er herfra underrettet om, at klagen er oversendt til Folketinget.
Med venlig hilsen Thorkild Simonsen / Anne Birte Pade Underbilag 4 a Den 4. juni 1998 Olav Lilleør Holmevej 36 2830 Virum Tel.: 45 85 63 31 Fax: 45 85 88 04 Til Indenrigsministeriet - via fax: 33 11 12 39 Klage over valghandling den. 28. maj 1998 Der indgives hermed en klage over valgstyrerformanden på Ny Holte Skole,  

 Søllerød Kommune, Lyngby-Søllerød-kredsen.
 På vegne af en 89-årig Søllerødborger anmodede undertegnede  

 valgstyrerformanden om at få udleveret en ny stemmeseddel.
 Den 89-årige havde ved en fejltagelse sat en streg i  

 »ja«-rubrikken og satte derefter et kryds i  

 »nej«-rubrikken.
 Inden valghandlingen havde den ældre vælger oplyst undertegnede om, at hun  

 ønskede at stemme »nej«.
 Da både den pågældende vælger og undertegnede konstaterede fejltagelsen -  

 en ekstra, misforståelig streg i »ja«-rubrikken - meddelte jeg  

 valgstyrerformanden, at jeg betragtede stemmesedlen for ugyldig og ønskede,  

 en ny stemmeseddel blev udleveret.
 Valgstyrerformanden, som ligeledes konstaterede fejltagelsen, oplyste  

 imidlertid, at stemmesedlen ville blive erklæret gyldig og tælles med som en  

 »nej«-stemme.
 Valgstyrerformanden meddelte endvidere, at hun havde læst alle regler  

 grundigt igennem og forsikrede, at hendes opfattelse var rigtig og at en ny  

 stemmeseddel ville være overflødig.
 Efterfølgende har undertegnede imidlertid forhørt mig til anden side og  

 fået den opfattelse bekræftet, at en stemmeseddel af ovennævnte karakter er  

 at betragte som ugyldig.
 Derfor denne klage over den pågældende valgstyrerformand.
Med venlig hilsen Olav Lilleør Underbilag 4 b Søllerød Kommune Sekretariatet Den 12. juni 1998 Indenrigsministeriet Kommunalafdelingen Christiansborg Slotsplads 1 1218 København K.
Vedr.: Indenrigsministeriets j.nr. 1998/4075-19, avb Indenrigsministeriet har den 4. juni 1998 fremsendt klage fra Olav Lilleør  

 af 3. juni 1998 til Søllerød Kommune til udtalelse.
 Klagen har været forelagt valgstyrerformanden til udtalelse.
 Valgstyrerformanden bekræfter sagsforløbet som fremstillet af klageren og  

 oplyser, at hun i situationen anså stemmesedlen som omfattet af  

 bekendtgørelse om bedømmelse af stemmesedler afgivet til folkeafstemninger §  

 6, stk. 2.
 Efterfølgende må valgstyrerformanden imidlertid erkende, at stemmesedlen  

 formentlig må være omfattet af bekendtgørelsens § 8 og derfor er ugyldig.
 Valgstyrerformanden beklager den fejlagtige vejledning og beklager under  

 alle omstændigheder, at stemmesedlen ikke blev ombyttet som ønsket af  

 klageren.
 Sagen har ikke været forelagt kommunalbestyrelsen/valgbestyrelsen.
Venlig hilsen Flemming Petersen Kopi til valgstyrerformand Birgit Tystrup Bilag 5 Indenrigsministeriet Kommunalafdelingen Den 22. juni 1998 Folketinget Christiansborg 1240 København K.
Fra Ivan Jensen, Industrial Plant, P.
O.
Box 44717, Nairobi, Kenya, har  

 Indenrigsministeriet modtaget vedlagte e-post af 2. juni 1998, hvori Ivan  

 Jensen klager over, at den brevstemme til folkeafstemningen den 28. maj 1998,  

 som han afgav på ambassaden i Nairobi, Kenya, for et par måneder siden, ikke  

 er blevet modtaget i Skørping Kommune.
Ivan Jensen oplyser i den forbindelse,  

 at han samtidig brevstemte til folketingsvalget den 11. marts 1998 og til  

 folkeafstemningen den 28. maj 1998. Ivan Jensen anfører, at hans brevstemme  

 til folketingsvalget kom igennem, hvorimod hans brevsteme til  

 folkeafstemningen ikke skulle være kommet frem.
 Skørping Kommune har den 9. juni 1998 telefonisk oplyst over for  

 Indenrigsministeriet, at kommunen ikke har modtaget en brevstemme fra Ivan  

 Jensen til folkeafstemningen den 28. maj 1998. Kommunen har endvidere oplyst,  

 at man ikke er i besiddelse af materiale, der kan domumentere, at kommunen  

 modtog en brevstemme fra Ivan Jensen til folketingsvalget den 11. marts 1998,  

 idet materialet, herunder valglister og brevstemmemateriale, vedrørende dette  

 valg er blevet tilintetgjort.
Ivan Jensen, der modtog underretning om de indhentede oplysninger fra  

 Skørping Kommune m.v. i forbindelse med, at ministeriet anerkendte  

 modtagelsen af hans klage, har ved vedlagte e-post af 12. juni 1998  

 supplerende oplyst, at han har kendskab til, at hans brevstemme til  

 folketingsvalget den 11. marts 1998 kom frem, idet hans søn i forbindelse med  

 sin stemmeafgivning så, at han var krydset af i valglisten.
Ivan Jensen har i  

 øvrigt bl.a. bemærket, at systemet med brevstemmer, som det fungerer i dag,  

 synes noget usikkert, og har rejst spørgsmål om, hvilken garanti man har for,  

 at stemmen bliver talt med, og hvilke procedurer kommunerne følger med hensyn  

 til opbevaring af brevstemmer m.v.
Indenrigsministeriet har i anledning af klagen indhentet vedlagte  

 udtalelse af 17. juni 1998 med bilag til Udenrigsministeriet, hvoraf bl.a.  

 fremgår, at ambassaden i Nairobi har hjemsendt alle brevstemmer afgivet på  

 ambassaden til Udenrigsministeriet med diplomatpost (dip-bag) på fredage i  

 den uge, hvor stemmerne blev afgivet.
Brevstemmer, der indsendes af  

 repræsentationerne, bliver straks efter modtagelse og åbningen af  

 forsendelsen bragt til Udenrigsministeriets postafsendelse, der samme dag  

 afgiver dem til postbesørgelse enkeltvis.
 Redegørelsen fra Udenrigsministeriet giver ikke Indenrigsministeriet  

 anledning til bemærkninger.
Til klagerens bemærkninger om usikkerheden m.v. i forbindelse med  

 brevstemmeafgivning skal Indenrigsministeriet oplyse, at der kan være lang  

 vej og mange led, der skal passeres, fra en vælger har afleveret sin  

 brevstemme til stemmemodtageren, og indtil brevstemmen efter afslutningen af  

 afstemningen på afstemningsdagen bliver nedlagt i stemmekassen på det  

 afstemningssted, hvor vælgeren er optaget på valglisten.
Det er derfor ikke  

 muligt i alle tilfælde at opnå den samme sikkerhed ved brevstemmeafgivning  

 som ved stemmeafgivning på afstemningsstedet på valgdagen, hvor vælgeren  

 personligt nedlægger sin stemmeseddel direkte i stemmekassen.
 Indenrigsministeriet kan med hensyn til proceduren for modtagelse og  

 opbevaring af brevstemme oplyse, at regler herom er fastsat dels i  

 folketingsvalglovens § 64, dels i Indenrigsministeriets cirkulære nr. 64 af  

 3. maj 1989 om brevstemmeprotokollers indhold og udformning.
 Klageren er herfra underrettet om, at klagen er oversendt til Folketinget.
Med venlig hilsen Thorkild Simonsen / Anne Birte Pade Underbilag 5 a Fra: Kenn Mathiesen på vegne af Indenrigsministeriet Departementet Sendt: Den 2. juni 1998 Til: Anne Birte Pade Emne: VS:
Klage over afstemningen til EU Undertegnede ønsker herved at klage over min manglende brevstemme ved  

 EU-valget.
 Jeg er pt. bosat i Kenya, hvor jeg brevstemte på ambassaden i Nairobi.
 Jeg husker ikke den præcise dato, men jeg stemte samtidigt til  

 folketingsvalget, så det er et par måneder siden.
Min stemme til folketingsvalget kom igennem, men jeg har fået oplyst, at  

 min stemme til EU-valget ikke kom frem.
Min henvendelse til kommunen dd. blev  

 besvaret meget uvenligt.
Min kommune er 9520 Skorping Min adresse i DK Ivan Jensen Bentevej 27 9520 Skorping Min adresse i Kenya:
Ivan Jensen Industrial Plant P.O.
Box 44717 Nairobi Kenya Underbilag 5 a Fra: Lise Skovgaard Petersen Sendt: Den 15. juni 1998 Til: Anders Valentiner-Branth Emne: VS: avb Vedr.: J.Nr. 1998/4075-20 Brevstemmer fra Nairobi Jeg kan oplyse, at min stemme til folketingsvalget den 11. marts 1998 kom  

 igennem, idet min søn så at jeg var krydset af i valglisten, da han afgav sin  

 stemme.
 Ved telefonisk forespørgsel til Skørping Kommune kort før EU-afstemningen  

 nægtede Bodil Christensen at oplyse om min stemme var der.
 Systemet med brevstemmer som det fungerer i dag synes noget usikkert,  

 hvilken garanti har man for at stemmen bliver talt med og hvad er kommunens  

 procedure med hensyn til opbevaring af brevstemme etc. etc.
Med venlig hilsen Ivan Jensen Industrial Plant (EA) Ltd.
P.O.
Box 44717 Nairobi Kenya Underbilag 5 b Udenrigsministeriet Indenrigsministeriet Kommunalafdelingen Fax.nr. 45 33 92 36 25 Folkeafstemningen 28. maj: valgklage (brevstemme afgivet i  

 Nairobi) Der henvises til Indenrigsministeriets telefax af 9. juni 1998 vedrørende  

 en klage fra hr.
Ivan Jensen, Nairobi.
Hr.
Ivan Jensen har oplyst, at hans  

 brevstemme til folkeafstemningen, afgivet på ambassaden i Nairobi for et par  

 måneder siden samtidig med hans brevstemme til folketingsvalget den 11. marts  

 1998, ikke var nået frem til Skørping Kommune.
Udenrigsministeriet har indhentet den vedlagte udtalelse af 11. juni 1998  

 fra ambassaden i Nairobi, hvortil der henvises.
Som det vil ses har  

 ambassaden indsendt alle brevstemmer afgivet på ambassaden til  

 Udenrigsministeriet med dip-bag hver fredag i den uge, hvor stemmerne blev  

 afgivet.
 Udenrigsministeriet kan tilføje, at brevstemmer, der indsendes af  

 repræsentationerne til Udenrigsministeriet straks efter åbning af  

 forsendelsen bliver bragt til ministeriets postafsendelse, der samme dag  

 frankerer og afgiver dem til postbesørgelse enkeltvis.
 Der vedlægges en kopi af det relevante afsnit h (om hjemsendelse af  

 brevstemmer) i Instruks for udenrigstjenesten, kapitel 4, D (Stemmeafgivning  

 i udlandet ved valg og folkeafstemning). Det kan supplerende oplyses, at  

 hjemsendelsesmetoderne dip-bag eller dip-cargo kun etableres efter behov,  

 typisk når postforbindelserne til og fra det pågældende land ikke er  

 pålidelige.
Med venlig hilsen Jette Selsø ROYL DANISH EMBASSY Nairobi Hjemsendelse af brevstemme til folkeafstemningen: Ivan Jensen UMFAX No. 207 af 11.06.98 UMs j.nr. 120.D.2.a.
 Under henvisning til ovennævnte umber kan ambassaden oplyse, at alle  

 brevstemmer, der blev afgivet på ambassaden, blev hjemsendt med ambassadens  

 ordinære dip-bag på fredage i den uge stemmerne blev afgivet.
 Hjemsendelse af brevstemmerne fulgte Instruks for udenrigstjenesten,  

 kapitel 4, D, afsnit h, side 26.
 P.A.V.
 E.B.
Jette Damborg EKSTRAKT Udenrigsministeriet KAPITEL IV Særlige embedsfunktioner D.
Stemmeafgivning i udlandet ved valg og folkeafstemning 1. Generel orientering 2. Særligt om valg til hjemmestyreorganer 3. Hvor kan stemmeafgivning finde sted 4. Tidsfrister for stemmeafgivningen 5. Stemmemateriale a.
Stemmesedler b.
Særskilte konvolutter c.
Følgebreve d.
Yderkuverter 6. Rekvirering af stemmemateriale 7. Underretning om forestående valg eller folkeafstemninger 8. Fremgangsmåden ved stemmeafgivningen 9. Særligt om stemmeafgivning til valg til Europa-Parlamentet for personer  

 med fast bopæl i et af de øvrige medlemslande i De Europæiske Fællesskaber 10. Repræsentationens diskretionspligt m.v.
11. Vælgerens dødsfald Bilag 6 INDENRIGSMINISTERIET Kommunalafdelingen Den 22. juni 1998 Folketinget Christiansborg 1240 København K Fra Erling Agergaard, Taastrupgårdsvej 147, 2., 2630 Taastrup, har  

 Indenrigsministeriet modtaget vedlagte brev af 4. juni 1998, hvori Erling  

 Agergaard klager over opstilling af valgagitation ved to afstemningssteder i  

 Høje-Taastrup Kommune ved folkeafstemningen den 28. maj 1998, dels ved  

 afstemningsstedet på Selsmoseskolen, dels ved afstemningsstedet i  

 Kulturcentret på Poppel Alle.
I et blomsterbed ved parkeringspladsen foran  

 Selsmoseskolens indgang var der således opstillet en meget stor plakatstander  

 med valgagitation.
På parkeringspladsen ved Kulturcentret var der ligeledes  

 en meget stor plakatstander med valgagitation.
 Det er klagerens opfattelse, at opstilling af valgagitation de nævnte  

 steder ikke er i overensstemmelsemed folketingsvalglovens § 99, jf. § 50,  

 hvorefter valgstyrerne skal påse, at vælgerne ikke udsættes for agitation i  

 stemmelokalerne eller andre steder i umiddelbar tilknytning hertil, hvilket  

 ifølge Indenrigsministeriets vejledning af 27. april 1998 om afholdelse af  

 folkeafstemning torsdag den 28. maj 1998 indebærer, at der ikke må uddeles  

 propagandamateriale eller ophænges afstemningsplakater eller på anden måde  

 udøves egentlig valgagitation i de nævnte lokaliteter eller de umiddelbare  

 adgangsveje hertil, f.eks. gange, trapper, skolegårde og lignende.
Klageren har i brevet nærmere redegjort for, at han på afstemningsdagen  

 rettede henvendelse tli valgstyrerformanden på Selsmoseskolen og til kommunen  

 om placeringen af plakatstanderen ved denne skole, hvilket efterfølgende  

 resulterede i, at plakatstanderen blev fjernet.
Klageren rettede ligeledes  

 henvendelse til kommunen vedrørende plakatstanderen ved Kulturcentret.
Denne  

 henvendelse modtog klageren imidlertid ikke svar på ud over en anerkendelse  

 af, at kommunen havde modtaget hans henvendelse.
 Høje-Taastrup Kommune har i anledning af klagen fremsendt vedlagte  

 redegørelse af 18. juni 1998 med tilhørende kortskitse vedrørende den klage  

 over opstillingen af de nævnte plakater, som Erling Agergaard indgav til  

 kommunen den 28. maj 1998.
Af Høje-Taastrup Kommunes redegørelse fremgår bl.a., at plakaten ved  

 Selsmoseskolen var placeret ved matrikelskellet mod den offentlige vej  

 Taastrupgårdsvej i en afstand af 25 meter henholdsvis 90 meter fra  

 indgangsdøren til det bygningskompleks henholdsvis selve den bygning, hvori  

 valghandlingen fandt sted.
Af redegørelsen fremgår endvidere bl.a., at  

 plakaten ved Kulturcentret på Poppel Alle oprindelig var placeret i  

 matrikelskellet til Poppel Alle i en afstand af to meter fra indgangsdøren,  

 men senere, inden valghandlingen startede, blev flyttet til et hjørne af  

 parkeringspladsen tæt ved ejendommens matrikelskel, hvilken placering var 90  

 meter fra indgangsdøren.
 Høje-Taastrup Kommunes redegørelse giver ikke Indenrigsministeriet  

 anledning til bemærkninger.
Indenrigsministeriet skal i denne forbindelse henlede opmærksomheden på,  

 at Folketingets Udvalg til Prøvelse af Valgene i forbindelse med behandlingen  

 af en klage over folketingsvalget den 10. maj 1988 ikke fandt anledning til  

 at kritisere, at der ved tilkørselsvejen til en offentlig parkeringsplads var  

 placeret valgplakater i en afstand af 7-8 meter fra indgangsdøren til en  

 bygning med et valglokale.
Der henvises herved til Betænkning og indstilling  

 fra Udvalget til Prøvelse af Valgene, afgivet af udvalget den 26. maj 1988,  

 pkt. 5, side 9-10.
Indenrigsministeriet henviser i øvrigt til de samtidig hermed ved særskilt  

 brev oversendte breve af 6. april og 11. juni 1998 fra Høje-Taastrup Kommune,  

 hvori kommunen uddyber sin udtalelse af 24. marts 1998 vedrørende den af  

 Erling Agergaard indgivne klage over afviklingen af folketingsvalget den 11.  

 marts 1998 på Selsmoseskolen i HøjeTaastrup, jf.
Betænkning og indstilling  

 fra Udvalget til Prøvelse af Valgene, afgivet af udvalget den 25. marts 1998,  

 pkt. 10, side 8.
 Klageren er herfra underrettet om, at klagen er oversendt til Folketinget.
Med venlig hilsen Thorkild Simonsen / Anne Birte Pade Underbilag 6 a ERLING AGERGAARD Taastrupgårdsvej 147, 2.
2630 Taastrup 40 78 53 02 Taastrup, den 4. juni 1998 Folketinget Indenrigsministeriet Christiansborg Slotsplads 1218 København K Vedr.: Klage over ureglementeret opstilling af valgagitation i  

 Høje-Taastrup Kommune I forbindelse med folkeafstemningen torsdag den 28. maj 1998 indfandt jeg  

 mig på Selsmoseskolen i Høje-Taastrup Kommune for at afgive min stemme.
Efter jeg havde afgivet min stemme, rettede jeg henvendelse til formanden  

 for de valgtilforordnede på afstemningsstedet, hr.
Poul Bonderup, for at  

 klage over, at der i et blomsterbed ved parkeringspladsen foran  

 Selsmoseskolens indgang var opstillet en meget stor plakatstander med  

 valgagitation relateret til dagens folkeafstemning.
 Jeg oplyste, at jeg ikke fandt, at opstillingen af den pågældende  

 plakatstander var i overensstemmelse med den af Indenrigsministeriet til alle  

 kommunalbestyrelser og valgbestyrelser udsendte »Vejledning om  

 afholdelse af folkeafstemning torsdag den 28. maj 1998 om forslag til lov om  

 ændring af lov om Danmarks tiltrædelse af De Europæiske  

 Fællesskaber« af 27. april 1998.
Formanden Poul Bonderup afviste umiddelbart klagen, da man »havde  

 haft en ude at se på det.« Denne påståede inspektion havde, jf.
Poul Bonderup, givet grundlag for at  

 konkludere, at opstillingen af plakatstanderen ikke var i strid med reglerne.
 Jeg ønskede oplyst, hvem den pågældende var, der havde tjekket  

 opstillingen af klakatstanderen.
Efter en del tøven fik jeg (i påhør af hr.
Bjarne Hansen) af hr.
Poul  

 Bonderup oplyst, at dette tjek var foretaget af valgsekretær Bjarne Hansen.
Hr.
Bjarne Hansen oplyste over for mig, at dette var sket kl. ca. 09.10.
 Jeg fastholdt min klage og henviste til den af Indenrigsministeriet  

 udsendte vejledning, hvori der bl.a. står:
»Det følger af lovens § 99, jf. § 50, at valgstyrerne skal påse,  

 at vælgerne ikke udsættes for agitation i stemmelokalerne eller andre steder  

 i umiddelbar tilknytning hertil.
Der må således ikke uddeles  

 propagandamateriale eller ophænges afstemningsplakater eller på anden måde  

 udøves egentlig afstemningsagitation i de nævnte lokaliteter eller de  

 umiddelbare adgangsveje hertil, f.eks. gange, trapper, skolegårde og  

 lignende,» Herefter gik jeg sammen med hr.
Poul Bonderup og hr.
Bjarne Hansen ud  

 foran Selsmoseskolen for at inspicere opstillingen af plakatstanderen.
Ifølge hr.
Bjarne Hansen stod plakatstanderen det samme sted, som da han  

 angiveligt kl. 09.10 havde tjekket opstillingen.
 Poul Bonderup oplyste, at han da godt kunne komme i tvivl om, hvorvidt det  

 var en retmæssig korrekt opstilling, der var tale om, og videre oplyste han,  

 at hvis der var tvivl herom, ville plakatstanderen blive fjernet.
 Yderligere oplystes jeg om, at man ville ringe til formanden for  

 valgbestyrelsen, borgmester Anders Bak, for at få hans vurdering af sagen.
 Det aftaltes herpå (kl. 09.29), at jeg ville blive kontaktet telefonisk  

 med oplysning om en afgørelse, når borgmesteren i løbet af ca. en halv time  

 havde været på afstemningsstedet.
 Kl. 09.59 blev jeg ringet op af afdelingschef i Høje-Taastrup Kommune, hr.  

 Jørgen Sørensen, der oplyste, at min klage var blevet afvist, idet han  

 oplyste, at det ifølge Indenrigsministeriet var tilladt med opstilling  

»omkring matrikelskellet«.
Jeg oplyste hr.
Jørgen Sørensen, at jeg ikke umiddelbart var enig i hans  

 afvisning af min klage.
På min forespørgsel oplyste hr.
Jørgen Sørensen, at borgmesteren endnu  

 ikke havde været på Selsmoseskolen, men at han snarligt ville komme der.
Det aftaltes afslutningsvis, at hr.
Jørgen Sørensen ville drage omsorg  

 for, at jeg blev telefonisk kontaktet, når borgmesteren havde været på  

 Selsmoseskolen.
 På afstemningsdagen kl. 11.59 ringede afdelingschef Jørgen Sørensen fra  

 rådhuset i Høje-Taastrup Kommune og fortalte, at den efter min opfattelse  

 ureglementerede plakatopstilling ved Selsmoseskolen nu var blevet fjernet.
 Han påregnede, at dette var sket efter en drøftelse mellem de  

 valgtilforordnede på Selsmoseskolen.
 Jeg blev oplyst om, at borgmesteren endnu ikke havde været på  

 Selsmoseskolen, idet »Anders vil sgu ikke forholde sig til noget, der  

 ikke var et reelt problem«.
Afslutningsvis oplyste jeg hr.
Jørgen Sørensen om, at jeg umiddelbart tog  

 hans oplysninger til efterretning.
 Yderligere blev jeg samme dag opmærksom på, at der på parkeringspladsen  

 ved Kulturcentret (afstemningssted) på Poppel Alle i Taastrup var opstillet  

 en meget stor plakatstander med valgagitation.
 Denne plakatstander var opstillet ureglementeret i forhold til reglerne  

 herom, idet den var placeret på afstemningsstedets matrikelnr.
 Jeg ønsker således at klage over denne ureglementerede opstilling.
Jeg anmodede på valgdagen i et brev med en klage til borgmester Anders Bak  

 om, at valgbestyrelsen i Høje-Taastrup Kommune omgående ville drage omsorg  

 for, at den ureglementerede plakatopstilling blev bragt til ophør.
Dette  

 skete via et brev, som blev sendt til borgmesterens telefax.
 Borgmesterkontoret bekræftede umiddelbart efter min afsendelse af brevet,  

 at borgmesteren havde modtaget mit brev, i hvilket jeg afslutningsvis  

 tilkendegav, at jeg ønskede at »blive telefonisk orienteret om  

 valgbestyrelsens beslutning i denne sag« straks en sådan forelå.
 Imidlertid er jeg efterfølgende ikke på noget tidspunkt blevet  

 kontaktet.
Ansvarshavende redaktør hr.
Steen Breiner skrev i en artikel i Taastrup  

 Avis for onsdag den 3. juni bl.a. følgende: »Da der var valg til  

 Folketinget, havde Socialdemokratiet valgt at placere en række plakater med  

 Mogens Lykketoft alt for tæt på afstemningsstederne.
Det medførte ne næse fra  

 Indenrigsministeriet og et løfte fra borgmesteren om, at reglerne naturligvis  

 ville blive fulgt i fremtiden« Dette løfte synes Høje-Taastrup Kommune ikke at kunne/ville leve op til.
 Jeg anser det for en særlig skærpende omstændighed, at det ikke  

 »kun« er første eller anden gang, at en valghandling i  

 Høje-Taastrup Kommune gennemføres i strid med den af Indenrigsministeriet  

 udsendte vejledning.
 Blot ved de seneste tre valghandlinger har der været tale om betydelige  

 ureglementerede forhold.
 Ved amts- og kommunalbestyrelsesvalget i november 1997 blev  

 blinde/svagtseende vælgere helt uretmæssigt nægtet at afgive ders stemme  

 under betryggende forhold.
 Ved folketingsvalget den 11. marts d.å. havde Høje-Taastrup Kommune  

 udfærdiget nogle »hjemmestrikkede« regler, som var i direkte  

 modstrid med de af Indenrigsministeriet fastsatte regler.
 Jeg vil derfor foreslå, at Indenrigsministeriet tager initiativ til, at  

 det i meget præcise, men letforståelige vendinger indskærpes over for  

 Høje-Taastrup Kommune, at de foranlediger udarbejdet en plan, der  

 sandsynliggør, at de fremover vil være i stand til at varetage ansvaret for  

 afviklingen af valg/folkeafstemninger.
 Jeg ønsker, at blive gjort bekendt med hvilke initiativer, der bliver  

 taget i den forbindelse.
Med venlig hilsen Erling Agergaard Underbilag 6 b Høje-Taastrup Kommune Bygaden 2, 2630 Taastrup, Postbox 14 Borgmesterkontoret Den 18. juni 1998 Folketinget, v/ Indenrigsministeriet Christiansborg Slotsplads 1 1218 København K Vedrørende klage over opstilling af valgplakater ved to  

 afstemningssteder i Høje-Taastrup Kommune Høje-Taastrup Kommune modtog den 28. maj 1998 klage fra hr.
Erling  

 Agergaard over placering af valgplakater ved 2 afstemningssteder, nemlig  

 Selsmoseskolen og Kulturcenteret på Poppel Alle.
Kommunen har udover mundtlig kontakt på afstemningsdagen i øvrigt besvaret  

 klagen i skrivelse af 3. juni 1998. Kopi er ved skrivelse af 11. juni 1998  

 tilsendt Folketinget v/ Indenrigsministeriet.
Ny kopi vedlægges denne  

 skrivelse.
 Kommunens opfattelse i den aktuelle klagesag skal her resumeres:
Ved Selsmoseskolen var plakaten (se vedlagte skitse) placeret ved  

 matrikelskellet mod den offentlige vej Taastrupgårdsvej.
Afstanden fra  

 plakaten til indgangsdøren til bygningskomplekset, hvori valghandlingen fandt  

 sted er 25 m.
Afstanden fra plakaten til indgangsdøren til selve bygningen,  

 hvori valghandlingen foregik, er 90 m.
Kommunen opfattede plakaten placeret i  

 overensstemmelse med med Indenrigsministeriets tolkning af reglerne, nemlig  

 ved ejendommens matrikelskel, hvilket blev meddelt klageren.
For at undgå  

 yderligere debat om placeringen og da der ikke forelå svar fra  

 Indenrigsministeriet på kommunens skrivelse af 6. april 1998 blev plakaten  

 dog alligevel fjernet.
Ved Kulturcenteret på Poppel Alle var plakaten oprindelig placeret lige  

 ved indgangsdøren - afstanden fra plakat til dør er 2 m, og her er der som  

 påpeget i kommunens tidligere skrivelse til Indenrigsministeriet samtidig  

 tale om matrikelskellet til den offentlige vej Poppel Alle.
En placering, der  

 efter tidligere oplysninger fra Indenrigsministeriet skulle være i  

 overensstemmelse med ministeriets tolkning og indenfor rammerne af det  

 tilladelige.
Da kommunen, som nævnt ovenfor, var uden svar på vores henvendelse af 6.  

 april 1998 valgte valgstyrerne dog alligevel at flytte plakaten inden  

 valghandlingen startede.
Da man ikke umiddelbart havde transportmuligheder  

 blev plakaten henvist til et hjørne af p-pladsen tæt ved ejendommens  

 matrikelskel.
Afstanden fra plakat til indgangsdør er 90 m.
Det er denne  

 placering, der klages over.
 Sammenfattende findes ingen af de fremførte klager at stride imod de af  

 Indenrigsministeriet anførte »tommelfingerregler« for placering af  

 valgplakater.
Kommunen finder dog anledning til endnu engang at opfordre  

 Indenrigsministeriet til at fremkomme med regler for placering af  

 valgplakater, der er mere operationelle end regler der hviler på anden  

 lovgivning, f.eks. vej-og/eller byggelovgivningen.
En ny regel beskrivende et  

 eksakt antal meter fra udgangsdøren, hvor indenfor der ikke må opstilles  

 valgplakater, vil medføre en lettere administration og større klarhed.
Med venlig hilsen Anders Bak borgmester Bilag 7 INDENRIGSMINISTERIET Kommunalafdelingen Den 22. juni 1998 Folketinget Christiansborg 1240 København K Fra Odense Kommune har Indenrigsministeriet modtaget vedlagte brev af 11.  

 juni 1998 med bilag, hvoraf fremgår, at Kirsten Nielsen, Lindevej 61, Odense  

 S, på afstemningsdagen mundtligt til en kommunalt ansat valgstyrersekretær  

 indgav klage over, at hendes forældre først den 19. maj 1998 fik meddelelse  

 fra kommunen om, at brevstemmeafgivning i forældrenes hjem ville finde sted  

 den 20. maj 1998. Dette medførte, at klagerens mor på grund af et planlagt  

 lægebesøg ikke kunne være hjemme.
Kirsten Nielsen klager endvidere over, at  

 de tilforordnede har udvist dårlig opførsel over for klagerens far, der er  

 gammel og svagelig.
 Odense Kommune har i forbindelse med fremsendelsen af den mundtligt  

 indgivne af valgstyrersekretæren nedskrevne klage bl.a. nærmere redegjort  

 for, hvorfor det af planlægningsmæssige grunde ikke var muligt på et  

 tidligere tidspunkt end den 18. maj 1998 at afsende breve med meddelse om  

 tidspunktet for brevstemmeafgivning i hjemmet til de 140 vælgere, herunder  

 klagerens forældre, der rettidigt havde ansøgt om at brevstemme i hjemmet.
Odense Kommune har vedrørende de tilforordnedes adfærd ved besøget i  

 hjemmet bl.a. oplyst, at der ikke fra anden side er gjort bemærkninger om  

 eller klaget over det pågældende hold, der har besøgt klagerens forældres  

 hjem og andre hjem på ruten.
Det har derfor ikke været muligt at give  

 yderligere oplysninger om dette klagepunkt, som ikke er nærmere konkretiseret  

 i den indgivne klage.
Indenrigsministeriet skal i den anledning oplyse, at det i § 7 i  

 bekendtgørelse nr. 303 af 17. maj 1989 om brevstemmeafgivning i vælgerens  

 hjem er fastsat, at ansøgere, der opfylder betingelserne for at stemme i  

 hjemmet, skal have skriftlig underretning herom tillige med angivelse af  

 datoen for, hvornår afstemningen i hjemmet vil finde sted og så vidt muligt  

 med det omtrentlige klokkeslæt herfor.
I underretningen til ansøgerne skal  

 der ligeledes gives oplysning om, at de ikke kan påregne at blive opsøgt på  

 ny af stemmemodtagerne, såfremt de ikke er hjemme på den angivne dato for  

 afstemningen i hjemmet.
Der er ikke fastsat regler om, med hvilket varsel der  

 skal gives underretning.
 Redegørelsen fra Odense Kommune giver ikke Indenrigsministeriet anledning  

 til bemærkninger.
 Klageren er herfra underrettet om, at klagen er oversendt til Folketinget.
Med venlig hilsen Thorkild Simonsen / Anne Birte Pade Underbilag 7 a Odense, den 28/5 98 Til valgbestyrelsen Undertegnede, sekretær for valgstyrerne i Stenløse Forsamlingshus har d.d.  

 modtaget en klage fra Kirsten Nielsen, Lindstedvej 61, vedrørende  

 brevstemmeafgivning i eget hjem, hos hendes forældre, bosiddende Pakhusvej  

 11.
 Kirsten Nielsen fandt det for det første for dårligt, at hendes forældre  

 først den 19. maj 1998 havde modtaget brev fra kommunen om, at de  

 tilforordnede ville komme den 20. maj 1998. Dette korte varsel betød, at  

 hendes moder ikke kunne brevstemme, idet hun den 20. maj 1998 skulle møde til  

 behandling hos en læge.
 For det andet klagede Kirsten Nielsen over den arrogante og hovne opførsel  

 de tilforordnede havde udvist over for hendes far, der er gammel og svagelig.  

 Hvori den dårlige opførsel konkret har bestået blev ikke oplyst.
 Jeg har oplyst Kirsten Nielsen om, at hendes klage ville blive bragt  

 videre til rette vedkommende.
K.
Tolstrup Underbilag 7 b Odense Kommune Byrådssekretariatet Rådhuset, 5000 Odense C Borgmesterforvaltningen Den 11. juni 1998 Folketinget Att.: Indenrigsminister Thorkild Simonsen Christiansborg 1240 København K Klage over folkeafstemningen den 28. maj 1998 om Danmarks tiltrædelse  

 af Amsterdam-Traktaten På afstemningsdagen er der til en kommunalt ansat valgstyrersekretær  

 indgivet en mundtlig klage fra Kirsten Nielsen, Lindstedvej 61, 5260 Odense  

 S.
 Pågældende klager over, at hendes forældre først den 19. maj 1998 fik  

 meddelelse fra kommunen om, at brevstemmeafgivning i forældrenes eget hjem  

 ville finde sted den 20. maj 1998. Dette medførte, at klagerens mor på grund  

 af et planlagt lægebesøg ikke kunne være hjemme.
Endvidere er der klaget over, at tilforordnede har udvist dårlig opførsel  

 over for klagerens far, der er gammel og svagelig.
Klagen er på dette punkt  

 ikke nærmere konkretiseret.
 Klagen fremsendes med nedenstående bemærkninger, jf. § 103 i  

 lovbekendtgørelse nr. 488 af 11/6 1997 om valg til Folketinget.
Brevstemmeafgivning i hjemmet den 20/5 1998 Ifølge vedlagte kopier af ansøgningsskema og skatteafdelingens  

 svarskrivelse er ansøgningsskemaet fra klagerens forældre modtaget i  

 Skatteafdelingen (folkeregistret) den 13/5 1998. Der er i brev af 18/5 1998  

 givet ansøgerne meddelse om, at de den 20/5 1998 vil få adgang til at afgive  

 brevstemme i deres hjem i tidsrummet 11.00-12.00 til 2 tilforordnede vælgere.
 Skatteafdelingen har hertil oplyst, at man af planlægningsmæssige årsager  

 først har kunnet give alle ansøgere svar om bl.a. besøgstidspunktet,  

 når det samlede antal ansøgere kunne opgøres efter udløbet af  

 ansøgningsfristen mandag den 18/5 1998 kl. 12.00.
 Det bemærkes, at der i Odense Kommune rettidigt var indkommet 140  

 ansøgninger, som skulle fordeles på 12 hold a 2 tilforordnede vælgere og 1  

 embedsmand.
 Endvidere kunne brevstemmeafgivningen ikke foretages torsdag den 21/5  

 1998, som var Kristi Himmelfartsdag.
 Det kan endelig oplyses, at brevstemmeafgivningen i vælgerens eget hjem  

 har været annonceret til afholdelse den 20/5 1998 i Fyens Stiftstidende  

 tirsdag den 12/5 1998 og i Ugeavisen onsdag den 13/5 1998.
 Ifølge ovenstående har det således ikke været praktisk muligt at give  

 ansøgerne om brevstemmeafgivning i eget hjem meddelelse om de tilforordnedes  

 besøg og ca-tidspunktet herfor før end med posten den 19/5 1998.
De tilforordnedes adfærd ved besøg i hjemmet Hertil kan oplyses, at der ikke fra hverken de 2 tilforordnede,  

 embedsmandens eller anden side er gjort bemærkninger eller klaget over det  

 pågældende hold, der har besøgt klagerens forældres hjem og andre hjem på  

 ruten.
 Da dette klagepunkt ikke er nærmere konkretiseret, er det ikke muligt at  

 give yderligere oplysninger herom.
Med venlig hilsen Leif Hansen / Berith Jensen Skatteforvaltningen Odense Kommune Folkeregistret Borgmesterforvaltningen Den 18. maj 1998 Astrid Jensen Dahlsvej 11 Stenløse 5260 Odense S Brevstemmeafgivning Folkeregistret har modtaget Deres anmodning om at stemme hjemme hos Dem  

 selv til folkeafstemningen den 28. maj 1998.
 De får adgang til at afgive brevstemme til 2 tilforordnede vælgere.
De tilforordnede vælgere og deres medhjælper vil besøge Dem onsdag den 20. maj 1998, kl. ca. 11-12 Hvis De ikke er hjemme på det angivne tidspunkt, kan De ikke påregne at  

 blive opsøgt på ny.
Venlig hilsen Elly Kilde kontorchef / Povl Rettmer eksp.sekr.
Skatteforvaltningen Odense Kommune Folkeregistret Borgmesterforvaltningen Den 18. maj 1998 Kresten Olav Peiter Jensen Dahlsvej 11 Stenløse 5260 Odense S Brevstemmeafgivning Folkeregistret har modtaget Deres anmodning om at stemme hjemme hos Dem  

 selv til folkeafstemningen den 28. maj 1998.
 De får adgang til at afgive brevstemme til 2 tilforordnede vælgere.
De tilforordnede vælgere og deres medhjælper vil besøge Dem onsdag den 20. maj 1998, kl. ca. 11-12 Hvis De ikke er hjemme på det angivne tidspunkt, kan De ikke påregne at  

 blive opsøgt på ny.
Venlig hilsen Elly Kilde kontorchef / Povl Rettmer eksp.sekr.
