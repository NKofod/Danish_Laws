Efter § 58, stk. 2, i lov nr. 333 af 19. juni 1974 om social bistand, jf. lovbekendtgørelse nr. 171 af 25. marts 1987, fastsættes:
Almindelige bestemmelser § 1.  Det sociale udvalg yder hjælp til anskaffelse af  

 hjælpemidler til personer med en varig nedsættelse af funktionsevnen på grund  

 af invaliditet eller varig sygdoms- eller aldersbetinget svagelighed.
 Stk. 2.  Hjælp efter stk. 1 ydes, når hjælpemidlet i  

 væsentlig grad kan afhjælpe de varige følger af den nedsatte funktionsevne og  

 derved i væsentlig grad kan lette den daglige tilværelse, eller er nødvendigt  

 for at pågældende kan udøve et erhverv.
 § 2.  Der kan normalt ikke ydes hjælp til anskaffelse  

 af hjælpemidler, som anses for at være almindelige forbrugsgoder.
 § 3.  Der er for enkelte hjælpemidler fastsat særlige  

 bestemmelser, jf. §§ 8-19.
 § 4.  Hjælpen kan ydes som udlån, kontantydelse eller  

 udleveres som naturalhjælp.
 Stk. 2.  Det sociale udvalg kan bestemme, at et  

 hjælpemiddel skal leveres af bestemte leverandører.
 § 5.  Der kan kun ydes hjælp til hjælpemidler og  

 reparation, når udgiften i den enkelte ydelsessituation er over 200 kr.  

 (bagatelgrænsen). Løbende ydelser omfattes ikke af bagatelgrænsen, når den  

 årlige støtte overstiger 200 kr.
 Stk. 2.  Fra bagatelgrænsen er undtaget  

 reparationsudgifter til høreapparater til børn og unge under 18 år, udgifter  

 til batterier til høreapparater, egenudgift til medicin, jf. § 8, samt  

 forsåling/udbedring af ortopædisk fodtøj, jf. § 13, stk. 3.
 Stk. 3.  Der vil normalt ikke kunne ydes støtte til  

 hjælpemidler, som ansøgeren selv har anskaffet, inden bevillingen er givet.
 § 6.  Hjælpemidler kan udskiftes efter behov.
 Stk. 2.  Reservehjælpemidler kan ydes efter behov.
Særlige bestemmelser om støtte til visse hjælpemidler § 7.  Når behovet er til stede, jf. § 1, kan der ydes  

 hjælp til anskaffelse af de i §§ 8-19 nævnte hjælpemidler.
 § 8.  Tilskudsberettiget medicin , der ordineres på  

 grund af en varig lidelse.
 Stk. 2.  Hjælpen ydes til egenudgiften ud over 500 kr.  

 månedlig og udbetales månedsvis bagud.
 § 9.  Injektions- og testmaterialer (sprøjter,  

 kanyler, insulinpen, fingerprikker, teststrimler og blodsukkermåleapparatur)  

 til insulinkrævende diabetikere.
 Stk. 2.  Hjælpen til fingerprikker, teststrimler og  

 blodsukkermåleapparatur ydes med halvdelen af den samlede udgift.
 § 10.  Tandproteser i tilfælde af funktionelt  

 ødelæggende eller kosmetisk vansirende følger af:
 § 11.  Hudpræparater til at skjule stærkt skæmmende  

 modermærker og ardannelser på hoved og hals.
 Stk. 2.  Hudbeskyttende cremer til anvendelse på hoved  

 og hals efter hudtransplantationer eller forbrændinger.
§ 12.  Ortopædiske fodindlæg til personer med svære  

 foddeformiteter, jf.
Socialstyrelsens vejledning om ydelse af hjælpemidler.
 § 13.  Ortopædisk fodtøj eller tilretning af  

 almindeligt fodtøj, såfremt generne af en deformitet kan afhjælpes.
 Stk. 2.  Til dækning af udgifter ved anskaffelse af  

 ortopædisk fodtøj afholder ansøgeren selv et beløb, der udgør 430 kr. pr. par  

 for personer over 18 år og 230 kr. pr. par for børn og unge under 18 år.  

 Beløbene reguleres efter § 21.
 Stk. 3.  Der kan i forbindelse med bevilling af  

 ortopædisk fodtøj gives tilsagn om forsåling/udbedring af fodtøjet.
 § 14.  Almindeligt fodtøj til personer, som på grund  

 af en størrelsesforskel på fødderne på mindst 2 hele skonumre er nødt til at  

 anskaffe to par sko.
Stk. 2.  Hjælpen ydes med halvdelen af den samlede  

 udgift, dog højst med et beløb på 570 kr. + moms.
Beløbet reguleres efter §  

 21.
 § 15.  Stomihjælpemidler til personer, som har fået  

 foretaget en af følgende operationer: Colostomi (kunstig udføring af  

 tyktarmen), ileostomi (kunstig udføring af tyndtarmen) eller urostomi  

 (kunstig udføring af urinveje).
 Stk. 2.  Hjælpen kan ydes som naturalhjælp, jf. § 4,  

 eller som et kontantbeløb, der udbetales kvartalsvis forud.
 Kontantbeløbene pr. kvartal udgør:
 Til colostomi 800 kr. + moms.
 Til ileostomi 910 kr. + moms.
 Til urostomi 1.020 kr. + moms.
 Beløbene reguleres efter § 21.
 Stk. 3.  I tilfælde, hvor der af særlige grunde er behov  

 for større eller andet forbrug end det, der svarer til ovennævnte  

 kontantydelser, kan det sociale udvalg bevilge hjælpen efter regning.
 § 16.  Brilleglas , såfremt en eller flere af de i  

 bilaget anførte indikationer foreligger.
 Stk. 2.  Kontaktlinser , såfremt en eller flere af de i  

 bilaget anførte indikationer foreligger.
 § 17.  Videobåndoptagere til døve og svært tunghøre,  

 der er afhængige af tegnsprog, og som har brug for at kunne afspille  

 videoprogrammer, der er særlig produceret for døve og svært tunghøre.
 Stk. 2.  Afgørelse træffes efter indstilling fra  

 institutionen Døvefilm Video.
 Stk. 3.  Socialstyrelsen kan fastsætte retningslinier  

 for type, bånd og instruktion af brugere af videobåndoptagere.
 § 18.  Telefon til personer med varige lidelser, der  

 medfører alvorlige og hyppige sygdomsanfald, og som kræver hurtig tilkaldelse  

 af læge eller anden hjælp.
 Stk. 2.  Herudover kan der efter en samlet vurdering af  

 ansøgerens helbredsmæssige og sociale forhold ydes hjælp til telefon, hvis  

 det skønnes, at en sådan ydelse i væsentlig grad vil lette den daglige  

 tilværelse i hjemmet og medvirke til længere forbliven i eget hjem.
 Stk. 3.  Der kan ydes hjælp til betaling af  

 abonnementsafgift, men ikke til betaling af samtaler.
 § 19.  Høreapparater , vedligeholdelse af  

 høreapparater samt batterier til personer med nedsat hørelse, når det på  

 grundlag af undersøgelse på en audiologisk afdeling er godtgjort, at  

 ansøgeren har behov herfor.
 Stk. 2.  Ansøgeren kan enten direkte eller efter  

 henvisning fra det sociale udvalg rette henvendelse til audiologisk afdeling,  

 som giver det sociale udvalg meddelelse om udlevering.
Befordringsgodtgørelse § 20.  Der kan ydes befordringsgodtgørelse i  

 forbindelse med ansøgning og ydelse af hjælpemidler, når den samlede udgift  

 med det billigste, forsvarlige befordringsmiddel overstiger 60 kr.
For  

 personer, der modtager sociale pensioner, dog 25 kr.
 Stk. 2.  Der kan ydes time- og dagpenge og  

 hoteldispositionsbeløb efter laveste sats i Finansministeriets til enhver tid  

 gældende cirkulære om time- og dagpenge m.v., når der er tale om en rejse,  

 der nødvendiggør overnatning uden for hjemmet.
 Stk. 3.  Der kan ydes befordringsgodtgørelse efter stk.  

 1 og 2 til rejseledsager, når ledsagelse er absolut påkrævet på grund af  

 ansøgerens helbredstilstand eller alder.
Regulering § 21.  De beløb, der er nævnt i §§ 13, stk. 2, 14,  

 stk. 2, og 15, stk. 2, reguleres een gang årlig med en procent, der  

 fastsættes på finansloven for det pågældende år.
Beløbene afrundes til  

 nærmeste kronebeløb, der er deleligt med 10. Socialstyrelsen meddeler  

 størrelsen af de regulerede beløb.
Klageadgang § 22.  Afgørelser om hjælpemidler truffet af det  

 sociale udvalg kan inden 4 uger indbringes for amtsankenævnet (i Københavns  

 og Frederiksberg kommuner for Den Sociale Ankestyrelse).
Ikrafttrædelse § 23.  Bekendtgørelsen træder i kraft den 1. juli  

 1988.
 Stk. 2.  Samtidig ophæves bekendtgørelse nr. 862 af 11.  

 december 1986 om ydelse af hjælpemidler efter bistandslovens § 58.
Socialministeriet, den 10. juni 1988 Aase Olesen / I.
Langkilde Bilag Indikation for hjælp til brilleglas og kontaktlinser, jf. § 16, stk. 1 og  

 2 Brilleglas, jf. § 16, stk. 1.
Kontaktlinser, jf. § 16, stk. 2 A.
På optisk indikation ved B.
På behandlingsindikation (protektiv linse, bandagelinse, diafragma-  

 eller irislinse, okklusionslinse).
C.
På kosmetisk indikation ved stærkt skæmmende øjenlidelse (kosmetisk  

 linse).
