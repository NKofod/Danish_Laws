 Kildeskattedirektoratet har for at forenkle administrationen ændret  

 EDB-procedurerne, således at et for meget indbetalt A-skattebeløb automatisk  

 overføres til en anden periode, for hvilken der måtte være indbetalt for  

 lidt.
 Dette indebærer, at arbejdsgivere, der har indbetalt for meget i A-skat,  

 kan modregne beløbet ved førstkommende eller senere indbetaling af A-skat.
 Det understreges, at det alene er proceduren for tilbagebetaling, der er  

 ændret, mens reglerne for indsendelse af rettelsesredegørelse er uændrede.
I de tilfælde, hvor modregningen medfører, at der intet skal indbetales,  

 skal der indsendes meddelelse om O-indbetaling samt redegørelse på sædvanlig  

 måde.
Der bør i så fald overstreges følgende på O-indbetalingen: »Der er  

 ikke indeholdt A-skat i«.
Da ordningen er af midlertidig karakter, vil der ikke blive udsendt en  

 generel vejledning herom til arbejdsgiverne.
Kommunerne bedes derfor indtil  

 videre på telefoniske forespørgsler fra arbejdsgivere gøre opmærksom på  

 modregningsadgangen.
