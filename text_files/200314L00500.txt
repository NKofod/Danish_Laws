Betænkning afgivet af Uddannelsesudvalget den 18. maj 2004 Betænkning over Forslag til lov om ændring af lov om grundlæggende social- og  

  

 sundhedsuddannelser (Udvidet adgang, supplerende adgangskriterier og større  

 fleksibilitet) [af undervisningsministeren (Ulla Tørnæs)] 1. Udvalgsarbejdet Lovforslaget blev fremsat den 31. marts 2004 og var til 1.  

 behandling den 27. april 2004. Lovforslaget blev efter 1. behandling henvist  

 til behandling i Uddannelsesudvalget.
 Udvalget anmoder om, at lovforslaget henvises til fornyet  

 udvalgsbehandling efter 2. behandling.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 27. januar 2004 dette udkast  

 til  

 udvalget, jf. alm. del  bilag 163. Den 2. april 2004 sendte  

 undervisningsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Forbundet af Offentligt Ansatte, Sammenslutningen af ledere ved de grundlæggende social- og  

 sundhedsuddannelser og Udvalget for de Grundlæggende Social- og Sundhedsuddannelser.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har Forbundet af Offentligt Ansatte mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 11 spørgsmål til undervisningsministeren  

 til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF, EL og KD) indstiller lovforslaget til  

  

 vedtagelse uændret.
 Venstres, Dansk Folkepartis og Det Konservative Folkepartis  

 medlemmer af udvalget noterer sig, at undervisningsministeren har  

 tilkendegivet, at lovforslaget ikke indebærer en forringelse af de  

 grundlæggende social- og sundhedsuddannelsers niveau.
Lovforslaget indeholder nye  

 bemyndigelser for ministeren til at fastsætte nærmere regler om adgangskrav  

 med  

 hensyn til danskkundskaber og til vurdering af ansøgeres realkompetence samt  

 til at fastsætte generelle supplerende kvalifikationskriterier for optagelse  

 af  

 ansøgere.
Partierne understreger, at de gældende lovfæstede adgangskrav er  

 uændrede.
Til grundforløbet er der fortsat ingen  

 faglige adgangskrav.
Adgangskravene til social- og sundhedshjælperuddannelsen  

 eller den pædagogiske grunduddannelse er fortsat efter lovens § 11:
  

 	  

    

 Et gennemført  

 grundforløb,   

 	  

    

 1 års uddannelses-  

 eller erhvervserfaring, der er opnået efter undervisningspligtens ophør,   

 	  

    

 anden relevant  

 erfaring, herunder grundforløb i erhvervsuddannelserne, eller   

 	  

    

 tilsvarende  

 kvalifikationer erhvervet i udlandet.
Partierne er enige i lovforslagets  

 bemærkninger, hvor der er redegjort for, hvordan bemyndigelserne forventes  

 anvendt.
Det fremgår heraf, at der vil blive fastsat  

  

 regler om, at  

 skolen kan kræve af ansøgere ved optagelsen til social- og  

 sundhedshjælperuddannelsen og til den pædagogiske grunduddannelse, at de  

 besidder danskkundskaber på et nærmere angivet niveau.
Reglerne skal dels  

 bidrage  

 til, at eleverne kan følge undervisningen i skole og praktik og dels give  

 ansøgere med anden etnisk baggrund end dansk, som opfylder kravene, sikkerhed  

 for, at de ikke afvises med henvisning til manglende danskkundskaber.
Fastsættelse af et bestemt niveau for  

 de krav om danskkundskaber, som skolerne kan stille, skal give både den  

 enkelte  

 ansøger og skolen sikkerhed for, at det dansksproglige niveau er  

 tilstrækkeligt  

 til, at ansøgeren kan gennemføre uddannelsen på tilfredsstillende vis.
S  

  

 kolernes  

 krav til ansøgernes sprogfærdigheder er meget forskellige.
Forslaget om  

 danskprøve har ikke til hensigt at øge eller højne optagelseskravene, men  

 skal  

 alene sikre, at ansøgerne ikke møder unødigt høje sprogkrav, når de søger  

 optagelse.
I pkt. 5 i lovforslagets almindelige  

 bemærkninger er der givet en udførlig beskrivelse af indholdet af de påtænkte  

 regler om sprogkrav.
Det fremgår bl.a., at skolen i tilfælde, hvor den  

 finder,  

 at der er væsentlig usikkerhed med hensyn til, om ansøgeren kan tale og  

 forstå  

 dansk i tilstrækkeligt omfang til at gennemføre uddannelsen, skal kunne kræve  

 dokumentation for ansøgerens sprogkundskaber i dansk.
 Det forudsættes fastsat, at  

 danskkravet skal være opfyldt, hvis prøve i dansk 3 eller lignende prøve er  

 bestået i henhold til reglerne om danskuddannelse til voksne udlændinge m.fl.
 Såfremt ansøgeren har mindst 6  

 måneders erhvervserfaring inden for et relevant beskæftigelsesområde, typisk  

 inden for hjemmeplejen eller børnepasningsordninger, vil der alene blive  

 stillet krav om prøve i dansk 2, idet den pågældende på grundlag af sin  

 beskæftigelse formodes at kunne anvende det danske sprog på et brugbart  

 niveau  

 og navnlig har fået kendskab til fagområdets terminologi.
 På den måde sikres det, at prøve i  

 dansk 2, der vægter beherskelse af dansk i dagligdagssituationer, suppleres  

 med  

 et fagrelevant ordforråd og ikke mindst et fagrelevant erfaringsgrundlag.
For ansøgere, der optages på grundforløbet, og som har behov  

 herfor, vil prøve i dansk 2 indgå i grundforløbet, således at der sikres  

 samme  

 dansksproglige kompetencer i det videre uddannelsesforløb, uanset hvilken  

 adgangsvej der benyttes.
Forslaget om et særligt grundforløb for voksne med  

 behov for undervisning i dansk sprog og kultur- og samfundsforståelse skal  

 bl.a. ses i denne sammenhæng, jf. lovforslagets § 1, nr. 1.
 For Venstre, Dansk Folkeparti og Det  

 Konservative Folkeparti er det en forudsætning, at uddannelsernes faglige  

 niveau ikke sænkes.
 Det er helt afgørende, at kvaliteten i  

 servicen og omsorgen for de ældre og syge fastholdes på et højt niveau.  

 Derfor  

 skal det faglige niveau i social- og sundhedshjælperuddannelsen også  

 fastholdes.  

 Dette gælder også mindstekravene til de færdiguddannedes dansksproglige  

 niveau.
 Det har imidlertid vist sig, at der er  

 behov for at give uddannelsesmålene et serviceeftersyn med henblik på at  

 sikre,  

 at de faglige mål i alle tilfælde er relevante, og at se på, om der er  

 overflødige krav, som kan lempes eller omformuleres, så målene endnu bedre  

 end  

 i den gældende bekendtgørelse rammer netop det faglige niveau, som er  

 relevant.
 Der er i denne sammenhæng nedsat en  

 arbejdsgruppe med repræsentanter for beskæftigelsesområderne og skolerne, der  

 skal gennemføre en nøje gennemgang af uddannelsernes mål og fagmål og komme  

 med  

 forslag til en justering af målene dels i forhold til det arbejdsmarked,  

 elever  

 efter endt uddannelse kommer ud på, dels i forhold til de videre  

 uddannelsesmuligheder.
Allerede i de gældende regler for de  

 grundlæggende social- og sundhedsuddannelser er der muligheder for, at elever  

 med svagere uddannelsesmæssige forudsætninger kan tage grundfagene på lavere  

 niveauer end de normale.
Muligheden er begrundet i, at der ikke ud fra en  

 videreuddannelsesmålsætning må stilles urimelige barrierer for de elever, der  

 kun med væsentlige anstrengelser kan gennemføre f.eks. en social- og  

 sundhedshjælperuddannelse, og for hvem videreuddannelse ikke er et realistisk  

 perspektiv uden en vis supplering.
Det bemærkes herved, at der er tale om  

 uddannelser,  

 der henvender sig til en meget varieret målgruppe af elever med meget  

 forskellige uddannelsesforudsætninger.
Det skal derfor sikres, at der ikke  

 stilles så høje krav, at elever, som er mere praktisk orienterede, holdes ude  

 fra et beskæftigelsesområde, som har hårdt brug for deres arbejdskraft.
 Justeringen vil indebære en udvidelse  

 af muligheden for at tage fagene dansk og engelsk på et lavere niveau end i  

 dag, dvs. på niveau med folkeskolens afgangsprøve, og at formalisere en  

 mulighed  

 på social- og sundhedshjælperuddannelsen, der allerede eksisterer på  

 forsøgsbasis, for, at elever, der ikke tidligere har haft undervisning i  

 engelsk, kan fritages for faget og i stedet få yderligere undervisning i  

 dansk.
 Forslaget om at kunne forlænge skoleundervisningen for den  

 enkelte elev i social- og sundhedshjælperuddannelsen med indtil 6 ugers  

 ekstra  

 skoleundervisning indebærer endvidere, at elever med svagere  

 uddannelsesmæssige  

 forudsætninger kan få mulighed for at nå uddannelsens faglige og personlige  

 mål.
 Et  

  

 mindretal  

  

 i  

 udvalget (S, SF og RV) indstiller lovforslaget til  

  

 forkastelse  

  

 ved 3. behandling.
Socialistisk Folkepartis medlem af udvalget er enig i  

 lovforslagets intention om, at flere skal have en uddannelse.
SF er enig i,  

 at  

 det er vigtigt, at der tilrettelægges uddannelsesforløb, som indebærer, at de  

 mennesker, der måske ikke umiddelbart har forudsætningerne for at få en  

 uddannelse, får disse forudsætninger, så de får den ønskede uddannelse.
Men  

 på  

 baggrund af høringssvarene og ministerens svar på de stillede spørgsmål  

 finder  

 SF det ikke nødvendigt at gennemføre dette lovforslag.
Mulighederne er  

 angiveligt allerede til stede, samtidig med at der er er en risiko for, at de  

 foreslåede ændringer kan svække uddannelsens kvalitet.
Da der alligevel skal  

 ske en revision på baggrund af en evaluering af den nuværende lovs hidtidige  

 virke, indstiller SF lovforslaget til forkastelse.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Else Winther Andersen (V)  

  

  fmd.  

  

    

  

 Gitte Lillelund Bech (V)  

    

  

 Christian Lund Jepsen (V)  

    

  

 Tina Nedergaard (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Else Theill Sørensen (KF)  

    

  

 Bodil Kornbek (KD)  

    

  

 Carsten Hansen (S)  

    

  

 Bjarne Laustsen (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas Adelskov (S)  

    

  

 Aage Frandsen (SF)  

    

  

 Margrethe Vestager (RV)  

  

  nfmd.  

  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 226 Bilagsnr.
