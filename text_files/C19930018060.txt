 Retten til dagpenge er som hovedregel betinget af, at medlemmet forud for  

 hver udbetaling af dagpenge opfylder arbejdskravet i § 55, stk. 1, i  

 arbejdsløshedsforsikringsloven (fuldtidsforsikrede), eller i lovens § 72,  

 stk. 1 (deltidsforsikrede).
 Arbejdsløshedsforsikringslovens § 55, stk. 2 og 3, om ventedagpenge er  

 undtagelser herfra og omfatter medlemmer, der har ret til et  

 uddannelsestilbud/uddannelsesydelse eller et arbejdstilbud i henhold til  

 visse regler i lov om arbejdstilbud til ledige (ATB-loven) og bekendtgørelse  

 om arbejdstilbud (ATB-bekendtgørelsen). Tilsvarende regler gælder for  

 deltidsforsikrede, jf. arbejdsløshedsforsikringslovens § 72, stk. 2 og 3.
Ved lov nr. 433 af 30. juni 1993 har direktoratet fået bemyndigelse til at  

 fastsætte nærmere regler for anvendelsen af arbejdsløshedsforsikringslovens §  

 55, stk. 3. Endvidere er der ved lov nr. 1041 af 23. december 1992 om ændring  

 af lov om arbejdstilbud til ledige sket visse ændringer i reglerne om  

 uddannelsesydelse, uddannelsestilbud og arbejdstilbud.
Blandt andet er retten  

 til at få et uddannelsestilbud efter 1. arbejdstilbud bortfaldet, og der  

 stilles ikke længere særlige »kvalifikationskrav« for at få ret til  

 2. arbejdstilbud.
 I forhold til hidtidig praksis medfører bekendtgørelsen følgende  

 ændringer:
 - Et medlem har ret til ventedagpenge, selv om det forhold, der har  

 »kvalificeret« medlemmet til at være berettiget hertil (se  

 vejledningens afsnit I. 1.a-f), er ophørt før falddatoen.
 - Et medlem, der har »kvalificeret« sig til at modtage  

 ventedagpenge, og som påbegynder et arbejdstilbud eller ustøttet arbejde som  

 lønmodtager, vil kunne få ventedagpenge (igen), hvis arbejdstilbudet eller  

 det ustøttede arbejde ophører, før medlemmet har generhvervet dagpengeretten.  

 Dette gælder, uanset om arbejdet påbegyndes før eller efter falddatoen.
 Der henvises til vejledningens afsnit I og III vedrørende  

 ventedagpengebekendtgørelsen og arbejdsløshedsforsikringslovens § 55, stk. 3,  

 og § 72, stk. 3, og til afsnit II og III for så vidt angår  

 arbejdsløshedsforsikringslovens § 55, stk. 2, og § 72, stk. 2.
 Denne vejledning afløser direktoratets B-vejledning af 11. februar 1992 om  

 retten til dagpenge for medlemmer, der er omfattet af § 55, stk. 2 og 3, og §  

 72, stk. 2 og 3, i lov om arbejdsformidling og arbejdsløshedsforsikring m.v.
I.
Ret til ventedagpenge efter arbejdsløshedsforsikringslovens § 55,  

 stk. 3 og § 72, stk. 3 1. Personkreds (ventedagpengebekendtgørelsens § 1,  

 stk. 1 og 2) Retten til ventedagpenge omfatter medlemmer, der har ret til et  

 arbejdstilbud efter, at de:
 Medlemmer, der efter 1. arbejdstilbud har haft lønarbejde eller  

 udøvet selvstændig virksomhed som hovedbeskæftigelse - uden samtidig at  

 modtage iværksætterydelse - i et sådant omfang, at de herved opfylder  

 arbejdskravet i arbejdsløshedsforsikringslovens § 55, stk. 1, eller § 72,  

 stk. 1, er ikke omfattet af ventedagpengebekendtgørelsens § 1, stk. 2, idet  

 disse medlemmer vil have generhvervet retten til 1. arbejdstilbud.
Medlemmer, som i henhold til tidligere gældende regler eller efter  

 overgangsordningen i § 2 i Arbejdsministeriets bekendtgørelse nr. 1215 af 28.  

 december 1992 har gennemført en kompetencegivende uddannelse med  

 uddannelsesydelse efter 1. arbejdstilbud , har ikke ret til et 2.  

 arbejdstilbud og dermed ventedagpenge, hvis uddannelsen berettiger til  

 optagelse i en anerkendt arbejdsløshedskasse efter  

 arbejdsløshedsforsikringslovens regler om nyuddannede.
Tilsvarende gælder for  

 medlemmer, som har været omfattet af § 1 i lov om lærlingeforhold, og som har  

 modtaget uddannelsesydelse efter 1. arbejdstilbud i læretiden.
Dette skyldes,  

 at disse medlemmer gennem uddannelsen/læretiden vil have erhvervet  

 dimittendrettigheder, herunder ret til et nyt 1. arbejdstilbud.
 Medlemmer, som fortsat er dagpengeberettigede efter  

 arbejdsløshedsforsikringslovens § 55, stk. 1, ved afslutningen af den  

 uddannelse, hvortil der er ydet uddannelsesydelse, kan i stedet for at lade  

 sig blive omfattet af dimittendreglerne, vælge at få udbetalt dagpenge med  

 den hidtidige sats, indtil dagpengeretten i henhold til § 55, stk. 1,  

 udløber.
2. Betingelser for at få ventedagpenge 2.1. Ret til dagpenge Det er en betingelse for at kunne modtage ventedagpenge, at de almindelige  

 betingelser for ret til dagpenge - bortset fra arbejdskravet i  

 arbejdsløshedsforsikringslovens § 55, stk. 1, eller § 72, stk. 1 - er  

 opfyldt.
Medlemmet skal således blandt andet være ledigt, tilmeldt  

 Arbejdsformidlingen som arbejdssøgende og i øvrigt opfylde de almindelige  

 betingelser om at stå til rådighed for arbejdsmarkedet.
2.2. Betingelser i relation til ATB-loven Det er en forudsætning for at kunne opnå ret til at modtage ventedagpenge,  

 at medlemmet har ret til et arbejdstilbud.
Medlemmet skal derfor opfylde de  

 almindelige betingelser for at få ret til et arbejdstilbud, hvilket blandt  

 andet vil sige, at medlemmet skal være under 60 år og ikke være omfattet af  

 det skærpede arbejdskrav efter arbejdsløshedsforsikringslovens § 58, stk. 1,  

 § 64, stk. 1, eller § 74, stk. 1, jf.
ATB-bekendtgørelsens § 7, stk. 1. Det  

 er Arbejdsformidlingen/Arbejdsmarkedsstyrelsen, som træffer afgørelse om,  

 hvorvidt et medlem er berettiget til et arbejdstilbud.
Der henvises endvidere  

 til vejledningens afsnit III.
Har medlemmet deltaget i et uddannelsestilbud eller i en selvvalgt  

 uddannelse med uddannelsesydelse, og er medlemmets almindelige dagpengeret  

 efter arbejdsløshedsforsikringslovens § 55, stk. 1, eller § 72, stk. 1,  

 udløbet, er det endvidere en betingelse for at kunne få et arbejdstilbud og  

 dermed ventedagpenge, at medlemmet straks (uden ugrundet ophold) melder sig  

 ledig på Arbejdsformidlingen, jf.
ATB-bekendtgørelsens § 7, stk. 8, og § 8,  

 stk. 4.
For et medlem, der har udøvet selvstændig virksomhed med  

 iværksætterydelse, og som først ophører med virksomheden efter udløbet af den  

 almindelige dagpengeret efter arbejdsløshedsforsikringslovens § 55, stk. 1,  

 eller § 72, stk. 1, er retten til et arbejdstilbud og dermed ventedagpenge  

 betinget af, 1. at medlemmet ophører med den selvstændige  

 virksomhed senest ved ydelsesperiodens udløb, og 2. at medlemmet straks (uden ugrundet ophold) melder  

 sig ledig på Arbejdsformidlingen.
 Der henvises til ATB-bekendtgørelsens § 8, stk. 5.
 Direktoratets bekendtgørelse om ophør med udøvelse af selvstændig  

 virksomhed som hovedbeskæftigelse finder anvendelse ved vurderingen af, om  

 medlemmet kan anses for ophørt med virksomheden.
3. Ventedagpengerettens varighed 3.1. Hovedregel (ventedagpengebekendtgørelsens § 1, stk. 1 og2) Medlemmer, der er omfattet af arbejdsløshedsforsikringslovens § 55, stk.  

 3, har ret til at modtage dagpenge, indtil arbejdstilbudet påbegyndes eller  

 afslås.
3.2. Ustøttet arbejde (ventedagpengebekendtgørelsens § 2) Ifølge ATB-bekendtgørelsens § 17, stk. 9, udskydes retten til et  

 arbejdstilbud, hvis et medlem selv skaffer sig et ustøttet arbejde som  

 lønmodtager, før arbejdstilbudet påbegyndes.
Et medlem, der har ret til ventedagpenge efter  

 ventedagpengebekendtgørelsens § 1, og som har udskudt et arbejdstilbud på  

 grund af påbegyndelse af et ustøttet arbejde, har ved ophør med det ustøttede  

 arbejde - uanset om arbejdet er påbegyndt før eller efter falddatoen og  

 uanset årsagen til ophøret - ret til et arbejdstilbud, jf.  

 ATB-bekendtgørelsens § 17, stk. 11, og dermed ret til ventedagpenge indtil  

 arbejdstilbudet påbegyndes/afslås.
Det forudsættes dog, at medlemmet opfylder  

 de almindelige betingelser for ret til dagpenge og for at få ret til et  

 arbejdstilbud.
3.3. Udskydelse af arbejdstilbud efter aftale med Arbejdsformidlingen  

 (ventedagpengebekendtgørelsens § 3) Et medlem kan efter aftale med Arbejdsformidlingen udskyde et  

 arbejdstilbud, hvis medlemmet påbegynder en uddannelse, eller får  

 beskæftigelse i henhold til lov om aktivering ved service til ældre og  

 dagpasning af børn, eller hvis medlemmet tager ophold uden for landet i  

 henhold til udlændingeloven, jf.
ATB-bekendtgørelsens § 17, stk. 10.
Hvis et medlem, der har ret til ventedagpenge efter  

 ventedagpengebekendtgørelsens § 1, har indgået en sådan aftale, vil medlemmet  

 ved ophøret af den situation, der har begrundet udskydelsen, være berettiget  

 til et arbejdstilbud, jf.
ATB-bekendtgørelsens § 17, stk. 11, hvis de  

 almindelige betingelser herfor i øvrigt er opfyldt.
I dette tilfælde vil der  

 også være ret til ventedagpenge indtil arbejdstilbudet påbegyndes/afslås,  

 hvis de øvrige betingelser herfor er opfyldt.
Bestemmelsen gælder, uanset om  

 udskydelsen af arbejdstilbudet er aftalt før eller efter falddatoen.
3.4. Afbrydelse af arbejdstilbud (ventedagpengebekendtgørelsens § Ved afbrydelse af et arbejdstilbud, der er fulgt efter en periode med ret  

 til ventedagpenge, har medlemmet igen ret til ventedagpenge, hvis afbrydelsen  

 skyldes forhold, der ikke i det væsentligste kan tilregnes medlemmet, og  

 medlemmet derfor har ret til et supplerende arbejdstilbud efter  

 ATB-bekendtgørelsens § 21, stk. 1. Bestemmelsen finder for eksempel  

 anvendelse, hvis virksomheden går konkurs.
Bestemmelsen gælder, uanset om  

 arbejdstilbudet er påbegyndt før eller efter falddatoen.
Tilsvarende gælder, hvis et medlem, der har påbegyndt et arbejdstilbud  

 efter en periode med ret til ventedagpenge, afbryder arbejdstilbudet for at  

 påbegynde et ustøttet arbejde, og det ustøttede arbejde herefter afbrydes af  

 grunde, som ikke væsentligst skyldes medlemmets forhold.
I dette tilfælde har  

 medlemmet ret til et supplerende arbejdstilbud, hvis de almindelige  

 betingelser herfor i øvrigt er opfyldt, jf.
ATB-bekendtgørelsens § 21, stk.  

 2, og dermed også ret til ventedagpenge, indtil arbejdstilbudet påbegyndes  

 eller afslås.
 Hvis arbejdstilbudet eller det ustøttede arbejde først afbrydes efter, at  

 medlemmet har generhvervet retten til dagpenge efter § 55, stk. 1, eller §  

 72, stk. 1, finder reglerne i ventedagpengebekendtgørelsen ikke anvendelse.
Melder et medlem sig ledig ved afbrydelse af et arbejdstilbud eller et  

 ustøttet arbejde efter ventedagpengebekendtgørelsens § 4, stk. 2, skal  

 Arbejdsformidlingen afgøre, om medlemmet har ret til et supplerende  

 arbejdstilbud.
Til brug for Arbejdsformidlingens afgørelse om retten til et  

 supplerende arbejdstilbud, skal kassen meddele Arbejdsformidlingen, hvorvidt  

 ophøret efter kassens opfattelse kan tilregnes medlemmet.
Vurderingen heraf  

 skal ske på grundlag af reglerne i direktoratets bekendtgørelse om et  

 arbejdsløshedskassemedlems rådighedsforpligtelse og konsekvenserne af  

 selvforskyldt ledighed.
4. Ferie (ventedagpengebekendtgørelsens § 6 og § 7) Medlemmer, der er berettiget til ventedagpenge, kan modtage feriedagpenge  

 efter de gældende regler herom.
Tilsvarende gælder for medlemmer, der er  

 berettiget til ventedagpenge, og som har aftalt udskydelse af et  

 arbejdstilbud med Arbejdsformidlingen for at påbegynde beskæftigelse efter  

 lov om aktiveringsordning ved service til ældre og dagpasning af børn.
For så  

 vidt angår sidstnævnte henvises der i øvrigt til reglerne om ferie i  

 direktoratets bekendtgørelse om aktiveringsordning ved service til ældre og  

 dagpasning af børn (arbejdsløshedskassernes forpligtelser, de dagpengemæssige  

 konsekvenser m.v.).
Medlemmer, der er påbegyndt et arbejdstilbud eller et ustøttet arbejde,  

 kan endvidere modtage feriedagpenge under kollektiv ferielukning, selv  

 om arbejdskravet ikke er opfyldt.
Endvidere vil disse medlemmer ved  

 kollektive ferielukninger ud over normal ferie (for eksempel skolelukninger)  

 have mulighed for at få dagpenge , hvis betingelserne herfor i øvrigt  

 er opfyldt.
Dette gælder ikke ved individuel ferie.
Bestemmelsen gælder,  

 uanset om arbejdstilbudet eller det ustøttede arbejde er påbegyndt før eller  

 efter falddatoen.
5. Dagpengesatsen ved udbetaling af ventedagpenge Der gælder de almindelige regler for beregning af dagpengenes størrelse.
 Dagpenge kan ikke beregnes på grundlag af arbejdsindkomst fra en  

 selvstændig virksomhed, hvortil der er ydet iværksætterydelse, idet perioder  

 med iværksætterydelse betragtes som ledighed i relation til  

 arbejdsløshedsforsikringsloven.
Deltidsforsikrede medlemmer, der udøver selvstændig virksomhed, hvortil  

 der ydes iværksætterydelse, overflyttes til en arbejdsløshedskasse for  

 selvstændige erhvervsdrivende som fuldtidsforsikrede.
Disse medlemmer vil ved  

 ledighed, hvor der skal udbetales dagpenge efter en tidligere beregnet sats,  

 alene være bundet af den for fuldtidsforsikrede fastsatte, maksimale  

 dagpengesats, jf. arbejdsløshedsforsikringslovens § 47, uanset om de  

 tilbageflyttes til den tidligere arbejdsløshedskasse i medfør af  

 ATB-bekendtgørelsens § 98, stk. 2. Dette gælder dog kun, hvis der er udbetalt  

 iværksætterydelse i mindst 13 uger.
Medlemmer, der ved tilbageflytning  

 generhverver deres status som deltidsforsikrede, vil dog være omfattet af den  

 maksimale dagpengesats for deltidsforsikrede, jf.  

 arbejdsløshedsforsikringslovens § 70.
II.
Ret til ventedagpenge efter arbejdsløshedsforsikringslovens § 55,  

 stk. 2 og § 72, stk. 2 Ifølge arbejdsløshedsforsikringslovens § 55, stk. 2, har et medlem, der  

 har ret til at modtage et uddannelsestilbud efter § 10, stk. 8, i lov om  

 arbejdstilbud til ledige, ret til dagpenge, indtil uddannelsen påbegyndes,  

 eller medlemmet har afslået uddannelsestilbudet, selv om arbejdskravet i  

 bestemmelsens stk. 1 ikke er opfyldt.
 En tilsvarende regel findes for deltidsforsikrede i  

 arbejdsløshedsforsikringslovens § 72, stk. 2.
1. Personkreds Personkredsen i arbejdsløshedsforsikringslovens § 55, stk. 2, og § 72,  

 stk. 2, omfatter medlemmer, der har ret til et uddannelsestilbud før  

 1. arbejdstilbud, jf.
ATB-lovens § 10, stk. 8, og ATB-bekendtgørelsens §§ 32  

 og 36. Det vil sige medlemmer, som 1. er fyldt 25 år, men er under 50 år ved rettens  

 indtræden, 2. har haft 12 måneders ledighed med udbetalte  

 dagpenge inden for de seneste 15 måneder, og 3. som ikke har gennemført en kompetencegivende  

 uddannelse.
Medlemmer, der har ret til et uddannelsestilbud før 1. arbejdstilbud, og  

 som benytter sig af retten til i stedet at deltage i en selvvalgt uddannelse  

 med uddannelsesydelse, jf.
ATB-lovens § 10, stk. 11, er ikke omfattet  

 af arbejdsløshedsforsikringslovens § 55, stk. 2, og § 72, stk. 2.
 Det er Arbejdsformidlingen/Arbejdsmarkedsstyrelsen, der træffer afgørelse  

 om, hvorvidt et medlem er berettiget til et uddannelsestilbud, jf.  

 vejledningens afsnit III.
 Det er i øvrigt en betingelse for at blive omfattet af personkredsen i  

 arbejdsløshedsforsikringslovens § 55, stk. 2, og § 72, stk. 2, at medlemmet  

 opfylder de almindelige betingelser for ret til dagpenge, jf. vejledningens  

 afsnit I.2.1., som gælder tilsvarende i relation til § 55, stk. 2, og § 72,  

 stk. 2.
2. Ventedagpengerettens varighed Medlemmer, der er omfattet af arbejdsløshedsforsikringslovens § 55, stk.  

 2, er berettiget til dagpenge, indtil uddannelsestilbudet påbegyndes eller  

 afslås.
Et medlem kan efter aftale med Arbejdsformidlingen få udskudt et konkret  

 uddannelsestilbud eller afbryde et påbegyndt uddannelsestilbud, hvis  

 medlemmet selv har skaffet sig et ustøttet arbejde, der påbegyndes i  

 umiddelbar forlængelse af udskydelsen/afbrydelsen, eller får beskæftigelse i  

 henhold til lov om aktiveringsordning ved service til ældre og dagpasning af  

 børn, jf.
ATB-bekendtgørelsens § 34.
 Ophører arbejdsforholdet, uden at ophøret kan tilregnes medlemmet, har  

 denne ret til et nyt uddannelsestilbud og dermed også ret til dagpenge efter  

 arbejdsløshedsforsikringslovens § 55, stk. 2, indtil et nyt uddannelsestilbud  

 påbegyndes eller afslås.
 Medlemmet har dog ikke ret til et nyt uddannelsestilbud, hvis  

 arbejdsforholdet ophører efter mere end 26 ugers arbejde.
3. Ferie Et ledigt medlem, der modtager ventedagpenge efter § 55, stk. 2, kan  

 modtage feriedagpenge efter de almindelige regler herom.
Tilsvarende gælder  

 et medlem, der er i et ustøttet arbejde efter at have aftalt  

 udskydelse/afbrydelse af uddannelsestilbudet med Arbejdsformidlingen, eller  

 som har aftalt udskydelse/afbrydelse af uddannelsestilbudet for at påbegynde  

 beskæftigelse efter lov om aktiveringsordning ved service til ældre og  

 dagpasning af børn.
For så vidt angår sidstnævnte henvises der i øvrigt til  

 reglerne om ferie i direktoratets bekendtgørelse om aktiveringsordning ved  

 service til ældre og dagpasning af børn (arbejdsløshedskassernes  

 forpligtelser, de dagpengemæssige konsekvenser m.v.).
Medlemmer, der er påbegyndt et ustøttet arbejde efter en periode med ret  

 til ventedagpenge, kan endvidere modtage feriedagpenge under kollektiv  

 ferielukning, selv om arbejdskravet ikke er opfyldt.
Endvidere vil disse  

 medlemmer ved kollektive ferielukninger ud over normal ferie (for eksempel  

 skolelukninger) have mulighed for at få dagpenge , hvis betingelserne  

 herfor i øvrigt er opfyldt.
Dette gælder ikke ved individuel ferie.
Reglen  

 gælder, uanset om arbejdet er påbegyndt før eller efter falddatoen.
III.
Kassens afgørelser om ret til ventedagpenge Spørgsmålet om retten til et arbejdstilbud eller et uddannelsestilbud  

 henhører under Arbejdsformidlin~ gen/Arbejdsmarkedsstyrelsen.
 Hvis kassen finder, at medlemmet - uden tvivl herom - opfylder  

 betingelserne for at være berettiget til ventedagpenge via retten til et  

 arbejdstilbud eller et uddannelsestilbud, kan kassen træffe afgørelse om  

 udbetaling af ventedagpenge, uden at afvente Arbejdsformidlingens afgørelse  

 om medlemmets ret til et arbejdstilbud eller et uddannelsestilbud.
Finder kassen derimod, at der er tvivl om, hvorvidt medlemmet opfylder  

 betingelserne for at være berettiget til ventedagpenge via retten til et  

 arbejdstilbud eller et uddannelsestilbud, skal kassen forelægge spørgsmålet  

 om retten hertil for Arbejdsformidlingen.
Kassen må i disse tilfælde ikke  

 træffe afgørelse om udbetaling af ventedagpenge, før Arbejdsformidlingens  

 afgørelse foreligger.
Kassen lægger herefter Arbejdsformidlingens afgørelse  

 til grund for sin afgørelse om udbetaling af ventedagpenge.
