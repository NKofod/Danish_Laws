Den 28. november 2000 blev der foretaget kikkertoperation med fjernelse af  

 galdeblæren.
Der blev foretaget frilægning af galdeblærens  

 udførselsgang til den dybe galdegang, som blev delt, efter at der var  

 påsat clips.
Det fremgik ikke, at der under operationen var  

 pågående blødning eller vanskeligheder i øvrigt.  

 På grund af fortsat sivning fra operationssåret, blev der 4 dage  

 efter operationen foretaget undersøgelse af galdegangene (ERCP) som  

 viste en læsion af den dybe galdegang.
Hun blev derefter  

 overført til andet sygehus, og 2 dage senere blev hun opereret.
 Der blev klaget over, at operationen den 28. november 2000 ikke blev  

 foretaget korrekt, idet der opstod komplikationer i forbindelse  

 hermed.
Klage over kikkert-galdevejsoperation Nævnet fandt grundlag for at kritisere overlægens operation  

 den 28. november 2000. Patientklagenævnet lagde vægt på, at  

 der ved operationen den 7. december 2000 blev fundet, at ikke blot  

 galdeblærens udførselsgang til den dybe galdegang var lukket med  

 clips, men der var yderligere sat 6 clips på højre side af den  

 dybe galdegang, som var læderet i næsten hele sin  

 udstrækning op til sammenløbet af galdegangen fra højre  

 og venstre leverlap.
Nævnet vurderede, at 6 clips på den dybe galdegang udover  

 clips på galdeblærens udførselsgang i den dybe galdegang  

 ikke kunne anses for hændeligt, men måtte betegnes som udtryk for  

 mangelfuld frilægning af de anatomiske strukturer, som var  

 nødvendig for at undgå læsioner af den dybe galdegang.  

 Nævnet oplyste, at læsioner af den dybe galdegang var en kendt  

 men sjælden komplikation ved fjernelse af galdeblæren.
Når  

 de anatomiske strukturer ikke sikkert kunne identificeres ved  

 kikkertoperation, var der lægefaglig indikation for at ændre  

 operationen til åben operation.
 Nævnet fandt, at det forhold, at der i alt var blevet efterladt 9  

 clips, klart var i modstrid med overlægens operationsbeskrivelse, og  

 nævnet fandt grundlag for at kritisere hans journalføring.
