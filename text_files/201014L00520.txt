Bilag 1 Betænkning afgivet af Miljø- og Planlægningsudvalget den 10. februar 2011 Betænkning over Forslag til lov om ændring af lov om et testcenter for store vindmøller ved Østerild (Ekspropriation af eksisterende produktionsvindmøller m.v.) [af miljøministeren (Karen Ellemann)] 1. Ændringsforslag Miljøministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 25. januar 2011 og var til 1. behandling den 1. februar 2011. Lovforslaget blev efter 1. behandling henvist til behandling i Miljø- og Planlægningsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og miljøministeren sendte den 7. december 2010 dette udkast til udvalget, jf.
MPU alm. del  bilag 205. Den 25. januar 2011 sendte miljøministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra:
Landsforeningen for Bedre Miljø, Peter Rørdam, Viborg, og Henrik Svanholm, Lejre.
 Miljøministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 43 spørgsmål til miljøministeren til skriftlig besvarelse, som denne har besvaret.
3. Indstillinger Et flertal i udvalget (V, S, DF, SF og KF) indstiller lovforslaget til vedtagelse med det stillede ændringsforslag.
 Et mindretal i udvalget (RV) indstiller lovforslaget til forkastelse ved 3. behandling og vil stemme hverken for eller imod det stillede ændringsforslag.
 Et andet mindretal i udvalget (EL) indstiller lovforslaget til forkastelse ved 3. behandling, men vil stemme for det stillede ændringsforslag.
 Et tredje mindretal i udvalget (IA) vil stemme hverken for eller imod lovforslaget og det stillede ændringsforslag.
 Liberal Alliance, Kristendemokraterne, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til bilag 2 Af miljøministeren, tiltrådt af et flertal (V, S, DF, SF, KF og EL):
 1) I det i bilag 2 foreslåede bilag 3 ændres »EUREF89« til: »ED50«, »(492967; 23184) (492967; 6323784) (492967; 6324384) (492967; 6324984) (492967; 6325584) (492967; 6326184)« ændres til: »(493050; 6323390) (493050; 6323990) (493050; 6324590) (493050; 6325190) (493050; 6325790) (493050; 6326390)«, og »(492967; 6326784)« ændres til: »(493050; 6326990)«.
[Teknisk ændring] Bemærkninger Til nr. 1 Koordinaterne i bilag 2 i lovforslaget og i den supplerende VVM-redegørelse er udtrykt i forskellige kortprojektioner.
Det foreslås at ændre kortprojektionen med tilhørende koordinater, så de udtrykkes som i den supplerende VVM-redegørelse.
Peter Juel Jensen (V) nfmd.
Eyvind Vesselbo (V) Erling Bonnesen (V) Birgitte Josefsen (V) Hans Christian Thoning (V) Jørn Dohrmann (DF) Liselott Blixt (DF) Carina Christensen (KF) Tage Leegaard (KF) Lennart Damsbo-Andersen (S) Mette Gjerskov (S) Flemming Møller Mortensen (S) Trine Mach (SF) Steen Gade (SF) fmd.
Johs.
Poulsen (RV) Per Clausen (EL) Juliane Henningsen (IA) Liberal Alliance, Kristendemokraterne, Siumut, Tjóðveldi og Sambandsflokkurin havde ikke medlemmer i udvalget.
