Aktieavancebeskatning - båndlagte aktier  

 - fifo-princip Ligningsrådet blev anmodet om at afgive en bindende  

 forhåndsbesked idet man ønskede afklaret om det er korrekt, at  

 medarbejdere som har modtaget aktier som led i en incitamentsaflønning  

 ( fx. via optionsordninger, bonusaktier o.lign. ), og som skal afstå en  

 del af disse aktier for at finansiere den aktuelle lønskat heraf, skal  

 beskattes af avance fra båndlagte aktier, jf. ligningslovens § 7 A, som  

 har været ejet i mindre end 3 år og som medarbejderen, p.g.a.  

 båndlæggelsen, ikke kan realisere? Spørgsmålet blev besvaret med et ja.
De omhandlede medarbejdere købte i 1998 aktier  

 omfattet af en godkendt ordning, jf. ligningslovens § 7 A.
Efter denne  

 bestemmelse kan medarbejdere modtage ret til at købe aktier til  

 favørkurs, uden at favørelementet beskattes som  

 lønindkomst.
Beskatningen sker i stedet som aktieavancebeskatning,  

 når aktierne afstås.
En af betingelserne for denne skattefrihed  

 er, at de erhvervede aktier skal være båndlagt i 5 år.
 Halvandet år senere fik et antal ledende  

 medarbejdere, som også var omfattet af medarbejderaktieordningen,  

 tildelt aktier som led i en bonusordning.
Ordningen var tilrettelagt som en almindelig  

 bonusudbetaling, d.v.s. en lønudbetaling bestående i andre  

 værdier end kontanter, nemlig aktier.
Ved tilrettelæggelsen af  

 ordningen var det med i overvejelserne, at en del af de tildelte bonusaktier  

 kunne blive solgt, så medarbejderne fik likviditet til at betale  

 skatten af den yderligere lønindkomst.
Selskabets intentioner med at  

 aflønne med aktier, var at knytte medarbejderne til selskabet som  

 aktionærer, derfor var det vigtigt, at medarbejderne, på trods af  

 delafståelser, havde bonusaktier i behold.
 Hverken medarbejderaktierne eller bonusaktierne har  

 således været ejet i mere end tre år på det  

 tidspunkt, hvor medarbejdere skal afstå bonusaktierne for at få  

 likviditet til at finansiere lønskatten af bonusaktierne.
Aktieavancebeskatningsloven beskriver to  

 opgørelsesmetoder for opgørelse af fortjeneste/tab ved salg af  

 aktier.
Ved salg af aktier ejet i mere end tre år anvendes  

 gennemsnitsmetoden jf. § 6, stk 3. Fortjeneste/tab ved salg af aktier,  

 afstået efter mindre end 3 års ejertid, skal efter  

 aktieavancebeskatningslovens § 5, stk. 1, opgøres for hver aktie for  

 sig ( aktie for aktiemetoden ).
Ved afgørelsen af hvilken aktie, der er  

 afstået gælder reglen i aktieavancebeskatningslovens § 5, stk.  

 2:" Hvis en aktionær ejer aktier med samme rettigheder, men  

 erhvervet på forskellige tidspunkter, anses de først erhvervede  

 aktier for de først afståede." ( fifo-princippet ) Fifo-princippet har til formål at fastlægge  

 hvilke aktier, der skal anses for at være solgt.
Dette gøres med  

 baggrund i anskaffelsestidspunktet.
Hensigten med at gøre  

 fifo-princippet obligatorisk i forbindelse med anvendelse af  

 aktie-for-aktiemetoden var at modvirke kunstige tabsrealisationer,  

 således at aktionærer ikke efter eget valg kan sælge aktier  

 i den rækkefølge, der giver det skattemæssigt mest  

 gunstige resultat.
Således er der næppe nogen tvivl om at  

 fifo-princippet fastlægger aktien, både med hensyn til  

 anskaffelsestidspunkt og -sum.
Dette på trods af, at det i den her  

 skitserede situation betyder, at der vil komme en ikke realisabel avance  

 på båndlagte aktier til beskatning.
 Såfremt de båndlagte aktier havde været  

 ejet i mere end 3 år, og medarbejderens beholdning af  

 børsnoterede aktier på intet tidspunkt inden for de seneste 3  

 år havde overskredet grænsen i abl. § 4, stk. 2, ville der ikke  

 være sket nogen beskatning i den beskrevne situation.
