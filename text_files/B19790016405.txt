§ 1 I bekendtgørelse nr. 394 af 4. august 1975 foretages følgende ændringer:
 1. § 1, stk. 1:
I § 1, stk. 1, ændres sætningen »Beregning og udbetaling af  

 eksportrestitutioner og udligningsbeløb« til »Beregning og  

 udbetaling af eksportrestitution.« 2. § 8, stk. 1, affattes således:
»§ 8.  Ved udførsel af varer mod  

 eksportrestitution skal den, der anmoder om udbetaling af eksportrestitution,  

 frembyde varerne for toldvæsenet mod afgivelse af en skriftlig angivelse  

 (blanket EX (grøn udførselsangivelse), og hvor det er særligt foreskrevet,  

 kontroleksemplar T nr. 5). Fiskeriministeren kan i særlige tilfælde tillade  

 anden skriftlig angivelse.« 3. § 8, stk. 2:
 I § 8, stk. 2, ændres ordet »udbetaling« til  

 »beregning«.
 4. § 8, stk. 4, affattes således:
»Stk. 4.  Udføres varerne ikke over det  

 distriktstoldkammer, i hvis distrikt udførselsformaliteterne iagttages, skal  

 varerne forsendes under ledsagelse af et eksemplar af  

 udførselsangivelsen.« 5. § 13 stk. 2 og 3, affattes således:
 »Stk. 2.  Der kan indrømmes  

 udligningsafgiftsgodtgørelse for varer, for hvilke der kan indrømmes  

 toldgodtgørelse efter bestemmelserne i toldlovens kapital 6 B, når varerne  

 udføres til steder uden for det danske toldområde, eller når varerne  

 tilintetgøres under toldvæsenets kontrol på vareejerens bekostning.
Stk. 3.  Udligningsafgiftsgodtgørelse indrømmes i øvrigt  

 på tilsvarende betingelser som fastsat i toldlovens kapitel 6 og de i medfør  

 heraf fastsatte bestemmelser.« 6. § 13, stk. 4, ophæves.
 7. § 17 affattes således:
 »§ 17.  Toldvæsenet kan, når særlige  

 omstændigheder taler derfor, foretage efterfølgende attestation af blanket EX  

 (grøn udførselsangivelse) og eventuelt kontroleksemplar T nr. 5 vedrørende  

 udførsler efter § 8.
Stk. 2.  For attestationen ydes en betaling til  

 toldvæsenet på 500 kr. pr. udførselsangivelse.« § 2 Bekendtgørelsen træder i kraft den 1. maj 1979.
