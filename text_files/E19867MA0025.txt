En entreprenørvirksomhed anmodede om tilladelse til at afskrive et  

 forventet tab på en fordring, som selskabet havde på dets konkursramte  

 datterselskab for afgiftspligtige leverancer.
Momsen af det forventede tab på  

 fordringen udgjorde ca 100.000 kr.
 Toldvæsenet havde nægtet fradragsret under henvisning til bl a, at  

 moderselskabet havde ydet datterselskabet ubegrænset kredit.
 Det var oplyst, at moderselskabet ejede hele aktiekapitalen i  

 datterselskabet, og at ledelsen i de to selskaber var den samme.  

 Datterselskabet beskæftigede sig med støbning af præfabrikerede betonpæle til  

 fundamentering mv, der som ny aktivitet blev henlagt til et selvstændigt  

 selskab, således at produktionens rentabilitet kunne bedømmes selvstændigt.
Datterselskabet havde siden stiftelsen giver underskud, som moderselskabet  

 havde finansieret.
Der var ikke fra moderselskabets side foretaget  

 kreditbegrænsning eller inddrivelsesskridt med hensyn til fordringen, da  

 datterselskabet efter ledelsens opfattelse ville blive i stand til at indfri  

 moderselskabets fordring, når byggeaktiviteten i samfundet igen kom op på  

 normalt niveau.
Det var på initiativ af moderselskabet, at datterselskabet  

 blev erklæret konkurs.
Mellemværendet mellem moderselskabet og datterselskabet havde i tiden fra  

 stiftelsen til betalingsstandsningen bl a bestået i en række debiteringer fra  

 moderselskabets side.
Disse debiteringer dækkede over både momsbærende og  

 ikke-momsbærende beløb.
 De momspligtige leverancer vedrørte således vareleverancer og udlejning af  

 driftsmidler, mens de ikke-momsbærende beløb var renteindtægter og  

 pengeoverførsler, da moderselskabet jævnligt havde forsynet datterselskabet  

 med kapital.
 Moderselskabet henviste bl a til, at fordringen var opstået ved  

 afgiftspligtige leverancer på normale forretningsmæssige vilkår mellem to  

 selskaber, der må betragtes som selvstændige retssubjekter, selv om de er  

 økonomisk forbundne.
 Ministeriet for skatter og afgifter fandt, at moderselskabet kunne  

 foretage fradrag i medfør af lovens § 13, stk 6, for det forventede tab på  

 fordringer vedrørende momspligtige leverancer til datterselskabet.
 Se også Dep.738 og Dep.841.
