Nævnet fandt, at indklagede burde have rapporteret om de  

 administrative forhold, der dels var ukendt, dels af betydning for  

 investorerne, selv om det primært havde påhvilet selskabernes  

 administration at give disse oplysninger, samt at indførsel om  

 revisionen skulle være sket i revisionsprotokollerne.
Nævnet  

 fandt endvidere, at indklagede burde have konstateret, at pengene var i  

 behold ved afstemningen af de to konti.
 Den indklagede idømtes en bøde på kr. 30.000, jf.  

 principperne i straffelovens § 3. Nævnet lagde ved fastsættelsen  

 af bøden vægt på, at der var tale om revision af en  

 risikobetonet virksomhed, som måtte give anledning til særlig  

 påpasselighed.
God revisorskik Oplysning om administrative forhold Omhu nøjagtighed Indførsel i revisionsprotokol Under denne sag har Statsadvokaturen for Særlig  

 Økonomisk Kriminalitet ved skrivelse af  6. oktober 1995 med bilag  

 indgivet klage over statsautoriseret revisor Palle Søby.
 Erhvervs- og Selskabsstyrelsen har oplyst, at revisor  

 Palle Søby  blev beskikket som statsautoriseret revisor den 14.  

 februar 1984.
 Klagen :
 Klagen består af seks punkter, og klager har  

 forsynet klagepunkterne med en præciserende tekst:
 Klagepunkt A  :
Manglende sikring af tilstrækkeligt revisionsbevis  

 for Mægler Porteføljes indskud hos P.T.I.
Invest.
Afgivelse af revisionspåtegninger uden forbehold i  

 kvartalsopgørelserne for 1.- 4. kvartal 1992 for investeringspuljen  

 Mægler Portefølje, selv om der for et væsentligt  

 reinvesteret indskud hos P.T.I.
Invest ikke forelå ekstern  

 revisorbekræftelse eller andet revisionsbevis af tilsvarende styrke.
 Klagepunkt B  :
Utilstrækkeligt revisionsbevis og uenighed om  

 regnskabspraksis vedrørende tabskautionspræmier til C.F.G.
Ltd.,  

 Gibraltar.
 a: utilstrækkeligt revisionsbevis :
Afgivelse af revisionspåtegninger uden forbehold i  

 opgørelser til aktionærerne i M-Invest VII A/S og M-Invest VIII  

 A/S for 4. kvartal 1992, selv om der forelå betydelig  

 revisionsmæssig usikkerhed vedrørende tabskautionspræmier  

 af væsentlige beløbsstørrelser til selskabet C.F.G.
Ltd.  

 på Gibraltar.
 b: uenighed om regnskabspraksis :
 I samme opgørelser blev tabskautionspræmier  

 endvidere i strid med grundlæggende regnskabsprincipper og uden  

 oplysning herom betalt og udgiftsført for en 4-årig periode,  

 selv om der ifølge tabskautionskontrakterne kun skulle betales 1  

 år forud.
 Klagepunkt C  :
 Manglende overholdelse af god regnskabsskik i reviderede  

 kvartalsopgørelser.
 Undladelse af at meddele oplysninger eller tage forbehold  

 i revisionspåtegningerne for, at de:
og .  Administrationen af  "Mægler  

 Portefølje" som en fælles investeringspulje for alle  

  M-Invest   

    aktieselskaber og forvaltet som indskud hos Mægler Gruppen A/S.
 .  Hvilket aftalegrundlag/regler, der har  

 været anvendt ved fordelingen af resultatet mellem de   

             enkelte investorer.
 Klagepunkt D :
 Utilstrækkelig omhu og nøjagtighed ved  

 afstemning af "deponerede konti" i Mægler Portefølje  

 under et uanmeldt beholdningseftersyn den 16. september 1992 hos Mægler  

 Gruppen A/S og M- Invest selskaberne.
Afstemning af blandt andet indeståender i P.T.I.  

 Invest på 1.175.000 kr. og 1.300.000 kr. til "eksternt bilag"  

 til trods for, at disse midler var overført til bankkonti,  

 tilhørende og disponeret af P.T.I.
Invest og på datoen for det  

 uanmeldte beholdningseftersyn var videreført med blandt andet  

  1.350.000 kr. til direktør Poul B.
Knudsens bankkonto i Unibank i  

 Odense.
 Klagepunkt E : Utilstrækkelig rapportering  

 ved revisors konstatering af afvigelser mellem investorernes aftalegrundlag  

 og Mægler Gruppen A/S  faktiske administration.
 Undladelse af at rapportere til bestyrelserne for M-Invest  

 aktieselskaberne eller direkte til investorerne i  

 revisionspåtegningerne på kvartalsopgørelserne om:
 E. 1  Manglende binding af investeringsmidler på  

 sikringskonti i pengeinstitut.
 E. 2  Manglende etablering af procedurer for  

 "Stop-loss" til reduktion af investorernes risici.  

              De nævnte forhold blev omtalt i et revisionsprotokollat  

  af 12. februar 1993 til bestyrelsen  

              for Mægler Gruppen A/S, men rapporteredes ikke til  

 bestyrelserne eller aktionærerne i M-  

              Invest aktieselskaberne.
Klagepunkt F Manglende indførelse i revisionsprotokol om  

 udførte revisionsarbejder.
 Som led i revisionen af kvartalsopgørelserne for  

 Mægler Portefølje  og kvartalsopgørelserne til  

 investorerne i  M-Invest aktieselskaberne blev der ikke indføjet  

 oplysning herom i revisionsprotokollaterne for henholdsvis  Mægler  

 Gruppen A/S og M-Invest aktieselskaberne.
 Mægler Gruppen A/S  organisation har ifølge  

 en senere skriftlig udtalelse fra revisor Palle Søby været for  

 lille til en egentlig intern kontrol, men ingen af revisionsprotokollaterne  

 indeholder bemærkninger eller konklusioner om revisors gennemgang af  

  forretningsgang og intern kontrol hos Mægler Gruppen A/S.
 Sagsfremstilling :
 Indledning  :
 Det fremgår af sagen, at Mægler Gruppen  

 koncernen blev etableret i maj/juni 1991 med Mægler Gruppen Holding ApS  

 som moderselskab og Mægler Gruppen A/S som et 100 % ejet datterselskab.  

 Driftsaktiviteterne blev begyndt i juli/august 1991 og varetaget af  

 Mægler Gruppen A/S, og de sluttede den 14. juni 1993, hvor Mægler  

 Gruppen A/S blev erklæret konkurs.
På grundlag af en politimæssig efterforskning  

 efter konkursens indtræden blev der ved retten i Odense rejst tiltale  

 mod ejerne og ledelsen af  Mægler Gruppen koncernen samt mod to  

 personer, der havde udført forretninger med Mægler Gruppen A/S  

 m.fl., for blandt andet bedrageri, mandatsvig og underslæb af  

 særlig grov beskaffenhed og for medvirken hertil vedrørende  

 indskuddet i P.T.I.
Invest og tabskautionspræmierne til C.F.G.
Ltd.,  

 Gibraltar, jf. klagesagens punkt A og B.
Ved Odense rets dom af 1. marts 1996 blev de tiltalte  

 fundet skyldige i tiltalen.
Ved Østre Landsrets ankedom af 22. januar  

 1997 blev de tiltalte idømt ubetingede fængselsstraffe fra 2  

 år til 3 år, og alle tiltalte blev indtil videre frakendt retten  

 til at være stifter af,  bestyrelsesmedlem eller direktør i  

 selskaber, der beskæftiger sig med investeringer eller  

 formueforvaltning, samt til at udøve eller deltage i virksomhed af  

 denne art.
 Under efterforskningen har Coopers & Lybrand  

 udarbejdet en redegørelse om Mægler Gruppen A/S.  

 Redegørelsen dannede baggrund for tiltalen under straffesagen, og den  

 indgår også i klagesagen for Disciplinærnævnet.
 Der er endvidere anlagt en erstatningssag ved Østre  

 Landsret mod indklagede af flere af de nedennævnte M-Invest  

  aktieselskaber v/advokat Jens Dynesen.
 Mægler Gruppen koncernen  :
Mægler Gruppen Holding ApS er stiftet som et  

 skuffeselskab 1. oktober 1990 under navnet PBH 21.112 ApS med en  

 indskudskapital på 80.000 kr.
Selskabet ændrede den 27. maj 1991  

 navn til Mægler Gruppen Holding ApS.
Samtidig indtrådte en  

 advokat samt Dennis Schaldemose,  direktør Teddy Schaldemose,  

  bankbestyrer Niels Henning Hansen og Poul Bent Knudsen i bestyrelsen.
Poul  

 Bent Knudsen indtrådte tillige i direktionen, og Revisionsfirmaet  

 Behrens A/S v/indklagede blev valgt som revisor for selskabet .
Den 6. september 1991 fratrådte selskabets  

 bestyrelse, og der blev ikke blev valgt ny bestyrelse.
Nævnte Niels  

 Henning Hansen indtrådte i selskabets direktion.
Selskabet blev  

 herefter tegnet af en direktør alene.
 Ejerkredsen i Mægler Gruppen Holding ApS bestod fra  

 oktober 1991 og til april/maj 1993 af Niels Henning Hansen, Poul Bent Knudsen  

 og Henning Borup Jacobsen.
 Selskabets formål var finansierings-, formidlings-  

 og konsulentvirksomhed samt hermed beslægtet virksomhed.
Mægler Gruppen A/S er stiftet som et skuffeselskab  

 1. november 1989 under navnet A/S PSE 13 NR. 1282 med en aktiekapital  

 på 300.000,- kr.
Selskabet ændrede den 13. juni 1991 navn til  

 Mægler Gruppen A/S.
Samtidig indtrådte en advokat samt  

 direktør Teddy Schaldemose og Poul Bent Knudsen i bestyrelsen.
Poul  

 Bent Knudsen indtrådte tillige i direktionen, og Revisionsfirmaet  

 Behrens A/S v/indklagede blev valgt som revisor for selskabet .
Den 17. marts 1992 blev det registreret i Erhvervs- og  

 Selskabsstyrelsen, at  bankbestyrer Niels Henning Hansen var indtrådt i  

 bestyrelsen i stedet for advokaten.
Selskabet blev tegnet af  en  

 direktør i forening med et bestyrelsesmedlem eller af 2  

 bestyrelsesmedlemmer i forening.
 Selskabets formål var finansierings-, formidlings-  

 og konsulentvirksomhed samt hermed beslægtet virksomhed.
Til selskabet var knyttet ansatte konsulenter, der aflagde  

 besøg hos potentielle forsikringstagere efter anvisning fra  

 Mægler Gruppen A/S.
Foruden at formidle forsikringer solgte  

 konsulenterne andele i de nedennævnte investeringsaktieselskaber,  

 M-Invest III - IX, der blev udbudt af Mægler Gruppen A/S.
I oktober 1992 blev der stiftet yderligere tre  

 datterselskaber, Cervo Erhvervsinvestering A/S, Anparts Centret A/S og  

 Mægler Gruppen Formidling A/S.
Ingen af de tre selskaber fik  

 væsentlig betydning for koncernen, og de bidrog med negative  

 resultater.
 Koncernens hovedaktiviteter blev varetaget af Mægler  

 Gruppen A/S, der oprettede og administrerede en investeringspulje ,  

 "Mægler Portefølje", hvis forhold til Mægler  

 Gruppen A/S ikke er nærmere defineret.
 "Mægler Portefølje" begyndte sin  

 virksomhed i oktober 1991 og investerede frem til december 1991 indtil  

 500.000 kr. for private investorer.
 Den 3. december 1991 blev "M-Invest III A/S"  

 stiftet, og i den følgende tid frem til den 26. november 1992 blev der  

 løbende stiftet yderligere seks M-Invest aktieselskaber,  

 "M-Invest IV A/S" - "M-Invest IX A/S" (herefter  

 benævnt M efterfulgt af det respektive romertal fx M IV). Selskaberne  

 havde samme formål, jf. ndf., og koncernens hovedaktiviteter blev  

 herefter udøvet  gennem aktieselskaberne.
 Medlem af bestyrelsen i samtlige M-Invest selskaber var  

 investorerne i det enkelte selskab samt nævnte Niels Henning Hansen,  

 der tillige var direktør i samtlige syv selskaber.
 Som revisor for samtlige M-Invest aktieselskaber blev  

 valgt Revisionsfirmaet Behrens A/S v/indklagede.
 Indklagede fratrådte som revisor for selskaberne i  

 foråret 1993.
 Grundlaget for M-Invest aktieselskaberne :
 1. Prospektmaterialet.
Som eksempel på prospektmaterialet for M-Invest  

 selskaberne er der i sagen fremlagt prospektmaterialet  for M-Invest VII A/S,  

 ifølge hvilket investor skulle foretage en lånefinansieret  

 investering med et personligt lån, der blev optaget i en bank gennem  

 Mægler Gruppen A/S.
Lånets løbetid var 4 år, og  

 investeringen ville blive udgifts- og skatteneutral.
 Lånet var et personligt lån på multipla  

 af 234.000,- kr., der skulle anvendes således:
Køb af M-Invest aktier	kr.  20.000,- Indskud af ansvarlig lånekapital	kr.  

 210.000,- I alt indskud i selskabet	kr. 230.000,- Omkostninger i pengeinstitut ved  

 låneoptagelse	kr.     4.000,- Samlet låneoptagelse	kr. 234.000,- Det investerede beløb skulle placeres  

 således:
på en spærret konto i et dansk pengeinstitut  

 til sikkerhed for det personlige låns indfrielse efter  

 4. år,	kr. 100.000,- på en sikringskonto i et dansk pengeinstitut til  

 sikkerhed for MæglerPortefølje	kr. 100.000,- til præmie til sikkerhedsstillelse	kr.  

 20.000,- endelig skulle medgå til omkostninger	kr.  

 10.000,- kr. 230.000,- Til sikkerhed for det personlige lån skulle  

 indlægges aktierne i selskabet og gældsbrevet på  

 indlånskapitalen.
Om likviditetsudviklingen for det personlige lån  

 blev det oplyst, at lånet ville blive ydet som en afdragsfri  

 kassekredit til en fast rente i hele låneforløbet, og at den  

 årlige renteudgift ville blive modsvaret ved indbetaling hver  

 måned af investors skattebesparelse af renteudgiften samt ved den  

 årlige tilbagebetaling af den ansvarlige lånekapital.
Det blev  

 præciseret, at alle renter ville blive betalt på kassekreditten,  

 så denne aldrig oversteg det nærmere fastsatte  

 maksimumbeløb, i eksemplet 234.000,- kr.
 Om likviditetsudviklingen for selskabets spærrede  

 konto i et pengeinstitut blev det oplyst, at renten ville være fast i  

 hele låneforløbet, og at beløbet med periodens tilskrevne  

 renter henstod til sikkerhed for indfrielsen af kassekreditten efter det  

 fjerde år.
 Den samlede aktiekapital for de syv selskaber androg  

 5.705.000,-, kr. med i alt 336 aktionærer/investorer, hvis indskud af  

 ansvarlig lånekapital androg 54.197.500,- kr.
 Det samlede kapitalgrundlag for selskaberne blev  

 således kr. 59.902.500,-.
 Sikringskonto.
 I prospekterne for M IV - M VIII blev det oplyst, at:
"M-Invest A/S indsætter på  

 sikringskonto i dansk pengeinstitut til sikkerhed for Mægler Gruppen  

 A/S Portefølje kr. 50.000." Tabskaution.
I prospekterne for M VII, M VIII & M IX blev det  

 oplyst, at der skulle købes en sikkerhedsstillelse hos "Corporate  

 & Financial Guarantee PLC", der havde adresse i England, og hvis  

 formål var at stille sikkerhed og garanti for kreditgivning.
Det  

 oplystes endvidere, at selskabets aktiekapital er på £ 25 mill. fuldt  

 indbetalt.
Om investorernes sikkerhed for investeringen blev det  

 oplyst, at der ville blive købt en sikkerhedsstillelse til sikring af  

 kassekredittens indfrielse efter det fjerde år "under  

 forudsætning af, at skattebesparelsen er blevet indbetalt på  

 kassekreditten hvert kvartal." Stop-loss.
 I prospekterne for M-Invest selskaberne IV, V og VI  

 blev det oplyst, at som et led i investors sikkerhed ville der blive  

 underskrevet en erklæring om stop-loss, dog uden at det blev oplyst,  

 hvem der skulle underskrive erklæringen.
 På en særskilt side blev det oplyst,  

"at stop-loss betyder, at alle forretninger stopper, hvis  

 Mægler Gruppen A/S vurderer, at der er en realistisk mulighed for, at  

 indestående på sikringskontoen vil komme under den aftalte  

 stop-loss.", og med et regne-eksempel blev det belyst, at stop-loss  

 indebar, at der ikke ville være nogen risiko ved at deltage i projektet  

 efter det første år.
 Hvis stop-loss trådte i kraft, skulle Mægler  

 Gruppen A/S omgående indkalde til ekstraordinær  

 generalforsamling, og generalforsamlingen kunne i så fald opsige den  

 nedennævnte administrationsaftale mellem selskabet og Mægler  

 Gruppen A/S med omgående virkning.
 2. Administrationsaftalerne mellem M-Invest selskaber  

 og Mægler Gruppen A/S.
Mellem de enkelte M-Invest selskaber og Mægler  

 Gruppen A/S blev der indgået en administrationsaftale.
Aftalerne blev  

 underskrevet på vegne af M-Invest selskaberne af de respektive  

 bestyrelser, mens Niels Henning Hansen og Poul B.
Knudsen underskrev på  

 vegne af Mægler Gruppen A/S.
I henhold til aftalerne skulle Mægler Gruppen A/S  

 forestå alle forhold vedrørende den løbende  

 administration.
Det påhvilede således Mægler Gruppen A/S,  

 at ·  forestå dispositioner i henhold til selskabets  

 formålsparagraf, ·  indgå en managementaftale med Mægler  

 Gruppen A/S  MæglerPortefølje samt ·  tegne en tabskaution i et dansk eller udenlandsk  

 garantiselskab, · udfærdige en stop-loss erklæring og indkalde  

 til ekstraordinær generalforsamling, hvis den af  

      talte stop-loss trådte i kraft. ( Bestemmelsen fandtes ikke i  

 aftalen for M-Invest III. - Prospek  

      terne for M-Invest VII, VIII og IX omtalte ikke en stop-loss aftale, men  

 den er alligevel blevet   

      indført i administrationsaftalen).
 Mægler Gruppen A/S var berettiget til at deltage i  

 og udtale sig på bestyrelsesmøderne i selskaberne.
M-invest selskabet skulle selv afholde udgiften til  

 revisor og yde Mægler Gruppen A/S et administrationshonorar  

 "svarende til Mægler Gruppen A/S  Mægler  

 Portefølje." Aftalerne havde en løbetid på 4 år og  

 var gensidigt uopsigelige i løbetiden og kunne herefter af hver af  

 parterne opsiges med 3 måneders varsel, jf. dog ovf. om stop-loss  

 aftalerne.
 3. Managementsaftalerne med  

 MæglerPortefølje .
Managementsaftalerne med MæglerPortefølje  

 blev underskrevet af Niels Henning Hansen på vegne af M-Invest  

 selskabet og af Poul B.
Knudsen for Mægler Gruppen A/S.
 Det investerede beløb skulle indbetales kontant  

 på en sikringskonto i eget navn i et af Mægler Gruppen A/S anvist  

 dansk pengeinstitut, selv om binding på en sikringskonto ikke var  

 nævnt i prospektmaterialet for M III, M VIII og M IX.
 Samtidig skulle der oprettes en afregningskonto til  

 afkastet af forretningerne samt til renter og udbytte af sikringskontoen.
 Mægler Gruppen A/S fik fuldmagt til at  

 pantsætte indestående på sikringskontiene, og  

 investeringerne ville ske gennem samarbejdspartnere, der ifølge  

 aftalerne kunne arbejde maksimalt med en kapital, der var 20 gange  

 større end sikkerhedskapitalen.
 Investorerne hæftede kun med det beløb, der  

 indestod på sikringskontoen, og kun for deres egen andel af  

 forretningerne, og de hæftede således ikke solidarisk over for de  

 øvrige investorer.
 Efter hvert kvartal skulle periodens afkast tilskrives, og  

 både realiserede som urealiserede forretninger skulle indgå i det  

 af Mægler Gruppen A/S oplyste resultat.
 Om revisors medvirken ved kvartalsopgørelserne var  

 det fastsat, at :
"Alle kvartalsopgørelser er godkendt af en  

 statsautoriseret revisor." Honoraret til Mægler Gruppen A/S skulle  

 udgøre 1,5 % pr. måned af investeringsbeløbet og betales  

 kvartalsvis forud, første gang til udgangen af første hele  

 kvartal, og det skulle fratrækkes i kvartalsafkastet.
 Opsigelse af aftalerne kunne ske skriftligt med 1  

 måneds varsel til udgangen af hvert kvartal.
 Der skulle udsendes et månedsbrev til  

 aktionærerne, først og fremmest med en redegørelse for  

 investeringen.
Med virkning fra 1. kvartal 1993 blev managementsaftalerne  

 ændret på flere punkter.
Herefter skulle  

 investeringsbeløbet indbetales kontant på en konto for  

 Mægler Portefølje i stedet for på en sikringskonto, og  

 hæftelsen blev udvidet til at omfatte det investerede beløb,  

 hvilket beløb Mægler Gruppen A/S fik fuldmagt til at disponere  

 over til Mægler Portefølje forretninger.
 Koncernens administration og økonomiske  

 udvikling  :
 Den økonomiske udvikling i koncernen udviklede sig  

 fra begyndelsen negativt.
 Den 4. juni 1992 blev der aflagt regnskab for  

 moderselskabet, Mægler Gruppen Holding ApS for perioden 1/10 1990 til  

 31/12 1991. Regnskabet blev forsynet med "blank"  

 revisionspåtegning bortset fra, at der henvises til  

 anpartsselskabslovens § 85 a, fordi egenkapitalen var negativ med 517.417,-  

 kr.
Ligeledes den 4. juni 1992 blev der aflagt regnskab for  

 Mægler Gruppen A/S for perioden 1/1 1991 til 31/12 1991, der udviste et  

 realiseret underskud på 1.051.972,- kr. mod et budgetteret overskud  

 før skat på 559.000,- kr. og en negativ egenkapital på  

 760.037,- kr.
Regnskabet blev forsynet med "blank"  

 revisionspåtegning bortset fra, at der henvises til aktieselskabslovens  

 § 69 a.
Den negative udvikling fortsatte i 1992/93, og den 18. maj  

 1993 var underskuddet 1.970.785,- kr. med en negativ egenkapital på  

 1.678.000,- kr.
Den negative udvikling kom også til at omfatte  

 udviklingen i M-Invest aktieselskaberne.
Der var ikke oplysninger i prospektmaterialet eller  

 bestemmelser i aftalegrundlaget om administrationen af de investerede midler  

 i Mægler Portefølje.
Efterhånden som selskaberne blev  

 stiftet, indgik midlerne i Mægler Portefølje som en fælles  

 pulje, hvor de blev ikke holdt adskilt fra hinanden.
De investerede beløb blev af  

 MæglerPortefølje placeret hos 15 forskellige  

 investeringssteder/puljer, herunder blandt andet P.T.I.
Invest, Kokkedal.
P.T.I.
Invest var oprettet og administreret af Hans Henrik  

 Delbanco, som var en tidligere kollega til Poul B.
Knudsen.
P.T.I.
Invest var  

 ikke registreret hos offentlige myndigheder og ses kun at have udført  

 forretninger med de midler, der blev overført fra Mægler  

 Portefølje.
Der er ikke foretaget bogføring eller udarbejdet  

 regnskaber i firmaet.
Den 15. februar 1992 blev der mellem Mægler  

 Portefølje og P.T.I.
Invest indgået skriftlig aftale om et  

 indskud på 1.125.000,- kr.
Den 17. februar 1992 blev der fra Mægler  

 Portefølje overført 1.175.000,- kr. til P.T.I.
Invests konto  

 5012 1041847 i Jyske Bank, Hørsholm afd.
Uden aftaler om yderligere indskud blev der af  

 Mægler Portefølje til P.T.I.
Invests konto 5012 1050392 i Jyske  

 Bank, Hørsholm afd. overført:
 den 31. juli 1992      	1.300.000,- kr.
 den 2. november	750.000,- kr.
 den 8. januar 1993	1.000.000,- kr.
I alt blev der overført til 4.225.000,- kr.
Heraf  

 blev 1.300.000 kr. genplaceret i investeringspuljer hos Delta Finance baseret  

 på skriftlige aftaler og på almindelige handelsvilkår, mens  

 2.600.000,- kr. blev overført til Poul B.
Knudens bankkonto i Unibank  

 uden sikkerhedsstillelse og uden forrentning.
Det resterende beløb,  

 325.000,- kr. blev hævet af Hans Henrik Delbanco, delvis som  

 honorarbetaling.
Af de til Poul B.
Knudsens bankkonto overførte  

 beløb blev 2.583.000,- kr. løbende videreført som  

 indskud hos Mægler Gruppen A/S, hvor de blev bogført som  

"Mellem- regning stiftere" og afsat som gæld.  

 Koncernens likviditetsbehov blev primært dækket af disse  

 overførsler af investorernes midler.
 Det resterende beløb, 17.000,- kr. blev anvendt til  

 dækning af stiftelsesomkostninger i et selskab.
Mægler Porteføljes samlede tab i perioden til  

 og med 1. kvartal 1993 var på 9.626.866,- kr., og heraf udgjorde tabet  

 hos P.T.I.
Invest 43,9 % eller 4.225.000,- kr.
Tabet hos P.T.I.
Invest er sammensat af et nettotab hos  

 Delta Finance på 1.242.372,- kr.-, overførslen til Poul B.  

 Knudsen på 2.600.000,- kr. og resthævninger foretaget af Hans  

 Henrik Delbanco på 382.628,- kr.
P.T.I.
Invest sendte månedlige opgørelser til  

 Mægler Gruppen A/S om handelsresultaterne.
Resultaterne var ikke  

 attesterede af en revisor i modsætning til de løbende  

 resultatopgørelser fra de øvrige investeringssteder/puljer, der  

 var attesteret af en statsautoriseret revisor.
Den 28. oktober 1992 blev der  

 af bogholderen i Mægler Gruppen A/S bestilt en revisoropgørelse  

 hos P.T.I.
Invest, som der blev rykket for den 24. november 1992, og efter  

 det oplyste blev der fortsat blev rykket for opgørelsen frem til den  

 12. maj 1993, hvor opgørelserne for 1. kvartal af 1993 blev  

 udarbejdet.
 Vedrørende sikringskonti:
Der blev ikke hensat midler på sikringskonti i  

 et pengeinstitut for selskaberne M IV-VIII som fastsat i prospektmaterialet  

 og managementsaftalerne.
I stedet blev beløbene overført til  

 Mægler Portefølje, der placerede beløbene hos eksterne  

 investeringssteder eller indsatte beløbene helt eller delvis på  

 en konto i pengeinstitut under Mægler Gruppen/ Mægler  

 Portefølje.
 Vedrørende tabskautionaftalerne.
 I skrivelse af 2. maj 1992 til Mægler Gruppen  

 A/S bekræftede " Corporate & Financial Guarantee PLC", at  

 stille sikkerhed for M-Invest VII A/S svarende til 40,17 % af tegningskursen  

 på 117.
Skrivelsen er underskrevet af selskabets danske afdeling,  

 Corporate & Financial Guarantee Plc, Denmark v/C.
Kirchoff Bruhn,  

 Kolding.
Sikkerhedsstillelsen blev imidlertid købt hos  

 "CFG Ltd., Gibraltar", den 25. juni 1992. Kautionsaftalen er  

 affattet på dansk og underskrevet: " Copenhagen 1992. 06. 25, C.K.  

 Bruhn, managing director og H.
H.
Delbanco, president." Senere blev  

 sikkerhedsstillelsen for selskaberne M VIII og M IX ligeledes købt hos  

 "CFG Ltd., Gibraltar", uden at der ses indgået en aftale med  

 selskaberne herom, hvorved bestyrelserne kunne blive bekendt med  

 ændringen i forhold til prospekterne.
"CFG Ltd., Gibraltar" var tillige med et andet  

 selskab på Gibraltar, "IFA Ltd., Gibraltar", gennem fire  

 andelsselskaber kontrolleret og ejet af Niels Henning Hansen, Poul Bent  

 Knudsen og Henning Borup Jacobsen samt af Hans Henrik Delbanco og C.
Kirchoff  

 Bruhn.
Indklagede var ikke revisor for disse selskaber.
 "CFG Ltd., Gibraltar" rådede kun over ca.  

 4 mio. kr. og kunne derfor ikke dække den totale risiko ifølge  

 tabskautionaftalerne med de tre M-Invest aktieselskaber.
Tabskautionen for M VII var på maximalt 4.280.094,-  

 kr., og provisionen var på 10 % af den tegnede kapital til kurs 100 for  

 hele løbetiden på ca. 10 år.
Den skulle betales  

 årligt med 2,5 % af den tegnede kapital, første gang samme dag.
 Tabskautionsaftalen for M VIII blev indgået den 29.  

 september 1992, og den var på maksimalt på 6.844.000,- kr., og  

 provisionen på 10 % skulle ifølge en version af aftalen betales  

 med 2,5 % årligt af den tegnede kapital, første gang samme dag,  

 men i følge den anden version skulle hele provisionen forudbetales  

 samtidig med aftalens overlevering i underskrevet stand til M VIII.
 Tabskautionsaftalen for M IX blev indgået den 27.  

 november 1992, og den var på maksimalt 7.644.000,-. Der er fremlagt to  

 versioner af denne aftale, der varierer vedrørende betalingen af  

 provisionen på 10 %. Ifølge den ene version skulle betalingen  

 ske med 2,5 % årligt af den tegnede kapital, første gang samme  

 dag, mens hele provisionen ifølge den anden version skulle betales  

 samme dag, den 27. november 1992.
 Imidlertid blev den fulde provision på 10 % for alle  

 tre selskabers vedkommende forudbetalt på en gang, og i alt  

 overførtes 3.990.000,- kr. til "CFG Ltd., Gibraltar".
I perioden fra juli 1992 til februar 1993 blev de likvide  

 beholdninger og værdipapirer i "CFG Ltd., Gibraltar"  

 overført til Danmark via "IFA Ltd., Gibraltar" og dets  

 datterselskab i Danmark.
Overførslerne blev formidlet af Hans Henrik  

 Delbanco, der modtog og fordelte pengene mellem sig og Niels Henning Hansen,  

 Poul Bent Knudsen og Henning Borup Jacobsen samt C.
Kirchoff Bruhn.
 Vedrørende Stop-loss.
 Der blev heller ikke etableret en stop-loss aftale for  

 selskaberne trods bestemmelserne herom i administrationsaftalerne.
 Anvendelse af stop-loss blev aktuel for 4. kvartal af  

 1992, hvor resultatopgørelsen udviste et tab i Mægler  

 Portefølje på 9.183.571 kr., eksklusive  

 administrationsomkostninger, men i denne forbindelse måtte ledelsen  

 konstatere, at Mægler Gruppen A/S ikke havde nogen mulighed for at  

 administrere en stop-loss aftale.
 Revisionshandlingerne :
 1. De indledende revisionsprotokollater :
 Indklagede var revisor for alle koncernens selskaber.
 I sit indledende revisionsprotokollat for Mægler  

 Gruppen A/S den 1. august 1991 har indklagede oplyst følgende:
 "Revisionens formål og udførelse:
 Som nyvalgte revisorer for Mæglergruppen A/S skal  

 vi kort redegøre for fordelingen af ansvaret for  

 regnskabsaflæggelsen mellem ledelse og revisor, formålet med  

 revisionen, vort ansvar som statsautoriserede revisorer,  

 tilrettelæggelse og udførelse af revisionen samt vor  

 rapportering til selskabet.
 Det er ifølge årsregnskabslovens § 2  

 bestyrelsens og direktionens ansvar, at der for hvert regnskabsår  

 udarbejdes et årsregnskab, der er i overensstemmelse med lovgivningen  

 og vedtægternes regler herom.
 Det er revisionens formål, at give os grundlaget for  

 en vurdering af, om årsregnskabet giver et retvisende billede af  

 resultatet af selskabets virksomhed i det forløbne år samt af  

 selskabets økonomiske stilling ved regnskabsårets udløb,  

 således at vi bliver i stand til at afgive vor erklæring i  

 revisionspåtegningen på regnskabet.
 Som statsautoriserede revisorer har vi ansvar for, at  

 revisionen tilrettelægges og gennemføres efter god revisionsskik  

 og således, at muligheder for væsentlige fejl og mangler  

 afdækkes.
Revisionen udføres dels i løbet af  

 regnskabsåret og dels efter dettes udløb.
De revisionsarbejder,  

 der udføres i årets løb, er en forberedelse til  

 revisionen af årsregnskabet, og revisionen kan derfor først  

 betragtes som afsluttet, når det reviderede regnskab foreligger.
 Vi vil bl.a. foretage en undersøgelse af, om  

 bogføringen og de regnskabsmæssige forretningsgange samt den  

 heri interne kontrol er tilrettelagt på en hensigtsmæssig og  

 betryggende måde, og herunder foretage en stikprøvevis  

 gennemgang af bogføring og bilagsmateriale m.v. i et omfang, afpasset  

 efter forholdene.
Ved revisionen af årsregnskabet foretages analyse og  

 vurdering af årsregnskabets poster, herunder foretages sammenligning  

 med tidligere års regnskaber og eventuelle budgetter.
Endvidere  

 foretages gennemgang af aktiver, gæld og andre forpligtelser for at  

 konstatere fuldstændigheden, tilstedeværelsen og  

 tilhørsforholdet til selskabet, vurderingernes forsvarlighed og den  

 korrekte benævnelse af enkeltposter i årsregnskabet.
 I de tilfælde , hvor vi under revisionen konstaterer  

 unøjagtigheder, der vækker mistanke om bedrageriske  

 transaktioner o.l., vil vi udvide revisionen med henblik på opklaring  

 af unøjagtighederne, men vi må påpege, at det ikke er  

 revisionens hovedformål at afsløre besvigelser eller andre  

 former for misligheder.
 Vor rapportering vil ske dels i revisionspåtegningen  

 til årsregnskabet, dels i revisionsprotokollen, hvor vi vil  

 redegøre for de opgaver, vi udfører, både i årets  

 løb og i forbindelse med årsregnskabet.
Der er indgået aftale om revision af de  

 kvartalsopgørelser, som udarbejdes af selskabet vedr.
Mægler  

 Portefølje." For M-Invest III - VIII aktieselskaberne blev der  

 udarbejdet ligelydende revisionsprotokollater, bortset fra sidste afsnit, der  

 er sålydende:
"Der er indgået aftale om, at vi i hvert  

 kvartal udarbejder og reviderer en opgørelse over selskabets indre  

 værdi." 2. Uanmeldt beholdningseftersyn den 16. september 1992  

  :
 Den 16. september 1992 foretog indklagede et uanmeldt  

 beholdningseftersyn i Mægler Gruppen A/S og i M III - VII  

 aktieselskaberne og udarbejdede for hvert selskab en rapport herom, der er  

 dateret den 18. september 1992, og som blev indført i de respektive  

 revisionsprotokoller.
Ved beholdningseftersynet henførte indklagede  

 indskuddene fra Mægler Gruppen A/S til P.T.I.
Invest den 17/2 1992  

 på 1.175.000,- kr. og den 31/7 1992 på 1.300.000,- kr., jf. ovf.,  

 til følgende deponerede konti for Mægler Portefølje:
 "VARDE BANK ENGLAND:
 Saldo ifølge bogføringen den 16/9 1992  

 ..	1.175.000,- kr.
Saldoen er afstemt til eksternt bilag." Og "JYSKE BANK, konto nr. 501210500392:
 Saldo ifølge bogføringen den 16/9 1992  

  	1.300.000,- kr.
Saldoen er afstemt til eksternt bilag." Beløbene var imidlertid iflg. fremlagte  

 konto-oversigter og -udtog ikke i behold på kontiene, men var fordelt  

 videre, jf. ovf., og kontoen i JYSKE BANK var ikke en depotkonto, men en  

 bankkonto, der tilhørte P.T.I.
Invest disponeret af H.
H.
Delbanco.
 3. Kvartalsopgørelserne  :
 For M-Invest aktieselskaberne blev der aldrig aflagt  

 årsregnskaber, men der blev som nævnt ovenfor løbende  

 udarbejdet kvartalsopgørelser for Mægler Portefølje, og  

 aktionærerne i M-Invest aktieselskaberne modtog løbende hvert  

 kvartal en opgørelse af aktiernes indre værdi.
 De rapporterede resultater fra  

 investeringsstederne/puljerne gav følgende kvartalsvise resultater for  

 Mægler Portefølje:
 til den 31. marts 1992	164.522,- kr.
 2. kvartal 1992	828.250,- kr.
 3. kvartal 1992	2.671.144,- kr.
 4. kvartal 1992	9.183.571,- kr.
 1. kvartal 1993	4.107.211,- kr.
 Resultatopgørelsen til selskaberne og  

 opgørelsen til aktionærerne af aktiernes indre værdi blev  

 udsendt ca. halvanden måned efter kvartalets afslutning.
 I mangel af bestemmelser herom i prospektmaterialet og  

 aftalegrundlaget for selskaberne blev afkastet fra investeringerne fordelt  

 forholdsmæssigt mellem selskaberne og under hensyntagen til  

 tidspunktet, på hvilket et selskab indtrådte i puljen.
 Kvartalsopgørelserne for Mægler  

 Portefølje til M- Invest aktieselskaberne indeholdt en  

 ledelsesberetning.
 For 1. kvartal 1992 blev på opgørelsen til M-  

 Invest IV A/S afgivet sålydende ledelsesberetning og  

 revisionspåtegning:
 "Resultatet for Mægler Portefølje for  

 januar kvartal 1992 er nu opgjort.
 Deres andel af det samlede resultat udgør:
Resultat efter fradrag af forvaltningshonorar  

 11.816,45 Da de ikke har været med i Mægler  

 Portefølje i et helt kvartal, overføres resultatet til  

 afregning sammen med april kvartal.
Til ovennævnte skal lægges forrentning af  

 indestående på Deres sikringskonto." Beretningen var underskrevet af direktør for  

 Mægler Gruppen A/S, Poul Knudsen.
 Indklagedes revisionspåtegning var  

 sålydende:
 "Vi har revideret ovenstående opgørelse  

 for januar kvartal for 1992 for Mægler Portefølje.
 Opgørelsen er udarbejdet på grundlag af den i  

 Mægler Gruppen A/S foretagne bogføring stemt med eksterne  

 kontoudtog m.v.
 Opgørelsen indeholder såvel de i perioden  

 realiserede som urealiserede forretninger.
Datering og underskrift." For 4. kvartal 1992 var ledelsesberetningen for samme  

 selskab, som var typisk for alle selskaberne, sålydende:
 "OPGØRELSE MÆGLER  

 PORTEFØLJE 4. KVARTAL 1992.
 Resultatet for Mægler Portefølje for 4.  

 kvartal 1992 er nu opgjort.
 Selskabets andel af det samlede resultat incl. forrentning  

 af sikringskonti udgør et underskud på kr. 751.947,00.
 Når Mægler Gruppen A/S  s  

 administrationshonorar er fratrukket, svarer nettoresultatet til en  

 forrentning på -46,2 % for kvartalet.
Den indgåede mægler portefølje aftale  

 nedskrives med periodens underskud, der ligeledes hæves på  

 sikringskontoen. " Beretningerne var underskrevet af Mægler Gruppen A/S  

 s direktør Poul B.
Knudsen.
 Indklagede påtegnede ovenstående  

 ledelsesberetning således:
 " Vi har revideret ovenstående  

 opgørelse for 4. kvartal for 1992 for Mægler Portefølje.
 Opgørelsen er udarbejdet på grundlag af den i  

 Mægler Gruppen A/S foretagne bogføring afstemt med eksterne  

 kontoudtog m.v..
 Opgørelsen indeholder såvel de i perioden  

 realiserede som urealiserede forretninger.
Datering og underskrift." Påtegningerne var blanke i alle kvartaler og for  

 alle selskabers vedkommende.
 Opgørelsen til aktionærerne i M-Invest  

 aktieselskaberne hvert kvartal af aktiernes indre værdi indeholdt en  

 ledelsesberetning, som typisk havde et indhold som følgende for  

 M-Invest IV for 4. kvartal 1992:
 "OPGØRELSE MÆGLER  

 PORTEFØLJE FOR 4. KVARTAL 1992.
Resultatet for M-Invest IV A/S s deltagelse i  

 Mægler Portefølje i 4. kvartal 1992 er nu opgjort.
På  

 grundlag af dette resultat samt resultatet af den øvrige drift i  

 selskabet, kan følgende beregnes pr. 31/12 1992:
Aktiernes indre værdi  

      kurs -40,9 Investeringens indre værdi  

                            kurs  86 Dette betyder, at en investering på kr.  

 100.000,- har en værdi på kr.85.980,-.
Forrentningen for Mægler Portefølje har  

 været på -46,2 % i kvartalet." Beretningerne var underskrevet af Mægler Gruppen A/S  

 s direktør Poul B.
Knudsen.
 Indklagede påtegnede ovenstående beretning  

 således:
 "Vi har revideret ovenstående  

 opgørelse for 4. kvartal 1992 for M-Invest IV A/S.
 Opgørelsen er udarbejdet på grundlag af den i  

 M-Invest IV A/S foretagne bogføring samt meddelte oplysninger.
Underskrift og datering" Påtegningens indhold er ligeledes typisk for alle  

 kvartaler i 1992 bortset fra mindre formelle ændringer.  

 Påtegningerne er således blanke i alle kvartaler og for alle  

 selskabers vedkommende.
 Opgørelserne for 4. kvartal er udarbejdet den 8.  

 februar 1993.
De rapporterede resultater fra  

 investeringsstederne/puljerne var attesteret af en statsautoriseret revisor  

 undtagen resultaterne fra P.T.I.
Invest.
Bogholderen i Mægler Portefølje, Kirsten  

 Bachmann Petersen, sendte i november 1992 et "Udkast til  

 huskeliste" med fax til indklagedes ledende medarbejder og med  

 ønske om tilbagemelding.
Det fremgår af huskelisten, at den  

 månedlige/kvartalsvise opgørelse skulle være  

 revisorattesteret, og at attesten skulle indeholde "det eksakte  

 afkastbeløb og/eller som minimum afkastpct." Som nævnt ovenfor bestilte og rykkede bogholderen  

 for en revisoropgørelse 28. oktober og 24. november 1992 hos P.T.I.  

 Invest, og ved revisionen af opgørelserne for 1. kvartal 1993 var der  

 fortsat rykket forgæves herfor.
 Opgørelserne for 1. kvartal 1993 blev ikke  

 påtegnet af indklagede.
 4. Indberetningen den 12. februar 1993 i  

 revisionsprotokollen for Mægler Gruppen A/S :
 Den 12. februar 1993 indførte indklagede  

 følgende beretning i revisionsprotokollen for Mægler Gruppen  

 A/S:
 "Som nævnt i det indledende  

 revisionsprotokollat af 1. august 1991 har vi indgået aftale med  

 selskabet om revision af kvartalsopgørelserne fra Mægler  

 Portefølje.
 I forbindelse med revisionen af opgørelsen for  

 oktober kvartal 1992 har vi konstateret en række forhold, som vi vil  

 redegøre for i det følgende.
 Sikringskonti/managementaftaler :
 Det fremgår af både prospekter og  

 managementaftaler, at der skal oprettes en sikringskonto for hvert M-selskab,  

 i det enkelte selskabs eget navn, svarende til det beløb, selskabet  

 deltager med i Mægler Portefølje.
Under vor revision af kvartalsopgørelsen  

 konstateredes det, at der kun for ét selskabs  vedkommende (M-Invest  

 III A/S) var oprettet en sådan konto.
For de øvrige selskabers  

 vedkommende (M-Invest IV A/S - M-Invest IX A/S) var  

 investeringsbeløbet overført til Mægler Portefølje  

 (Mæglergruppen A/S). Beløbet var enten videresendt til et eller  

 flere investeringsselskaber eller indsat på en afregningskonto under  

 Mægler Portefølje.
 Da ovennævnte er i strid med både prospekter  

 og indgåede aftaler, og er en væsentlig afvigelse herfra,  

 henstiller vi til ledelsen, at aftalerne overholdes eller korrigeres  

 således at der bliver overensstemmelse mellem aftalerne og de faktisk  

 indgåede investeringsaftaler.
Som de nuværende managementaftaler er udformet,  

 hæfter M-selskaberne kun med det på sikringskontoen  

 indestående beløb.
Vedrørende M-Invest IV A/S  

 konstateredes det, udover at der ikke var oprettet en sikringskonto og at  

 beløbet i stedet var overført til Mægler  

 Portefølje, at det overførte beløb ikke svarede til  

 managementaftalen, men var ca. kr. 172.000 lavere.
Vi foranledigede  

 kvartalsopgørelsen rettet, således at M-Invest IV A/S kun deltog  

 i det omfang det hæftede.
Uoverensstemmelserne opstod på grund af  

 manglende retningslinier for fordelinger og indskud i Mægler  

 Portefølje, og vi skal henstille, at der udarbejdes de  

 nødvendige retningslinier og beskrivelser.
 "Stop-loss:
I alle administrationsaftaler, der er indgået med  

 M-selskaberne, undtagen M-Invest III A/S, samt i prospekterne for M-Invest  

 IV, V og VI A/S, henvises der til "den aftalte stop-loss". Der ses  

 imidlertid ikke indgået en sådan aftale.
Det eneste, der  

 fremgår om stop-loss, er de regneeksempler, der er vist i prospekterne  

 for M-Invest IV, V og VI A/S.
 Vi henstiller til ledelsen, at sådanne aftaler  

 bliver udarbejdet, og at man løbende påser, at de  

 overholdes".
 Afslutning:
Vi skal afslutningsvis henstille til ledelsen, at  

 ovennævnte forhold omgående bringes i orden." I løbet af foråret 1993 fratrådte  

 indklagede som revisor for alle selskaberne.
Opgørelserne for 1.  

 kvartal 1993 er ikke påtegnet af en revisor.
 5. En redegørelse fra indklagede om samarbejdet  

 med Mægler Gruppen .
Der er i sagen fremlagt en ikke dateret redegørelse  

 fra indklagede med bistand af statsautoriseret revisor Leif E.
Holst om  

 samarbejdet med Mægler Gruppen A/S som svar på  

 spørgsmål stillet af advokat Jens Dynesen.
Det fremgår  

 blandt andet af redegørelsen:
 "SAMARBEJDET MED MÆGLERGRUPPEN.
Samarbejdet med Mæglergruppen startede i  

 foråret/sommeren 1991, hvor vi var behjælpelige med at opstille  

 budgetter for Mæglergruppen A/S.
Vi blev mundtligt præsenteret  

 for salgsmaterialet, men deltog ikke på nogen måde i  

 udarbejdelsen af salgsprospekterne.
Vi fik først udleveret  

 prospektmaterialet i forbindelse med den stiftende generalforsamling for  

 M-Invest III A/S.
Hverken på den stiftende generalforsamling for  

 M-Invest III A/S eller nogen de følgende stiftende generalforsamlinger  

 blev salgsmaterialet eller aftalerne mellem investorerne og  

 M-Invest-selskaberne og Mæglergruppen gennemgået på nogen  

 måde.
Der blev således ikke på nogen måde rejst  

 spørgsmål eller indsigelser til de indgåede aftaler, og  

 det var vor klare opfattelse, at investorerne kendte til betingelserne i  

 aftalerne.
Vi har hele tiden ment, at aftalerne og prospekterne var svagt  

 formuleret, men har ikke ment, at det var vor opgave at blande os i de  

 indgåede aftaler.
Efter den første kvartalsafregning, hvor vi bistod  

 en hel del med at udarbejde fordelingsmodeller og bogføringssystemer,  

 foranledigede vi, at det blev ansat en yderst velkvalificeret  

 bogholder/regnskabschef, Kirsten Bachmann Petersen.
Kirsten Bachmann Petersen  

 har været revisor i ca. 10 år og gennemgået uddannelsen til  

 statsautoriseret revisor     Kirsten Bachmann Petersen har forestået  

 alle de efterfølgende afregninger, og vi har haft et godt samarbejde  

 om udarbejdelsen af kvartalsafregningerne.
Kirsten Bachmann Petersen har  

 aldrig overfor os udtrykt mistanke om, at der skulle foregå  

 fordækte ting, og det er vor klare opfattelse, at hvis der foregik  

 fordækte ting, og hun havde vist noget herom, ville vi få besked  

 som nogen af de første.
Idet Mæglergruppen A/S s organisation var for lille  

 til en egentlig kontrol, blev vor revision tilrettelagt på den  

 måde, at vi i forbindelse med kvartalsrapporterne blev tilkaldt,  

 når opgørelserne var færdigudarbejdet.
Vi afstemte  

 derefter alle afregninger til alle eksterne bogføringsbilag,  

 kontrollerede at det hele var korrekt bogført i  

 Mæglerportefølje, og afstemte alle eksterne  

 mellemværender.
Vi gennemgik derefter fordelingen af de forskellige  

 puljers resultater, og kontrollerede at fordelingen var korrekt  

 bogført.
Derefter kunne vi kontrollere, at beregningen af M-Invest  

 selskabernes indre værdi var korrekt.
 Vi har ikke på noget tidspunkt udtalt os  

 prospekternes indhold eller deltaget i udarbejdelsen af disse.  

                 .
STATSAUT.
REIVISOR LEIF E.
HOLST S  

 REDEGØRELSE.
 ad. 1.
Det har ikke indgået som et led i vort  

 revisionsarbejde, at vi skulle kontrollere de investeringer som  

 Mæglerportefølje indgik i.
Vor opgave var udelukkende at  

 kontrollere om de afregninger der fremkom, blev behandlet korrekt.
Vi har  

 således ikke anmodet om revisorerklæringer på indskuddene i  

 andre puljer, men alene anbefalet Mæglergruppen, at anmode om disse som  

 ekstra dokumentation for at resultaterne i investeringspuljerne var i orden.  

 Vi har således ikke haft belæg for at forlange  

 revisorerklæringer.
 I tilfældet PTI invest har vi ikke haft nogen  

 mistanke om, at det ikke skulle være en regulær  

 investeringspulje, og vi mener således ikke, at vi kan gøres  

 ansvarlige for eventuelle tab som kan været opstået, som  

 følge af at PTI har begået bedrageri.
 .
 ad. 3/4/5.
 Det er vor opfattelse, at aftalerne mellem M-Invest  

 selskaberne og Mæglerportefølje ikke var så klare, at de  

 entydigt foreskrev en fremgangsmåde, som vi med god ret kunne sige ikke  

 blev overholdt.
Midlerne i Mæglerportefølje blev  

 bogføringsmæssigt holdt skarpt adskilt fra midlerne i  

 Mæglergruppen, og kontiene blev på ingen måde blandet  

 sammen.
Vi kan ikke bedømme om der kunne have været opnået  

 separatiststilling ved en anden fremgangsmåde.
 ad. 7.
 Der er kun nævnt en enkelt bemærkning om  

 stop-loss aftaler i prospekterne, som i øvrigt er så ringe at vi  

 ikke har tillagt dem nogen betydning.
 Vi har ikke i aftalerne i øvrigt kunnet finde en  

 så entydig beskrivelse af stop-loss aftaler, at vi med god ret kunne  

 sige, at de blev overtrådt.
 Stop-loss er ikke på noget tidspunkt blevet  

 drøftet på de stiftende generalforsamlinger.
 .
 ad. 9/10.
Der har ikke foreligget nogen aftale om  

 fordelingsnøgler mellem Mæglergruppen A/S og de enkelte  

 M-Invest-selskaber.
Der blev derfor i samarbejde mellem ledelse, bogholderi  

 og revisionen udarbejdet en fordelingsnøgle i forbindelse den  

 første kvartalsafregning i januar kvartal 1992.
 Derefter er alle fordelinger udarbejdet af  

 Mæglergruppens bogholder, og vi har ikke i forbindelse med vore  

 gennemgange af fordelingerne haft, hvad vi opfattede som berettigede  

 indsigelser mod fordelingsregnskaberne.
 Det har hele tiden været vor opfattelse, at alle  

 investeringerne skulle foretages ud fra en samlet pulje.
 I de tilfælde hvor et nyt M-Invest-selskab er  

 indtrådt i en allerede eksisterende investeringer, er der i hvert  

 tilfælde foretaget en opgørelse, således at det nye  

 selskab kun har deltaget i investeringsresultater fra den dato, hvor  

 selskabet er indtrådt.
 Vi må på det kraftigste afvise, at der skal  

 være lavet bevidst forkerte fordelinger for at dække over tab, og  

 at vi skulle have været vidende herom.
 ad. 14.
 Det skal gentages, at der på de stiftende  

 generalforsamlinger ikke blev drøftet andet end de formelle ting i  

 forbindelse med stiftelsen, og vi har således aldrig haft lejlighed til  

 at udtrykke vor skepsis overfor den manglende forrentning, eller i  

 øvrigt overfor prospektmaterialet som helhed.
 Andre forhold og bemærkninger.
 Vi har på intet tidspunkt beskæftiget med de  

 indgåede forsikringsaftaler, og vi har på intet tidspunkt  

 accepteret at undersøge forholdene omkring forsikringerne, ligesom vi  

 ikke har omtalt eller værdisat forsikringerne i nogen  

 opgørelse.
 Der er under et møde i nævnet afgivet  

 forklaring af indklagede.
Indklagede har forklaret, at han kendte Bent  

 Schaldemose, som skabte forbindelsen til Henning Hansen og Poul B.
Knudsen.  

 Han kendte disse to af omtale som respektable folk.
Henning Hansen var  

 bankdirektør og formand for Otterup Erhvervsråd, og Poul B.  

 Knudsen var håndværksmester og vurderingsmand i BRF.
De redegjorde for deres projekt og drøftede med  

 ham, hvorledes man byggede en administration op.
De blev enige om en  

 organisation med et holdingselskab som den reelle hjørnesten.
Han  

 konstaterede såvel i begyndelsen som senere uklare formuleringer i  

 prospekterne og aftalegrundlaget, fx i relation til bindingen af investerede  

 midler på sikringskonti.
Han gjorde ledelsen opmærksom  

 herpå, og aftalegrundlaget blev ændret i overensstemmelse med  

 hans opfattelse.
Ledelsens vilje til forhandling var i det hele taget stor,  

 og revisionens anbefalinger blev fulgt, eller der blev indgået et  

 kompromis.
Der blev lavet en fordelingsnøgle ved etableringen af det  

 andet M-Invest selskab, som viste, hvordan afkastet af investeringerne skulle  

 fordeles.
Den blev fulgt konsekvent af bogholderen Kirsten Bachmann Petersen,  

 og der var enighed om, at fordelingen var den rigtige.
Der var således  

 tale om, at M-Invest selskaberne indgik i en puljeinvestering.
Kvartalsopgørelserne for Mægler  

 Portefølje og M-Invest selskaberne blev udarbejdet sammen med 1 - 2 af  

 revisionsfirmaets medarbejdere.
Der var tilrettelagt fuld revision i  

 selskaberne.
Alle balanceposterne blev stemt af, ligesom status og drift blev  

 revideret.
Der kom revisorattesterede opgørelser fra nogle af  

 de investeringspuljer, som Mægler Portefølje deltog i.
De troede  

 egentlig ikke, at man havde krav på at få en sådan  

 revisorattest.
Det blev drøftet med Mægler Gruppen A/S, om man  

 skulle stille det som en betingelse for at indtræde i en ny pulje, at  

 der kom en revisorerklæring på indskuddet, og ellers en konkret  

 begrundelse for, hvorfor en sådan ikke forelå.
I efteråret  

 1992 anbefalede han Mægler Gruppen A/S at anmode om en  

 revisorerklæring for alle puljer.
Et par gange havde de haft mistanke  

 til et projekt og fået at vide, at de ikke kunne få mere  

 materiale, men så var pengene kommet.
Andre gange havde de bedt om  

 yderligere oplysninger og fået en fornuftig forklaring.
 Med hensyn til forsikringspræmier havde revisionen  

 kun omfattet præmierne, ikke forsikringsaftalerne.
Indklagede har under sagens behandling  

 anført, at den civile erstatningssag, der verserer for Østre  

 Landsret, anlagt af M-Invest selskaber mod indklagede, i det væsentlige  

 begrundes med de samme forhold, som er indbragt for  

 Disciplinærnævnet, og at klagesagen bør afvente  

 afslutningen af erstatningssagen.
Indklagede har herved navnlig henvist til,  

 at nævnet ikke kan basere sin afgørelse på det skriftlige  

 grundlag alene, idet han i det omfang, han fandt, at revisionen gav anledning  

 til problemer, afklarede disse med ledelsen, hvilket vil kunne forventes  

 belyst ved forklaringerne under erstatningssagen.
I retssagen er der  

 foreløbig indgivet stævning og svarskrift, ligesom der er  

 fremkommet et responsum fra Foreningen af Statsautoriserede Revisorer.
 Disciplinærnævnet har efter votering  

 besluttet at behandle nærværende klagesag uden at afvente den  

 verserende retssag vedrørende erstatningskravet mod indklagede, idet  

 nævnet finder, at sagen kan afgøres på det foreliggende  

 grundlag.
 Parternes anbringender :
 Klagepunkt A :
Manglende sikring af tilstrækkeligt revisionsbevis  

 for Mægler Porteføljes indskud hos P.T.I.
Invest.
Afgivelse af revisionspåtegninger uden forbehold i  

 kvartalsopgørelserne for 1.- 4. kvartal 1992 for investeringspuljen  

 Mægler Portefølje, selv om der for et væsentligt  

 reinvesteret indskud hos P.T.I.
Invest ikke forelå ekstern  

 revisorbekræftelse eller andet revisionsbevis af tilsvarende styrke.
Klager gør gældende, at alle  

 kvartalsopgørelser for Mægler Portefølje er forsynet med  

 påtegning om, at de er reviderede.
Påtegningerne er derfor  

 undergivet bestemmelserne i Erhvervs- og Selskabsstyrelsens dagældende  

 bekendtgørelse nr. 121 af 23. februar 1989 om revisors  

 påtegninger på regnskaber, der gælder for reviderede  

 regnskaber og tilsvarende regnskabsopstillinger.
Når   

 revisionspåtegninger fremtræder som "blanke",  

 forudsættes det "for alle væsentlige  

 regnskabsposter, at generelle revisionsmål er opfyldt, herunder for  

 tilstedeværelse, ejerforhold, værdiansættelse og  

 periodisering." Klager gør videre gældende, at der ikke skal  

 en særlig aftale eller hjemmel til at indhente en  

 revisorerklæring, og at det følger af "god  

 revisionsskik", at en revisor må tilrettelægge og  

 udføre sin revision "i overensstemmelse med de principper, der  

 til enhver tid er almindelig accepterede og anvendt af kyndige og  

 ansvarsbevidste revisorer." Hvis revisor ikke kan få et  

 revisionsbevis fx på grund af manglende aftale herom, må han tage  

 forbehold i revisionspåtegningen.
 Klager påpeger, at det også fremgår af  

 huskelisten, som regnskabschefen udarbejdede og sendte til indklagede, at der  

 skulle indhentes revisorattesterede kvartalsopgørelser med oplysning  

 om det eksakte afkastbeløb og/eller som minimum afkastprocent, som man  

 fik det fra de andre investeringspuljer, som Mægler Portefølje  

 deltog i.
Klager påpeger endvidere, at det burde have  

 skærpet indklagedes opmærksomhed i forhold til P.T.I.
Invest, at  

 månedsopgørelserne fra dette selskab, bortset fra marts 1992,  

 ikke er underskrevet, at de ikke er forsynet med et registreringsnummer fra  

 Erhvervs- og Selskabsstyrelsen eller andre offentlige myndigheder, at  

 opgørelsen for september måned er dateret 9. september 1992,  

 samt at opgørelserne for oktober og november måned 1992 har  

 teksten " Handelsresultat for september". Hertil kommer, at der for  

 de foretagne indskud hos P.T.I.
Invest på i alt 4.225.000,- kr. kun ses  

 at være indgået en skriftlig aftale mellem Mæglergruppen  

 A/S og P.T.I.
Invest vedrørende et indskud på 1.125.000,- kr.
Klager præciserer, at klagepunktet også  

 omfatter indskuddet på 1.000.000,- kr., der blev indbetalt 8. januar  

 1993, fordi kvartalsopgørelsen for 4. kvartal er udarbejdet den 8.  

 februar 1993. Det samlede tab hos Mægler Portefølje androg  

 9.626.866,- kr., hvoraf 4. 225.000, - kr. eller 43,9 % hidrørte fra  

 P.T.I.
Invest.
Det er derfor klagers opfattelse, at set i forhold til det  

 samlede resultat i Mægler Portefølje var tabet hos P.T.I.
Invest  

 af en væsentlig beløbsstørrelse.
Det er klagers "opfattelse, at da alle  

 kvartalsopgørelser for 1992 iflg. påtegningerne var revideret,  

 kan en regnskabslæser gå ud fra, at der er udført en  

 revision uden indskrænkning.
Revisor skal udforme sin påtegning  

 under hensyntagen til, at der kan ske offentliggørelse, og et  

 indgået aftalegrundlag mellem klient og revisor er i den forbindelse  

 uden betydning for revisor ansvar.
Det er således klagers opfattelse, at indklagede  

 burde have indhentet en ekstern revisorbekræftelse eller sikret sig et  

 revisionsbevis af tilsvarende styrke for resultat og formue-indestående  

 af Mægler Porteføljes indestående hos P.T.I.
Invest.
Da et  

 sådant bevis ikke foreligger i sagen, burde indklagede have taget  

 forbehold i revisionspåtegningerne eller undladt at afgive  

 erklæring.
 Klager gør endelig gældende, at indklagede  

 udførte revisionsarbejde den 12. maj 1993, og da han ikke så sig  

 i stand til at påtegne opgørelserne, skulle han i medfør  

 af påtegningsbekendtgørelsen § 5 have afgivet en erklæring  

 herom.
Indklagede gør gældende, at  

 kvartalsopgørelserne er interne papirer, som M-Invest aktieselskaberne  

 modtog i overensstemmelse med, hvad der var aftalt mellem aktieselskaberne og  

 Mægler Gruppen A/S.
Opgørelserne var en del af de ydelser, som  

 Mægler Gruppen A/S skulle levere i henhold til administrationsaftalen  

 med det enkelte M-Invest selskab, og opgørelserne beroede  

 således ikke på et aftalegrundlag mellem indklagede og det  

 enkelte M-Invest selskab.
Der var således ikke mellem indklagede og  

 ledelsen af selskaberne indgået aftale om revision af  

 kvartalsopgørelserne, men han har imidlertid revideret disse, som det  

 fremgår af påtegningerne, også for så vidt  

 angår investeringerne i P.T.I.
Invest og  

 kautionsforsikringspræmierne.
Indklagede gør endvidere gældende, at  

 Mægler Portefølje ikke havde juridisk krav på at få  

 tilstillet revisorerklæringer fra investeringspuljerne og kunne derfor  

 ikke gennemtvinge et sådant krav.
Indklagede har derfor ikke haft  

 hjemmel eller pligt til at indhente eksterne revisorerklæringer, og  

 hans anbefaling til regnskabschefen om at få revisorerklæringer  

 fra alle puljer, kan ikke udlægges således, at hvis der ikke  

 forelå sådanne revisorerklæringer, ville en  

 påtegning, hvorefter opgørelserne var kontrolleret, og som ikke  

 indeholdt oplysning om, at der ikke forelå revisorattest, være i  

 strid med god revisorskik.
Påtegningerne på  

 kvartalsopgørelserne går efter sit indhold ud på, at  

 opgørelsen af Mægler Portefølje svarer til Mægler  

 Gruppen A/S´ bogføring og er afstemt med eksterne kontoudtog m. v.,  

 herunder opgørelserne fra P.T.I.  Invest og de øvrige  

 investeringsselskaber, som Mægler Portefølje indgik aftaler med.
Indklagede gør gældende, at klagepunktet kun  

 omfatter året 1992 og derfor ikke omfatter overførselen til  

 P.T.I.
Invest på 1.000.000,- kr., der fandt sted 8. januar 1993.
Det er indklagedes opfattelse, at indskuddene i 1992 hos  

 P.T.I.
Invest var beskedne i relation til de øvrige investeringer, der  

 blev foretaget, og andelen af de samlede puljeinvesteringer faldt i  

 løbet af året fra 26 % til 11 %. Indskuddene fandt sted  

 successivt og beløb sig for 1992 til i alt 3. 225.000,- kr.
Mere end  

 75 % af tabene hos P.T.I.
Invest blev først konstateret i 1993, hvor  

 indklagede ikke påtegnede erklæringerne.
Det indskudte beløb i P.T.I.
Invest i 1992 på  

 3. 225.000,- kr. må derfor ud fra et væsentlighedskriterium  

 betragtes som beskedent i forhold til det samlede kapitalgrundlag for  

 M-Invest selskaberne på knap 60.000.000,- kr., som måtte geares  

 20 gange.
Placeringen hos P.T.I.
Invest var kun en ud af mange placeringer og  

 relativ beskeden, som ikke påkaldte sig særlig interesse eller  

 gav anledning til særlige kontrolarbejder, og ud fra et  

 væsentlighedskriterium er der derfor heller ikke handlet i strid med  

 god revisorskik.
Da klagepunktet alene vedrører året 1992, er  

 det uden betydning for bedømmelsen, at der i 1993 forgæves blev  

 rykket for en revisorerklæring fra P.T.I.
Invest.
Indklagede afstod fra  

 at påtegne opgørelsen for 1. kvartal af 1993, fordi indskuddet  

 hos P.T.I.
Invest var steget til 22 % af de samlede puljeinvesteringer, og  

 fordi man ikke fik tilstrækkelig dokumentation for indskuddene.
 Endelig understreger indklagede, at straffesagen har  

 afdækket, at de reelle forhold ved forsætlige strafbare  

 handlinger er holdt skjult for ham, således at sædvanlige  

 faresignaler ikke er opstået.
 Klagepunkt B :
Utilstrækkeligt revisionsbevis og uenighed om  

 regnskabspraksis vedrørende tabskautionspræmier til C.F.G.
Ltd.,  

 Gibraltar.
 ad: utilstrækkeligt revisionsbevis :
Afgivelse af revisionspåtegninger uden forbehold i  

 opgørelser til aktionærerne i M-Invest VII A/S og M-Invest VIII  

 A/S for 4. kvartal 1992, selv om der forelå betydelig  

 revisionsmæssig usikkerhed vedrørende tabskautionspræmier  

 af væsentlige beløbsstørrelser til selskabet C.F.G.
Ltd.  

 på Gibraltar.
 Klager gør gældende, at  

 tabskautionspræmierne i M Invest selskaberne VII og VIII var  

 væsentlige udgiftsposter i kvartalsopgørelserne for 4. kvartal  

 af 1992, og at indklagede derfor havde pligt til at foretage  

 selvstændige revisionsmæssige undersøgelser af posterne.  

 Da indklagede har indsamlet dokumentationsmateriale om  

 tabskautionsforsikringer, tager klager det som udtryk for, at han har fundet  

 det relevant at gennemgå forsikringerne.
Kvartalsopgørelserne er efter indklagedes eget  

 udsagn revideret.
Heraf følger pligt til at revidere et  

 fuldstændigt kvartalsregnskab for hvert enkelt selskab.
 Klager sammenfatter dette led af klagepunktet  

 således, at indklagede "ikke har udført en  

 fuldstændig revision af de forudbetalte tabskautionspræmier og  

 sikret sig den fornødne dokumentation i overensstemmelse med god  

 revisionskik.
Som følge af det utilstrækkelige  

 revisionsbevis burde revisor have meddelt supplerende oplysninger, taget  

 forbehold i revisionspåtegningen eller afstået fra at afgive  

 erklæring." Indklagede gør gældende, at det  

 ikke var hans opgave i henhold til aftalegrundlaget at foretage revision af  

 forsikringerne i forbindelse med udarbejdelsen af  

 kvartalsopgørelserne, hvis formål var at konstatere resultatet  

 af investeringerne, som selskaberne deltog i samt beregne selskabernes indre  

 værdi, så investorerne kunne følge den økonomiske  

 udvikling.
Han har imidlertid foretaget revision af præmierne som led i  

 revisionen af kvartalsopgørelserne, men har ikke tillagt det  

 betydning, om selskabet, hvortil præmierne blev betalt, havde hjemsted  

 i London eller Gibraltar.
 ad: uenighed om regnskabspraksis  :
 I samme opgørelser blev tabskautionspræmier  

 endvidere i strid med grundlæggende regnskabsprincipper og uden  

 oplysning herom betalt og udgiftsført for en 4-årig periode,  

 selv om der ifølge tabskautionskontrakterne kun skulle betales 1  

 år forud.
Klager gør gældende, at der skal ske  

 periodisering, hvad enten provisionen bliver betalt forud med 2 ½ % pr.  

 år i 4 år eller med 10 % forud for den fulde fireårs  

 periode.
Der burde kun have været udgiftsført den del af den  

 betalte provision, der vedrørte 4. kvartal 1992, mens resten af det  

 betalte beløb burde have været aktiveret og udgiftsført  

 over de kommende 3 ¼ år i henhold til god regnskabsskik og almindelig  

 praksis.
Hvis beløbet måtte anses for tabt og derfor ikke kunne  

 aktiveres, skulle det være fremgået af regnskabet med  

 begrundelse.
Formålet med en regnskabsaflæggelse er at give  

 et rigtigt billede af de beskrevne aktiviteter ud fra materialets egne  

 forudsætninger, og en afvigelse fra de nævnte  

 forudsætninger bør derfor fremgå af  

 revisionspåtegningen.
Indklagede burde derfor have taget forbehold i  

 sin revisionspåtegning.
 Udgiftsførslen af præmien for hele  

 4-års perioden i 4. kvartal uden begrundelse eller oplysning herom, er  

 således ikke udtryk for forsigtig regnskabspraksis, men for misvisende  

 regnskabspraksis.
Indklagede finder, at udgiftsførslen  

 af præmierne blot kan tages som udtryk for en forsigtig  

 regnskabspraksis, og at det ville have været uden betydning for  

 investorerne, hvis de betalte præmier var blevet aktiveret i et eller  

 andet omfang.
En aktivering ville blot have medført en højere  

 indre værdi, hvilket ikke kunne bidrage til at advare  

 regnskabslæsere.
Endvidere ville forsikringspræmierne reelt  

 være uden værdi, "hvis den indre værdi af de  

 enkelte M-Invest selskaber rent faktisk oversteg den kurs, som var garanteret  

 ... og omvendt, hvis den indre værdi var mindre end den garanterede  

 kurs." Indklagede gør også gældende,  

"at det må anses tvivlsomt, om forsikringspræmierne  

 vedrørte M-Invest selskaberne, idet de betalte præmier blev  

 betalt med de indskud, som de enkelte investorer foretog med det formål  

 at sikre den enkelte investor en given kurs på de tegnede aktier ved  

 udtræden." Desuden gør indklagede gældende, at der i  

 almindelighed er adskillige eksempler på, at der aflægges  

 årsregnskaber med blank revisionspåtegning, hvor man uden videre  

 kan konstatere, at selskabet indeholder betydelige skjulte reserver, hvilket  

 ikke anses at være i strid med god revisionsskik.
Der kan heller "ikke stilles krav om periodisering  

 af de forudbetalte kautionspræmier, og skulle det modsatte blive lagt  

 til grund, er der alligevel ikke handlet i strid med god revisorskik, hverken  

 ud fra et forsigtighedsprincip eller et væsentlighedskriterium." Indklagede fastholder således, "at de  

 kvartalsmæssige kontroller ikke omfattede gennemgang af forsikringerne,  

        og at der ikke er grundlag for at kritisere den regnskabsmæssige  

 behandling." Klagepunkt C :
 Manglende overholdelse af god regnskabsskik i reviderede  

 kvartalsopgørelser.
 Undladelse af at meddele supplerende oplysninger eller  

 tage forbehold i revisionspåtegningerne for, at de:
 .  Administrationen af "Mægler  

 Portefølje" som en fælles investeringspulje for alle  

 M-Invest  

     aktieselskaber og forvaltet som indskud hos Mægler Gruppen  

 A/S.
 .   Hvilket aftalegrundlag/regler, der har  

 været anvendt ved fordelingen af resultatet mellem de   

              enkelte investorer.
 ad: administrationen af Mægler Portefølje  

 som en fælles investeringspulje :
Klager gør gældende, at prospekt- og  

 udbudsmaterialer og administrationsaftaler ikke indeholdt oplysning om  

 administrationen af Mægler Portefølje.
Investorerne har derfor  

 ikke haft mere præcis viden om, at Mægler Portefølje var  

 administreret som en del af Mægler Gruppen A/S, og at selskabernes  

 indskud i Mægler Portefølje, bortset fra M-Invest III, blev  

 overført til Mægler Gruppen A/S og geninvesteret i Mægler  

 Gruppen A/S  navn, samt været bekendt med, at selskaberne har delt  

 afkast og hæftelse i en fælles pulje, hvor de enkelte M-Invest  

 selskabers investeringer ikke har været holdt adskilt, men er blevet  

 sammenlagt med de øvrige M-Invest aktieselskabers investeringer.
Investorerne havde heller ikke anledning til at antage, at  

 de forskellige M-Invest aktieselskaber, der er stiftet successivt,  

 måtte føre til etableringen af en fælles  

 investeringspulje, og til den fordelingsnøgle, der blev udarbejdet af  

 bogholderiet i samarbejde med indklagede.
Investorerne måtte antage, at  

 de kun deltog i investeringer, der var knyttet til deres aktieselskab og ikke  

 en fælles pulje, fordi selskaberne indbyrdes var uden juridiske  

 relationer.
Investorerne har derfor ikke kunnet bedømme, hvad  

 regnskabsopstillingerne var udtryk for.
Indklagede burde derfor ikke have forsynet  

 kvartalsopgørelserne med en "blank"  

 revisionspåtegning, for opgørelserne gav ikke udtryk for et  

 rigtigt billede af virksomheden.
Indklagede skulle have suppleret  

 opgørelserne med oplysninger om de juridiske og administrative rammer  

 for Mægler Portefølje.
 Indklagede gør gældende, at  

 Mægler Portefølje var en særskilt del af Mægler  

 Gruppen A/S, hvor de forskellige investeringsbeløb blev samlet med  

 henblik på investeringer, som skete ved, at Mægler  

 Portefølje anmodede forskellige investeringselskaber om at foretage  

 investeringerne, hvilket fremgik af aftalegrundlaget.
Det fremgår ikke "af aftalegrundlaget, at de  

 enkelte M-Invest selskaber ikke skulle indgå i en fælles  

 investeringspulje." Det var tværtimod aftalegrundlaget, at  

 selskabernes kapital skulle indgå i Mægler Portefølje , og  

 da der var flere M-Invest selskaber, der skulle indgå i Mægler  

 Portefølje, måtte det føre til en fælles  

 investeringspulje, således som dette også blev afklaret med  

 ledelsen.
Investorerne kunne derfor ikke have forventning om andet, og der er  

 heller ikke påvist nogen overtrædelser af aftalegrundlaget.
 Endvidere gør indklagede gældende, at  

 investeringer i almindelighed foregår i puljer.
 ad: fordeling af afkast mellem investorerne  :
Klager finder, at indklagede burde have oplyst  

 i kvartalsopgørelserne for Mægler Portefølje og i  

 kvartalsopgørelserne til aktionærerne i M-Invest  

 aktieselskaberne, at fordelingen af resultatet i Mægler  

 Portefølje var foretaget på et grundlag, der ikke fremgik af  

 aftalegrundlaget.
Den anvendte fordelingsnøgle har ikke været  

 kendt af investorerne.
 Indklagede burde derfor ikke have forsynet  

 kvartalsopgørelserne med en "blank"  

 revisionspåtegning, men burde have oplyst om den  

 fordelingsnøgle, som ledelsen, bogholderiet og revisionen udarbejdede  

 i fællesskab, og som ikke efterfølgende blev meddelt  

 bestyrelsesmedlemmerne i f.eks. et revisionsprotokollat.
Indklagede gør gældende, at den  

 forholdsmæssige fordeling mellem selskaberne af resultatet af  

 investeringerne i Mægler Portefølje er den rigtige fordeling,  

 når andet ikke er aftalt, og det modsatte er hverken påvist eller  

 anført i sagen.
Der har derfor ikke været anledning for  

 indklagede til at komme med påtegninger i opgørelserne, hvilket  

 derimod ville have været relevant, hvis fordelingen af afkastet ikke  

 var sket forholdsmæssigt.
 Indklagede har løbende gennemgået fordelingen  

 af resultaterne, og klager har ikke påvist, at fordelingen ikke er  

 foretaget korrekt, ligesom Coopers & Lybrand under straffesagen har  

 kontrolleret fordelingen af indskud fra investorerne i Mægler  

 Portefølje og ikke fundet anledning til at anfægte fordelingen.
Indklagede gør sammenfattende gældende,  

"at der intet usædvanligt er i, at investeringer indgår i  

 puljer, at resultater er fordelt forholdsmæssigt efter indskud og  

 periode, at dette svarede til det underliggende aftalegrundlag, og at der  

 derfor ikke som hævdet af klager var nogen anledning til i  

 påtegningen på kvartalsopgørelserne at give nærmere  

 oplysninger om disse forhold." Klagepunkt D :
 Utilstrækkelig omhu og nøjagtighed ved  

 afstemning af "deponerede konti" i Mægler Portefølje  

 under et uanmeldt beholdningseftersyn den 16. september 1992 hos Mægler  

 Gruppen A/S og M- Invest selskaberne.
Afstemning af blandt andet indeståender i P.T.I.  

 Invest på 1.175.000 kr. og 1.300.000 kr. til "eksternt bilag"  

 til trods for, at disse midler var overført til bankkonti,  

 tilhørende og disponeret af P.T.I.
Invest og på datoen for det  

 uanmeldte beholdningseftersyn var videreført med blandt andet  

 1.350.000 kr. til direktør Poul B.
Knudsens bankkonto i Unibank i  

 Odense.
Klager gør gældende, at formålet  

 med en afstemning af bogførte saldi med kontoudtog fra  

 pengeinstitutter er at verificere de i bogføringen anførte  

 beholdninger på eftersynsdagen.
Det kan konstateres på grundlag  

 af bogføringen, at beløbet på 1.175.000 kr. hos  

 "VARDE BANK, ENGLAND" er relateret til indskud fra Mægler  

 Portefølje til P.T.I.
Invest, og som blev viderefordelt til Poul B.  

 Knudsen og Delta Finance.
Beløbet kan derfor ikke have været i  

 behold hos "VARDE BANK, ENGLAND".
 Klager gør videre gældende, at det ikke ved  

 beholdningseftersynet er taget i betragtning, at M-Invest aktieselskabernes  

 indskud i Mægler Portefølje skulle bindes på en  

 sikringskonto i et dansk pengeinstitut.
 Klager finder ikke det er relevant at sammenholde  

 beløbene med det samlede kapitalgrundlag på 60 mio. kr.
Indklagede erkender, at der er begået en  

 fejl, der skyldes, at kontiene i bogholderiet var anført med  

 betegnelserne for de to konti, som pengene var overført til, og som  

 tilhørte P.T.I.
Invest.
Beløbene skulle være slået  

 sammen og anført med teksten "indskudt i PTI Invest".  

 Fejlen i bogføringen skyldes, "at beløbene efter  

 anmodning fra PTI Invest blev indbetalt direkte fra Mæglergruppen A/S  

 til PTI Invests konti" i pengeinstitutterne.
Indklagede finder dog, at ud fra et helhedssynspunkt  

 drejer det sig om en "uvæsentlig fejl og en formel fejl, der  

 ikke fik nogen konsekvenser for det videre forløb." Klagepunkt E :
 Utilstrækkelig rapportering ved revisors  

 konstatering af afvigelser mellem investorernes aftalegrundlag og  

 Mægler Gruppen A/S  faktiske administration.
 Undladelse af at rapportere til bestyrelserne for M-Invest  

 aktieselskaberne eller direkte til investorerne i  

 revisionspåtegningerne på kvartalsopgørelserne om:
 E. 1 Manglende binding af investeringsmidler på  

 sikringskonti i pengeinstitut.
 E. 2 Manglende etablering af procedurer for  

 "Stop-loss" til reduktion af investorerne risici.
 De nævnte forhold blev omtalt i et  

 revisionsprotokollat af 12. februar 1993 til bestyrelsen for Mægler  

 gruppen A/S, men blev ikke rapporteret til bestyrelserne eller  

 aktionærerne i M-Invest aktieselskaberne.
Klager gør gældende, at binding af  

 investeringsmidler på sikringskonti i pengeinstitut og etablering af  

 procedurer for "Stop-loss" til reduktion af investorernes risici,  

 har været væsentlige forudsætninger for investorernes  

 tegning af aktier i M-Invest aktieselskaberne, og derfor burde indklagede  

 allerede på et tidligere tidspunkt end den 12. februar 1993 have  

 rapporteret i revisionsprotokollerne om, at bindingen på sikringskonti  

 i pengeinstitut ikke var sket, og at "stop-loss"aftalerne ikke var  

 blevet etableret.
Bestyrelserne for selskaberne kunne så have reageret,  

 og indklagede kunne, hvis forholdene ikke blev afklaret, senere have taget  

 forbehold herom i påtegningerne på kvartalsopgørelserne  

 for Mægler Portefølje og til aktionærerne i M-Invest  

 aktieselskaberne.
 Det er klagers opfattelse, at en revisor ved  

 udøvelsen af sit hverv skal være i god tro, og ved afgivelse af  

 revisionspåtegninger skal revisor være i begrundet god tro.  

 Når revisor konstaterer, at interesseforbundne personer disponerer med  

 andres midler, må revisor derfor ikke uden videre antage, at  

 dispositionerne er udtryk for en ændret aftale, således som  

 indklagede gør gældende.
Klager gør gældende, at hvis pengene var  

 blevet placeret på en sikringskonto i et pengeinstitut, og  

 fornøden kontrol for konstatering og accept af tab var blevet  

 iværksat, ville det have været yderst vanskeligt at foretage  

 uretmæssige dispositioner.
Klager finder, at investorernes tab ved  

 overførslen fra P.T.I.
Invest til Mægler Gruppen A/S på  

 2.600.000,- kr. og tab på 682.000,- kr. hos søsterselskabet  

 Cervo Erhvervsinvestering A/S ville være undgået, hvis der var  

 sket binding på sikringskonti i et pengeinstitut.
Det var blevet stillet investorerne i udsigt ved  

 etableringen af stop-loss aftalerne, at alle forretninger ville blive stoppet  

 ved risiko for tab af en vis størrelse, ligesom der skulle indkaldes  

 til ekstraordinær generalforsamling.
Desuden skulle bestyrelserne i  

 M-Invest aktieselskaberne hvert kvartal tage stilling til en  

 forlængelse af investeringerne i Mægler Portefølje.
 Klager finder derfor, at indklagede har tilsidesat god  

 revisorskik ved at reagere for sent og ved kun at rapportere til bestyrelsen  

 for Mægler Gruppen A/S.
Indklagede anfører, at aftaler om  

 Mægler Portefølje blev indgået mellem Poul B.
Knudsen  

 på den ene side og Niels Henning Hansen på den anden side, og at  

 det ikke var almindeligt, at bestyrelserne for M-Invest aktieselskaberne  

 tiltrådte disse aftaler.
Når indklagede først påtalte forholdene  

 i revisionsprotokollen den 12. februar 1993, må det ses i lys af  

 personsammenfaldet mellem dem der disponerede på vegne af Mægler  

 Gruppen A/S og M-Invest aktieselskaberne.
Den måde indbetalinger blev  

 foretaget på, kunne tages som udtryk for gældende aftaler og  

 derved som en ændret aftale i forhold til, hvad der oprindelig var  

 forudsat.
I øvrigt finder indklagede ikke, at der er  

 større realitetsforskel mellem indbetaling af beløbene på  

 såkaldte sikringskonti, som Mægler Gruppen A/S havde fuldmagt til  

 at pantsætte og frit kunne disponere over i forbindelse med afregninger  

 af tab og gevinster, eller indbetaling af beløbene direkte til  

 Mægler Gruppen A/S og derfra eventuelt videre indbetalt til de  

 investeringsselskaber, som Mægler Gruppen A/S samarbejdede med.
Det  

 understreges af, at der ikke er påvist tab i den anledning, og at  

 M-Invest aktieselskaberne uanset Mægler Gruppen A/S s konkurs har  

 fået afregnet de indskudte beløb fratrukket de tab, der var  

 realiseret på foretagne investeringer.
Indklagede finder ikke, at den  

 påståede overtrædelse har været kvantitativ  

 væsentlig.
 Med hensyn til "stop-loss" aftalerne var der  

 ikke anledning for indklagede til at reagere før tab på  

 investeringerne var konstateret efter 4. kvartal af 1992, hvor indklagede  

 så reagerede i revisionsprotokollen den 12. februar 1993.
 Overholdelsen af "stop-loss" aftalerne  

 påhvilede primært ledelsen af M-Invest aktieselskaberne i henhold  

 til aktieselskabslovens bestemmelser, og da selskabernes fulde administration  

 var lagt over til Mægler Gruppen A/S, var den eneste reelle opgave for  

 selskabernes bestyrelser at kontrollere, at selskaberne blev forvaltet  

 på korrekt måde i overensstemmelse med indgåede aftaler,  

 herunder placeringen af midler og procedure vedrørende  

 "stop-loss" aftaler.
 Indklagede finder derfor ikke, at han har reageret for  

 sent og således overtrådt god revisorskik.
 Klagepunkt F :
 Manglende indførelse i revisionsprotokol om  

 udførte revisionsarbejder.
 Som led i revisionen af kvartalsopgørelserne for  

 Mægler Portefølje og kvartalsopgørelserne til  

 investorerne i M-Invest aktieselskaberne blev der ikke indføjet  

 oplysning herom i revisionsprotokollaterne for henholdsvis Mægler  

 Gruppen A/S og M-Invest aktieselskaberne.
 Mægler Gruppen A/S  organisation har ifølge  

 en senere skriftlig udtalelse fra revisor Palle Søby været for  

 lille til en egentlig intern kontrol, men ingen af revisionsprotokollaterne  

 indeholder bemærkninger eller konklusioner om revisors gennemgang af  

 forretningsgang og intern kontrol hos Mægler Gruppen A/S.
Klager gør gældende, at indklagede har  

 overtrådt virksomhedsbekendtgørelsen for statsautoriserede  

 revisorer ved ikke at indføre beretning i revisionsprotokollerne for  

 Mægler Gruppen A/S og M-Invest aktieselskaberne om de udførte  

 revisionsarbejder i forbindelse med kvartalsopgørelserne.
Det  

 fremgår af de indledende revisionsprotokollater, at der er  

 indgået aftale om revision af kvartalsopgørelserne, og det  

 fremgår positivt af opgørelserne, at de er reviderede.  

 Betydningen af beretningerne til revisionsprotokollen består efter  

 klagers opfattelse i, at revisor kan underrette bestyrelsen om forhold, der  

 er af betydning for forvaltningen af virksomheden, men som ikke  

 nødvendigvis skal stå i påtegningen, eller om forhold, som  

 revisor ønsker rettet, og som siden kan nævnes i  

 påtegningen, hvis de ikke bliver rettet.
 Indklagede henviser til, at der efter hans  

 vurdering ikke var behov for, at der skulle ske indførsel i  

 revisionsprotokollerne om de udførte revisionsarbejder.
 Specielt om udarbejdelsen af opgørelserne over den  

 indre værdi af selskaberne anså indklagede ikke denne handling  

 for så væsentlig og omfattende, at der skulle ske  

 indførelse i revisionsprotokollerne.
 Indklagede gør gældende, at der i det omfang,  

 nævnet måtte finde, at der skulle have været foretaget  

 yderligere indførsler, alene er tale om en mindre formel  

 overtrædelse af bekendtgørelsen om statsautoriserede revisorers  

 virksomhed.
 Disciplinærnævnets bemærkninger :
 Indledningsvis bemærkes ad alle klagepunkter, at  

 indklagede under et møde i nævnet har forklaret, at den  

 arbejdsprocedure, der var tilrettelagt med hensyn til  

 kvartalsopgørelserne for Mægler Portefølje og  

 kvartalsopgørelserne til aktionærerne i M-Invest  

 aktieselskaberne svarede til fuld revision, og nævnet lægger  

 herefter til grund, at det var i overensstemmelse med de faktiske forhold,  

 når indklagede påtegnede kvartalsopgørelserne, at de var  

 revideret.
 ad Klagepunkt A :
Manglende sikring af tilstrækkeligt  

 revisionsbevis for Mægler Porteføljes indskud hos P.T.I.
Invest.
Det fremgår af klagerens redegørelse, at  

 P.T.I.
Invest var ét af ca. 15 forskellige investeringssteder/-  

 puljer, hvori de i Mægler Portefølje placerede midler blev  

 investeret.
 Fra Mægler Portefølje blev i perioden 17.  

 februar 1992 - 8. januar 1993 indskudt i alt 4.225.000,- kr. hos P.T.I.  

 Invest, hvoraf 1.300.000,- kr. blev genplaceret i investeringspulje hos Delta  

 Finance og 2.600.000,- kr. overførtes til direktør Poul B.  

 Knudsens bankkonto i Unibank, Odense, hvoraf 2.583.000,- kr. blev  

 videreført som indskud i Mægler Gruppen A/S.
 Af præmisserne i Odense rets dom i straffesagen mod  

 personerne bag Mægler Gruppen A/S fremgår det, at dispositionerne  

 har været gennemført således, at forholdene har  

 været skjult for revisor.
P.T.I.
Invest sendte månedlig opgørelse over  

 handelsresultatet for den foregående måned.
Opgørelserne,  

 der er fremlagt under sagen, var stilet til Mægler Gruppen A/S og var -  

 bortset fra opgørelsen for marts 1992 - ikke underskrevet.
Nævnet finder, at månedsopgørelserne,  

 uanset en fejlagtig datering på opgørelsen for september  

 måned 1992 og fejlagtig tekst i opgørelserne for oktober og  

 november måned 1992, under de foreliggende omstændigheder  

 må anses som tilstrækkelig revisionsbevis, og at indklagede  

 derfor ikke har haft anledning til at tage forbehold vedrørende  

 indskuddene hos P.T.I.
Invest i påtegningerne på  

 kvartalsopgørelserne for Mægler Portefølje for 1.- 4.  

 kvartal 1992 eller til at undlade at afgive erklæring.
 For så vidt angår spørgsmålet om  

 indklagede har overtrådt § 5 i bekendtgørelse nr. 121 af 23.  

 februar 1989 om revisors påtegning på regnskaber ( nu  

 bekendtgørelse nr. 90 af 22. februar 1996 om statsautoriserede og  

 registrerede revisorers erklæringer m.v.) ved ikke at have afgivet en  

 erklæring om, at han ikke så sig i stand til at påtegne  

 kvartalsopgørelserne for 1. kvartal 1993 bemærkes, at klagen kun  

 ses at omfatte året 1992.
 Nævnet frifinder således indklagede for den i  

 dette forhold rejste klage.
 ad Klagepunkt B :
Utilstrækkeligt revisionsbevis og uenighed om  

 regnskabspraksis vedrørende tabskautions  

    præmier til C.F.G.
Ltd., Gibraltar.
 a: utilstrækkeligt revisionsbevis:
 b: uenighed om regnskabspraksis:
 Det fremgår af prospektet for M- Invest VII og af  

 visse af prospekterne for M-Invest VIII og M-Invest IX, at der som led i  

 investors sikkerhed skulle købes en sikkerhedsstillelse hos  

 "Corporate & Financial Guarantee PLC" med adresse i England.  

 Det oplystes, at selskabet var et aktieselskab med en fuldt indbetalt  

 aktiekapital på £ 25 mill.
 I andre prospekter for M-Invest VIII og IX er det  

 sikkerhedsstillende selskab ikke nævnt ved navn, og det oplyses kun, at  

 sikkerhedsstillelsen købes hos et dansk eller udenlandsk selskab.
Alle sikkerhedsstillelserne /tabskautionerne blev tegnet  

 hos C.F.G.
Ltd. på Gibraltar.
 Nævnet lægger efter det oplyste til grund, at  

 tabskautionerne blev tegnet af M-Invest selskaberne, og at præmierne  

 blev udgiftsført i og betalt af selskaberne.
 Nævnet bemærker indledningsvist, at det falder  

 inden for rammerne af god revisorskik at undersøge aftalegrundlaget  

 for en virksomheds dispositioner.
 Det fremgår af et ikke dateret arbejdspapir, at  

 indklagede var opmærksom på ændringen i forhold til  

 aftalegrundlaget, idet han anfører, at han vil have "begrundelse/  

 dokumentation for, hvorfor præmien tabskaution er sendt til Gibraltar i  

 stedet for England".
 Der foreligger imidlertid bilag på  

 tabskautionaftalerne og kvitteringer for præmieindbetalingerne, som  

 navnlig med hensyn til firmanavn og underskrift er af en sådan  

 beskaffenhed, at det ikke findes at kunne bebrejdes indklagede, at han ikke  

 blev opmærksom på, at der var tale om forskellige selskaber.
De ovennævnte bilag findes efter det således  

 anførte at måtte anses som tilstrækkeligt revisionsbevis,  

 og nævnet finder herefter ikke, at indklagede havde anledning til at  

 tage forbehold vedrørende tabskautionspræmierne i  

 påtegningerne på kvartalsopgørelserne til  

 aktionærerne for 4. kvartal 1992 vedrørende M-invest  

 aktieselskaberne VII og VIII eller til at afstå fra at afgive  

 erklæring.
Det bemærkes, at det ikke vedrørende M- Invest  

 IX blev indsendt kvartalsopgørelse til aktionærerne for dette  

 kvartal.
 Den omstændighed, at den fulde  

 tabskautionspræmie på i alt 3.990.000,- kr. (10% af den tegnede  

 kapital) blev forudbetalt på én gang og for M- Invest VII og  

 VIII udgiftsført for hele 4-årsperioden i  

 kvartalsopgørelserne for 4. kvartal 1992, selv om der i henhold til  

 aftalen for i hvert fald  M-Invest VII skulle ske årlig betaling forud  

 med 2,5% af den tegnede kapital, findes nok at burde være oplyst i en  

 note til kvartalsopgørelserne, jf. princippet i  

 årsregnskabslovens § 18, stk. 1 og 3, men forholdet findes ud fra en  

 væsentlighedsbetragtning ikke at burde have givet anledning til et  

 forbehold i revisionspåtegningen.
 Med bemærkning, at dette ikke findes at burde  

 sanktioneres, frifinder nævnet indklagede for den i dette forhold  

 rejste klage.
 ad Klagepunkt C :
 Manglende overholdelse af god regnskabsskik i reviderede  

 kvartalsopgørelser.
 Det er uomtalt i aftalegrundlaget for M-Invest  

 selskaberne, hvorledes begrebet Mægler Portefølje skal  

 forstås, ligesom det ikke fremgår, at der skulle være en  

 investeringsmæssig sammenhæng mellem selskaberne, som var uden  

 indbyrdes juridiske relationer.
 Indklagede har forklaret, at han i samarbejde med ledelse  

 og bogholderen Kirsten Bachmann Petersen lavede en fordelingsnøgle for  

 afkastet af investeringerne ved etableringen af det andet M-Invest selskab,  

 som blev fulgt konsekvent fra den første kvartalsafregning i januar  

 1992.
 Det må efter det oplyste lægges til grund, at  

 investeringen i en fælles pulje for alle M-invest aktieselskaber og  

 fordelingsnøglen for afkastet ikke var kendt af investorerne.
Indklagede var revisor for såvel Mægler  

 Gruppen A/S som for de enkelte M-Invest selskaber.
Uanset det primært  

 må påhvile selskabernes administration at oplyse bestyrelse og  

 aktionærer om aftaler omkring puljeinvestering og fordelingen, findes  

 indklagede under disse omstændigheder at burde have rapporteret herom  

 til M-Invest selskabernes aktionærer og i kvartalsopgørelserne  

 for Mægler Portefølje.
 Nævnet finder således, at indklagede i sine  

 påtegninger på kvartalsopgørelserne for Mægler  

 Portefølje og kvartalsopgørelserne til aktionærerne i  

 M-Invest selskaberne fra starten af 1992 supplerende skulle have oplyst, at  

 investeringerne var foretaget i en samlet pulje og fordelt efter den angivne  

 fordelingsnøgle.
 Ved at have undladt at oplyse herom i  

 revisionspåtegningerne findes indklagede ikke at have levet op til god  

 revisorskik.
 ad Klagepunkt D :
 Utilstrækkelig omhu og nøjagtighed ved  

 afstemning af "deponerede konti" i Mægler Porte  

    følje under et uanmeldt beholdningseftersyn den 16. september 1992  

 hos Mægler Gruppen   

    A/S og M- Invest selskaberne.
 Det er i protokollatet vedrørende det uanmeldte  

 beholdningseftersyn den 16. september 1992 (bilag 53) anført, at bl.  

 a. indeståender hos Varde Bank, England på 1.175.000,- kr. og hos  

 Jyske Bank på 1.300.000 - er "afstemt til eksternt  

 bilag".
Pengene var imidlertid ikke længere i behold  

 på eftersynsdagen, men indskudt hos P.T.I.
Invest, hvor de  

 efterfølgende var videreoverdraget til især direktør Poul  

 B.
Knudsen.
 Indklagede har erkendt at have begået en fejl ved  

 afstemningen af de deponerede konti i Mægler Portefølje, men har  

 anført, at fejlen var forklarlig, idet den opstod som følge af,  

 at de to konti i Mægler Porteføljes bogholderi var angivet med  

 kontobetegnelserne for de konti, hvortil pengene var blevet overført,  

 ligesom fejlen var uvæsentlig og ikke fik konsekvenser for det videre  

 forløb.
Nævnet finder, at indklagede ved afstemningen af de  

 to "deponerede konti", som på eftersynsdagen ikke var i  

 behold, men videredisponeret af P.T.I.
Invest, ikke har udvist  

 fornøden omhu, jf. § 14, stk. i den dagældende lov nr. 56 af 19.  

 januar1989 om statsautoriserede revisorer (nu § 6 a, stk. 2 i lov nr. 501 af  

 30. juni 1998 om statsautoriserede revisorer) og således ikke har levet  

 op til god revisorskik vedrørende dette klagepunkt.
 ad Klagepunkt E :
 Utilstrækkelig rapportering ved revisors  

 konstatering af afvigelser mellem investorernes af  

    talegrundlag og Mægler Gruppen A/S´faktiske administration.
 I prospekterne for M-Invest selskaberne IV - VIII oplyses  

 det, at "M-Invest A/S indsætter på sikringskonto i dansk  

 pengeinstitut til sikkerhed for Mægler Gruppen A/S Portefølje  

 kr. 50.000,-".
 I prospekterne for M-Invest selskaberne IV - VI og i  

 administrationsaftalerne mellem M-Investselskaberne og Mægler Gruppen  

 A/S er det anført, at der skal underskrives en erklæring om  

 stop-loss, og denne er beskrevet som en ekstra sikkerhed for investor.
 I samtlige kvartalsopgørelser fra Mægler  

 Gruppen A/S til M- Invest selskaberne er vedrørende kvartalets  

 resultat henvist til forrentningen af selskabernes sikringskonti.
I et revisionsprotokollat af 12. februar 1993 for  

 Mægler Gruppen A/S har indklagede om sikringskonti anført, at  

 det under revisionen af kvartalsopgørelsen for oktober kvartal 1992  

 var konstateret, at der kun for ét selskabs vedkommende (M-Invest III  

 A/S) var oprettet en sådan konto.
Indklagede anfører, at det er  

 i strid med både prospekter og indgåede aftaler og er en  

 væsentlig afvigelse herfra og henstiller til ledelsen, at aftalerne  

 overholdes eller korrigeres, således at der bliver overensstemmelse  

 mellem aftalerne og de faktisk indgåede investeringsaftaler.
Med hensyn til stop-loss anfører indklagede, at der  

 i administrationsaftaler, der er indgået med M-Invest selskaberne,  

 undtagen M-Invest III, og i prospekterne for M-Invest IV -VI er henvist til  

 " den aftalte stop-loss", men at en sådan aftale ikke er  

 indgået.
Det eneste, der fremgår om stop-loss, er  

 regne-eksemplerne vist i prospekterne.
Indklagede henstiller til ledelsen, at  

 aftalerne bliver udarbejdet og overholdes.
 Nævnet finder på denne baggrund ikke  

 belæg for indklagedes antagelse af, at der efter aftale med ledelsen  

 var sket ændringer i forhold til, hvad der oprindelig var forudsat.
 Det påhvilede indklagede i egenskab af revisor for  

 såvel Mægler Gruppen A/S som M-Invest selskaberne at  

 undersøge og revidere efter det gældende aftalegrundlag.
 Nævnet finder, at indklagede - efter forholdets  

 betydning for investorerne - allerede ved revisionen af de første  

 kvartalsopgørelser til M- Invest aktieselskaberne, hvor forrentningen  

 af sikringskonti indgår i resultatet, og kvartalsopgørelserne  

 til aktionærerne i M-Invest selskaberne, i revisionsprotokollen for  

 Mægler Gruppen A/S og for de pågældende M-Invest selskaber  

 til disses bestyrelser burde have rapporteret om den manglende binding  

 på sikringskonti af M-Invest selskabernes investeringsindskud, jf. § 3,  

 stk. 1, nr. 1 i den dagældende bekendtgørelse om  

 statsautoriserede revisorers virksomhed nr. 125 af 28. februar 1989 (nu  

 erklæringsbekendtgørelsens § 19, stk. 2).
 Nævnet finder videre, at indklagede, såfremt  

 rapporteringen i revisionsprotokollerne ikke straks førte til, at  

 forholdene blev bragt i orden, burde have taget forbehold desangående i  

 revisionspåtegningerne på de næstfølgende  

 kvartalsopgørelser.
For så vidt angår stop-loss blev denne  

 første gang aktuel i 4. kvartal 1992, hvor investeringerne var  

 tabsgivende.
Etablering af procedure for stop-loss påhvilede  

 primært ledelsen, og det findes ikke at kunne bebrejdes indklagede, at  

 han ikke i forbindelse med revisionen af de tidligere  

 kvartalsopgørelser kontrollerede, at denne funktion var  

 udført.
 Nævnet finder imidlertid, at indklagede efter  

 udløbet af 4. kvartal 1992 i de M-Invest selskaber, hvor der i  

 prospekterne var anført bestemmelse om stop-loss, og for de selskabers  

 vedkommende, hvor stop-loss fremgik af administrationsaftalerne, såvel  

 i revisionspåtegningerne på kvartalsopgørelserne for 4.  

 kvartal 1992 til M- Invest aktieselskaberne og aktionærerne i disse  

 selskaber, som i revisionsprotokollaterne til bestyrelserne for disse M-  

 Invest aktieselskaber, burde have givet oplysning om den manglende etablering  

 af procedure for stop-loss.
 Indklagede findes ved først at have reageret  

 på den manglende overholdelse af aftalegrundlaget i  

 revisionsprotokollatet af 12. februar 1993 og kun til bestyrelsen for  

 Mægler Gruppen A/S at have tilsidesat god revisorskik vedrørende  

 dette klagepunkt, jf. § 14, stk. 1, i den dagældende lov om  

 statsautoriserede revisorer.
 ad Klagepunkt F :
 Utilstrækkelig rapportering ved revisors  

 konstatering af afvigelser mellem investorernes af   

    talegrundlag og Mægler Gruppen A/S  faktiske administration.
 Det fremgår af den dagældende  

 bekendtgørelse om statsautoriserede revisorers virksomhed nr. 125 af  

 28. februar 1989 § 3, stk. 1, (nu erklæringsbekendtgørelsens §  

 19, stk. 2), at revisor, når der er foretaget revision, skal  

 indføre en beretning i revisionsprotokollerne om, hvilke  

 revisionsarbejder, der er udført m.v.
 Dette gælder såvel ved årsregnskabets  

 aflæggelse som ved revision i årets løb.
 Ved afslutningen af revisionen af  

 kvartalsopgørelserne for Mægler Gruppen A/S for Mægler  

 Portefølje til M-Invest selskaberne og kvartalsopgørelserne til  

 aktionærerne i M- Invest selskaberne burde indklagede således  

 have indført beretning om de foretagne revisionshandlinger i  

 revisionsprotokollen for Mægler Gruppen A/S og efter opdraget  

 vedrørende revision i M- Invest aktieselskaberne tillige for hvert  

 enkelt M-Invest selskab.
 Indklagede har under et møde i nævnet  

 forklaret, at han ikke foretog indførsel i revisionsprotokollerne  

 forud for den 12. februar 1993, fordi han ikke vurderede, at det var  

 nødvendigt og har gjort gældende, at dette højst kan  

 anses som en formel fejl.
 Nævnet finder, at indklagede ved at undlade at  

 indføre en beretning om revisionshandlingerne i forbindelse revision  

 af kvartalsopgørelserne i revisionsprotokollerne for henholdsvis  

 Mægler Gruppen A/S og M-Invest selskaberne tidligere end den 12.  

 februar 1993 har overtrådt § 3, stk. 1, nr. 1 i den dagældende  

 virksomhedsbekendtgørelse og dermed ikke levet op til god revisorskik.
 I medfør af lov om statsautoriserede revisorer §  

 18, stk. 1, jf. princippet i straffelovens § 3, pålægges  

 indklagede for så vidt angår klagepunkterne C, D, E og F en  

 bøde, der - navnlig henset til at der var tale om revision af en  

 risikobetonet virksomhed, som måtte give anledning til særlig  

 påpasselighed -, fastsættes til 30.000,- kr.
 Thi bestemmes:
 Statsautoriseret revisor Palle Søby  

 pålægges en bøde på 30.000,- kr.
 Afgørelsen offentliggøres, jf. § 8a, stk. 6,  

 i lov om statsautoriserede revisorer.
