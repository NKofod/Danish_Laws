Skriftlig fremsættelse (28. april 1999) Finansministeren (Mogens Lykketoft):
 Herved tillader jeg mig for Folketinget at  

 fremsætte:
 Forslag til lov om ændring af  

 tjenestemandspensionsloven, tjenestemandsloven og en række andre love.  

 (Opfølgning på nedsættelsen af folkepensionsalderen,  

 ændring af reglerne om tjenestemandsretterne, afskedigelse af  

 åremålsansatte, ansættelse af personer uden dansk  

 indfødsret m.v.).
(Lovforslag nr.
L 240).
Fremsættelsen af dette lovforslag blev bebudet i  

 bemærkningerne til lovforslag nr.
L 174 om ændring af lov om  

 arbejdsløshedsforsikring m.v., lov om seniorydelse og lov om en aktiv  

 arbejdsmarkedspolitik, som arbejdsministeren fremsatte den 5. februar  

 1999.
Forslaget a)	nedsætter aldersgrænser i tjenestemandspensionsloven fra  

 67 år til 65 år b)	ændrer forudsætningen for udbetaling af opsat pension  

 på grund af alder efter det 60. år c)	ændrer aldersgrænsen for udbetaling af  

 rådighedsløn.
Forslaget indeholder også bestemmelser om  

 afskedigelse af  tjenestemænd ansat på åremål.
Det  

 fjerner nuværende forskelle i muligheden for at afskedige varigt  

 ansatte tjenestemænd og tjenestemænd ansat på  

 åremål.
 Disse forslag har været forhandlet med  

 tjenestemændenes centralorganisationer i tilknytning til  

 aftalefornyelsen pr. 1. april 1999 og kan derfor først  

 fremsættes nu.
 Videre foreslås det, at der åbnes mulighed  

 for, at ikke kun EU-statsborgere og nordiske statsborgere kan ansættes  

 på vilkår svarende til tjenestemænd, men at også  

 andre personer, der ikke har dansk indfødsret, kan ansættes  

 på disse vilkår.
 Endelig foreslås det at tilpasse reglerne om  

 Tjenestemandsretten og Den Kommunale Tjenestemandsret til de ændringer,  

 der gennemførtes for det arbejdsretlige område i 1997.
 Hovedformålet med lovforslaget er at tilpasse  

 aldersgrænser på 67 år i tjenestemandspensionsloven og  

 tjenestemandsloven til den lavere folkepensionsalder på 65 år, og  

 da det således får betydning for personer, som fylder 60 år  

 den 1. juli 1999, skal jeg anmode om, at det behandles i indeværende  

 folketingssamling.
 Idet jeg i øvrigt henviser til lovforslagets  

 bemærkninger, tillader jeg mig at anbefale lovforslaget til velvillig  

 behandling i det høje Ting.
