 I medfør af lov nr. 190 af 9. maj 1984 om planteskadegørere og til  

 gennemførelse af De europæiske Fællesskabers rådsdirektiv nr. 69/465/EØF af  

 8. december 1969 om bekæmpelse af kartoffelnematoder fastsættes herved  

 følgende bestemmelser:
Definitioner § 1.  I denne bekendtgørelse forstås ved 1. Kartoffelnematoder: Alle patotyper af Heterodera  

 rostochiensis Wollenweber og Heterodera pallida Stone samt andre  

 arter af slægten Heterodera, som angriber kartoffelplanter.
 2. kartoffelsorter, resistente (modstandsdygtige) over  

 for kartoffelnematoder: Sorter som ved officiel afprøvning har vist sig ikke  

 at kunne opformere kartoffelnemtoder af en eller flere angivne arter eller  

 patotyper.
 3. arealer med angreb: Arealer, på hvilke der  

 forekommer kartoffelnematodcyster med levende larver.
 Stk. 2.  Statens Plantetilsyn fastsætter nærmere grænser  

 for et areal med angreb.
Kontrolmyndighed § 2.  Kontrollen med overholdelsen af denne  

 bekendtgørelse udøves af Statens Plantetilsyn, Gersonsvej 13, 2900 Hellerup,  

 (telf. 01 62 07 87), i det følgende kaldt tilsynet.
Forbud mod vedligeholdelse af en bestand af kartoffelnematoder § 3.  Det er forbudt at indføre og opbevare levende  

 kartoffelnematoder og at fjerne planter, plantedele eller jord og lignende,  

 der er eller formodes at være angrebet af kartoffelnematoder, fra det sted,  

 hvor de findes, jfr. dog bestemmelserne i § 7, stk. 3, og § 11, stk. 2.
 Stk. 2.  Dette forbud omfatter ikke laboratorier og  

 forsøgsstationer i plantekultur m.m., der har til opgave at undersøge  

 kartoffelnematoder og kartoffelsorters resistens over for disse skadegørere.
Anmeldelse af fund af kartoffelnematoder § 4.  Enhver, der konstaterer eller har formodning om  

 tilstedeværelsen af kartoffelnematoder på et dyrket areal, skal straks  

 foretage anmeldelse herom til tilsynet.
Anmeldelsen skal indeholde en  

 nøjagtig angivelse af findestedet.
Officiel undersøgelse af fund § 5.  Når tilsynet har modtaget anmeldelse om angreb  

 eller formodning om angreb af kartoffelnematoder, iværksætter tilsynet en  

 undersøgelse for at konstatere, om der er tale om kartoffelnematoder, og for  

 at afgøre angrebets udbredelse og fastsætte grænserne for areal med angreb.  

 På tilsvarende måde fastsætter tilsynet grænserne for angreb af  

 kartoffelnematoder, der findes af tilsynet ved jordprøveundersøgelser i  

 forbindelse med avl af læggekartofler eller almindelig sygdomskontrol.
§ 6.  Tilsynet underretter anmelderen og ejeren eller  

 brugeren af et anmeldt areal om, hvorvidt angreb af kartoffelnematoder er  

 konstateret i det foreliggende tilfælde.
I bekræftende fald meddeles  

 afgrænsningerne af areal med angreb, og hvilke foranstaltninger der skal  

 iagttages som led i bekæmpelsen.
 Stk. 2.  Når kartoffelnematoder konstateres at være  

 almindeligt udbredt på en egn, kan Statens Plantetilsyn i samråd med  

 Plantesundhedsrådet meddele foranstaltninger for hele den pågældende egn.
Bestemmelser om kartoffelknolde dyrket på arealer med angreb § 7.  Kartofler, der er avlet på et areal, hvor  

 kartoffelnematoder er konstateret, må ikke anvendes som læggekartofler.  

 Kartoflerne må endvidere ikke føres bort fra avlsstedet eller det sted, hvor  

 de befinder sig, medmindre tilsynet efter inspektion meddeler tilladelse  

 hertil, jfr. stk. 3.
Stk. 2.  Såfremt arealet med angreb drives under en  

 landbrugsejendom, gælder forbudet efter stk. 1 hele den pågældende ejendom,  

 evt. andre landbrugsejendomme og arealer, der drives i samdrift med denne  

 ejendom.
Tilsynet kan dog dispensere herfra efter bestemmelsen i § 10.
 Stk. 3.  Tilladelse til fjernelse kan meddeles til salg  

 og anvendelse som spisekartofler, industrikartofler eller foderkartofler.  

 Tilladelsen meddeles på nærmere betingelse til sikring mod udbredelse af  

 angreb, herunder med hensyn til sortering, rengøring og evt. desinfektion og  

 med hensyn til emballering og forsendelsesmåde.
Dyrkningsbegrænsninger m.v. vedrørende ejendomme og arealer, hvor  

 angreb af kartoffelnematoder er konstateret a.
Om dyrkning af kartofler § 8.  På en ejendom, hvor et areal er angrebet af  

 kartoffelnematoder, og ejendomme samdrevet med denne, jfr. § 7, stk. 2, er  

 det forbudt at dyrke kartofler og tomater og at nedkule kartofler.
Dette  

 forbud omfatter dog ikke tomater, der dyrkes under glas.
§ 9.  Forbudet i § 8 gælder ikke kartofler af sorter,  

 der er anført som resistente over for kartoffelnematoder i den i § 19 nævnte  

 fortegnelse.
Efter evt. forekomst af nye patotyper af kartoffelnematoder i  

 Danmark skal resistensen være over for den eller de typer, der er konstateret  

 i arealet.
Stk. 2.  Avlen skal hvert år ske på indkøbte  

 læggekartofler, der er godkendt som læggekartofler efter bestemmelserne i  

 Landbrugsministeriets bekendtgørelse om læggekartofler.
På erhvervsmæssigt  

 drevne ejendomme er det dog tillige tilladt at anvende læggekartofler af egen  

 avl, der er 1. generation efter sådanne indkøbte læggekartofler.
Som  

 dokumentation for købet skal avleren opbevare de officielle mærkesedler og  

 plomber for læggekartofler i 2 år efter købet og på begæring forevise dem for  

 tilsynet.
For læggekartofler, der leveres fra avler til avler, skal i stedet  

 opbevares den i henhold til nævnte bekendtgørele foreskrevne dokumentation  

 for sådant køb.
Stk. 3.  Ved avlen skal opretholdes et sådant sædskifte,  

 at der mellem hver kartoffelafgrøde i samme areal er mindst 3 kartoffelfri  

 år.
Dette krav gælder også arealer af den pågældende ejendom m.m., hvori  

 kartoffelnematoder ikke er konstateret.
Stk. 4.  De avlede kartofler må sælges til anvendelse  

 som spisekartofler eller industrikartofler.
Ved salg til anvendelse som  

 spisekartofler skal kartoflerne være sorteret på ejendommen og rengjort,  

 forinden de leveres til forhandler eller forbruger.
Salg til andet formål kan  

 ske med skriftlig tilladelse fra tilsynet på nærmere fastsatte betingelser  

 til sikring mod udbredelse af angreb.
§ 10.  Tilsynet kan undtage en ejendom fra  

 dyrkningsbegrænsninger, der er fastsat som følge af angreb af  

 kartoffelnematoder, dersom mulighed for smitte fra den del af ejendommen,  

 hvor der er konstateret kartoffelnematoder, er neutraliseret på en måde, som  

 tilsynet finder betryggende.
Dette kan ske ved tilplantning, udlæg til  

 permanent græsning, desinfektion eller lignende.
Tilsynet kan ved meddelelsen  

 af undtagelsen fastsætte nærmere betingelser for avlens gennemførelse.
b.
Om dyrkning af andre planter og om fjernelse af affald m.v.
§ 11.  På arealer med angreb af kartoffelnematoder og  

 den driftsenhed, hvortil arealet hører, jfr. § 7, stk. 2, må ikke dyrkes,  

 indslås eller oplagres planter, som er bestemt til viderekultur.
Planter til  

 viderekultur, der allerede findes på arealet eller ejendommen, må ikke føres  

 bort, medmindre tilsynet har meddelt skriftlig tilladelse hertil på nærmere  

 betingelser til hindring af udbredelse af angreb, herunder om rengøring og  

 evt. desinfektion.
Stk. 2.  Forbud mod bortfjernelse gælder tilsvarende for  

 andre planter og plantedele med vedhængende jord (herunder grønsager samt  

 blomsterløg og -knolde), medmindre de forinden er rengjort for jord.
Forbudet  

 gælder endvidere for affald, jord, kompost og gødning.
 Stk. 3.  Tilsynet kan efter undersøgelse undtage arealer  

 af driftsenheden, der ikke er angrebet af kartoffelnematoder fra forbudene i  

 stk. 1 og 2.
Om salg, udlejning eller bortforpagtning § 12.  Den, der vil sælge, udleje eller bortforpagte  

 et areal med forekomst af kartoffelnematoder, herunder ved overdragelse af en  

 hel ejendom, skal underrette erhververen om forekomsten.
 Stk. 2.  Ved salg skal denne meddelelse på køberens  

 forlangende gives skriftligt.
Behandling af arealer med angreb § 13.  Tilsynet kan efter afgørelse i det enkelte  

 tilfælde under hensyn til arealets størrelse m.v. foranstalte kemisk  

 behandling af angrebne arealer med henblik på uskadeliggørelse af  

 kartoffelnemtoder og ophævelse af begrænsningerne for arealet.
Behandlingen  

 kan betinges af, at ejeren medvirker ved udførelsen og deltager i udgifterne.
 Ophævelse af begrænsningerne for angrebne arealer m.v.
 § 14.  Tilsynet foretager regelmæssigt inspektion af  

 arealer med angreb af kartoffelnematoder til godtgørelse af, om arealet  

 stadig er angrebet.
Stk. 2.  Når kartoffelnematoder efter tilsynets  

 undersøgelse ikke længere kan påvises på et angrebet areal, ophæver tilsynet  

 begrænsningerne for det pågældende areal og den driftsenhed, til hvilken  

 arealet hører.
Ejeren og brugeren underrettes om ophævelsen.
Sådanne  

 undersøgelser kan endvidere rekvireres af ejere og brugere af arealer med  

 kartoffelnematoder, når disse betaler de med undersøgelserne forbundne  

 udgifter.
Forskellige bestemmelser § 15.  Ved kontrolvirksomheden i henhold til denne  

 bekendtgørele har tilsynet adgang til arealer med angreb af  

 kartoffelnematoder og andre arealer, hvor disse skadegørere kan formodes at  

 forekomme, samt til oplagsrum, lagre og lign., der er beliggende på de nævnte  

 arealer.
Endvidere har tilsynet adgang til at undersøge jernbanevogne,  

 lastbiler og andre transportmidler, hvormed der sendes kartofler.
 Stk. 2.  Tilsynet kan på de i stk. 1 nævnte arealer  

 udtage jordprøver og prøver af planter og anlægge mindre smitteforsøg til  

 brug ved undersøgelsen.
 Stk. 3.  Nærmere retningslinier om behandling m.v. af  

 arealer med angreb og om foretagelse af undersøgelse med henblik på evt.  

 ophævelse af begrænsninger i henhold til denne bekendtgørelse kan fastsættes  

 af tilsynet i samråd med Plantesundhedsrådet.
 § 16.  Dersom foranstaltninger, der er påbudt i medfør  

 af denne bekendtgørelse, ikke udføres inden den fastsatte frist, kan tilsynet  

 lade arbejdet udføre for den pågældende ejers eller brugers regning.
 § 17.  Overtrædelse af bestemmelserne i denne  

 bekendtgørele straffes med bøde i medfør af § 13, stk. 3, i lov nr. 190 af  

 19. maj 1984 om planteskadegørere.
 § 18.  På den årlige fortegnelse over sorter af  

 læggekartofler godkendt til avlskontrol meddeles oplysning om hvilke sorter  

 der er konstateret at være resistente over for kartoffelnematoder.
 § 19.  Bekendtgørelsen træder i kraft 31. december  

 1987.
 Stk. 2.  Bekendtgørelse nr. 286 af 2. juni 1976 om  

 bekæmpelse af kartoffelnematoder ophæves herved.
