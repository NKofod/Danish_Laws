Ved udlejning af en maskine opretter en virksomhed en skriftlig  

 lejekontrakt, der opbevares hos virksomheden, medens lejeren får en genpart  

 udleveret.
I lejekontrakten, der er fortløbende nummereret, anføres den  

 månedlige leje og merværdiafgiften.
Samtidig med lejekontraktens oprettelse udskrives et hæfte med  

 giroindbetalingskort for hele lejeperioden.
Girokortenes kvitteringsdel og  

 modtagerdel er forsynet med oplysning om lejerens navn og adresse,  

 lejekontraktens nummer, leverancens art og afgiftspligtige værdi,  

 afgiftsbeløbet samt den periode, lejen vedrører.
Kvitteringsdelen er  

 endvidere påtrykt leverandørens navn og adresse.
 Indbetalingskortets kvitteringsdel og modtagerdel vil efter  

 omstændighederne kunne anses for at opfylde kravene til en afgiftsfaktura og  

 kopi heraf.
 Hvis udlejeren på giroblankettens kvitteringsdel anfører, at afgiften af  

 lejebeløbet først kan medregnes til lejerens indgående afgift ved  

 forfaldstidspunktet, sidste rettidige indbetalingsdag for periodens leje  

 eller anden tilsvarende tidsangivelse, kan det tillades, at udlejeren først  

 medregner lejebeløbet i den afgiftspligtige omsætning på dette tidspunkt i  

 stedet for ved giroindbetalingskortenes udsendelse til kunden.
