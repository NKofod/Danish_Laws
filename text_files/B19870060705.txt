 I henhold til § 1, stk. 3, § 2, stk. 1 og 5, § 3, stk. 2, § 3a, stk. 2, §  

 3b, stk. 2 og § 4, stk. 2 i bekendtgørelse nr. 505 af 25. juni 1986 af lov om  

 biblioteksafgift fastsættes efter forhandling med undervisnings- og  

 forskningsministeren følgende:
Den almindelige biblioteksafgift § 1.  Udenlandske statsborgere kan opnå ret til  

 biblioteksafgift, hvis de har en særlig mere vedvarende tilknytning til  

 Danmark.
Ved vurderingen vil der især blive lagt vægt på, at ansøgerne har  

 fast bopæl i Danmark samt at de skriver på dansk, og at originaludgaverne af  

 deres værker udgives på danske forlag.
 § 2.  Den almindelige biblioteksafgift beregnes fra og  

 med finansåret 1987 efter følgende skala:
--------------------------------------------------------------------- Stk. 2.  Udlånsenheden for lydbøger er en mappe med et  

 eller flere lydbånd.
Lydbøger defineres som et hvilket som helst ordværk  

 indlæst på lydbånd.
 Stk. 3.  Til den almindelige biblioteksafgift berettiger  

 kun bøger og lydbøger, der er indført i bibliotekets katalog under  

 ophavsmandens navn, og som ikke indeholder bidrag af andre ophavsmænd i samme  

 kategori (forfatter, komponist, billedkunstner, fotograf osv.). Undtaget fra  

 denne bestemmelse er dog billedbøger, jf. stk. 4.
 Stk. 4.  Fra 1988 fordeles biblioteksafgiften for  

 billedbøger ligeligt mellem ophavsmændene.
 Ved billedbøger forstås bøger, som i folke- og skolebibliotekernes fælles  

 bibliografiske database BASIS og i bibliotekernes kataloger har påført  

 opstillingssignaturen bi.
 I de tilfælde hvor en billedbog kun har een ophavsmand, der har udarbejdet  

 både tekst og billede, udløses hele biblioteksafgiften til denne.
For billedbøger med flere berettigede ophavsmænd deles afgiften ligeligt  

 mellem disse.
I andre tilfælde udløses afgiften kun med den andel, hvortil en  

 ophavsmand er berettiget; det gælder fx i tilfælde, hvor der er tale om:
- en kombination af danske og udenlandske ophavsmænd - illustrationer til en tekst af en anonym eller afdød forfatter - tekst til illustrationer af en afdød billedkunstner o.lign.
 - ikke alle ophavsmænd har tilmeldt sig biblioteksafgiften.
Den/de ikke-berettigedes andel(e) overføres til rådighedsbeløbet for bøger  

 (jf.
Bekendtgørelse nr. 505 af 25. juni 1986 af Lov om biblioteksafgift, § 3,  

 stk. 1).
 Stk. 5.  Ved beregningen af afgift for billedbøger med  

 flere ophavsmænd opgøres antallet af udlånsenheder således, at andele af  

 disse omregnes til hele enheder, som derpå tilskrives den enkelte ophavsmand.  

 Eksempelvis tilskrives ophavsmændene til en billedbog med 2 ophavsmænd optalt  

 med 100 udlånsenheder hver 50 udlånsenheder.
 Stk. 6.  Ved optællingen medregnes bøger og lydbøger,  

 der befinder sig i afdelinger, som folkebiblioteket driver i institutioner og  

 virksomheder.
 § 3.  Berettigede til at modtage den almindelige  

 biblioteksafgift efter § 2 er:
 a Ophavsmanden, jf. § 1.
 b 1. Ophavsmandens efterlevende ægtefælle. 2. En fraskilt ægtefælle, hvis  

 ægteskabet har varet mindst 5 år, og hvis det er fastsat ved skilsmisse, at  

 den fraskilte ægtefælle har ret til underholdsbidrag. 3. En efterlevende  

 person, med hvem ophavsmanden levede i ægteskabslignende forhold eller  

 samlevede på dødstidspunktet, såfremt forholdet har varet i mindst 5 år.*)  

 Enhver af disse personer er berettiget så længe vedkommende ikke har indgået  

 nyt ægteskab eller etableret et samlivsforhold.
 c Børn under 21 år af en afdød ophavsmand, hvis den anden af deres  

 forældre er død eller ikke er berettiget.
 d Hvis ophavsmanden efterlader sig flere berettigede, deles vederlaget  

 ligeligt mellem dem.
 Stk. 2.  For personer, der modtager biblioteksafgift i  

 henhold til § 3, stk. 1 b og c stilles ikke krav om dansk statsborgerskab.
 Stk. 3.  Den almindelige biblioteksafgift udbetales for  

 hvert finansår til den berettigede eller dennes bo, hvis betingelserne for  

 udbetaling forelå ved finansårets begyndelse den 1. januar.
Stk. 4.  Det påhviler den enkelte ophavsmand selv at  

 melde sig til biblioteksafgiften med de nødvendige oplysninger.  

 Anmeldelsesskema kan rekvireres i Bibliotekstilsynet, der administrerer  

 biblioteksafgiften.
Skemaet skal være returneret inden 1. december, for at  

 ansøgeren kan komme i betragtning fra og med det kommende finansår.
Afgiften  

 ydes ikke med tilbagevirkende kraft.
Stk. 5.  Bibliotekstilsynet foranlediger, at der på  

 bibliotekerne foretages de nødvendige optællinger.
For folkeskolens  

 biblioteker sker optællingen på foranledning af Undervisnings- og  

 Forskningsministeriet, Direktoratet for Folkeskolen og Seminarier m.v. efter  

 forudgående aftale med Bibliotekstilsynet.
Biblioteksafgiftsnævnet § 4.  Kultur- og Kommunikationsministeriet nedsætter  

 et nævn (Biblioteksafgiftsnævnet), som skal have adgang til at følge  

 Bibliotekstilsynets administration af den almindelige biblioteksafgift.
I  

 tilfælde af tvivl om fortolkningen i henhold til § 2, stk. 2-5 skal  

 Bibliotekstilsynet indhente nævnets udtalelse.
 Stk. 2.  Biblioteksafgiftsnævnet består af 5 medlemmer,  

 der tillige med 5 suppleanter beskikkes af kultur- og  

 kommunikationsministeren for et tidsrum af 4 år.
Beskikkelsesperioden følger den kommunale valgperiode dog således, at den  

 træder i kraft pr. 1. juli i valgperiodens første år og afsluttes pr. 30.  

 juni i året efter valgperiodens afslutning.
I den første beskikkelsesperiode,  

 som løber til 30. juni 1990, fungerer det ved bekendtgørelsens ikrafttræden  

 eksisterende udvalg.
Genbeskikkelse kan finde sted.
Dansk Forfatterforening og Kommunernes Landsforening indstiller hver et  

 medlem og en suppleant.
Dansk Komponistforening, Danske Jazz-, Beat- og  

 Folkemusikautorer og Danske Populærautorer indstiller i forening et medlem og  

 en suppleant.
Billedkunstnernes Forbund, Tegnerforbundet, Dansk Fotografisk  

 Forening og Fotografisk Landsforbund indstiller ligeledes i forening et  

 medlem og en suppleant, mens et medlem og en suppleant udpeges af kultur- og  

 kommunikationsministeren.
Undervisnings- og Forskningsministeriet udpeger en  

 repræsentant, der kan deltage i møderne uden stemmeret.
Bibliotekstilsynet er  

 sekretariat for biblioteksafgiftsnævnet.
 Stk. 3.  Bibliotekstilsynets afgørelser kan indbringes  

 for Kultur- og Kommunikationsministeriet.
Rådighedsbeløbet for bøger § 5.  Rådighedsbeløbet for bøger fordeles efter et  

 skøn over ophavsmandens kvantitative repræsentation i bibliotekerne med bøger  

 og lydbøger, som ikke udløser den almindelige biblioteksafgift efter § 2.  

 Andre kriterier kan i særlige tilfælde indgå ved afgørelsen.
Ophavsmænd der  

 skønnes at være repræsenteret med mindre end 100 enheder, kan ikke komme i  

 betragtning.
 Stk. 2.  Den, der ønsker at komme i betragtning ved  

 fordelingen af rådighedsbeløbet for det følgende finansår, skal indsende  

 ansøgning med de nødvendige oplysninger til Bibliotekstilsynet inden 1.  

 december.
 § 6.  Rådighedsbeløbet fordeles af et udvalg bestående  

 af 6 medlemmer, der tillige med suppleanter beskikkes af kultur- og  

 kommunikationsministeren for et tidsrum af 4 år.
Beskikkelsesperioden følger den kommunale valgperiode dog således, at den  

 træder i kraft pr. 1. juli i valgperiodens første år og afsluttes pr. 30.  

 juni i året efter valgperiodens afslutning.
I den første beskikkelsesperiode,  

 som løber til 30. juni 1990 fungerer det ved bekendtgørelsens ikrafttræden  

 eksisterende udvalg, tiltrådt af et medlem efter indstilling fra Udvalget til  

 Beskyttelse af Videnskabeligt Arbejde.
Umiddelbar genbeskikkelse kan ikke  

 finde sted.
Kommunernes Landsforening, Dansk Forfatterforening, og Udvalget til  

 Beskyttelse af Videnskabeligt Arbejde indstiller hver et medlem og en  

 suppleant.
Dansk Komponistforening, Danske Jazz-, Beatog Folkemusikautorer og  

 Danske Populærautorer indstiller i forening et medlem og en suppleant.  

 Billedkunstnernes Forbund, Tegnerforbundet, Dansk Fotografisk Forening og  

 Fotografisk Landsforbund indstiller ligeledes i forening et medlem og en  

 suppleant, mens et medlem og en suppleant udpeges af kultur- og  

 kommunikationsministeren.
Undervisnings- og Forskningsministeriet udpeger en  

 repræsentant, der kan deltage i møderne uden stemmeret.
Udvalget kan efter  

 behov indkalde bibliotekarer med særlig indsigt i bibliotekernes  

 anskaffelsespraksis.
Bibliotekstilsynet er sekretariat for udvalget.
 Stk. 2.  Afgørelser i henhold til stk. 1 kan ikke  

 indbringes for Kultur- og Kommunikationsministeriet.
Rådighedsbeløbet for fonogrammer § 7.  Rådighedsbeløbet for fonogrammer fordeles efter  

 et skøn over ophavsmandens kvantitative repræsentation i bibliotekerne med  

 grammofonplader og lydbånd m.v.
Andre kriterier kan i særlige tilfælde indgå  

 ved afgørelsen.
Ophavsmænd, der skønnes at være repræsenteret med mindre end  

 100 enheder, kan ikke komme i betragtning.
 Stk. 2.  Ansøgning om at komme i betragtning ved  

 fordelingen af rådighedsbeløbet for det følgende finansår, skal med de  

 nødvendige oplysninger indsendes til Bibliotekstilsynet inden den 1.  

 december.
Stk. 3.  Ansøgningen kan være individuel eller  

 kollektiv.
Medlemmer af musikgrupper, orkestre eller kor med 18 medlemmer og  

 derover skal indsende en kollektiv ansøgning.
Grupper under 18 medlemmer kan  

 søge kollektivt.
 § 8.  Rådighedsbeløbet fordeles af et udvalg bestående  

 af 6 medlemmer, der tillige med suppleanter beskikkes af kultur- og  

 kommunikationsministeren for et tidsrum af 4 år.
Beskikkelsesperioden følger den kommunale valgperiode dog således, at den  

 træder i kraft pr. 1. juli i valgperiodens første år og afsluttes pr. 30.  

 juni i året efter valgperiodens afslutning.
Den første beskikkelsesperiode  

 udløber 30. juni 1990. Umiddelbar genbeskikkelse kan ikke finde sted.
Dansk Komponistforening, Danske Populærautorer, Fællesrådet for udøvende  

 kunstnere, Danske Jazz-, Beat- og Folkemusikautorer og Dansk  

 Skuespillerforbund indstiller hver et medlem og en suppleant.
Et medlem og en  

 suppleant udpeges af kultur- og kommunikationsministeren.
Undervisnings- og  

 Forskningsministeriet udpeger en repræsentant, der kan deltage i møderne uden  

 stemmeret.
Udvalget kan efter behov indkalde bibliotekarer med særlig indsigt  

 i bibliotekernes anskaffelsespraksis på fonogramområdet.
Bibliotekstilsynet  

 er sekretariat for udvalget.
 Stk. 2.  Afgørelser i henhold til stk. 1 kan ikke  

 indbringes for Kultur- og Kommunikationsministeriet.
Rådighedsbeløbet for billedkunst § 9.  Rådighedsbeløbet for billedkunst fordeles efter  

 et skøn over ophavsmandens kvantitative repræsentation i bibliotekerne med  

 billedkunst.
Andre kriterier kan i særlige tilfælde indgå i afgørelsen.
 Stk. 2.  Den, der ønsker at komme i betragtning ved  

 fordelingen af beløbet for det følgende finansår, skal indsende ansøgning med  

 de nødvendige oplysninger til Bibliotekstilsynet inden den 1. december.
 § 10.  Rådighedsbeløbet fordeles af et udvalg  

 bestående af 3 medlemmer, der tillige med suppleanter beskikkes af kultur- og  

 kommunikationsministeren for et tidsrum af 4 år.
Beskikkelsesperioden følger den kommunale valgperiode dog således, at den  

 først træder i kraft pr. 1. juli i valgperiodens første år og afsluttes pr.  

 30. juni i året efter valgperiodens afslutning.
Den første  

 beskikkelsesperiode udløber 30. juni 1990. Umiddelbar genbeskikkelse kan ikke  

 finde sted.
Billedkunstnernes Forbund indstiller et medlem og en suppleant, og Dansk  

 Fotografisk Forening, Fotografisk Landsforbund og Tegnerforbundet i forening  

 et medlem og en suppleant.
Et medlem og en suppleant udpeges af kultur- og  

 kommunikationsministeren.
Undervisnings- og Forskningsministeriet udpeger en  

 repræsentant, der kan deltage i møderne uden stemmeret.
Udvalget kan efter  

 behov indkalde bibliotekarer med særlig indsigt i bibliotekernes  

 anskaffelsespraksis på billedkunstområdet.
Bibliotekstilsynet er sekretariat  

 for udvalget.
 Stk. 2.  Afgørelser i henhold til stk. 1 kan ikke  

 indbringes for Kultur- og Kommunikationsministeriet.
Rådighedsbeløbet for oversættere § 11.  Rådighedsbeløbet for oversættere fordeles til  

 danske oversættere, der har oversat værker fra fremmede sprog til dansk,  

 herunder oversættere til tekster på fonogrammer.
§ 12.  Beløbet fordeles efter et skøn over  

 oversætterens kvantitative repræsentation med bøger, lydbøger og andre  

 fonogrammer i bibliotekerne.
Andre kriterier kan i særlige tilfælde indgå ved  

 afgørelsen.
 Stk. 2.  Den, der ønsker at komme i betragtning ved  

 fordelingen af beløbet for det følgende finansår, skal indsende ansøgning med  

 de nødvendige oplysninger til Bibliotekstilsynet inden 1. december.
§ 13.  Rådighedsbeløbet fordeles af et udvalg  

 bestående af 3 sagkyndige medlemmer, der tillige med suppleanter beskikkes af  

 kultur- og kommunikationsministeren for et tidsrum af 4 år.
Umiddelbar  

 genbeskikkelse kan ikke finde sted.
Det udvalg, der eksisterer ved  

 bekendtgørelsens ikrafttræden, fungerer sin periode ud, dvs. til 31. marts  

 1988. Dansk Forfatterforening indstiller to medlemmer og suppleanter, mens et  

 medlem og en suppleant udpeges af kultur- og kommunikationsministeren.  

 Undervisnings- og Forskningsministeriet udpeger en repræsentant, der kan  

 deltage i møderne uden stemmeret.
Bibliotekstilsynet er sekretariat for  

 udvalget.
 Stk. 2.  Afgørelser i henhold til stk. 1 kan ikke  

 indbringes for Kultur- og Kommunikationsministeriet.
Ikrafttrædelsesbestemmelser § 14.  Ministeriet for Kulturelle Anliggenders  

 bekendtgørelse nr. 636 af 14. december 1983 ophæves.
§ 15.  Bekendtgørelsen træder i kraft dagen efter  

 offentliggørelsen i Lovtidende.
De ændrede bestemmelser i § 3, stk. 1 har  

 gyldighed for personer, der arveberettiges efter den 1. januar 1987.
