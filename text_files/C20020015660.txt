Vejledning til bekendtgørelse om  

 ændring af bekendtgørelse  

 om fleksibel efterløn Direktoratet har i bekendtgørelse nr. 1208 af 18. december 2002  

 foretaget ændringer i bekendtgørelse nr. 594 af 22. juni 2001 om  

 fleksibel efterløn.
 I direktoratets vejledning nr. 122 af 22. juni 2001 om  

 fleksibel efterløn, foretages følgende ændringer:
 1. I vejledningen til §§ 2-3, Overgangsydelse og  

 forlængelse af dagpengeret, 1. afsnit, 1. og 2. punktum, og 2.  

 afsnit, 1. punktum, ændres »lovens § 55, stk. 4« til:  

 »lovens § 55, stk. 2«.
 2. I vejledningen til § 15, Overgang til efterløn,  

 3. afsnit, 2. punktum, ændres »lovens § 62, stk. 1, nr. 1  

 og 3« til: »lovens § 62, stk. 2, nr. 1 og 3«.
 3. I vejledningen til § 15, Overgang til efterløn,  

 4. afsnit, 3. punktum, ændres »lovens § 55, stk. 4« til:  

 »lovens § 55, stk. 2«.
 4. Vejledningen til Kapitel 7, Sondringen mellem §§ 21 og  

 22, sidste afsnit, formuleres således:
»Kommer en pension til løbende udbetaling efter  

 § 41, nr. 14, skal pensionen ikke medføre fradrag i  

 efterlønnen, og den pågældende pension skal tages ud af  

 60-års-opgørelsen, jf. § 21. Dette gælder, uanset om  

 2-års-reglen er opfyldt.
Tilsvarende gælder for udbetaling af  

 tilskadekomstpension efter § 41, nr. 15, hvor den løbende  

 udbetaling dog skal fradrages delvist.« 5. Vejledningen til § 22, Løbende udbetaling af  

 pension, som er led i et ansættelsesforhold, 3. afsnit, formuleres  

 således:
»For pensioner omfattet af § 22 gælder, at  

 reglen anvendes på den samlede pension, dvs. grundbeløb med  

 eventuelle tillæg.
Gruppelivstillæg skal dog ikke indgå i  

 fradragsberegningen.
Reglen gælder også, selv om medlemmet i en  

 kortere periode har indbetalt hele pensionsbeløbet.
Det kan f.eks.  

 være, fordi medlemmet har været selvstændig  

 erhvervsdrivende eller har haft et arbejdsforhold, der ikke indeholdt en  

 pensionsordning.
Er perioden af længere varighed, sker der kun fradrag  

 for den del af pensionen, der vedrører perioden, hvor ordningen var  

 led i et ansættelsesforhold.
Efter praksis skal en pensionsudbetaling,  

 der vedrører en periode på mere end 2 år, hvor kun  

 medlemmet har indbetalt bidrag, ikke medføre fradrag.« 6. I vejledningen til §§ 30-32, Frivillige ulønnede  

 aktiviteter, ændres »bekendtgørelse om fradrag i dagpenge,  

 orlovsydelse, praktikydelse, uddannelsesgodtgørelse og  

 etableringsydelse« til: »bekendtgørelse om fradrag i  

 arbejdsløshedsdagpenge mv.«.
 7. I vejledningen til § 33 ændres  

 »bekendtgørelse om fradrag i dagpenge, orlovsydelse, praktikydelse,  

 uddannelsesgodtgørelse og etableringsydelse« til:  

 »bekendtgørelse om fradrag i arbejdsløshedsdagpenge mv.«.
 8. Vejledningen til § 35 formuleres således:
»Til § 35 Det følger af ferielovens § 30, stk. 1, at en person, der  

 forlader arbejdsmarkedet af alders- eller helbredsmæssige årsager  

 eller i forbindelse med flytning til udlandet, kan få  

 feriegodtgørelse for tidligere og løbende optjeningsår  

 udbetalt som et engangsbeløb.
Udbetaling kan ske, uanset om ferien  

 holdes.
 I feriebekendtgørelsens § 25 er der fastsat  

 nærmere regler om dokumentation for udbetaling efter ferielovens  

 § 30, stk. 1, nr. 1. Eksempelvis kan dokumentationen bestå i  

 bevis for, at medlemmet får udbetalt pension fra en privat  

 pensionsordning eller fra en pensionsordning som led i et  

 ansættelsesforhold.
Overgang til fleksibel efterløn er efter  

 ferielovens § 30, stk. 1, ikke i sig selv grund til at  

 feriegodtgørelse kan udbetales som et engangsbeløb.
Men hvis et  

 medlem får f.eks. en arbejdsmarkedspension til udbetaling, kan  

 feriegodtgørelse efter ferielovens § 30, stk. 1, og  

 feriebekendtgørelsens § 25 udbetales, selvom medlemmet samtidig  

 går på efterløn efter den fleksible  

 efterlønsordning.
Udbetaling af feriegodtgørelse efter ferielovens  

 § 30, stk. 1, skal fradrages i efterlønnen, uanset om  

 udbetalingen af feriegodtgørelsen sker i perioden med efterløn  

 eller i en 3 måneders periode forud for overgangstidspunktet.
Da  

 medlemmet kan få udbetalt feriegodtgørelse både for det  

 tidligere og løbende optjeningsår, kan antallet af dage, der  

 skal medføre fradrag på grund af ferie, overstige de feriedage,  

 der normalt optjenes på et år.
 Feriegodtgørelse optjent i en delpensionsperiode er  

 også omfattet af denne bestemmelse.
§ 35 er en undtagelsesbestemmelse til § 34,  

 stk. 2, hvoraf fremgår, at feriegodtgørelse medfører  

 fradrag i efterlønnen på afholdelsestidspunktet.
Det er  

 således kun i de tilfælde, at feriegodtgørelse udbetales  

 efter ferielovens § 30, stk. 1, at § 35 finder anvendelse.
 Eksempel:
Et medlem, der forlader arbejdsmarkedet og går  

 på efterløn den 1. juli 2003, får feriegodtgørelse,  

 der ikke allerede er brugt, udbetalt i forbindelse med overgangen til  

 efterløn, jf. ferielovens § 30, stk. 1, nr. 1. Udbetalingen  

 er for optjeningsåret 2002 og 2003 frem til udgangen af juni  

 måned.
Udbetalingen dækker således tidligere og  

 løbende optjeningsår.
Feriegodtgørelsen skal  

 medføre fradrag i efterlønnen på  

 overgangstidspunktet.
Til § 35, stk. 2 Ifølge ferieloven optjenes ferie fra 1. januar 2001 med 2,08 dage  

 pr. måned.
Som følge heraf afvikles ferie fra 1. maj 2002 i en 5  

 dages uge.
Fradraget beregnes i forhold til antallet af optjente feriedage.  

 Er der f.eks. optjent 12 1/2 feriedag, skal der ske fradrag i  

 efterlønnen for 12 1/2 dag.
Med virkning fra 1. maj 2002 holdes ferie efter ferieloven  

 som udgangspunkt i en 5 dages uge.
Ferie vil ved aftale fortsat kunne  

 optjenes og afholdes i en 6 dages uge.
For disse medlemmer vil der skulle  

 omregnes med 5/6. Afrunding sker efter de almindelige afrundingsregler.  

 Ferie, der er optjent i timer ifølge aftale, omregnes til hele og  

 halve dage.
Til § 35, stk. 3 Hvis feriegodtgørelsens bruttobeløb er mindre end  

 efterlønnen, kan der suppleres med efterløn, således at  

 der sammenlagt udbetales et beløb svarende til medlemmets  

 sædvanlige efterløn.
Til § 35, stk. 4 Efter hovedreglen i stk. 2 skal der ske fradrag for ferie med  

 feriegodtgørelse dag for dag.
Med § 35, stk. 4, er det  

 muligt for medlemmer, der har været ansat på nedsat tid inden  

 overgangen til efterløn at få feriegodtgørelse omregnet  

 til timer.
Det vil derfor være en fordel for medlemmer, der har haft  

 arbejde på nedsat tid, at vælge at få  

 feriegodtgørelsen udbetalt.
A-kassen skal omregne feriegodtgørelsen pr. dag med  

 medlemmets normale timeløn fra det ansættelsesforhold, der  

 ligger tættest på overgangen til efterløn.
Det er  

 medlemmet, der skal dokumentere timelønnens størrelse.
Det  

 timetal, der kommer frem ved omregningen, svarer dermed ikke til den  

 beskæftigelsesgrad, som ferien er optjent på grundlag af.
 Eksempel:
Et medlem har forud for overgangen til efterløn  

 været beskæftiget i 20 timer om ugen med en timeløn  

 på 100 kr.
Lønnen pr. uge er således 2.000 kr. (20 timer x  

 100 kr.), hvilket svarer til en årsløn på 104.000 kr.  

 (2.000 kr. x 52 uger). Feriegodtgørelsen for 5 ugers ferie er i alt  

 13.000 kr. (12 1/2 pct. af 104.000 kr.) og udgør i en 5 dages ferieuge  

 520 kr. pr. dag (13.000 kr. : 25 dage).
 Medlemmet skal have fradrag i efterlønnen svarende  

 til 130 timer = 5 ugers ferie (den samlede feriegodtgørelse på  

 13.000 kr. : timelønnen på 100 kr.) eller 5,2 timer pr. feriedag  

 (1 dags feriegodtgørelse på 520 kr. : timelønnen på  

 100 kr.).
 Mindsteudbetalingsreglen finder ikke anvendelse.
Til § 35, stk. 5 Et deltidsforsikret medlem, der har haft arbejde på nedsat tid, kan  

 også få feriegodtgørelsen pr. dag omregnet til timer.  

 Medlemmet skal have fradrag for timerne i forhold til den gennemsnitlige  

 ugentlige arbejdstid, som medlemmet har fået beregnet sin  

 efterlønssats på grundlag af.
 Eksempel:
Et deltidsforsikret medlem har fået sin sats  

 beregnet på grundlag af en gennemsnitlig ugentlig arbejdstid på  

 23 timer.
I perioden med efterløn har medlemmet arbejdet i 10 timer om  

 ugen.
Medlemmets optjente feriegodtgørelse fra arbejdsforholdet  

 omregnes til timer, som skal føre til fradrag i efterlønnen.  

 Der kan højst fradrages 23 timer om ugen for medlemmet.« 9. Efter vejledningen til § 41, Indtægter, der ikke  

 medfører fradrag, indsættes som nyt afsnit:
»Til § 41, nr. 14 Foruden invalidepension, som er tegnet privat eller som led i et  

 ansættelsesforhold, finder bestemmelsen anvendelse på fx pension  

 ved helbredsbetinget utjenstdygtighed (tjenestemænd) og  

 svagelighedspension (tjenestemænd).
Til § 41, nr. 15 Får en tjenestemand tilkendt tilskadekomstpension, fordi han som led  

 i tjenesten er kommet til skade, skal der ikke ske fradrag for den del af  

 pensionen, hvormed pensionen er forhøjet som følge af  

 arbejdsskaden.
Fradraget sker således kun for den del af pensionen, der  

 er optjent ret til på fratrædelsestidspunktet, jf. § 22,  

 stk. 1. Den øvrige del af tilskadekomstpensionen betragtes som  

 erstatning som følge af arbejdsskaden.
 Der henvises i øvrigt til bemærkningerne til  

 den tilsvarende bestemmelse i bekendtgørelse om fradrag i  

 arbejdsløshedsdagpenge mv.
