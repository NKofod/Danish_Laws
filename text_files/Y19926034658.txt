 Konkurrencerådet har indhentet oplysninger om kommunalt garanterede  

 boligindskudslån fra en række pengeinstitutter og 24 udvalgte kommuner.  

 Kommunalt garanterede boligindskudslån bruges til dækning af indskud i  

 almennyttige boliger mv., og garantierne ydes af kommunerne efter lov om  

 individuel boligstøtte.
 Undersøgelsen viser, at prisfastsættelsen på boligindskudslån i høj  

 grad afhænger af den lokale konkurrencesituation samt kommunernes praksis  

 (f.eks. aftaler), herunder den opmærksomhed, som den enkelte kommune i sin  

 administration af garantistillelsen tillægger låntagers vilkår for  

 boligindskudslån.
 Sammenfattende finder Konkurrencerådet, at de indhentede oplysninger  

 synes at indicere, at konkurrencen på dette område i en række tilfælde ikke  

 er tilstrækkelig virksom, og Konkurrencerådet har i henhold til  

 konkurrencelovens § 15 gjort kommunerne opmærksom herpå.
Konkurrencerådet har i henhold til konkurrencelovens § 15 den 19. februar  

 1992 rettet nedenstående henvendelse til 24 udvalgte kommuner.
Med skrivelsen  

 fulgte en skematisk oversigt over en række pengeinstitutters rente mv. for de  

 omhandlede lån (bilaget udeladt her, se (* 2)).
 »Under henvisning til Konkurrencerådets skrivelse af 4. oktober 1991  

 til kommunen vedrørende kommunalt garanterede boligindskudslån skal  

 Konkurrencerådet meddele følgende.
 Konkurrencerådet behandlede på sit møde den 19. februar 1992 forholdene  

 omkring kommunalt garanterede boligindskudslån på baggrund af de oplysninger,  

 som en række udvalgte kommuner og pengeinstitutter afgav i efteråret 1991.
De modtagne oplysninger viser, at der er stor variation i vilkårene for  

 disse lån - både variation fra pengeinstitut til pengeinstitut, fra kunde til  

 kunde og fra lokalområde til lokalområde.
Sidstnævnte indebærer, at filialer  

 af samme pengeinstitut kan have forskellige vilkår afhængigt af, hvor i  

 landet filialerne ligger.
 Disse forhold betyder, at prisfastsættelsen på boligindskudslån i høj grad  

 afhænger af den lokale konkurrencesituation samt kommunens praksis (f.eks.  

 eventuelle aftaler), herunder den opmærksomhed, som den enkelte kommune i sin  

 administration af garantistillelsen tillægger låntagers vilkår for  

 boligindskudslån.
 Sammenfattende finder Konkurrencerådet, at kommunernes oplysninger  

 sammenholdt med pengeinstitutternes renter mv. for boligindskudslån (se  

 bilag) synes at indicere, at konkurrencen på dette område i en række tilfælde  

 ikke er tilstrækkelig virksom.
 Konkurrencerådet har på baggrund heraf besluttet at rette denne  

 henvendelse til kommunen med henblik på at henlede kommunernes opmærksomhed  

 på, at kommunen i sin administration af garantistillelse for boligindskudslån  

 har en række muligheder for - i overensstemmelse med konkurrencelovens  

 intentioner - at effektivisere markedet for disse lån.
 Konkurrencerådet skal for det første pege på den konkurrencefremmende  

 effekt af større gennemsigtighed i markedet, der kan opnås ved, at kommunerne  

 indfører procedurer med henblik på, at låntager i forbindelse med optagelse  

 af boligindskudslån har de bedst mulige informationer om de forskellige  

 lånevilkår i pengeinstitutterne.
Det vil desuden være bedst stemmende med konkurrencelovens intentioner om  

 fri bevægelighed på markedet, at kommunerne ikke begrænser den enkelte  

 låntagers muligheder for frit at vælge pengeinstitut.
Dette gælder også, hvor  

 pengeinstituttet måtte ligge uden for kommunen.
Konkurrencerådet skal dog bemærke, at det i betragtning af den manglende  

 konkurrence på dette område kan være effektivitetsfremmende, hvis kommunen  

 indgår aftaler med udvalgte pengeinstitutter med det formål at tilvejebringe  

 lavere låneomkostninger for låntager og billigere administration af  

 lånegarantier, herunder la- vere kommunale udgifter til indfrielse af  

 misligeholdte lån.
Det må dog forudsættes, at der ikke herved sker en  

 indskrænkning i den enkelte låntagers muligheder for at vælge et  

 pengeinstitut, der måtte give den pågældende bedre vilkår, end han kan få ved  

 at benytte de pengeinstitutter, som kommunen måtte have indgået aftaler med.
 I denne sammenhæng kan nævnes, at et krav om, at lånet optages i det  

 billigste pengeinstitut, forener en saglig kommunal interesse med  

 konkurrencelovens effektivitetsfremmende formål.
 Konkurrencerådet skal endelig meddele, at indholdet af denne skrivelse  

 samt bilaget med oplysninger om pengeinstitutternes renter mv. vil blive  

 offentliggjort sammen med en beskrivelse af baggrunden for denne henvendelse.
En kopi af denne skrivelse er fremsendt til Finansrådet, Kommunernes  

 Landsforening og de 23 andre kommuner, som Konkurrencerådet har indhentet  

 oplysninger fra.« (* 1) Konkurrencerådet:
