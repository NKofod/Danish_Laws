Skrivelse om nye satser i Vejledning om afsætning af produktion i forbindelse med kommunernes særligt tilrettelagte projekter for ledige (vejledning nr. 9066 af 11. januar 2005) Til samtlige kommuner, jobcentre m.fl.
 De variable satser i ovennævnte vejledning blev senest ajourført ved Arbejdsmarkedsstyrelsens skrivelse nr. 9529 af 2. juli 2007, som nærværende skrivelse afløser.
De lønafhængige omkostninger (jf. vejledningens afsnit 2.1.2.) justeres hermed fra 38 pct. til 38,3 pct.
De beregnede timepriser for udvalgte brancher i vejledningens bilag 3 erstattes af nedenstående skema.
Skemaet er ajourført med nye lønsatser på hhv. 100,65 kr./time for mindstelønnen for voksne, og 57,95 kr. /time for ungarbejderløn.
Evt. ungarbejder­løn bør kun bruges ved skriftlig dokumentation fra firmaet om, at arbejdet udføres af ansatte ungarbejdere på overenskomstlignende vilkår i firmaet.
 Med disse satser bliver minutfaktoren 1,68 i regneeksemplerne i vejledningens kapitel 3 (0,97 såfremt der kalkuleres med ungarbejderløn).
 De nye lønsatser bygger på oplysninger fra CO-industri om overenskomsten pr. 1. marts 2008. Satsen for lønafhængige omkostninger bygger på oplysninger fra DA om personaleomkostninger i 2008.
 Der erindres om, at vejledningens pkt. 2.1.2. tillige omtaler en tillægstid på tids­forbruget på 15 pct. som skal indgå i priskalkulationerne.
