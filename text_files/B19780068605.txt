 I medfør af lov nr. 220 af 26. april 1973 om kød m. m. og i henhold til  

 Rådets direktiv af 21. december 1976 om trikinundersøgelse i forbindelse med  

 indførsel af fersk kød af tamsvin fra tredielande (77/96/EØF) fastsættes  

 følgende:
 § 1.  Fersk kød af tamsvin fra tredielande skal ved en  

 undersøgelse være fundet fri for trikiner, inden kødet kan indføres her til  

 landet.
 Stk. 2.  Undersøgelsen skal foretages i overensstemmelse  

 med en af de i Bilag I i ovennævnte direktiv (77/96/EØF) anførte metoder, og  

 den skal omfatte ethvert af de stykker, hvori kødet foreligger til indførsel.
 Stk. 3.  Undersøgelsen skal foretages under en  

 embedsdyrlæges kontrol på et slagteri, der er beliggende i afsendelseslandet,  

 og som af EF-kommissionen er meddelt tilladelse til at udføre undersøgelsen.
 Stk. 4.  Hvert stykke fersk kød, der er fundet fri for  

 trikiner, skal umiddelbart efter undersøgelsen mærkes i overensstemmelse med  

 bestemmelserne i Bilag III i ovennævnte direktiv (77/96/EØF). Ved enhver  

 mærkning med stempelfarve skal anvendes methylviolet.
§ 2.  Ved indførsel af fersk kød af tamsvin skal hver  

 forsendelse være ledsaget af et oprindelses- og sundhedscertifikat, som er  

 udstedt af den ved produktionsvirksomheden ansatte embedsdyrlæge og forsynet  

 med dennes embedsstempel.
Af certifikatet skal fremgå, at kødet ved en  

 trikinundersøgelse er fundet fri for trikiner, jfr. bekendtgørelse nr. 301 af  

 20. juni 1975 om udenlandsk kød m. m., § 3, stk. 1 b) og stk. 2 a).
§ 3.  Såfremt trikinundersøgelsen ikke kan foretages i  

 afsendelseslandet, er indførsel betinget af, at undersøgelsen foretages her i  

 landet.
På kontrolstationen skal der i forbindelse med indførselskontrollen  

 udtages trikinprøver til undersøgelse på veterinærdirektoratets  

 kødkontrollaboratorium i overensstemmelse med en af de i Bilag I i ovennævnte  

 direktiv (77/96/EØF) anførte metoder.
Undersøgelsen skal omfatte ethvert af  

 de stykker, hvori kødet foreligger til indførsel.
 § 4.  Hvert stykke fersk kød, der er fundet fri for  

 trikiner, skal mærkes i overensstemmelse med § 1, stk. 4.
 § 5.  Overtrædelse af bestemmelserne i denne  

 bekendtgørelse straffes med bøde.
 § 6.  Bekendtgørelsen har virkning fra den 1. januar  

 1979.
