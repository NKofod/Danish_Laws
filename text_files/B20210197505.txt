Bekendtgørelse om ændring af bekendtgørelse om håndtering af affald i form af motordrevne køretøjer, opkrævning af miljøbidrag og udbetaling af skrotningsgodtgørelse (bilskrotbekendtgørelsen) § 1 I bekendtgørelse nr. 1337 af 8. december 2019 om håndtering af affald i form af motordrevne køretøjer, opkrævninger af miljøbidrag og udbetaling af skrotningsgodtgørelse (bilskrotbekendtgørelsen) foretages følgende ændringer:
 1. I § 6, stk. 2, indsættes efter »det digitale system«: »eller via manuel behandling, hvis det ikke er muligt, at indsende via det digitale system«.
 2. § 6, stk. 4, ophæves.
 Stk. 5 bliver herefter stk. 4.
 3. I § 10 indsættes som stk. 3:
»Stk. 3. Dansk Producentansvars System skal fravige kravet om digital skrotningsattest, hvis det ikke er muligt at oprette en skrotning i det digitale system.« 4. § 11, stk. 2, affattes således:
»Stk. 2. Forhandleren skal via det digitale system, eller hvis dette ikke er muligt, gennem manuel behandling, registrere, at have modtaget det pågældende udtjente motorkøretøj og på vegne af den registrerede affaldsbehandler, som der er indgået aftale med, udstede en skrotningsattest.« 5. § 25, stk. 5, affattes således:
»Stk. 5. Dansk Producentansvars System skal fravige kravet om digital ansøgning, hvis det ikke er muligt eller hensigtsmæssigt at indsende ansøgningen via det digitale system.« 6. § 53 ophæves.
 7. § 57 ophæves.
 8. § 59, stk. 2, affattes således:
»Stk. 2. § 6, stk. 4, træder i kraft den 1. juli 2021.« § 2 Bekendtgørelsen træder i kraft den 1. november 2021.
