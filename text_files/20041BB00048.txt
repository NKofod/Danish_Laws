Fremsat den 12. november 2004 af  

 Jørn Jespersen (SF), Aage Frandsen (SF), Poul Henrik  

 Hedeboe (SF),  

  

 Anne Grete Holmgaard (SF) og Ole Sohn (SF) Forslag til folketingsbeslutning om  

 naturgenopretning af Åmosen Folketinget opfordrer regeringen til at gennemføre  

 naturgenopretning af Åmosen, Vestsjællands grønne hjerte.
Bemærkninger til forslaget Åmoseområdet er den centrale del af Vestsjællands grønne hjerte,  

 et ca.  

 8.000 ha  

 stort dalsystem fra Midtsjælland til Store Bælt.
 Området er på trods af intensiveringen af landbrugsdriften  

 stadig et sammenhængende og imponerende landskab. Åmoseområdet består af tre  

 dele: Store Åmose, mølleområdet fra Bromølle til indløbet i Lille Åmose og  

 Lille Åmose til udløbet i Tissø. Store Åmose har et areal på 36 km², Lille  

 Åmose har et areal på 7 km², og afstanden mellem de to områder langs  

 Åmoseåens  

 løb er omkring  

 5 km.  

 Åmosedalen er udpeget til habitatområde (nr. 137) i EU.
Genskabelse af våde enge og naturlige levesteder vil tiltrække  

 flere fugle, dyr og planter og sikre en større artsrigdom.
Det gælder også  

 for  

 Åmosen, som var et af de sidste steder på Sjælland, hvor storken ynglede.
En  

 genopretning af Åmosens natur kan også sikre kobbersneppens tilbagekomst som  

 ynglefugl, og blandt pattedyrene vil odderen igen kunne få fodfæste på  

 Sjælland.
Store flokke af hjejler og viber vil kunne genfinde gode  

 rasteområder her.
Viben er i dag en truet art på den nationale gulliste, men  

 Åmosen vil kunne danne basis for en fremgang på hele Vestsjælland, hvor viben  

 stadig  

 yngler i stærkt begrænset omfang.
Rødben er et eksempel på en anden fugleart  

 på  

 den nationale gulliste, som vil kunne sikres fremgang.
Det samme vil kunne  

 ske  

 for en række eng- og sumpfugle.
Åmosen huser en række truede (rødlistede) planter, bl.a. kongebregne,  

 sort pil og leverurt.
Hertil kommer en række planter, som er opført på listen  

 over særlig beskyttelseskrævende planter i Vestsjællands Amt (1997), f.eks.  

 tuekæruld,  

 femradet ulvefod, fruekær, mosebølle og butfinnet mangeløv.
Åmosen vil kunne frembyde unikke naturoplevelser for besøgende,  

 ikke mindst beboere fra de nærliggende byer Kalundborg, Holbæk, Sorø,  

 Slagelse  

 og Ringsted.
Hovedstadsområdet ligger også relativt tæt på Åmosen, så 2  

 millioner  

 mennesker eller 40 pct. af Danmarks befolkning bor inden for en times  

 bilkørsel fra dette område.
Endelig rummer den vestsjællandske kyst mange  

 sommerhuse og campingpladser, så også for turister vil Åmosen kunne blive et  

 attraktivt besøgsmål.
 Åmosen bør gøres tilgængelig gennem et netværk af cykel- og  

 gangstier suppleret af opholdsarealer, udsigtssteder og naturvejledning.
 Åmosen vil efter gennemført naturgenopretning give fremragende  

 muligheder for gode, men stilfærdige naturoplevelser.
Gennem naturgenopretning af Åmosen vil dalsystemet blive en  

 vigtig biologisk spredningskorridor.
Denne funktion bør udvikles til at  

 spænde  

 hele vejen over Sjælland ved, at der etableres naturforbindelser til  

 Susåsystemet med Tystrup-Bavelse Sø.
Store Åmose er Sjællands største mose.
I den østlige del af  

 mosen er der akut behov for naturgenopretning ved vandsstandshævning.
Fortsat  

 dyrkning og udtørring udgør hovedtruslen for kultur- og naturværdierne i  

 området.
Vandsstandssænkningen for 40-50 år siden var på flere meter og  

 har betydet, at værdifulde typer af naturområder som højmose og hedemose er  

 gået  

 voldsomt tilbage og i dag kun findes på få hektar.
Afvandingen har desuden  

 betydet forøget tilgroning med træer og buske.
Efter den ønskede vandstandshævning i Store Åmose vil dele af  

 den nuværende omdriftsjord kunne benyttes til kreaturgræsning og naturpleje.  

 Andre arealer vil blive til sø og sump til glæde for det naturlige plante- og  

 dyreliv og til glæde for friluftslivet.
Generelt har arealerne lille  

 dyrkningssikkerhed og bidrager i begrænset omfang direkte til produktion af  

 fødevarer.
Arealerne har imidlertid driftsøkonomisk værdi, da de kan tælles  

 med  

 som braklægningsjord og som harmonijord.
Åmosen var engang en lavvandet sø med mange beboede holme og  

 småøer.
Naturgenopretningen vil kunne bidrage væsentligt til at bevare en i  

 international sammenhæng unik koncentration af velbevarede bopladser,  

 fiskepladser og offersteder fra stenalderen.
 Åens løb bør frilægges som en del af naturgenopretningen.
I 2001 udarbejdede Skov- og Naturstyrelsen en handlingsplan for  

 en etapeopdelt naturgenopretning og beskyttelse af kulturmiljøet i den  

 østlige  

 del af Store Åmose  

 , ca.  

 1.750 ha.
Denne plan bør danne  

 udgangspunkt for første etape i en naturgenopretning, som omfatter hele  

 Åmosen.  

 Realisering af de omkring  

 1.750 ha  

 er anslået til at koste 79 mio. kr.
Der vil være behov for statslig  

 erhvervelse  

 af omkring  

 500 ha  

 og jordfordeling på anslået  

 450 ha.
 Der bør endvidere udarbejdes en detaljeret plan for og et skøn  

 over finansiering, jordfordeling m.v. for naturgenopretning af hele Åmosens  

 8.000 ha.
 Finansiering kan f.eks. tilvejebringes ved, at der omdirigeres  

 midler fra landbrugsstøtte til naturformål.
 Sideløbende med igangsættelse af første etape og udarbejdelse af  

 en plan for naturgenopretning af resten af Åmosen bør der udarbejdes en  

 beskrivelse af et naturscenario for hele Åmosen, således at alle får en idé  

 om,  

 hvad det optimale naturindhold i området kunne være  et naturscenario.
 Åmosen er biologisk kvalificeret til udpegning som  

 naturpark/nationalpark, hvilket blev vurderet som en mulighed af  

 Wilhjelmudvalget.
Skriftlig fremsættelse Jørn Jespersen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om naturgenopretning af Åmosen.
(Beslutningsforslag nr.
B 48).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
