Efter avlskontrolreglerne skal avlen på partier af F-materiale og  

 præbasissæd af byg bejdses, hvis der i udlægspartiet ud af 10.000 undersøgte  

 planter er fundet 1 eller flere planter angrebet af nøgen brand.
Dette  

 ændres, så der fremover undersøges 20.000 planter.
Hvis der findes 2 eller  

 flere planter angrebet af nøgen brand, skal avlen bejdses.
Prisen for  

 undersøgelse af forekomst af nøgen brand vil fremover være 479 kr.
Ifølge afsnit 2.3, punkt 2, i »Regler for avlskontrol og  

 certificering af sædekorn«, 1987, undersøges prøver af F-materiale og  

 præ-basissæd af byg for forekomst af nøgen brand i 10.000 planter.
Ved fund  

 af 1 eller flere planter angrebet af nøgen brand kan avlen på partiet kun  

 godkendes til forsegling som sædekorn, hvis de fremstillede partier bejdses  

 mod nøgen brand.
 Efter drøftelser i Frøkontrolkommissionens Kontaktudvalg for Sædekorn på  

 møde den 8. december 1987 er det besluttet, at dette ændres som følger:
»Prøver af F-materiale og præ-basissæd af byg undersøges for  

 forekomst af nøgen brand i 20.000 planter.
Ved fund af 2 eller flere planter  

 angrebet af nøgen brand kan avlen på partiet kun godkendes til forsegling som  

 sædekorn, hvis de fremstillede partier bejdses mod nøgen brand«.
Ifølge Statsfrøkontrollens betalingsreglement for sæsonen 1987/88 er  

 prisen for en undersøgelse for forekomst af nøgen brand 300 kr.
Ovennævnte  

 ændring af det undersøgte antal planter nødvendiggør, at prisen forhøjes til  

 479 kr.
