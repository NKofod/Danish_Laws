Nr BTL 135 Betænkning over Forslag til lov om en garantiordning for udlån til  

 nyetablerede virksomheder og nye aktiviteter i mindre og mellemstore  

 virksomheder   

 Nr L 135 1992-93, 1. samling Afgivet af Erhvervsudvalget Afgivet: 19921208 Udvalget har behandlet lovforslaget i nogle møder og har herunder stillet spørgsmål til industriministeren, som denne har besvaret skriftligt.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Kristeligt Folkepartis medlemmer af udvalget) lovforslaget til vedtagelse  

 uændret .
 Et mindretal inden for flertallet (Socialdemokratiets medlemmer af  

 udvalget) ønsker at fremhæve, at lovforslagets § 1, stk. 3, og § 2 ikke bør  

 fortolkes for restriktivt, jf. industriministerens svar på et af udvalgets  

 spørgsmål, der er optrykt som bilag til betænkningen.
 Et andet mindretal inden for flertallet (Det Radikale Venstres medlem af  

 udvalget) ønsker at fremhæve, at der i lovforslagets § 1, stk. 2, er tale om  

 en ca. angivelse af virksomhedens størrelse, hvilket indebærer, at en mindre  

 overskridelse af 50 ansatte ifølge lovforslaget vil kunne accepteres.
 Et mindretal (Socialistisk Folkepartis medlemmer af udvalget) vil  

 ved 3. behandling af lovforslaget stemme hverken for eller imod lovforslaget.
Lovforslaget er et typisk eksempel på de love, som skaber politikerlede i  

 befolkningen.
Folketingsflertallet hævder at løse et problem ved at vedtage  

 en lov, som efterfølgende viser sig ikke at have den påståede virkning.
 Det er rigtigt, som det siges i industriministerens skriftlige  

 fremsættelse, at mange iværksættere og mindre virksomheder har svært ved at  

 skaffe den nødvendige kapital. Årsagen er først og fremmest, at friværdien i  

 boliger ikke vokser i nær samme hast som tidligere.
Problemet med manglende egenkapital løses imidlertid ikke ved banklån.  

 Dertil kræves andre løsninger som f.eks. den tyske ordning med  

 Eigenkapitalhilfe, som Socialistisk Folkeparti har foreslået efterlignet i  

 Danmark.
Kun servicevirksomheder eller andre virksomheder med beskedne  

 kapitalbehov ville kunne klare sig alene med lånekapital.
Men sådanne  

 virksomheder er netop udelukket fra at bruge ordningen.
Formentlig vil der være enkelte allerede etablerede virksomheder, der vil  

 have lidt lettere ved at få visse aktiviteter finansieret.
Derfor vil  

 Socialistisk Folkeparti ikke stemme imod loven.
Men vi ønsker heller ikke at  

 medvirke til at gennemføre en lov, der angiver at lette livet for  

 iværksættere, når det ikke er tilfældet.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Det er Fremskridtspartiets opfattelse, at dette lovforslag vil have en  

 direkte negativ indvirkning på den danske samfundsøkonomi. Ønsket om at  

 fremme etablering af en række virksomheder vil i bedste fald være  

 virkningsløst som en nettobetragtning for vores samfund.
I værste fald vil lovforslaget betyde, at nogle virksomheder nok får det  

 bedre, men mange andre får en dårligere situation, hvorfor de må lukke.  

 Lovforslaget giver A- og B-kunder hos bankerne.
Virksomheder med statsgaranti  

 vil være A-kunder, mens alle andre bliver til B-kunder.
Årsagerne til, at der er mangel på risikovillig kapital på det danske  

 marked, er, at staten har støvsuget markedet for over 550 mia. kr. i  

 indenlandsk lånoptagelse.
En egentlig bedring af situationen opstår derfor  

 først, når regeringen og Folketinget, ophører med at have statsligt  

 overforbrug.
Vibeke Storm Rasmussen (S) Ole Vagn Christensen (S) Sonja Mikkelsen (S)  

 Erling Olsen (S) Trøjborg (S) fmd.
Løvig Simonsen (S) Tommy Dinesen (SF)  

 Rahbæk Møller (SF) Sonja Albrink (CD) Flemming Hansen (KF) nfmd.
Kai  

 Dige Bach (KF) Svend Heiselberg (V) Pia Larsen (V) Helge Sander (V) Annette  

 Just (FP) Lone Dybkjær (RV) Lysholm Christensen (KRF) Bilag Et af udvalgets spørgsmål til industriministeren og dennes besvarelse  

 heraf Spørgsmål 1:
Hvordan skal »ny aktivitet« i § 1, stk. 3, samt § 2 fortolkes? Svar:
Hensigten med at begrænse ordningen til nye aktiviteter er at undgå  

 misbrug, således at virksomheder og eventuelt pengeinstitutterne kunne  

 benytte ordningen til omfattende gældsomlægninger på nødlidende lån.
Derfor  

 er alene nye lån og nye aktiviteter omfattet.
Når der i forslaget udelukkende er foretaget en principiel og negativ  

 afgrænsning af begrebet nye aktiviteter, er grunden, at det er meget  

 vanskeligt at foretage en positiv afgrænsning.
Der ville i givet fald blive  

 tale om en lang og ikke udtømmende række af eksempler på aktiviteter.
Det er min opfattelse, at der med denne principielle afgrænsning er givet  

 et operationelt instrument til at foretage den skønsmæssige vurdering, som  

 pengeinstitutter og visse kreditinstitutter i alle tilfælde må ud i.
I  

 særlige tvivlstilfælde kan institutterne søge vejledning og eventuelt en  

 principiel afgørelse i Dansk Erhvervsudviklingsfond, der skal administrere  

 ordningen.
I følge forslaget kan der være tale om nye aktiviteter både i forbindelse  

 med etableringer/investeringer og driftsmæssige forhold.
Som eksempel på nye  

 aktiviteter kan bl.a. nævnes nye produkter, ny teknologi og nye markeder.
I  

 forbindelse med nye aktiviteter kan der også være behov for at købe ydelser  

 af forskellig art herunder eksempelvis softwareydelser, som er nævnt i  

 bemærkningerne til lovforslaget, blot de indgår som et accessorisk element i  

 produkters eller produktionens funktionsmåde - det vil typisk sige  

 styringssystemer og -programmer.
