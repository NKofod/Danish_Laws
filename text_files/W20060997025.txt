 Ankenævnet  

 traf den 31. august 2001 afgørelse om, at medlemmet ikke var  

 dagpengeberettiget  

 ved sin ledigmeldelse den 23. marts 2000, fordi han ikke kunne anses for  

 ophørt  

 med selvstændig virksomhed, da hans selvstændige virksomhed var overdraget  

 til  

 samleveren pr. 1. januar 2000.
 I  

 perioden 1. januar 2000-december 2002 var medlemmet uden arbejde og modtog  

 bistandshjælp.
I  

 perioden december 2002-maj 2004 havde medlemmet lønmodtagerarbejde.
Der var  

 ikke tale om lønmodtagerarbejde for den virksomhed, som han havde overdraget  

 til sin samlever.
 Da  

 lønmodtagerarbejdet havde andraget mindst 52 uger på fuld tid inden for de  

 seneste 65 uger, kunne medlemmets selvstændige hovedbeskæftigelse anses for  

 omdannet til bibeskæftigelse, hvorfor han modtog dagpenge i perioden maj  

 2004-20. februar 2005.
 Medlemmet  

 påbegyndte den 21. februar 2005 arbejde på fuld tid i den virksomhed, som han  

 havde overdraget til sin samlever.
 Medlemmet  

 ansøgte den 12. juni 2005 om feriedagpenge for perioden 11.-31. juli 2005.
Det  

 fremgår af arbejdsløshedskassens referat af samtale med medlemmet den 17.  

 juni  

 2005, at medlemmet oplyste, at han arbejdede på kontrakt i sin samlevers  

 virksomhed.
Arbejdsløshedskassen oplyste hertil, at han ville blive betragtet  

 som selvstændig fra det øjeblik, hvor han begyndte at arbejde i samleverens  

 virksomhed.
Han ville ikke acceptere denne oplysning, da arbejdsløshedskassen  

 flere gange havde rådgivet ham om, at han ikke skulle anses for selvstændig,  

 når han arbejdede på kontrakt for sin samlever.
 Arbejdsløshedskassen  

 traf den 1. juli 2005 afgørelse om, at medlemmet ikke havde ret til  

 feriedagpenge,  

 idet han ansås for selvstændig erhvervsdrivende, da han arbejdede i sin  

 samlevers selvstændige virksomhed, som han selv tidligere havde drevet.
Medlemmet  

 klagede den 12. juli 2005 over arbejdsløshedskassens afgørelse og anførte  

 bl.a., at han i november 2004 havde spurgt arbejdsløshedskassen om muligheden  

 for, at hans samlevers virksomhed kunne være entreprenør med medlemmet som  

 ansat lønmodtager.
Han fik at vide, at arbejdsløshedskassen ikke opfattede  

 det  

 som en hindring for hans fremtidige dagpengeret, hvis han blev ansat i sin  

 samlevers virksomhed med en kontrakt, der viste, at arbejdsområdet lå uden  

 for  

 det, som samleverens virksomhed beskæftigede sig med, og at arbejdsopgaverne  

 ville bortfalde helt ved samarbejdsophør.
Ved  

 sagens oversendelse den 9. august 2005 fastholdt arbejdsløshedskassen  

 afgørelsen.
Den medarbejder, som medlemmet havde talt med i november 2004,  

 kunne ikke huske samtalen i detaljer, men arbejdsløshedskassen fandt, at  

 medlemmet havde misforstået/overfortolket medarbejderens udtalelser.
 Arbejdsløshedskassen  

 anførte videre, at efter dens opfattelse havde medarbejderen udtalt sig om  

 medlemmets mulighed for at udtræde af samleverens virksomhed efter reglerne.  

 Medlemmet  

 havde opfattet det således, at han dermed kunne betragtes som lønmodtager i  

 samleverens virksomhed.
 Direktoratet  

 traf den 27. februar 2006 afgørelse om, at medlemmet drev selvstændig  

 virksomhed  

 som hovedbeskæftigelse, hvorfor han ikke havde ret til feriedagpenge for  

 perioden 11.-31. juli 2005.
 Direktoratet  

 lagde vægt på, at medlemmet ikke opfyldte betingelserne for at være ophørt  

 med  

 drift af selvstændig virksomhed, jf. ankenævnets afgørelse af 31. august  

 2001.  

 Direktoratet lagde også vægt på, at medlemmet havde genoptaget arbejdet i  

 virksomheden på fuld tid den 21. februar 2005.
Derved  

 var grundlaget for omdannelse af virksomheden fra hovedbeskæftigelse til  

 bibeskæftigelse bortfaldet.
Han kunne ikke få feriedagpenge, fordi han på  

 ferietidspunktet ikke var lønmodtager eller ledig, men drev selvstændig  

 virksomhed som hovedbeskæftigelse.
Vedrørende  

 vejledningen udtalte direktoratet, at medlemmet ikke kunne få en bedre ret,  

 end  

 reglerne tillod.
Efter arbejdsløshedskassens opfattelse havde medlemmet  

 misforstået/overfortolket medarbejderens udtalelse på mødet i november 2004.  

 Såfremt han mente at have lidt et økonomisk tab, henvistes han til at anlægge  

 sag herom ved de almindelige domstole.
 Ved  

 indankningen den 18. marts 2006 anførte medlemmet, at han ikke på noget  

 tidspunkt havde overdraget nogen form for virksomhed.
 Ved  

 sagens oversendelse den 28. marts 2006 fastholdt direktoratet afgørelsen og  

 henviste til ankenævnets afgørelse af 31. august 2001, hvorefter medlemmet  

 ikke  

 kunne anses for ophørt med at drive selvstændig virksomhed som  

 hovedbeskæftigelse, idet han havde overdraget virksomheden til sin samlever.
Ankenævnet  

 traf den 22. september 2006 afgørelse om, at medlemmets beskæftigelse fra den  

 21. februar 2005 på fuld tid i den virksomhed, som han havde overdraget til  

 sin  

 samlever,  

 ikke ansås for udøvelse af  

 selvstændig virksomhed.
Han skulle derfor ikke miste retten til feriedagpenge  

 for perioden 11.-31. juli 2005 på grund af udøvelse af selvstændig  

 virksomhed.  

 Spørgsmålet om, hvorvidt han herefter opfyldte de øvrige betingelser for at  

 modtage feriedagpengene, hjemvistes til behandling i arbejdsløshedskassen som  

 1. instans.
 Ankenævnet  

 ændrede således direktoratets afgørelse af 27. februar 2006.
 Som  

 begrundelse henviste ankenævnet til reglen om, at et medlem, som udtrådte af  

 en  

 virksomhed, som fortsattes af ægtefællen, kunne anses for ophørt mere end  

 midlertidigt, når medlemmet havde haft lønmodtagerarbejde i en tid, som  

 sammenlagt svarede til fagets fulde, sædvanlige arbejdstid i mindst 52 uger  

 inden for de seneste 65 uger.
Det var  

 ankenævnets opfattelse, at denne regel også måtte kunne finde anvendelse, når  

 der var tale om udtræden af en virksomhed, der fortsattes af samleveren.
Da  

 medlemmet i perioden december 2002-maj 2004 havde lønmodtagerarbejde i mindst  

 52 uger på fuld tid inden for de seneste 65 uger, anså nævnet ham for ophørt  

 med udøvelse af selvstændig virksomhed ved ægtefælleudtræden.
 Det var  

 videre ankenævnets opfattelse, at medlemmets påbegyndelse af fuldtidsarbejde  

 den 21. februar 2005 i samleverens virksomhed ikke kunne anses for udøvelse  

 af  

 selvstændig virksomhed, da selvstændig virksomhed ifølge reglerne udøvedes  

 ved  

 beskæftigelse for egen eller ægtefællens regning og risiko.
Selvstændig,  

 hovedbeskæftigelse, ægtefælleudtræden, endeligt ophør, samlever,  

 lønmodtagerarbejde, 52 uger, 65 uger, feriedagpenge Ankenævnet har behandlet Deres klage på møde den 21.  

 september 2006.
Nævnet traf denne AFGØRELSE Deres beskæftigelse fra den 21. februar 2005 på fuld  

 tid i den virksomhed, som De havde overdraget til Deres samlever, anses ikke  

 for udøvelse af selvstændig virksomhed.
De skal derfor ikke miste retten til  

 feriedagpenge for perioden 11.-31. juli 2005 på grund af udøvelse af  

 selvstændig virksomhed.
 Spørgsmålet om, hvorvidt De herefter opfylder de øvrige  

 betingelser for at modtage feriedagpengene, hjemvises til behandling i  

 arbejdsløshedskassen som 1. instans.
 Ankenævnet ændrer således direktoratets afgørelse af  

 27. februar 2006.
BEGRUNDELSE Ankenævnet lægger til grund, at nævnet den 31. august  

 2001 traf afgørelse om, at De ikke var dagpengeberettiget ved Deres  

 ledigmelding den 23. marts 2000, fordi De ikke kunne anses for ophørt med  

 udøvelse af selvstændig virksomhed, da Deres selvstændige virksomhed var  

 overdraget til Deres samlever pr. 1. januar 2000.
Ankenævnet lægger videre til grund, at De i perioden  

 december 2002-maj 2004 havde lønmodtagerarbejde.
Da lønmodtagerarbejdet  

 androg  

 mindst 52 uger på fuld tid inden for de seneste 65 uger, ansås Deres  

 selvstændige hovedbeskæftigelse for omdannet til bibeskæftigelse, hvorfor De  

 modtog dagpenge i perioden maj 2004-20. februar 2005.
 Det fremgår af reglerne, at dagpenge kun kan udbetales  

 til et medlem, som er ledigt.
 En selvstændig erhvervsdrivende anses for ledig, når  

 hans personlige arbejde i virksomheden er ophørt mere end midlertidigt.
 Et medlem anses for ophørt med det personlige arbejde i  

 virksomheden, når medlemmet dokumenterer, at virksomheden endeligt er  

 overdraget eller lukket.
 Et medlem, som udtræder af en virksomhed, der  

 fortsættes af ægtefællen, kan anses for ophørt mere end midlertidigt, når  

 medlemmet har haft lønmodtagerarbejde i en tid, der sammenlagt svarer til  

 fagets fulde, sædvanlige arbejdstid i mindst 52 uger inden for de seneste 65  

 uger.
 Denne bestemmelse finder også anvendelse for et medlem,  

 som udtræder af en virksomhed, der fortsættes af medejere, uden at medlemmet  

 har afhændet sin del af virksomheden.
 Selvstændig erhvervsvirksomhed udøves ved beskæftigelse  

 for egen eller ægtefællens regning og risiko og med det formål at opnå  

 økonomisk udbytte.
 Retten til feriedagpenge er betinget af, at medlemmet  

 før ferien er enten lønmodtager eller ledig.
Det er ankenævnets opfattelse, at den omhandlede regel  

 om udtræden af en virksomhed, der fortsættes af ægtefællen, også må kunne  

 finde  

 anvendelse, når der er tale om udtræden af en virksomhed, der fortsættes af  

 samleveren.
Da De i perioden december 2002-maj 2004 havde lønmodtagerarbejde  

 i  

 mindst 52 uger på fuld tid inden for de seneste 65 uger, anser nævnet Dem for  

 ophørt med udøvelse af selvstændig virksomhed ved ægtefælleudtræden.
 Det er videre ankenævnets opfattelse, at Deres  

 påbegyndelse af fuldtidsarbejde den 21. februar 2005 i Deres samlevers  

 virksomhed ikke kan anses for udøvelse af selvstændig virksomhed, da  

 selvstændig  

 virksomhed ifølge reglerne udøves ved beskæftigelse for egen eller  

 ægtefællens  

 regning og risiko.
REGLER Ankenævnet henviser til lov om arbejdsløshedsforsikring m.v., jf.  

 lovbekendtgørelse nr. 708 af 13. august 2003, § 41, stk. 1, nr. 3, litra d,  

 og  

 stk. 8, § 57, stk. 1 og stk. 3, og § 75 h, stk. 4, nr. 1, og stk. 7, Arbejdsdirektoratets bekendtgørelse nr. 850 af 16.  

 oktober 2002 om ophør med udøvelse af selvstændig virksomhed som  

 hovedbeskæftigelse § 3, stk. 1, § 5, stk. 1 og stk. 2, og § 10, Arbejdsdirektoratets bekendtgørelse nr. 556 af 3. juli  

 2002 om optagelse som selvstændig erhvervsdrivende i en a-kasse § 2, stk. 1,  

 og Arbejdsdirektoratets bekendtgørelse nr. 480 af 10. juni  

 2003 om feriedagpenge § 1, stk. 1, nr. 1.
OPLYSNINGERNE I SAGEN Sagen er afgjort på grundlag af de akter, som er  

 modtaget fra direktoratet.
På ankenævnets vegne Xxx  

  

 fuldmægtig De kan læse om afgørelsens retlige grundlag på de  

 følgende sider.
 Kopi til:
Xxx  

  

 Arbejdsdirektoratet Regler Lov om arbejdsløshedsforsikring  

 m.v., jf. lovbekendtgørelse nr. 708 af 13. august 2003 § 41.  

  

 Ret til optagelse som medlem har personer, 3)  

 	  

 som enten d)  

 	  

 dokumenterer at  

 deltage i udøvelsen af ægtefællens selvstændige erhvervsvirksomhed, Stk. 8.  

  

 Direktøren for Arbejdsdirektoratet  

 kan efter forhandling med Beskæftigelsesrådet fastsætte nærmere regler for  

 anvendelsen af stk. 1, 4 og 5, herunder for afgrænsningen mellem lønarbejde  

 og  

 selvstændig erhvervsudøvelse.
§ 57.  

  

 Dagpenge kan kun udbetales til et medlem, som er ledigt Stk. 3.  

  

 En selvstændig  

 erhvervsdrivende anses for ledig, når hans personlige arbejde i virksomheden  

 er  

 ophørt mere end midlertidigt.
Nærmere regler om, hvornår en selvstændig  

 erhvervsdrivendes personlige arbejde i virksomheden anses for ophørt mere end  

 midlertidigt, fastsættes af direktøren for Arbejdsdirektoratet efter  

 forhandling med Beskæftigelsesrådet.
§ 75 h Stk. 4.  

  

 Retten til  

 feriedagpenge er betinget af, at medlemmet på ferietidspunktet 1)  

 	  

 er i et  

 arbejdsforhold som lønmodtager eller er ledigt, Stk. 7.  

  

 Nærmere regler  

 om feriedagpenge fastsættes af direktøren for Arbejdsdirektoratet efter  

 forhandling med Beskæftigelsesrådet Arbejdsdirektoratets  

 bekendtgørelse nr. 850 af 16. oktober 2002 om ophør med udøvelse af  

 selvstændig  

 virksomhed som hovedbeskæftigelse § 3.  

  

 Et  

 medlem anses for ophørt mere end midlertidigt med det personlige arbejde i  

 virksomheden, når medlemmet dokumenterer, at virksomheden endeligt er  

 overdraget eller lukket.
§ 5.  

  

 Et  

 medlem, som udtræder af en virksomhed, der fortsættes af ægtefællen, kan  

 anses  

 for ophørt mere end midlertidigt, når medlemmets udtræden skyldes påbegyndt  

 lønarbejde på over 30 timer i gennemsnit pr. uge.
Det er en betingelse, at  

 lønarbejdet ikke på forhånd er bestemt til at være tidsbegrænset.
Stk. 2.  

  

 Ophør kan også  

 anerkendes, når medlemmet har haft lønarbejde i en tid, der sammenlagt svarer  

 til fagets fulde, sædvanlige arbejdstid i mindst 52 uger inden for de seneste  

 65 uger § 10.  

  

 Bestemmelserne i § 5, stk. 1-3, og §§ 8 og 9 finder også anvendelse for et  

 medlem, som udtræder af en virksomhed, der fortsættes af medejere, uden at  

 medlemmet har afhændet sin del af virksomheden.
Arbejdsdirektoratets  

 bekendtgørelse nr. 556 af 3. juli 2002 om optagelse som selvstændig  

 erhvervsdrivende  

 i en a-kasse § 2.  

  

 Selvstændig erhvervsvirksomhed udøves ved beskæftigelse for egen eller  

 ægtefællens regning og risiko og med det formål at opnå økonomisk udbytte.
