Betænkning afgivet af Retsudvalget den 13. maj 2004 Betænkning over Forslag til lov om  

 politiets virksomhed [af justitsministeren (Lene Espersen)] 1. Ændringsforslag Der er stillet 2 ændringsforslag til lovforslaget.
Socialistisk  

 Folkepartis og Kristendemokraternes medlemmer har stillet ændringsforslag nr.  

 2. Socialistisk Folkepartis medlem af udvalget har stillet ændringsforslag  

 nr.  

 1.
2. Udvalgsarbejdet Lovforslaget blev fremsat den 4. februar 2004 og var til 1.  

 behandling den 26. februar 2004. Lovforslaget blev efter 1. behandling  

 henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Lovforslaget bygger på Politikommissionens betænkning 1410/2002.  

 Betænkningen har været sendt i høring.
Et udkast til lovforslag om visitation  

 på bestemte steder har ligeledes inden fremsættelse været sendt i høring, og  

 justitsministeren sendte den 31. december 2003 dette udkast til udvalget, jf.  

 alm. del  bilag 108. Den 18. februar 2004 sendte justitsministeren de  

 indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Hans Jørgen Jensen, Nærum.
Justitsministeren har  

 over  

 for udvalget kommenteret den skriftlige henvendelse til udvalget.
Deputation Endvidere har Hans Jørgen Jensen, Nærum, mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 19 spørgsmål til justitsministeren til  

 skriftlig besvarelse, som denne har besvaret. 2 af udvalgets spørgsmål og  

 justitsministerens besvarelse heraf er optrykt som bilag til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, S, DF og KF) indstiller lovforslaget til  

  

 vedtagelse uændret  

  

 . Flertallet vil stemme imod de stillede  

 ændringsforslag.
Socialdemokratiet sætter borgernes retssikkerhed i højsædet, og  

 derfor vil tydelige og klare lovregler for politiets myndighedsudøvelse og  

 øvrige virksomhed styrke borgernes retssikkerhed.
Samtidig vil det også være  

 en  

 fordel for politiet at arbejde på et klarere lovgrundlag end hidtil.
 Socialdemokratiet har også hæftet sig ved lovens bestemmelser  

 bl.a. omkring svage og udsatte persongrupper og politiets behandling af disse  

 grupper, det gælder f.eks. berusede, og det gælder børn og herunder  

 spørgsmålet  

 om anbringelse i detention.
Efter Socialdemokratiets opfattelse skal magtanvendelse kun  

 finde sted, når det er nødvendigt og forsvarligt, og magtmidlet skal være  

 proportionalt i forhold til, hvad der er nødvendigt for at gennemtvinge et  

 indgreb.
Magtanvendelse kan være et vidtgående indgreb i borgernes  

 integritet,  

 og Socialdemokratiet anser det for vigtigt, at der nu fastsættes nærmere  

 regler  

 for politiets magtanvendelse, herunder retningslinjer for anvendelse af  

 skydevåben, stave, hunde m.v.
Det retlige grundlag for politiets virksomhed findes i dag i  

 mange love og administrative forskrifter.
Inden for strafferetsplejen er der  

 gennem de senere år blevet gennemført og moderniseret detaljeret lovgivning,  

 men uden for strafferetsplejen er der kun få og ganske generelle lovregler om  

 politiets indgreb og magtanvendelse.
Det kan derfor hilses med tilfredshed, at Politikommissionen  

 efter et stort og et grundigt arbejde i meget stor enighed i december 2001  

 kunne afgive betænkning om politilovgivningen.
At der er behov for en samlet  

 og  

 tidssvarende lov for politiet, herunder fastlæggelse af de grundlæggende  

 principper  

 for politiets magtanvendelse, er selvklart, eftersom de to gamle love, som  

 betegnes politilove, er fra henholdsvis 1863 for Københavns vedkommende og  

 1871  

 for området uden for København.
Disse to love danner stadig grundlag for  

 politiets arbejde bl.a. i form af politivedtægter.
 Et  

  

 mindretal  

  

 i  

 udvalget (RV og KD) indstiller lovforslaget til  

  

 vedtagelse  

  

 med ændringsforslag nr. 2. Mindretallet vil stemme imod  

 ændringsforslag nr. 1.
 Et  

  

 andet mindretal  

  

 i  

 udvalget (SF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 tredje mindretal  

  

 (EL)  

 indstiller lovforslaget til  

  

 forkastelse  

  

 ved 3. behandling.
Mindretallet vil stemme for de stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF), tiltrådt af et  

  

 mindretal  

  

 (EL):
Til § 6 1)  

  

 Paragraffen udgår.
[Hjemmelen til stikprøvekontrol af, om nogen besidder eller  

 bærer våben, hvis der er grund til det med henblik på at forebygge strafbare  

 handlinger, udgår] Af  

 	  

    

 et  

  

 mindretal  

  

 (SF og KD), tiltrådt af et  

  

 mindretal  

  

 (RV og EL):
Til § 12 2)  

  

 I  

  

 stk. 1  

  

 ændres »12« til: »15«, og  

  

 stk. 2  

  

 udgår.
 Stk. 3-4 bliver herefter stk. 2-3.
[Absolut forbud mod at anbringe børn under 15 år i detentionen] Bemærkninger Til nr. 1 Med ændringsforslaget foreslås, at lovforslagets § 6 udgår. § 6  

 indeholder en hjemmel til, at politiet på steder, hvor der efter våbenlovens  

 §  

 4, stk. 1, gælder forbud mod at besidde eller bære kniv m.v., kan foretage  

 stikprøvekontrol af, om nogen besidder eller bærer våben, når der er grund  

 til  

 det med henblik på at forebygge strafbare handlinger, som indebærer fare for  

 andre personer.
 Forslagsstillerne finder, at visitation af personer er et  

 indgribende indgreb, som må forudsætte et strengere mistankekrav end  

 foreslået  

 i § 6. Det foreslås derfor, at paragraffen udgår.
Der henvises i øvrigt til den kritik af forslaget, som er fremført  

 af ph.d.
Lars Holmberg, Københavns Universitet i artiklen Visitation uden  

 mistanke  et retspolitisk skråplan, Lov & Ret, 2004, nr. 3, side  

 3f.
I  

 artiklen fremfører Lars Holmberg bl.a., at det ikke forekommer rimeligt i en  

 retsstat, at borgerne kan udsættes for ganske vidtgående kontrol fra  

 politiets  

 side, uden at der foreligger nogen konkret mistanke overhovedet.
Endvidere  

 anføres, at forslaget rummer en ganske stor mulighed for misbrug, og at  

 forslaget har en negativ indvirkning på forholdet mellem politiet og de  

 mennesker, der er særlig udsat  

    

  

 for  

 politiets kontroller.
Endelig peges i artiklen på den manglende klagemulighed  

 og det forhold, at der ikke lægges op til, at politiet skal registrere brugen  

 af de nye regler i noget videre omfang.
Ændringsforslaget indebærer, at visitation kun kan finde sted,  

 hvis betingelserne i lovforslagets § 5 er opfyldt.
Lovforslagets § 5  

 regulerer  

 politiets opgaver og indgreb i relation til afværgelse af fare for  

 forstyrrelse  

 af den offentlige orden samt fare for enkeltpersoners eller for den  

 offentlige  

 sikkerhed.
Politiet kan i medfør af den foreslåede § 5, stk. 2-4, foretage en  

 række indgreb med henblik på at afværge en sådan fare.
Forudsætningen for, at  

 politiet i medfør af den foreslåede § 5 kan foretage fareafværgende indgreb,  

 er, at der foreligger en konstateret konkret og nærliggende fare for den  

 offentlige orden eller for enkeltpersoners eller den offentlige sikkerhed.  

 Vurderingen af, om der foreligger en fare, der kan begrunde et indgreb, må  

 altid vurderes konkret i lyset af de foreliggende omstændigheder.
Til nr. 2 Ændringsforslaget indebærer, at der etableres et absolut forbud  

 mod at anbringe børn under 15 år i detentionen.
Inge Dahl‑Sørensen (V)  

    

  

 Birthe Rønn Hornbech (V)  

  

  nfmd.  

  

    

  

 Karsten Nonbo (V)  

    

  

 Freddy Dam (V)  

    

  

 Per Dalgaard (DF)  

    

  

 Peter Skaarup (DF)  

    

  

 Helge Adam Møller (KF)  

    

  

 Lars Barfoed (KF)  

    

  

 Jann Sjursen (KD)  

    

  

 Frode Sørensen (S)  

    

  

 Lissa Mathiasen (S)  

    

  

 Morten Bødskov (S)  

    

  

 Per Kaalund (S)  

    

  

 Sandy Brinck (S)  

    

  

 Anne Baastrup (SF)  

  

  fmd.  

  

    

  

 Elisabeth Arnold (RV)  

    

  

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 159 Bilagsnr.
Titel 1 Høringssvar samt høringsnotat fra justitsministeren 2 Tidsplan for udvalgets behandling af lovforslaget 3 Spm. 1 om uddybende kommentar til Advokatsamfundets  

 høringssvar, til justitsministeren Spm. 2 om præcisering af anvendelsesområdet for § 6, stk.  

 2, til justitsministeren Spm. 3 om forskellen på mistankekravet i forhold til på  

 den ene side den foreslåede bestemmelse om visitation (§ 6) og på den anden  

 side politiets andre indgrebsbeføjelser i forhold til orden og sikkerhed (§§  

 4 og 5), til justitsministeren Spm. 4 om sikkerhedskontrollen i lufthavnene, til  

 justitsministeren Spm. 5, om lovforslaget giver politiet udvidede  

 beføjelser eller blot er en sammenskrivning af gældende regler og praksis,  

 til justitsministeren Spm. 6, om en vedtagelse af lovforslaget vil betyde  

 udvidelser eller opstramninger af administrative regler og praksis m.v.  

 vedrørende politiets virksomhed, til justitsministeren Spm. 7 om indberetningsordning om detentionsanbringelsen  

 af børn i alderen 12-14 år, til justitsministeren Spm. 8 om de praktiske konsekvenser af at indføre et  

 forbud mod detentionsanbringelse af børn under 15 år, til justitsministeren Spm. 9 om forskellen på karakteren af frihedsberøvelser,  

 der foretages over for børn under 15 år efter de foreslåede regler i §§ 12 og  

 13, til justitsministeren Spm. 10 om, hvorfor frihedsberøvelse af berusede børn  

 ikke i alle tilfælde kan foretages uden anbringelse i detentionen, til  

 justitsministeren Spm. 11 om detentionsanbringelsen af berusede børn, til  

 justitsministeren Spm. 12 om teknisk bistand til udformning af et  

 ændringsforslag, som indebærer, at børn under 15 år ikke kan anbringes i  

 detentionen, til justitsministeren Spm. 13 om adgangen for politiet til at foretage  

 gennemsøgning af køretøjer, til justitsministeren Spm. 14 om redegørelse om sagen om politiets indgreb over  

 for en gruppe Brøndbytilhængere, til justitsministeren Spm. 15 om politiets indgrebsmulighed og opgaver i  

 forhold til demonstrationer, til justitsministeren 4 Kopi af svar på spm.
S 2231 om, hvor længe man kan  

 tilbageholdes af politiet for sin egen sikkerheds skyld 5 Henvendelse af 16/4-04 fra Hans Jørgen Jensen, Nærum 6 Spm. 16 om kommentar til henvendelsen af 16/4-04 fra Hans  

 Jørgen Jensen, Nærum, til justitsministeren 7 Spm. 17 om, hvad ministeren kan oplyse om status for  

 opfølgningen af brev fra Amtsrådsforeningen til amtsråd m.fl. vedrørende  

 mulige alternativer til anbringelsen af berusede personer i politiets  

 detentioner,  

 til justitsministeren 8 Svar på spm. 1 om uddybende kommentar til  

 Advokatsamfundets høringssvar, fra justitsministeren Svar på spm. 2 om præcisering af anvendelsesområdet for §  

 6, stk. 2, fra justitsministeren Svar på spm. 3 om forskellen på mistankekravet i forhold  

 til på den ene side den foreslåede bestemmelse om visitation (§ 6) og på den  

 anden side politiets andre indgrebsbeføjelser i forhold til orden og  

 sikkerhed (§§ 4 og 5), fra justitsministeren Svar på spm. 4 om sikkerhedskontrollen i lufthavnene, fra  

 justitsministeren Svar på spm. 5, om lovforslaget giver politiet udvidede  

 beføjelser eller blot er en sammenskrivning af gældende regler og praksis,  

 fra justitsministeren Svar på spm. 6, om en vedtagelse af lovforslaget vil betyde  

 udvidelser eller opstramninger af administrative regler og praksis m.v.  

 vedrørende politiets virksomhed, fra justitsministeren Svar på spm. 7 om indberetningsordning om  

 detentionsanbringelsen af børn i alderen 12-14 år, fra justitsministeren Svar på spm. 8 om de praktiske konsekvenser af at indføre  

 et forbud mod detentionsanbringelse af børn under 15 år, fra  

 justitsministeren Svar på spm. 9 om forskellen på karakteren af  

 frihedsberøvelser, der foretages over for børn under 15 år efter de  

 foreslåede regler i §§ 12 og 13, fra justitsministeren Svar på spm. 10 om, hvorfor frihedsberøvelse af berusede  

 børn ikke i alle tilfælde kan foretages uden anbringelse i detentionen, fra  

 justitsministeren Svar på spm. 11 om detentionsanbringelsen af berusede  

 børn, fra justitsministeren Svar på spm. 12 om teknisk bistand til udformning af et  

 ændringsforslag, som indebærer, at børn under 15 år ikke kan anbringes i  

 detentionen, fra justitsministeren Svar på spm. 13 om adgangen for politiet til at foretage  

 gennemsøgning af køretøjer, fra justitsministeren Svar på spm. 14 om redegørelse om sagen om politiets  

 indgreb over for en gruppe Brøndbytilhængere, fra justitsministeren Svar på spm. 15 om politiets indgrebsmulighed og opgaver  

 i forhold til demonstrationer, fra justitsministeren 9 1. udkast til betænkning 10 Svar på spm. 16 om kommentar til henvendelsen af 16/4-04  

 fra Hans Jørgen Jensen, Nærum, fra justitsministeren Svar på spm. 17 om, hvad ministeren kan oplyse om status  

 for opfølgningen af brev fra Amtsrådsforeningen til amtsråd m.fl. vedrørende  

 mulige alternativer til anbringelsen af berusede personer i politiets  

 detentioner, fra justitsministeren 11 Spm. 18 om kommentar til artikel: »Visitation uden  

 mistanke  et retspolitisk skråplan« af ph.d.
Lars Holmberg, Københavns  

 Universitet, Lov & Ret, 2004, til justitsministeren 12 2. udkast til betænkning 13 Spm. 19 om forslaget om udvidet visitationsbeføjelse, til  

 justitsministeren 14 Svar på spm. 18 om kommentar til artikel: »Visitation  

 uden mistanke  et retspolitisk skråplan« af ph.d.
Lars Holmberg,  

 Københavns  

 Universitet, Lov & Ret, 2004, fra justitsministeren Svar på spm. 19 om forslaget om udvidet  

 visitationsbeføjelse, fra justitsministeren Bilag 2 2 af udvalgets spørgsmål og justitsministerens  

 besvarelse heraf Spørgsmål og svar er optrykt efter ønske fra udvalget.
 Spørgsmål nr. 18:
»Ministerens  

 kommentarer udbedes til vedlagte artikel: Visitation uden mistanke  et  

 retspolitisk  

 skråplan, af ph.d.
Lars Holmberg, Københavns Universitet, Lov & Ret,  

 2004,  

 nr. 3, s. 3f.« Svar:
 I den pågældende artikel fremfører Lars Holmberg en række  

 synspunkter vedrørende § 6 i lovforslaget.
 Med den foreslåede § 6 gives politiet mulighed for på bestemte  

 steder, hvor der efter våbenloven gælder et forbud mod at besidde eller bære  

 kniv mv., at foretage besigtigelse af personer samt undersøge tøj og  

 genstande,  

 herunder køretøjer, med henblik på at kontrollere, om nogen besidder eller  

 bærer våben.
 1.  

  

 Lars Holmberg  

 finder bl.a., at det er i strid med almindelige principper i dansk retspleje,  

 at stikprøvevisitation efter forslaget ikke kræver en konkret mistanke.
Justitsministeriet skal hertil bemærke, at politiet i  

 forebyggende eller fareafværgende øjemed kan træffe foranstaltninger, der  

 indebærer visse begrænsninger i borgernes bevægelsesfrihed, eller indebærer,  

 at  

 politiet må foretage indgreb i borgernes integritet.
Som eksempel herpå kan  

 nævnes, at politiet i forbindelse med arrangementer, der erfaringsmæssigt kan  

 udvikle sig til uroligheder, eksempelvis visse fodboldkampe, undertiden  

 foretager visitation af publikum og undersøger tøj og genstande i de  

 pågældendes besiddelse med henblik på at undersøge, om de pågældende er i  

 besiddelse  

 af farlige genstande.
Sådanne foranstaltninger træffes uden et konkret  

 mistankegrundlag  

 over for den enkelte, som visiteres, med hjemmel i retsplejelovens § 108, jf.  

 lovforslagets § 4 og § 5.
I lovforslagets  

 almindelige bemærkninger, pkt. 5.2.2., er der nærmere redegjort for  

 baggrunden  

 for forslaget om at indføre bestemmelsen vedrørende stikprøvevisitation på  

 bestemte steder rettet mod besiddelse af ulovlige våben.
Som det fremgår  

 heraf,  

 har Rigsadvokaten, Politidirektøren i København og Politimesterforeningen på  

 baggrund af de senere års kriminalitetsudvikling anbefalet, at der indføres  

 en  

 adgang for politiet til at foretage stikprøvevis kontrol efter våben i lighed  

 med § 7 a i den norske politilov.
En sådan hjemmel vil indebære en væsentlig  

 forbedret mulighed for at håndhæve våbenlovgivningen, hvilket vil kunne  

 medvirke til at begrænse omfanget af kriminalitet, hvor der benyttes våben.
Som der nærmere er  

 redegjort for i lovforslagets bemærkninger, skal en række betingelser efter  

 den  

 foreslåede bestemmelse være opfyldt, før politiet kan foretage  

 stikprøvevisitation.
Der er således ikke tale om, at politiet får en generel  

 mulighed for på hvilket som helst sted og et hvilket som helst tidspunkt at  

 foretage stikprøvevisitation af personer.
 Justitsministeriet er på den anførte baggrund ikke enig i, at  

 den foreslåede bestemmelse vil være et retspolitisk »skråplan«.
 2.  

  

 Lars Holmberg  

 anfører endvidere, at politiet med den foreslåede bestemmelse gives mulighed  

 for at foretage et alvorligt indgreb, og at en sammenligning med den kontrol,  

 der foretages af flyrejsende i lufthavne, ikke er reel.
 Som der nærmere er redegjort for i lovforslagets almindelige  

 bemærkninger, pkt. 5.2.4.1., indebærer visitation uden konkret mistanke mod  

 enkeltpersoner et indgreb af en vis intensitet.
 Sammenligningen i lovforslagets bemærkninger med  

 sikkerhedskontrollen i lufthavne tilsigter at forklare, at det, som politiet  

 kan foretage ved en stikprøvevisitation efter den foreslåede bestemmelse  

  dvs.  

 besigtigelse og/eller undersøgelse af tøj og tasker mv. på stedet  med  

 hensyn  

 til indgrebets intensitet svarer til, hvad borgerne i dag oplever som  

 flyrejsende i forbindelse med sikkerhedskontrollen i lufthavne.  

 Sammenligningen  

 er derimod ikke udtryk for, at det er Justitsministeriets opfattelse, at en  

 stikprøvevisitation efter den foreslåede bestemmelse nødvendigvis af borgerne  

 vil blive oplevet på samme måde som en visitation i en lufthavn.
 3.  

  

 I artiklen er  

 endvidere peget på, at den foreslåede bestemmelse indebærer fare for, at  

 politiet vil anvende bestemmelsen til at foretage undersøgelse af personer,  

 man  

 ikke mistænker for at besidde våben, men derimod for eksempelvis  

 narkotikabesiddelse.
Den foreslåede bestemmelse giver alene politiet mulighed for at  

 foretage stikprøvevisitation med henblik på at kontrollere, om nogen besidder  

 eller bærer våben.
Som det fremgår af lovforslagets almindelige bemærkninger,  

 pkt. 5.2.4.2., kan der ikke efter den foreslåede bestemmelse foretages  

 visitation mv. med henblik på at undersøge, om nogen er i besiddelse af  

 eksempelvis euforiserende stoffer.
Visitation med et sådant formål vil skulle  

 ske under iagttagelse af retsplejelovens almindelige bestemmelser om  

 legemsbesigtigelse som led i efterforskning.
Det fremgår endvidere af den foreslåede § 6, stk. 3, at  

 beslutning om på det pågældende sted i en periode at foretage  

 stikprøvevisitation skal træffes forudgående og skriftligt af politimesteren  

 eller den, der bemyndiges dertil.
Politiet skal i afgørelsen nærmere angive  

 konkrete forhold, der begrunder, at der på det pågældende sted må antages at  

 være en forøget risiko for vold og andre strafbare handlinger, som indebærer  

 fare for personers liv, helbred eller velfærd.
 4.  

  

 I artiklen  

 anføres, at den foreslåede bestemmelse rummer en risiko for at forværre  

 forholdet mellem politiet og vise grupper af borgere, idet  

 visitationsbestemmelsen vil blive anvendt selektivt i forhold til den type  

 personer, der på baggrund af politiets erfaringer i forvejen er i politiets  

 søgelys.
Justitsministeriet skal hertil bemærke, at politiet under  

 udøvelse af sin virksomhed ligesom andre offentlige myndigheder er underlagt  

 almindelige forvaltningsretlige principper om saglig forvaltning mv.
Som  

 nævnt  

 ovenfor vil bestemmelsen efter Justitsministeriets opfattelse kunne virke  

 præventivt  

 og medvirke til at begrænse omfanget af personfarlig kriminalitet.
 5.  

  

 Lars Holmberg anfører  

 endvidere, at lovforslaget ikke giver mulighed for, at en borger kan klage  

 over  

 en visitation, der er foretaget i medfør af den foreslåede bestemmelse.
Lovforslaget indeholder ikke særlige regler om adgang til at  

 påklage en beslutning om stikprøvevisitation.
Politimesterens  

 (politidirektørens) beslutning om stikprøvevisitation mv. i en periode vil  

 imidlertid efter dansk rets almindelige regler om administrativ rekurs og om  

 adgang til domstolsprøvelse kunne indbringes for Justitsministeriet og for  

 domstolene  

 af personer, der har en retlig interesse heri, jf. herved lovforslagets  

 almindelige bemærkninger, pkt. 5.2.4.5.
Den omstændighed, at der ikke i lovforslaget er medtaget særlige  

 regler om adgang til at klage over den enkelte visitation, indebærer heller  

 ikke, at den pågældende person er afskåret herfra.
Der vil således i medfør  

 af  

 de almindelige regler om klager over politipersonale kunne klages over  

 politiets  

 adfærd i forbindelse med det pågældende indgreb, jf. retsplejelovens kapitel  

 93  

 b.
 Spørgsmål nr. 19:
»I fortsættelse af  

 spørgsmål 18, jf.
L 159  bilag 11, bedes ministeren særskilt kommentere  

 følgende  

 afsnit på side 4 i artiklen: Visitation uden mistanke  et retspolitisk  

 skråplan, af ph.d.
Lars Holmberg, Københavns Universitet, Lov & ret,  

 2004,  

 nr. 3:
Det er i øvrigt  

 bemærkelsesværdigt, at der i forslaget henvises til Politikommissionens  

 forslag  

 til ny dansk politilov; dette forslag fastholder nemlig, at en udvidet  

 visitationsbeføjelse skal bygge på konkret mistanke.
Det samme gælder norsk  

 lov, som der også henvises til: Her kan politiet visitere også på åben gade,  

 men igen efter konkret mistanke.« Svar:
Det er korrekt, at den foreslåede bestemmelse i § 6 ikke bygger  

 på Politikommissionens lovudkast i betænkning nr. 1410/2002, jf.  

 lovforslagets  

 almindelige bemærkninger, pkt. 1.1., hvor dette fremgår.
Om baggrunden for  

 den  

 foreslåede § 6 henvises til besvarelsen af spørgsmål nr. 18 ovenfor og til  

 lovforslagets  

 almindelige bemærkninger, pkt. 5.2.4.
 Den foreslåede § 6 er udformet med udgangspunkt i en lignende  

 bestemmelse i § 7 a i den norske politilov.
Indholdet af § 7 a i den norske politilov er nærmere beskrevet i  

 lovforslagets almindelige bemærkninger, pkt. 5.2.3.1. Denne bestemmelse giver  

 politiet adgang til på offentligt sted at visitere personer eller køretøjer,  

 når der er grund til at undersøge, om nogen er i besiddelse af eller  

 opbevarer  

 våben.
Det er således ikke efter den norske bestemmelse et krav, at der  

 foreligger en konkret mistanke rettet mod den person, som bliver visiteret.  

 Derimod  

 skal der være tale om situationer eller om steder, hvor strafbare handlinger,  

 som krænker nogens liv, helbred eller frihed, erfaringsmæssigt finder sted,  

 eller hvor der er grund til at antage, at nogen planlægger eller forbereder  

 sådanne strafbare handlinger.
