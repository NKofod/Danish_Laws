Nr BTL 157 Betænkning over Forslag til lov om afgift efter brændstofforbrug for visse  

 personbiler   

 Nr L 157 1996-97, 1. samling Afgivet af Skatteudvalget Afgivet: 19970523 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Advokatrådet, Andersen Motor A/S, Danmarks Automobilforhandler Forening, Dansk Handicap Forbund, Danske Biludlejere, Danske Sælgere, De Danske Bilimportører, FDM, Fiat Automobiler Danmark A/S, Ford Motor Company A/S, Lind & Cadovius, Advokataktieselskab, Lou, Anna og Jean Steen, Hillerød, Møller, Jan E., Vojens, NOAH-TRAFIK, Pedersen, Lars Bo, Charlottenlund, Sabinsky, Helen, Næstved og Skibsted, Ellen, Tisvildeleje.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med de af skatteministeren stillede  

 ændringsforslag.
Et andet mindretal (Venstres, Det Konservative Folkepartis og  

 Centrum-Demokraternes medlemmer af udvalget) indstiller lovforslaget til  

forkastelse ved 3. behandling.
Mindretallet vil hverken stemme for  

 eller imod de stillede ændringsforslag.
Et tredje mindretal (Fremskridtspartiets og Dansk Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Mindretallet vil stemme imod de stillede ændringsforslag.
 ÆndringsforslagAf skatteministeren, tiltrådt af et mindretal  

 (S, SF, RV og EL):
 Til § 3 1) Stk. 2 affattes således:
»Stk. 2. De i stk. 1 under A og B angivne beløb reguleres  

 årligt med 2,0 pct. tillagt eller fratrukket den af finansministeren  

 bekendtgjorte tilpasningsprocent for det pågældende finansår efter lov om en  

 satsreguleringsprocent.
Der tillægges 1,5 procentpoint for hvert år efter  

 1997. Procenten beregnes med en decimal.
De således regulerede beløb afrundes  

 opad til nærmeste kronebeløb, der er deleligt med 100. Regulering efter 1.  

 pkt. foretages første gang med virkning for 1998.« Til § 16 2) Stk. 2 affattes således:
»Stk. 2. Loven finder anvendelse på biler, der registreres  

 første gang den 1. juli 1997 eller senere, jf. dog stk. 4.« 3) Efter stk. 2 indsættes som nye stykker:
 »Stk. 3. For biler registreret første gang i perioden 1. juli  

 1997 til 31. oktober 1997 har loven virkning fra og med 1. november 1997.
Stk. 4. Biler registreret første gang i perioden 30. januar 1997  

 til 1. juli 1997 omfattes af loven, hvis det over for  

 registreringsmyndigheden godtgøres, at bilen er omfattet af lovens § 1.  

 Ændringen har virkning fra anmeldelsesdagen.« Bemærkninger Til nr. 1 Bestemmelsen er omformuleret, så den svarer til affattelsen af  

 en tilsvarende bestemmelse i det samtidig fremsatte lovforslag om ændring af  

 registrerings- og vægtafgiftslovene (omlægning af varebilbeskatningen m.v.).
 Til nr. 2 og 3 Det foreslås, at virkningstidspunktet ændres til den 1.  

 november 1997, dog således, at biler registreret i perioden 1. juli til 31.  

 oktober 1997 omfattes af afgiften med virkning fra og med 1. november 1997.  

 Samtidig foreslås, at nye biler, der er indregistreret efter lovforslagets  

 fremsættelsesdag den 30. januar 1997, også får mulighed for at blive omfattet  

 af afgiften.
 Med hensyn til ændringsforslagenes provenumæssige virkninger henvises til  

 de stillede ændringsforslag om ændringer af varebilbeskatningen.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Peter  

 Hansen-Nord (V) Jens Løgstrup Madsen (V) Flemming Hansen (KF) fmd.  

Gitte Seeberg (KF) Kristian Thulesen Dahl (DF) Kim Behnke (FP) Tilægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Endvidere har udvalget modtaget skriftlig henvendelser fra Lars Bang,  

 Valby og Lind & Cadovius, Advokataktieselskab.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med det stillede ændringsforslag.
Et andet mindretal (Venstres, Det Konservative Folkepartis og  

 Centrum-Demokraternes medlemmer af udvalget) indstiller lovforslaget til  

forkastelse ved 3. behandling.
Mindretallet vil stemme hverken for  

 eller imod det stillede ændringsforslag.
Et tredje mindretal (Fremskridtspartiets og Dansk Folkepartis  

 medlemmer af udvalget) indstiller lovforslaget til forkastelse ved 3.  

 behandling.
Mindretallet vil dog stemme for det stillede ændringsforslag.
 ÆndringsforslagAf skatteministeren, tiltrådt af et flertal  

 (udvalget med undtagelse af V, KF og CD):
 Til § 16 1) I stk. 4, 2. pkt., indsættes efter  

 »anmeldelsesdagen«: », dog tidligst fra 1. november  

 1997«.
Bemærkninger Til nr. 1 Ved ændringsforslaget præciseres, at biler, der er registreret  

 efter fremsættelsen, men inden 1. juli 1997, og som ønskes overført fra at  

 betale vægtafgift til at betale brændstofafhængig afgift, først kan blive  

 omfattet af den brændstofafhængige afgift fra 1. november 1997 ligesom biler,  

 der registreres den 1. juli 1997 eller senere.
