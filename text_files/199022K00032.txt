Nr LSF 32 Forslag til Lov om ændring af lov om ændring af forskellige skattelove  

 (Forlængelse af dele af skibsværftsaftalen) Fremsat af Nyrup Rasmussen (S) Poul Andersen (S) Ole Vagn Christensen (S)  

 Eva Fatum (S) Lotte Henriksen (S) Sonja Mikkelsen (S) Erling Olsen (S) Løvig  

 Simonsen (S) Bjørn Westh (S) den 28. december 1990 Vedtaget ved tredjebehandling den 7. februar 1991 Lov nr. 120 af 01/03/1991 § 1 I lov nr. 767 af 12. november 1986 om ændring af forskellige skattelove.  

 (Skibsværftsaftalen), som ændret ved lov nr. 74 af 3. februar 1989, foretages  

 følgende ændring:
 I § 7, stk. 4, ændres »31. december 1991« til: »31.  

 december 1992«, og »31. december 1993« ændres til: »31.  

 december 1994«.
§ 2 Loven træder i kraft dagen efter bekendtgørelsen i Lovtidende.
Loven har  

 virkning fra og med den 1. januar 1991.
Oprindeligt fremsat forslag § 1 I lov nr. 767 af 12. november 1986 om ændring af forskellige skattelove.  

 (Skibsværftsaftalen), som ændret ved lov nr. 74 af 3. februar 1989, foretages  

 følgende ændring:
 I § 7, stk. 4, ændres »31. december 1991« til: »31.  

 december 1992«, og »31. december 1993« ændres til: »31.  

 december 1994«.
§ 2 Loven træder i kraft dagen efter bekendtgørelsen i Lovtidende.
Loven har  

 virkning fra og med den 1. januar 1991.
Bemærkninger til lovforslaget 1. Lovforslaget har til formål at gennemføre de ændringer af  

 skattelovgivningen, der er nødvendige, for at den igangværende aftrapning af  

 indekslåneordningen for skibe kan udskydes med et år, jf. skibsværftsaftalen  

 fra august 1986 og især industriministerens aktstykke nr. 55 af 4. november  

 1988.
 I tæt sammenhæng med lovforslaget vil forslagsstillerne stille  

 ændringsforslag til finanslovforslaget for 1991, således at årstallet  

 »1992« ændres til »1993« i § 26.34.21 (tekstanm. nr. 61),  

 og således at § 26.34.21 (tekstanm. nr. 61) får følgende ordlyd:
»Industriministeren bemyndiges til at udstede en inflationsgaranti i  

 forbindelse med Danmarks Skibskreditfonds udstedelse af indeksregulerede  

 obligationer til finansiering af ny- og ombygning af skibe kontraheret inden  

 udgangen af 1992 til levering inden udgangen af 1994. Garantien omfatter  

 ydelser på Skibskreditfondens obligationer, der - afhængig af obligationernes  

 pålydende rentesats - følger af en inflation, som overstiger enten 1,5 pct.  

 eller 3,0 pct. p.a.
De inflationsgaranterede indekslån kan maksimalt andrage  

 60 pct. af kontraktsummen for kontrakter indgået inden udgangen af 1989 til  

 levering inden udgangen af 1991, maksimalt 45 pct. af kontraktsummen for  

 kontrakter indgået inden udgangen af 1991 til levering inden udgangen af 1993  

 og maksimalt 30 pct. af kontraktsummen for kontrakter indgået inden udgangen  

 af 1992 til levering inden udgangen af 1994«.
2. Lovforslaget går ud på at forlænge den tidsbegrænsede fritagelse for  

 realrenteafgift og kursgevinstbeskatning for indeksobligationer udstedt af  

 Danmarks Skibskreditfond som led i skibsværftsaftalen.
Endvidere går  

 lovforslaget ud på at forlænge den tidsbegrænsede skattefritagelse for den  

 særlige inflationsgaranti, som kan ydes efter skibsværftsaftalens  

 indeksfinansieringsordning.
 Lovforslaget - og det tilknyttede ændringsforslag til finanslovforslaget  

 for 1991 - skal ses på baggrund af den konkurrencemæssige situation, der er  

 skabt for den europæiske værftsindustri efter vedtagelsen af 7. EF-direktiv  

 om støtte til skibsbygningsindustrien og fastsættelsen af støtteloftet i EF  

 for 1991.
3. Den 26. november 1990 vedtog EF's Ministerråd et nyt direktiv om støtte  

 til skibsbygningsindustrien.
I direktivet fastlægges de overordnede rammer  

 for støtte til værftsindustrien i EF i årene 1991-1993. Idet direktivet  

 omfatter skibe leveret indtil 3 år efter direktivets udløb, omhandler  

 direktivet reelt perioden frem til udgangen af 1996.
 Ifølge direktivet fastsætter EF-Kommissionen med intervaller af højst 12  

 måneder en øvre grænse for den støtte, der må ydes til værfterne i de enkelte  

 medlemslande.
På et møde den 12. december 1990 har Kommissionen for 1991 fastsat et  

 støtteloft på 13 pct. for kontrakter på 10 mio.
ECU (ca. 79 mio. kr.) eller  

 mere og 9 pct. for kontrakter mindre end 10 mio.
ECU.
 EF-støtteloftet for kontrakter indgået i 1990 er henholdsvis 20 pct. og 14  

 pct.
 4. Folketingets Finansudvalg godkendte den 17. november 1988 et aktstykke  

 af 4. november 1988 fra industriministeren, hvorved skibsværftsaftalens  

 indeksfinansieringsordning aftrappes over en 3-årig periode (1989-1991).
 Beslutningen er siden blevet bekræftet i de årlige finanslove - senest i  

 finansloven for 1990, § 17.03.01.53.02 (tekstanm. nr. 54), hvor  

 industriministeren bemyndiges til at udstede en inflationsgaranti i  

 forbindelse med ordningen.
Ordningen betyder, at ny- og ombygninger af skibe kan finansieres af  

 obligationer udstedt af Danmarks Skibskreditfond i en kombination af  

 indekslån og lån på OECD-lignende vilkår, hvor anvendelsen af indekslån  

 gradvis reduceres.
Pr. 1. januar 1992 vil skibsfinansieringen således med den  

 nuværende aftrapning alene bestå af nominelrentelån på 80 pct. af  

 kontraktsummen.
 Indeksfinansieringsordningens aftrapning er vist i tabel 1.
 Tabel 1: Indeksfinansieringsordningens nuværende aftrapning.
 Det danske støtteniveau er sammenstillet med EF-støtteloftet i  

 nedenstående tabel 2 og 3.
 6. Skibsværfterne i Europa søger sædvanligvis i december måned at  

 forhandle sig til nye kontrakter om fremtidig levering af skibe. Årets første  

 11 måneder er anvendt til projektering, forhandling af underleverandøraftaler  

 og andre forhold, som indgår i en nybygningskontrakt.
 Rederne er næsten umulige at få i tale før sidst på året, fordi de venter  

 på EF-Kommissionens afgørende beslutninger om støttelofter for det kommende  

 år, støttelofter, som i de fleste EF-lande bliver udnyttet fuldt ud.
 Tabel 2: Finansieringsstøtte i procent af kontraktsummen, jf.  

 EF-støtteloftet (EF), den nuværende danske ordning (DK I) og den forlængede  

 danske ordning (DK II) - udgangspunkt i kontraheringstidspunktet.
 *) EF-støtteloftet for 1992 og 1993 ventes fastsat i henholdsvis december  

 1991 og december 1992.
 De kontrakter, som de europæiske værfter indgår for øjeblikket, indebærer  

 aflevering af skibene i 1993 og 1994. Dette er normal leveringstid for større  

 skibsværfter.
Tyske, franske, spanske, italienske, hollandske og britiske værfter, som  

 søger at afsætte de samme skibstyper som de danske værfter, har efter  

 EF-Kommissionens beslutning en meget gunstig forhandlingsposition.
De vil  

 nemlig modtage mindst 13 pct. af en given kontraktsum i direkte statsstøtte  

 for leverancer til effektuering i 1993 og 1994.
For danske værfter er situationen med de gældende danske bestemmelser  

 ganske anderledes.
For leverancer i 1993 ydes rederne en finansieringsstøtte,  

 der svarer til 6,2 pct. af kontraktsummen, og i 1994 er finansieringsstøtten  

 0 pct.
For leverancer i 1994 er danske værfters konkurrenceparameter alene  

 lønsummen over for de øvrige EF-værfters lønsum minus subsidieelementet.
Med  

 den gældende omkostningsstruktur for et skib betyder det, at når  

 konkurrenterne gives 13 pct. i subsidie - og danske værfter 0 pct., skal de  

 danske værfter reducere lønsummen fra 17 pct. til 4 pct. af kontraktsummen  

 for at være ligestillet.
Det er helt umulige betingelser, selv om danske  

 værfter er Europas mest effektive.
 Tabel 3: Finansieringsstøtte i pct. af kontraktsummen ifølge  

 EF-støtteloftet (EF), den nuværende danske ordning (DK I) og den forlængede  

 danske ordning (DK II) - udgangspunkt i leveringstidspunktet.
 *) EF-støtteloftet for 1992 ventes fastsat i december 1991.
7. For delvis at afbøde den konkurrenceforvridning, som den fortsatte  

 skibsbygningssubsidiering indebærer til ugunst for den ellers  

 konkurrencedygtige danske værftsindustri, bør den igangværende aftrapning af  

 den danske indekslåneordning for skibe udskydes med et år, således at ordrer  

 placeret i 1991 med kontraktlig levering senest i 1993 kan finansieres på i  

 øvrigt gældende 1990-vilkår (45 pct. indekslån og 35 pct.
OECD-lån) og ordrer  

 placeret i 1992 og leveret senest i 1994 kan finansieres på de p.t. gældende  

 1991-vilkår (30 pct. indekslån og 50 pct.
OECD-lån). Pr. 1. januar 1993 vil  

 skibsfinansieringen således alene bestå af nominalrentelån på 80 pct. af  

 kontraktsummen.
Med den foreslåede forlængelse af aftrapningsordningen vil støtteelementet  

 i finansieringen af skibe leveret i 1993 udgøre ca. 3/4 af EF's støtteloft  

 opgjort i henhold til EF's opgørelsesmetode og en dansk referencerente på 10  

 pct.
For leverancer i 1994 vil støtteelementet i finansieringen tilsvarende  

 udgøre ca. 1/2 af EF's støtteloft forudsat et dansk renteniveau på 10 pct.
 8. Indekslån til finansiering af skibe udstedes af Danmarks  

 Skibskreditfond med en pålydende rente på 21/2 pct. p.a. eller en pålydende  

 rente på 4 pct. p.a.
 Låntager forpligtes til alene at betale renter og afdrag på basis af  

 indeksregulering svarende til en årlig inflation på enten 3 pct. for 21/2  

 pct.-obligationer eller 11/2 pct. for 4 pct.-obligationer, idet staten  

 påtager sig at dække omkostningerne ved en eventuel indeksregulering  

 herudover.
 Lånene udbetales kontant af Danmarks Skibskreditfond, hvis  

 indeksobligationer overtages af Danmarks Nationalbank til kurs pari.  

 Udbetalingen under den statslige indeksgaranti medfører ikke beskatning for  

 låntager.
 Hvert enkelt lån forhåndsgodkendes af Industriministeriet for at sikre, at  

 lånevilkårene stedse respekterer Danmarks forpligtelser over for EF og OECD.
 9. EF's 7. direktiv om støtte til skibsbygningsindustrien og fastsættelsen  

 af EF's støttelofter for 1991 er vigtige skridt i den rigtige retning.
 De danske bestræbelser på at opnå yderligere afvikling af værftssubsidier  

 gennem internationale aftaler bør fortsættes især i EF- og OECD-regi.
 Såfremt det i aftrapningsperioden lykkes at etablere internationale  

 aftaler om væsentlige yderligere reduktioner i den maksimalt tilladte  

 værftsstøtte, må den danske aftrapningsordning igen tages op til revision.
 Såfremt EF-Kommissionen imod forventning ikke i betydende grad nedsætter  

 støtteloftet yderligere for 1992, må den danske aftrapningsordning ligeledes  

 tages op til revision.
