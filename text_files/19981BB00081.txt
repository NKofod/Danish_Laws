Fremsat den 2. februar 1999 af  

 Jann Sjursen (KRF), Flemming Kofod-Svendsen (KRF), Ole&nb  

 sp;M.
Nielsen (KRF) og Tove Videbæk (KRF) Forslag til folketingsbeslutning om parrådgivning Folketinget opfordrer regeringen til i næste  

 folketingsår at fremsætte de fornødne lovforslag og  

 foretage de nødvendige ændringer i bekendtgørelser,  

 cirkulærer og andre administrative forskrifter med henblik på at  

 sikre alle ægtepar frivillig ægteskabs- og  

 skilsmisserådgivning efter følgende retningslinjer:
 1)	Alle ægtepar skal have ret til parrådgivning.
 2)	Amtskommunerne skal tilbyde rådgivningen - enten i eget regi  

 eller ved aftale eller driftsoverenskomst med private organisationer m.v.
 3)	Brugerne skal selv betale en vis del af rådgivningen.
 4)	Rådgivningen skal være tværfaglig.
 5)	Parrådgivning skal tilbydes fra 1. juli 2000.
Bemærkninger til forslaget Almindelige bemærkninger 1. Formålet med beslutningsforslaget Formålet med forslaget er at forebygge skilsmisser.  

 Dette skal ske ved at tilbyde rådgivning, der skal sigte mod at  

 gøre ægtepar i stand til at løse deres problemer inden  

 for ægteskabets rammer.
2. Baggrunden for beslutningsforslaget 2.1. Indledning Baggrunden for forslaget er den høje  

 skilsmisseprocent i Danmark.
I 1997 blev der viet 34.163 par, mens 12.848  

 andre par blev skilt samme år (Statistisk tiårsoversigt  

 1998).
Forebyggelse af skilsmisse og separation er en vigtig  

 opgave at prioritere for samfundet.
Skilsmisser har mange ofre og afledte  

 negative konsekvenser, herunder især for børnene.
De koster  

 desuden samfundet mange ressourcer.
Mange ægteskaber kan reddes, hvis ægteparrene  

 får ekstern hjælp til at løse deres problemer.
Det viser  

 resultater af ægteskabsmægling gennem tilbud om en uvildig og  

 anonym rådgivning, hvor psykologer og jurister rådgiver og  

 mægler.
2.2. Afskaffelse af obligatorisk rådgivning inden skilsmisse og  

 separation Ved lov nr. 209 af 5. april 1989 blev den obligatoriske  

 rådgivning før separation og skilsmisse afskaffet.  

 Justitsministeren blev i stedet bemyndiget til at indføre regler om  

 frivillig rådgivning af ægtefæller inden separation og  

 skilsmisse.
Der blev endvidere nedsat en arbejdsgruppe til at  

 undersøge det nærmere behov for en sådan  

 rådgivning.
I de almindelige bemærkninger til lovforslaget (jf.  

 lovforslag nr.
L 36, folketingsåret 1988-89, Folketingets forhandlinger  

 sp. 141, 939, 7954 og 8234, Till.
A sp. 1101, Till.
B sp. 987 og Till.
C sp.  

 707) blev parrådgivningens gavnlighed fremhævet:
»Tanken om at tilbyde parrådgivning som middel til  

 at bevare ægteskaber, hvori der er opstået konflikter, er  

 umiddelbart rigtig.
Det vil jo være langt det bedste for familien,  

 herunder børnene, hvis man kan hjælpe ægtefællerne  

 til at få bearbejdet deres problemer på en sådan  

 måde, at ægteskabet og familien kan bevares....
Uanset hvor rigtig tanken om parrådgivning som  

 hjælp til bevarelse af ægteskaber end er, må man imidlertid  

 gøre sig klart, at der også er visse problemer forbundet hermed.  

 En parrådgivning, der foretages på så fremskredent et  

 tidspunkt, at ægtefællerne har søgt separation eller  

 skilsmisse, har nok mindre udsigt til succes end en rådgivning, der  

 tilbydes, inden konflikterne er blevet så dybe, at parterne har taget  

 skridt til at opløse ægteskabet.« 2.3. Forsøg med parrådgivning i statsamter 2.3.1. Nordjyllands Statsamt I midten af 1980'erne gennemførte Nordjyllands  

 Statsamt et tværfagligt forsøg med parrådgivning på  

 et tidligt tidspunkt.
Rådgivningen havde i vidt omfang karakter af en  

 korttidsindsats ud fra en kriseteoretisk tankegang.
Det gennemsnitlige antal  

 møder mellem rådgiverne og parterne var ca. 3, og den  

 gennemsnitlige samtaletid var 7,6 timer pr. par.
I forsøgsordningen  

 indgik ca. 20 psykiatere, psykologer, socialrådgivere, enkelte  

 pædagoger, sygeplejersker, en praktiserende læge og 10-15  

 jurister m.fl. fra statsamt og retsvæsen.
Generelt konkluderede  

 rådgiverne, at det må antages, at der eksisterer et stort  

 udækket behov for rådgivning i samlivskriser.
Man anslog behovet  

 til på landsplan at være mellem 2500 - 3000 rådgivninger  

 pr. år.
Der deltog 47 par i forsøget.
I forsøgsperioden  

 henvendte der sig 363 par.
Udvælgelsen af parrene var gjort  

 afhængig af, om der var ledig rådgivningskapacitet.
2.3.2. Københavns og Ringkjøbings Statsamter I umiddelbar forlængelse af forsøget i  

 Nordjylland blev der foreslået en forsøgsordning i  

 Københavns og Ringkjøbings Statsamter med parrådgivning.  

 Ideen med forsøget var at tilvejebringe materiale, der kunne danne  

 grundlag for en samlet vurdering af, hvorledes en frivillig ordning ville  

 virke i praksis.
Det var overladt til statsamternes skøn, hvorvidt  

 et ægtepar skulle have tilbud om parrådgivning.
Det var forudsat,  

 at rådgivningen i gennemsnit ville bruge 4 samtaletimer pr. sag, et  

 tidsforbrug på 2 timer pr. sag til statsamtets personale og 1 time pr.  

 sag til opfølgning.
Samtalerne skulle varetages af psykologer og/eller  

 jurister.
Hvis juristen deltog, var der notatpligt, for så vidt angik  

 faktiske omstændigheder, der kunne være af betydning ved  

 statsamtets senere afgørelse.
Forsøget omfattede fortrinsvis par, der havde taget  

 skridt i retning af skilsmisse eller separation, eller hvis dette ville  

 være det mest sandsynlige udfald af uoverensstemmelserne.
Dette  

 skyldtes formuleringen af bestemmelsen i lov om ægteskabs  

 indgåelse og opløsnings § 43, stk. 2, der lyder således:  

 »Justitsministeren kan fastsætte regler om frivillig rådgivning  

 af ægtefæller, inden der meddeles separation eller skilsmisse«.  

 Dog blev der også gennemført rådgivning for ægtepar,  

 der ikke stod på tærsklen til skilsmisse eller separation.  

 Resultatet af forsøget blev beskrevet i et notat, hvoraf det fremgik,  

 at en betragtelig del af de ægtefæller, der deltog i  

 forsøget, besindede sig og gav ægteskabet en ny chance.
2.4. Lovforslag om parrådgivning I 1994 fremsatte daværende justitsminister  

 Bjørn Westh et lovforslag, der skulle gøre  

 forsøgsordningen permanent, jf. lovforslag nr.
L 104,  

 folketingsåret 1994-95, Folketingets forhandlinger side 1706 og 2100 og  

 Till.
A side 1157. Lovforslaget udelukkede den meget tidlige  

 rådgivning.
Begrundelsen for udelukkelsen af disse ægtepar var,  

 at der var mulighed for almindelig rådgivning i kommunerne.
Hertil kom  

 muligheden for familiesagkyndig rådgivning i statsamterne under en  

 forældremyndighedssag.
Forslaget kom aldrig til 2. behandling.
2.5. Eksisterende muligheder for rådgivning Kommunerne har en almindelig  

 rådgivningsforpligtelse, der fremgår af § 3 i lov om social  

 service.
Statsamterne skal tilbyde børnesagkyndig rådgivning i  

 forbindelse med tvister om forældremyndighed og samvær, jf. lov  

 om forældremyndighed og samvær § 28. Denne rådgivning  

 fokuserer primært på, hvad der er bedst for barnet.
Som et 1-årigt forsøg har Københavns  

 Statsamt i 1998 mæglet i konflikter mellem forældre.
Her er fokus  

 altså primært på forældrene.
Rådgivningen har  

 som formål at hjælpe forældrene til selv at indgå  

 aftaler om forældremyndighed og samvær, så en administrativ  

 afgørelse kan undgås.
Forsøget sluttede med udgangen af  

 1998, og Center for Alternativ Samfundsanalyse (CASA) skal herefter evaluere  

 resultaterne af forsøget.
Det er også muligt at modtage parrådgivning  

 hos en præst.
Rådgivning hos præsten er som de  

 øvrige muligheder for rådgivning gratis.
2.6. Ægteskabs- og Skilsmissehjælpen Den selvejende institution Ægteskabs- og  

 Skilsmissehjælpen har ved sit virke påvist et vedvarende stort  

 behov for parrådgivning uanset den individuelle brugerbetaling, og i  

 øjeblikket står over 100 par på venteliste.
Ventetiden  

 på rådgivningen er over 1 år.
Institutionen har gode resultater med rådgivningen,  

 ligesom statsamterne havde under forsøgsordningen i 1990-91.  

 Betalingen for rådgivningen er en individuel timeløn.  

 Ægteskabs- og Skilsmissehjælpen er ikke landsdækkende, men  

 har rådgivninger i København og Aalborg.
Både  

 forsøgene i statsamterne og Ægteskabs- og  

 Skilsmissehjælpens arbejde har båret frugt i form af fortsatte  

 ægteskaber - nogle på et nyt grundlag.
Den vejledning, forældre i dag kan få i  

 statsamterne ved uenighed om forældremyndighed og samvær, drejer  

 sig om barnet (børnesagkyndig rådgivning). Der er desuden behov  

 for, at  forældrenes problemer bliver løst og det  

 på et så tidligt tidspunkt som muligt.
Det er bedre at forebygge  

 end at helbrede.
Der vil stadig være behov for  

 forældrerådgivning i forbindelse med samværssager m.v. i  

 statsamterne.
Dette gavner i sidste ende også børnene.
2.7. Forslagets økonomiske konsekvenser I øjeblikket ligger skilsmissetallet på  

 omkring 13.000 årligt.
Det vurderes, at ikke alle 13.000 vil  

 søge parrådgivning.
Hvis man kombinerer dette tal med  

 intentionen om en tidlig rådgivning, skønnes det, at det totale  

 behov for den foreslåede rådgivning vil blive ca. 15.000  

 rådgivningsforløb.
De vil med et rådgivningsforløb  

 på gennemsnitligt 8 timer i alt koste det offentlige ca. 21 mio. kr.  

 årligt.
Der forudsættes en egenbetaling på halvdelen af  

 beløbet, der for eksempel kan være afhængig af individuel  

 betalingsevne.
Herefter bliver nettoudgiften ca. 10 mio. kr.
Bemærkninger til beslutningsforslagets enkelte  

 punkter Ad 1 I overensstemmelse med formålet med  

 rådgivningen skal den tilbydes alle par, der har problemer i samlivet,  

 på et så tidligt tidspunkt, at skilsmisse og separation kan  

 undgås.
Det skal altså ikke være en betingelse, at der er  

 taget skridt til ophævelse af samlivet, eller at der i øvrigt  

 foreligger kvalificerede samlivsproblemer.
En afklaring af problemerne i samlivet vil i nogle  

 tilfælde indebære, at den valgte løsning bliver en  

 skilsmisse - dog på et mere klart og velbegrundet grundlag.
Dette vil  

 også kunne medføre en afklaring af ofte stridsfyldte  

 spørgsmål i forbindelse med en skilsmisse såsom  

 forældremyndighed og samvær med børnene.  

 Rådgivningen vil derfor under alle omstændigheder være  

 hensigtsmæssig og tjene et formål.
Ad 2 Amtskommunernerne skal have ansvaret for  

 rådgivningen.
Primærkommunernes almindelige  

 rådgivningsforpligtelse i lov om social service er ikke  

 tilstrækkelig til løsning af denne form for samlivsproblemer.  

 Amterne vil derimod have mulighed for at tilbyde den nødvendige  

 ekspertise i kraft af deres størrelse og øvrige opgaver.
Amtet  

 er desuden ikke inddraget i den konkrete økonomiske hjælp, som  

 en familie i krise også kan have brug for.
Rådgiverne skal ikke  

 være en del af løsningen på familiens problemer.
Statsamterne er ikke egnede til en opgave, der  

 kræver sikring af anonymitet og uvildighed.
Notatpligten er i modstrid  

 med ønsket om uvildighed. Ægtepar skal ikke kunne frygte senere  

 at blive konfronteret med omstændigheder, som blev sagt under en  

 rådgivning.
Statsamtet er endvidere uegnet, fordi det er den myndighed,  

 man kommer i kontakt med, hvis man skal skilles, separeres, have afgjort en  

 sag om samvær eller forældremyndighed m.v.
Da Ægteskabs- og Skilsmissehjælpen endnu ikke  

 har vokset sig landsdækkende, kan institutionen ikke få opgaven  

 direkte.
Men det forudsættes, at amterne kan aftale, at for eksempel  

 Ægteskabs- og Skilsmissehjælpen eller andre lignende  

 institutioner varetager rådgivningsopgaven på amtets vegne.
Andre  

 løsningsmodeller kan også komme på tale.
Det vigtigste er,  

 at rådgivningen bliver tilbudt og opfylder visse kvalitetskrav.  

 På denne måde bliver opgaveløsningen præget af den  

 nødvendige fleksibilitet alt efter de lokale muligheder og  

 ønsker.
Ad 3 Ægteskabs- og Skilsmissehjælpens arbejde har  

 vist, at en vis brugerbetaling ikke afholder par fra at søge  

 rådgivning.
Viljen til at betale for rådgivningen kan derimod  

 være et tegn på, at man også har vilje til at redde  

 forholdet.
Derved undgår man tillige, at folk henvender sig, før  

 deres problemer er af en vis tyngde.
Om betalingen skal være en  

 individuel timeløn eller et fast beløb, må afklares.
Et  

 individuelt beløb synes dog at være bedst i overensstemmelse  

 med, at brugerbetalingen skal virke motivationsfremmende uden at afholde  

 nogen fra tilbudet.
Ad 4 Rådgivningen skal tilbydes af psykologer og jurister  

 efter behov.
Det vil oftest være i de situationer, hvor skilsmisse  

 eller separation er på tale, at juristen kommer ind i billedet.  

 Herudover bør det være muligt for det enkelte amtsråd at  

 beslutte, at andre skal inddrages i rådgivningen.
Skriftlig fremsættelse Jann Sjursen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 parrådgivning.
(Beslutningsforslag nr.
B 81).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
