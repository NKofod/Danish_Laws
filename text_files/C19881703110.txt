 Vejdirektoratet har forhandlet med Entreprenørforeningen om ændring af  

 Entreprenørforeningens forbehold, udsendelse 49/87 af 19. december 1987, pkt.  

 12, hvori der står »at Entreprenørens ansvar for mangler ophører 5 år  

 efter arbejdets aflevering«.
Entreprenørforeningen ønsker ikke at udelade pkt. 12 af forbeholdet.
Men  

 Entreprenørforeningen har med vedlagte medlemsudsendelse nr. 7/88 af 19.  

 februar 1988 meddelt, at ved anlægsarbejder for statslige bygherrer under  

 Trafikministeriet »kan forbeholdets bestemmelse om 5- års-ansvar  

 frafaldes under kontraktforhandlingene«.
 Vejdirektoratet skal derfor herved anmode om, at entreprisekontrakter  

 vedrørende arbejder på hovedlandevejsnettet indgås under den forudsætning, at  

 pkt. 12 i Entreprenørforeningens forbehold frafaldes af entreprenøren ved  

 kontraktforhandlingene.
 Såfremt der er behov for yderligere oplysninger kan henvendelse rettes til  

 afdelingsingeniør Mogens Fejer.
Med venlig hilsen Bendt Jørgensen Erhvervsforhold 5 års-forbeholdet I stigende grad finder 5-årssystemet nu anvendelse i byggeriet.
Der  

 mangler kun en aftale med de institutionelle bygherrer, men den er på vej.
På anlægsområdet går det lidt langsommere, fordi det ikke har været muligt  

 at nå noget resultat i forhandlingerne med Trafikministeriet.
Det har heller  

 ikke været muligt at nå til enighed med ministeriet om en overgangsordning,  

 der skulle være gældende, indtil de nye AB bliver vedtaget.
 Samtidig har AB-revisionsudvalget under Boligministeriet begyndt sit  

 arbejde, og der er efter Entreprenørforeningens opfattelse god grund til at  

 forvente indførelse af et 5-års entreprenøransvar i de nye AB.
Det må nu vurderes, om det er omkostningerne værd at genoptage  

 konfliktsituationen for anlægsarbejder under Trafikministeriet for at  

 gennemtvinge det 5-års entreprenøransvar tidligere end ved de nye AB.
Det er  

 foreningens vurdering, at det er det ikke.
Derfor vil det ikke kunne opfattes  

 som ukollegialt, hvis en medlemsvirksomhed frafalder 5-årsforbeholdet under  

 kontraktsforhandlinger om anlægsarbejder med disse bygherrer.
Faktisk er  

 situationen den, at tilbud fra Entreprenørforeningens medlemmer af de  

 statslige bygherrer under Trafikministeriet i kontraktforhandlinger vil blive  

 behandlet, som om de ikke var afgivet med forbehold om 5-års ansvar, altså  

 uden nogen kapitalisering ved frafald af denne forbeholdsbestemmelse.
 Situationen kan herefter sammenfattes således:
Statslige bygherrer under trafikministeriet For anlægsarbejder: Forbeholdsbestemmelsen om 5-års ansvar kan frafaldes  

 under kontraktsforhandlingerne.
For byggearbejder: Forbeholdsbestemmelsen om 5-års ansvar fastholdes.
Det  

 vil blive respekteret, da også statslige bygherrer under Trafikministeriet  

 for byggearbejders vedkommende skal følge ansvarscirkulæret.
Kommuner og amtskommuner I Entreprenørforeningens nuværende forbehold 49/87 af 19. december 1987 er  

 der henvist til den aftale, som er indgået med Kommunernes Landsforening og  

 Amtsrådsforeningen.
Forbeholdsbestemmelsen om 5-års ansvar fastholdes i  

 kontraktsforhandlingerne i overensstemmelse hermed.
Forsikringsselskaber, pensionskasser, ATP og Lønmodtagernes Dyrtidsfond Forhandlingerne med disse forløber positivt, men er endnu ikke afsluttet.  

 Det er aftalt, at indtil da kan indføjes følgende bestemmelse under  

 kontraktsforhandlingerne i entrepriseaftalen:
»Organisationernes standardforbeholdsbestemmelse om 5 års ansvar  

 udgår.
I det omfang, der ved de igangværende forhandlinger mellem  

 Assurandør-Societetet, Pensionskasserådet.
Lønmodtagernes Dyrtidsfond, ATP,  

 Byggefagenes kooperative Landssammenslutning, Entreprenørforeningen og  

 Håndværksrådet opnås enighed om 5-års forældelse af entreprenøransvaret, er  

 parterne enige om at denne forældelsesregel også skal gælde for nærværende  

 aftale.« Alle andre statslige og private bygherrer Forbeholdsbestemmelsen om 5-års ansvar fastholdes, og der gælder ingen  

 overgangsordninger.
