Vejledning om de forhandlingsregler, der gælder for  

 tjenestemænd m.fl. ved folkekirkens kirker og kirkegårde (  

  

 til menighedsrådene m.fl.) Indhold:
1. Lovgrundlaget 2. Aftaleområdet 3. Centralorganisationerne 4. Tjenestemandsorganisationerne 5. Forhandlingsretten 6. Forhandlingspligtens omfang A.  

 Stillingsoprettelse (lønrammestillinger) B.  

 Stillingsændring C.  

 Omdannelse til tjenestemandsstillinger D.  

 Kvoteberegning E.  

 Regulativ F.  

 Løn- og andre ansættelsesvilkår G.  

 Arbejdsforhold H.  

 Disciplinære forhold 1. Tjenestemænd 2. Tjenestemandslignende ansatte I.
Afsked 1. Tjenestemænd 2. Tjenestemandslignende ansatte 7. Forhandlingernes  

 gennemførelse A.
Stedet for forhandlingerne B.
Forhandlingernes form C.
Referat D.
Tidsfrist E.
Forhandlingernes afslutning F.
Indankning af forhandlinger 8. Ansættelseslovens § 23,  

 stk. 2 9. Tvivlsspørgsmål Bilag  

 1 Extract af lov om tjenestemænd Bilag  

 2 Hovedaftale af 18. juni 1969 Bilag  

 3 Ansættelseslovens § 23 Denne  

 vejledning erstatter den af Kirkeministeriet udsendte vejledning af 13.  

 oktober  

 1997 om de forhandlingsregler, der gælder for tjenestemænd m.fl. ved  

 folkekirkens kirker og kirkegårde.
 Opmærksomheden  

 henledes især på afsnit I.2, hvor der er indføjet et afsnit om  

 menighedsrådets  

 pligt til at høre den ansattes centralorganisation forinden en diskretionær  

 (skønsmæssig) afsked.
 Lovgrundlaget.
 De gældende  

 forhandlingsregler findes følgende steder:
I.  

    

 Tjenestemandslovens kapitel 10. (bilag 1) II.  

    

 Hovedaftalen af 27. oktober 1969 (bilag 2) III.  

    

 § 23, stk. 1 i lov om ansættelse i  

 stillinger i folkekirken m.v. (bilag 3).
 Tjenestemandslovens kapitel  

 10 indeholder regler for forhandlingsforholdene på tjenestemandsområdet.
 Hovedaftalen af 1969  

 indeholder de nærmere regler for indgåelse af aftaler og for udøvelse af  

 forhandlingsret.
 Disse regler gælder for  

 tjenestemands- og tjenestemandslignende ansatte kirke- og  

 kirkegårdsfunktionærer.
Reglerne i hovedaftalen  

 skal sammenholdes med reglen i § 23, stk. 1, i lov om ansættelse i stillinger  

 i  

 folkekirken m.v.
Ifølge denne regel har tjenestemandsorganisationerne  

 forhandlingsret overfor alle vedkommende kirkelige myndigheder i spørgsmål  

 vedrørende kirkefunktionærer, der er ansat som tjenestemænd eller på  

 tjenestemandslignende vilkår.
 Reglen stammer tilbage fra  

 1969, og den er helt central i forhandlingssystemet på folkekirkens område.
 Den kom ind i den kirkelige  

 lovgivning på grund af folkekirkens særlige struktur i forhold til  

 forhandlingsreglerne på det statslige område og skyldes den decentrale  

 struktur  

 på folkekirkens område med menighedsrådet som arbejdsgiver, provstiudvalgene  

 og  

 stiftsøvrighederne.
 Med den  

 decentralisering af kompetence til menighedsrådene, der har fundet sted de  

 senere år, kan reglens betydning ikke understreges nok.
 2. Aftaleområdet.
 Retten til  

 at indgå aftale om løn- og ansættelsesvilkår af generel karakter for  

 folkekirkens tjenestemands- og tjenestemandslignende ansatte kirke- og  

 kirkegårdsfunktionærer tilkommer efter tjenestemandsloven og hovedaftalen  

 finansministeren og centralorganisationerne  eller efter bemyndigelse  

 kirkeministeren og tjenestemandsorganisationerne.
 Under  

 regler om løn- og ansættelsesvilkår hører bl.a.:
 Klassificering (lønrammen for en stilling).
 Regler om rådighedstillæg, kvalifikationstillæg,  

 administrationstillæg m.m.
 Regler om forskellige typer af godtgørelse,  

 bl.a. telefongodtgørelse.
 Regler om ferie, fridage og friweekender.
 Regler om arbejdstidens længde.
 Regler om graviditet, barsel og adoption.
 Regler om orlov til forskellige formål.
 Regler om anciennitet.
 Regler om behandlingen af sygesager.
Pension Hverken  

 menighedsråd, provstiudvalg eller stiftsøvrighed har i noget tilfælde  

 aftaleret  

 på disse områder.
 3. Centralorganisationerne.
 Efter  

 tjenestemandsloven og hovedaftalen udøves forhandlingsretten for  

 tjenestemands-  

 og tjenestemandslignende ansatte kirke- og kirkegårdsfunktionærer af følgende  

 centralorganisationer:
 Statsansattes Kartel (STK) for stillinger som  

 kirketjenere, gravere og visse kirkegårdsledere.
 Statstjenestemændenes Centralorganisation II (CO  

 II) for stillinger som kordegne, visse kirkegårdsledere,  

 kirkegårdsassistenter,  

 organiststillinger, til hvilke der kræves (mindst) PO-prøve (PO-stillinger)  

 og  

 sognemedhjælpere.
 Akademikernes Centralorganisation (AC) for  

 organiststillinger, til hvilke der kræves højeste organisteksamen  

 (DOKS-stillinger).
 Menighedsråd,  

 provstiudvalg og stiftsøvrigheder har pligt til at forhandle med disse  

 centralorganisationer i en lang række spørgsmål.
 Centralorganisationerne  

 har givet bemyndigelse til de tilsluttede tjenestemandsorganisationer til at  

 forhandle spørgsmål, der vedrører tjenestemandsorganisationerne særskilt.
 Sådan  

 bemyndigelse er givet til tjenestemandsorganisationerne for de tjenestemands-  

 og tjenestemandslignende ansatte kirke- og kirkegårdsfunktionærer i alle  

 spørgsmål, som er omfattet af menighedsrådenes forhandlingspligt.
 4. Tjenestemandsorganisationerne.
 Kirketjenerstillinger: Danmarks  

 Kirketjenerforening.
 Kordegnestillinger: Danmarks Kordegneforening.
 Graverstillinger: Forbundet af Kirke- og  

 Kirkegårdsansatte.
Kirkegårdslederstillinger (grænsedraget til CO  

 II): Foreningen af danske Kirkegårdsledere Kirkelederstillinger (grænsedraget til STK):  

 Forbundet af Kirke- og Kirkegårdsansatte.
 Kirkegårdsassistentstillinger: Foreningen af  

 danske Kirkegårdsledere.
 PO-organiststillinger: Foreningen af Præliminære  

 Organister.
 DOKS-organiststillinger: Dansk Organist og  

 Kantor Samfund.
 Sognemedhjælperstillinger: Foreningen af  

 Sognemedhjælpere i Danmark.
 5. Forhandlingsretten.
 Forhandlingsretten indebærer, at organisationerne har  

 ret til at forlange en forhandling om alle spørgsmål overfor menighedsråd,  

 provstiudvalg og stiftsøvrigheder, men ikke en ret til at indgå aftaler, jf.  

 foran pkt. 2.
Forhandlingsretten indebærer, at f.eks. et  

 menighedsråd har pligt til at udveksle synspunkter/standpunkter med  

 organisationen omkring konkrete spørgsmål i et ansættelsesforhold eller om  

 fortolkningen af de regler, som regulerer ansættelsesforholdet.
På dette  

 grundlag træffer menighedsrådet sin beslutning.
 6. Forhandlingspligtens omfang.
 Som tidligere omtalt har menighedsråd, stiftsøvrighed  

 og provstiudvalg pligt til at forhandle med organisationerne i en lang række  

 spørgsmål.
 Det vil ikke være muligt udtømmende i denne  

 vejledning at komme ind på alle de situationer, hvor forhandlingspligten  

 kunne  

 tænkes at optræde.
 Forhandlingspligtens indhold og omfang beskrives  

 derfor i nogle af de typiske situationer, hvor den optræder.
A.
Stillingsoprettelse (lønrammestillinger).
 Ønsker et menighedsråd at oprette en stilling ved  

 kirken eller kirkegården, skal dette først godkendes af Kirkeministeriet.  

 Ministeriet forhandler med den tjenestemandsorganisation, som stillingen vil  

 høre under.
Ligeledes kan en tjenestemandsorganisation henvende  

 sig til menighedsrådet med ønske om, at en stilling oprettes.
Menighedsrådet  

 er  

 forpligtet til at imødekomme alle sådanne forhandlingsbegæringer.
Dette  

 gælder  

 også i den situation, hvor begge kirkegårdslederorganisationer henvender sig  

 med ønske om en stillingsoprettelse.
Forhandlingerne omkring nyoprettelse af stillinger  

 vil især omfatte stillingens arbejdsforpligtelser og uddannelseskrav til  

 ansøgerne.
Forhandlinger med hensyn til løn- og andre ansættelsesvilkår  

 omtales  

 under afsnit C.
B.
Stillingsændring Forslag om indlæggelse eller udskillelse af  

 arbejdsopgaver fra en bestemt stilling kan forhandles mellem menighedsrådet  

 og  

 tjenestemandsorganisationen.
 Hvis stillingen er ledig, kan der for visse  

 stillingskategoriers vedkommende tillige forhandles om, hvilke  

 uddannelseskrav,  

 der skal stilles til ansøgerne.
C.
Omdannelse til tjenestemandsstillinger.
I sager om omdannelse af en stilling til en  

 tjenestemandsstilling afgiver menighedsrådet indstilling til kirkeministeren  

 om, hvorvidt der bør ske omdannelse.
Den pågældende tjenestemandsorganisation  

 har ret til forhandlinger med menighedsrådet om indstillingen og kan herunder  

 fremkomme med sin holdning.
Det er menighedsrådet, der på baggrund af  

 forhandlingerne træffer afgørelse om den endelige indstilling til ministeren.
 Efter gennemførte stillingsændringer skal der ske  

 tilsvarende rettelser i stillingens regulativ som nærmere beskrevet i  

 kirkeministeriets cirkulære af 15. september 1981 om udfærdigelse af  

 regulativ  

 for de ved kirker og kirkegårde ansatte.
D.
Kvoteberegning.
Hvis en stilling som kirketjener, kordegn, graver  

 eller organist ikke skønnes at give fuldtidsbeskæftigelse, fastsætter  

 stiftsøvrigheden (ved eksisterende stillinger) eller Kirkeministeriet (ved  

 nyoprettelse af stillinger) en lønkvota.
Ved nyoprettelse af stillinger kan  

 Kirkeministeriet for visse stillingskategoriers vedkommende overlade det stil  

 stiftsøvrigheden at fastsætte en kvota.
En tjenestemandsorganisation kan på baggrund af en  

 ændret arbejdsbeskrivelse forlange forhandling med menighedsrådet om,  

 hvorvidt  

 indstilling om ændring af kvota skal afgives.
Som ovenfor nævnt under afsnit  

 C  

 er det menighedsrådet, der på baggrund af forhandlingerne træffer den  

 endelige  

 afgørelse om, hvilken indstilling, der skal afgives.
E.
Regulativ.
 Forinden et stillingsregulativ underskrives, har den  

 ansatte ret til forhandlinger med menighedsrådet vedrørende udkast til  

 regulativ.
 På den ansattes begæring skal udkastet ligeledes  

 forhandles med den ansattes tjenestemandsorganisation.  

 Tjenestemandsorganisationen har tillige  på baggrund af  

 provstiudvalgets  

 legalitetskontrol af vedtagne regulativer  forhandlingsret over for  

 provstiudvalget.
F.
Løn- og andre ansættelsesvilkår.
 Som tidligere nævnt træffes afgørelser om løn- og  

 andre ansættelsesvilkår i henhold til gældende aftaler indgået mellem finans-  

 eller kirkeministeren og central- eller  

    

 tjenestemandsorganisationerne.
 Menighedsrådene har altså ingen aftalekompetence med  

 hensyn til løn- og andre ansættelsesvilkår, men i de tilfælde, hvor  

 menighedsrådet afgiver indstilling om lønvilkårenes fastsættelse, har  

 tjenestemandsorganisationen forhandlingsret med hensyn til indstillingens  

 indhold.
Der er ved aftaler fastsat generelle regler om en  

 række forskellige ansættelsesvilkår, bl.a. ferie, fridage,  

 kontorholdsgodtgørelse, telefongodtgørelse, flyttegodtgørelse og  

 tjenestedragt.  

 Det er menighedsrådet  i visse tilfælde dog stiftsøvrigheden  der  

 praktiserer  

 og fortolker disse regler.
Tjenestemandsorganisationen har dog  

 forhandlingsret  

 over for menighedsrådet, ligesom menighedsrådets fortolkning af reglerne kan  

 forelægges stiftsøvrigheden og Kirkeministeriet.
Der er  bortset fra for kirkegårdsassistenter  ikke  

 indgået nogen generel aftale omkring højeste arbejdstid eller arbejdstidens  

 placering.
Kirkeministeriet har generelt udtalt, at arbejdstiden må søges  

 fastholdt således, at den på årsbasis ikke overstiger sædvanlig ugentlig  

 arbejdstid  for tiden 37 timer ugentligt.
 Menighedsrådet skal forhandle konkrete spørgsmål om  

 arbejdstidens længde og placering samt spørgsmål om eventuelle  

 medhjælpsordninger med tjenestemandsorganisationen, hvis denne anmoder om  

 det.
G.
Arbejdsforhold.
Tjenestemandsorganisationen har forhandlingsret  

 overfor menighedsrådet med hensyn til ethvert fagligt spørgsmål for dens  

 medlemmer.
Alle spørgsmål, der har forbindelse med medlemmets udførelse af  

 sit  

 arbejde ved kirke eller kirkegård skal derfor forhandles mellem menighedsråd  

 og  

 tjenestemandsorganisation, hvis organisationen anmoder om det.
Disse spørgsmål kan i sagens natur være vidt  

 forskellige.
Som eksempler kan nævnes spørgsmål om anskaffelse af mekaniske  

 hjælpemidler til kirketjeneren, korspørgsmål og orgelspørgsmål for  

 organisten,  

 kontorforhold for kordegnen samt spørgsmål om arbejdsmiljø.
H.
Disciplinære forhold.
 Der gælder forskellige regler for, hvem der kan  

 træffe beslutning om disciplinærstraf, alt efter om der er tale om en  

 tjenestemand eller en ansat med tjenestemandslignende vilkår.
 1. Tjenestemænd.
 For så vidt angår tjenestemandsansatte  

 kirkefunktionærer kan anvendelsen af disciplinære straffe, herunder afsked,  

 kun  

 besluttes af Kirkeministeriet.
 Skønner menighedsrådet, at der er begået en  

 tjenesteforseelse, der kunne give anledning til anvendelse af disciplinær  

 straf, foretages indberetning til ministeriet.
Ifølge § 23 stk. 2, i lov om ansættelse i stillinger  

 i folkekirken m.v., skal rådet   

  

 forinden  

 endelig afgørelse om indberetning træffes   

  

 først høre den ansatte.
Denne  

 regel om forudgående høring af kirke- eller kirkegårdsfunktionæren gælder  

 både  

 for tjenestemænd og for tjenestemandslignende ansatte, og er af central  

 betydning.
Overholdes den ikke, vil en beslutning om at indstille til f.eks.  

 afsked være ugyldig.
 Menighedsrådet har ikke pligt til selvstændigt at  

 tage initiativ til at bringe sager om disciplinære forhold til forhandling  

 hos  

 den ansattes tjenestemandsorganisation, men anmoder organisationen  

 menighedsrådet om en forhandling om tjenestemandens forhold, forinden  

 indberetning sendes til ministeriet, skal anmodningen imødekommes.
 2. Tjenestemandslignende ansatte.
 For  

  

 ansatte med  

 tjenestemandslignende vilkår  

  

 gælder, at beslutningen om anvendelse af  

 disciplinære straffe, herunder afsked, træffes af menighedsrådet.
 Ønsker et menighedsråd på baggrund af disciplinære  

 forseelser f.eks. at afskedige en tjenestemandslignende ansat  

 kirkefunktionær,  

 skal de som ovenfor under afsnit H.1. først høre den ansatte,  

  

 forinden endelig afgørelse om afsked træffes  

  

 ,  

 jf. § 23 stk. 2, i lov om ansættelse i stillinger i folkekirken m.v.
 Samtidig har menighedsrådet pligt til også at høre  

 den ansattes centralorganisation  

  

 forinden  

 endelig afgørelse om afsked træffes  

                                                                         .
 Også for tjenestemandslignende ansatte gælder det, at  

 manglende overholdelse af § 23, stk. 2 i ansættelsesloven vil medføre  

 ugyldighed.
 Cirkulære af 28. december 1979 om opsigelsesvarsler  

 m.m. for kirke- og kirkegårdsfunktionærer, der er ansat på  

 tjenestemandslignende vilkår, finder også anvendelse ved disciplinær afsked,  

 og  

 reglen om høring af den ansatte efter cirkulærets § 4, stk. 1 skal således  

 overholdes ved siden af ansættelseslovens § 23, stk. 2. Efter cirkulæret kan  

 den ansattes organisation i op til 1 måned efter opsigelsen kræve spørgsmålet  

 om godtgørelse for opsigelse, der ikke kan anses for rimeligt begrundet i  

 kirkefunktionærens eller folkekirkens forhold, forhandlet med menighedsrådet.
 1. Afsked.
 Spørgsmålet om organisationernes forhandlingsret ved  

 afsked er ligesom ved de disciplinære forhold afhængig af, om der er tale om  

 en  

 tjenestemand eller en ansat med tjenestemandslignende vilkår.
 1. Tjenestemænd.
 Ved afskedigelse af  

  

 tjenestemænd  

  

 pga. alder vil der kun sjældent opstå  

 forhandlingsspørgsmål.
 Ligeledes vil der heller ikke normalt opstå  

 forhandlingsspørgsmål for menighedsrådet i forbindelse med afsked pga.  

 sygdom,  

 idet menighedsrådet alene har pligt til at indberette sygdom udover 120 dage  

 til ministeriet, som herefter træffer afgørelse (jf. cirkulære af 30. maj  

 1980  

 om forhold i forbindelse med sygdomsforfald m.v. for de ved kirker og  

 kirkegårde ansatte tjenestemænd m.fl.).
 Afsked af disciplinære grunde er omtalt foran i  

 afsnit H.
 2. Tjenestemandslignende ansatte.
 Heller ikke for  

  

 ansatte  

 med tjenestemandslignende vilkår  

  

 vil afsked pga. alder normalt give  

 anledning til forhandling med organisationen.
 Ved diskretionær afsked, f.eks. på grund af uegnethed  

 eller samarbejdsvanskeligheder, har menighedsrådet pligt til at høre den  

 ansatte såvel som dennes centralorganisation,  

  

 inden  

  

 rådet træffer afgørelse om afsked.
Pligten til at indberette sygdom udover 120 dage til  

 ministeriet gælder også for tjenestemandslignende ansatte.
Hvis der er tale  

 om  

 afskedigelse af helbredsgrunde har menighedsrådet endvidere pligt til efter  

 selvstændigt initiativ at forhandle med organisationen, forinden afgørelse  

 træffes (se ovennævnte cirkulære af 30. maj 1980 § 10, stk. 2).
 Hørings- og forhandlingsreglerne i cirkulære af 28.  

 december 1979 om opsigelsesvarsler m.m. for kirke- og kirkegårdsfunktionærer,  

 der er ansat på tjenestemandslignende vilkår § 4, stk. 2 og § 7, stk. 1 er  

 omtalt i afsnit H.
 Afsked af disciplinære grunde er omtalt foran i  

 afsnit H.
7. Forhandlingernes gennemførelse Menighedsrådet har som omtalt kun i ganske få  

 tilfælde en egentlig pligt til at anmode om forhandling med en  

 tjenestemandsorganisation eller centralorganisation.
 Men også i de tilfælde, hvor denne pligt ikke  

 eksisterer, kan et menighedsråd anmode om forhandlinger med organisationen,  

 hvis menighedsrådet finder det hensigtsmæssigt i den pågældende situation.
 Er det derimod organisationen, der anmoder om  

 forhandling, skal menighedsrådet altid efterkomme dette.
Baggrunden for, at man har sådanne  

 forhandlingsregler, er, at en afgørelse bedst træffes på grundlag af begge  

 parters opfattelse af sagen, og at organisationernes synspunkt således bør  

 indgå i menighedsrådets beslutningsproces og grundlag.
Partshøring er  

 endvidere i overensstemmelse med god forvaltningsskik.
 For at dette princip ikke skal blive udhulet, kræves  

 det imidlertid, at menighedsrådet, som i sidste ende skal træffe afgørelsen,  

 ikke allerede inden forhandlingerne i realiteten har afgjort, hvordan sagen  

 skal ende.
Forhandlingerne  

 må således aldrig blive skinforhandlinger, der blot afholdes for, at de  

 formelle regler skal kunne siges at være overholdt.
Der er intet krav om, at  

 parterne efter forhandlingernes afslutning skal være enige, men  

 organisationen  

 skal gives tilfredsstillende og reel lejlighed til at fremkomme med  

 sine  

 synspunkter, og disse skal indgå i menighedsrådets overvejelser omkring den  

 endelige afgørelse.
 For at sikre dette, er der i den tidligere nævnte  

 hovedaftale af 27. oktober 1969 fastsat følgende regler om forhandlingernes  

 gennemførelse:
 A.  


  

 Stedet for forhandlingerne.
Menighedsråd og organisation er frit stillet med  

 hensyn til at aftale, hvor forhandlingerne skal afholdes.
Kan man ikke blive  

 enige, skal forhandlingerne finde sted hos menighedsrådet.
 B. forhandlingernes form.
Der stilles ingen krav til forhandlingernes form.
De  

 kan således gennemføres mundtligt eller skriftligt efter aftale mellem  

 parterne.
Hvis et menighedsråd modtager en skriftlig anmodning om forhandling  

 fra organisationen, skal menighedsrådet dog besvare henvendelsen skriftligt.  

 Der kan, inden et skriftligt svar afgives, finde mundtlig forhandling sted.
C.
Referat.
Ved mundtlige forhandlinger sørger menighedsrådet  

 for, at der tages et referat.
Referatet skal underskrives af begge parter,  

 inden forhandlingsmødet afsluttes.
D.
Tidsfrist.
Menighedsrådet skal, inden der er gået 3 uger fra  

 modtagelsen af en anmodning om forhandling med en organisation, indlede disse  

 forhandlinger.
Hvis menighedsråd og organisation er enige om det, kan  

 forhandlingerne dog udsættes i kortere eller længere tid.
E.
Forhandlingernes afslutning.
 Forhandlingerne anses for afsluttet, og  

 menighedsrådets forhandlingspligt for opfyldt, når:
menighedsrådet meddeler organisationen, at  

 forhandlingerne anses for afsluttede.
Det er dog naturligvis en forudsætning  

 for at kunne afslutte forhandlingerne, at organisationen har haft  

 tilfredsstillende lejlighed til at fremsætte sine synspunkter, eller når organisationen meddeler, at den anser forhandlingerne  

 for afsluttede, eller når der er forløbet 3 måneder fra den sidste  

 forhandling om en sag, og der ikke fra nogen af parterne er taget skridt til  

 at  

 fortsætte forhandlingerne.
 F.  

 Indankning af forhandlinger.
En  

 organisation har efter hovedaftalens § 14 mulighed for at fremsætte begæring  

 til menighedsrådet om, at påbegyndte forhandlinger udsættes, indtil en  

 erklæring fra kirkeministeren er indhentet i sagen.
Menighedsrådet kan i en  

 sådan situation ikke erklære forhandlingerne for afsluttet, før ministerens  

 erklæring foreligger.
 Sker  

 der en sådan indankning af en forhandling i en sag, hvor menighedsrådet skal  

 træffe den endelige afgørelse, vil ministeriet normalt indkalde til  

 forligsmøde  

 mellem menighedsrådet og organisationen, medmindre menighedsrådet ikke har  

 overholdt de formelle forhandlingsregler.
 8. Ansættelseslovens § 23, stk. 2.
 Et  

 menighedsråd kan ikke afgøre sager, der vedrører en kirkefunktionær,  

 medmindre  

 den pågældende har haft lejlighed til at udtale sig først.
Det  

 er  på samme måde som ovenfor omtalt under pkt.
H  meget vigtigt  

 at  

 understrege, at kirkefunktionæren skal have lejlighed til at udtale sig  

  

 før  

  

 der træffes endelig beslutning i  

 sagen.
 Denne  

 regel om forudgående høring af den ansatte er af helt central betydning.  

 Overholdes den ikke, vil en beslutning om at indstille til f.eks. afsked på  

 baggrund af disciplinære forhold eller samarbejdsvanskeligheder være ugyldig.  

 Dette gælder, uanset den pågældende er tjenestemand eller  

 tjenestemandslignende  

 ansat kirkefunktionær, honoraraflønnet eller med anden aflønningsform.
I  

 forbindelse med høringen af den ansatte skal alt materiale/dokumentation i  

 sagen fremlægges for den pågældende, således at der er mulighed for, at  

 eventuelle misforståelser, unøjagtigheder eller ufuldstændigheder i det  

 foreliggende materiale kan blive rettet.
Dermed sikres, at den endelige  

 afgørelse træffes på det bedst mulige faktiske grundlag.
 Bestemmelsen  

 i ansættelseslovens § 23, stk. 2, gælder selvstændigt ved siden af de  

 forhandlingsregler for tjenestemandsorganisationerne, der er gennemgået i  

 pkt.  

 6.
 Menighedsrådene  

 skal derfor være opmærksomme på, at såvel forhandlingskravene i  

 ansættelseslovens § 23, stk. 1, og hovedaftalen af 27. oktober 1969, samt  

 ansættelseslovens § 23, stk. 2, skal være overholdt.
9. Tvivlsspørgsmål Menighedsrådene  

 kan til hver en tid indhente udtalelse fra kirkeministeriet ved  

 tvivlsspørgsmål  

 angående forhandlingsrettens omfang og de gældende forhandlingsregler.
Kirkeministeriet, den 21. maj 1999 Steffen BrunésKontorchef /Isabel Melander[uldmægtig Bilag 1 EXTRACT Lov om tjenestemænd 2. del Løn- og andre ansættelsesvilkår Kapitel 10 Forhandlings- og organisationsforhold.
 § 45.  

  

 Løn- og  

 andre ansættelsesvilkår for tjenestemænd fastsættes ved aftale mellem  

 finansministeren og de i § 49 nævnte centralorganisationer.
 Stk. 2.  

  

 Aftale,  

 der alene angår ansættelsesvilkår for tjenestemænd under et enkelt  

 ministerium,  

 kan dog efter nærmere bestemmelse af finansministeren indgås af vedkommende  

 minister.
 Stk. 3.  

  

 Aftaler  

 efter stk. 1 og 2 kan dog ikke indgås om forhold, der bestemmes ved lov eller  

 i  

 henhold til lov eller angår forvaltningens opgaver, organisation eller  

 personalebehov.
 § 46.  

  

 Kan der  

 ikke indgås aftale om størrelsen af det samlede beløb til ændring af løn- og  

 andre ansættelsesvilkår, herunder til justering af lønskala og stedtillæg,  

 til  

 ændring i den lønmæssige placering af tjenestemandsstillinger samt til  

 ændring  

 af andre ydelser for varetagelsen af tjenestemandsstillingen, jf. § 18,  

 fremsætter finansministeren særligt lovforslag.
 Stk. 2.  

  

 Kan der  

 ikke indgås aftale om anvendelsen af det i stk. 1 nævnte beløb, fremsætter  

 finansministeren efter indhentet udtalelse fra lønningsrådet særligt  

 lovforslag.
 § 47.  

  

 Kan der  

 ikke indgås aftale om forhold, der ikke er omfattet af § 46, træffes  

 afgørelsen  

 af finansministeren efter indhentet udtalelse fra lønningsrådet.
 § 48.  

  

 Bestemmelser  

 om ansættelsesvilkår, hvorom der ikke kan indgås aftale, samt ændring af  

 sådanne bestemmelser fastsættes efter forudgående forhandling med de i § 49  

 nævnte centralorganisationer.
 Stk. 2.  

  

 De i §  

 49 nævnte centralorganisationer kan forhandle med vedkommende fagminister og  

 finansministeren om ethvert fagligt spørgsmål, der angår tjenestemænd.
 § 49.  

  

 Tjenestemændenes  

 og tjenestemandspensionisternes forhandlingsret udøves gennem de  

 centralorganisationer, med hvilke finansministeren efter indhentet udtalelse  

 fra lønningsrådet indgår en hovedaftale om fremgangsmåden ved indgåelse af  

 aftaler og regler for udøvelse af forhandlingsret i øvrigt.
 Stk. 2.  

  

 De  

 pågældende centralorganisationer skal tilsammen give samtlige tjenestemænd og  

 pensionerede tjenestemænd adgang til repræsentation.
 Stk. 3.  

  

 I  

 hovedaftalen træffes bestemmelse om adgangen for de organisationer, der er  

 tilsluttet centralorganisationerne, til at forhandle spørgsmål, som alene  

 angår  

 organisationens medlemmer.
Bilag 2 Bekendtgørelse af hovedaftale i henhold til lov nr. 291 af  

 18. juni 1969 om tjenestemænd i staten, folkeskolen og folkekirken.
 Det meddeles herved, at der den 27. oktober d.å. mellem  

 finansministeren og tjenestemændenes centralorganisationer er indgået  

 følgende:
 Hovedaftale.
 Kapitel 1.
 Hovedaftalens parter.
 § 1.  

  

 I medfør  

 af § 49 i lov nr. 291 af 18. juni 1969 om tjenestemænd i staten, folkeskolen  

 og  

 folkekirken indgår finansministeren med Statstjenestemændenes  

 centralorganisation I, Statstjenestemændenes centralorganisation II, Danske  

 statsembedsmænds samråd og Danmark Lærerforening (centralorganisationerne)  

 følgende hovedaftale:
 Kapitel 2.
 Hovedaftalens område.
 § 2.  

  

 Hovedaftalens  

 bestemmelser gælder for indgåelsen af aftaler og udøvelsen af forhandlingsret  

 i  

 øvrigt for:
1) tjenestemænd i henhold til lov om tjenestemænd i  

 staten, folkeskolen og folkekirken 2) personale, der er ansat på tjenestemandslignende vilkår  

 i staten, folkeskolen og folkekirken 3) pensionerede tjenestemænd inden for gruppe 1 Stk. 2.  

  

 Hovedaftalens  

 bestemmelser gælder endvidere for personalegrupper, der ansat eller  

 pensioneret  

 på vilkår svarende til statstjenestemænds i institutioner m.v., til hvilke  

 der  

 ydes statstilskud, under forudsætning af, at en minister er part ved  

 fastsættelsen af ansættelsesvilkårene, og de pågældende personalegrupper er  

 repræsenterede af centralorganisationer, der er part i hovedaftalen.
 Kapitel 3.
 Aftaler.
 § 3.  

  

 Aftaler i  

 henhold til § 45 i lov om tjenestemænd i staten, folkeskolen og folkekirken  

 indgås mellem finansministeren og en eller flere centralorganisationer.
 Stk. 2.  

  

 Aftaler,  

 der alene angår ansættelsesvilkår i et enkelt ministerium, kan efter nærmere  

 bestemmelse af finansministeren indgås af vedkommende minister.
 Stk. 3.  

  

 Aftaler,  

 der angår flere centralorganisationers område, indgås af vedkommende  

 centralorganisationer i forening.
 Stk. 4.  

  

 Aftaler,  

 der alene angår en del af en centralorganisations område, kan indgås af  

 vedkommende centralorganisation.
 Stk. 5.  

  

 Aftaler,  

 der alene angår en del af en centralorganisations område, kan efter  

 bemyndigelse af vedkommende centralorganisation indgås af tilsluttede  

 organisationer.
 § 4.  

  

 Aftaler  

 skal for at være gyldige foreligge skriftligt og være underskrevet af  

 parterne.
 § 5.  

  

 Forhandlinger  

 føres af de parter, mellem hvilke aftaler indgås, medmindre andet er bestemt  

 nedenfor.
 § 6.  

  

 I  

 spørgsmål, om hvilke finansministeren indgår aftale, kan han bemyndige en  

 anden  

 minister til at føre forhandlinger.
 Stk. 2.  

  

 En  

 minister kan bemyndige de ham underlagte institutioner til at føre  

 forhandlinger.
 § 7.  

  

    

 En centralorganisation kan bemyndige  

 tilsluttede organisationer til at føre forhandlinger om spørgsmål, om hvilke  

 centralorganisationen indgår aftale.
 Stk. 2.  

  

 En  

 organisation kan ved underretning til modparten overlade videre forhandling  

 til  

 centralorganisationen.
 § 8.  

  

 Opsigelse  

 af aftaler, der er indgået i henhold til denne hovedaftale, sker skriftligt  

 til  

 modparten med 3 måneders varsel, medmindre andet er bestemt i aftalen.
 Stk. 2.  

  

 Andre  

 parter i aftalen underrettes skriftligt om opsigelsen, og opsigelsen har  

 tillige virkning for disse, medmindre der opnås enighed med modparten om  

 andet.
 Stk. 3.  

  

 Samtidig  

 med opsigelsen af en aftale fremsendes forslag til ændring af dennes indhold,  

 medmindre parterne enes om andet.
 Stk. 4. S  

  

 åfremt  

 parterne enes derom, kan forhandling om ændring af aftaler finde sted uden  

 forud foretaget opsigelse.
 § 9.  

  

 En  

 organisation kan ikke ved at træde ud af vedkommende centralorganisation løse  

 sig fra de forpligtelser, som følger af aftaler, der er indgået efter  

 reglerne  

 i denne hovedaftale.
 Stk. 2.  

  

 Selv om  

 hovedaftalen efter opsigelse er udløbet, vedbliver dens bestemmelser dog at  

 gælde for sådanne andre aftaler, der er indgået i henhold til denne, indtil  

 de  

 opsiges med det fastsatte varsel.
 Kapitel 4.
 Andre forhandlinger.
 § 10.  

  

 Fra  

 ministerier og institutioner afgives til centralorganisationerne  eller  

 til de  

 tilsluttede organisationer på centralorganisationernes vegne  til  

 forhandling  

 forslag til bestemmelser om ansættelses- og arbejdsvilkår, hvorom der ikke  

 kan  

 indgås aftale, samt forslag til ændring af sådanne bestemmelser.
 Stk. 2.  

  

 Forslag,  

 der angår flere organisationer, som er tilsluttet samme centralorganisation,  

 afgives direkte til denne, medens andre forslag afgives til vedkommende  

 organisation  

 på centralorganisationens vegne.
 § 11.  

  

 Såfremt  

 en organisation mener, at de i § 10 fastsatte regler ikke er overholdt, kan  

 den  

 indbringe sagen for vedkommende minister, der kan foranledige forhandling  

 iværksat og eventuelt suspendere fastsatte bestemmelser, indtil forhandling  

 har  

 fundet sted.
 § 12.  

  

 Centralorganisationerne  

 kan også uden for området for aftaler træde i forhandling med ministerier og  

 institutioner om ethvert fagligt spørgsmål, der angår tjenestemænd m.v., der  

 omfattes af denne hovedaftale.
 Stk. 2  

  

 . De  

 centralorganisationerne tilsluttede organisationer kan på tilsvarende måde  

 træde i forhandling om spørgsmål, der alene angår organisationernes  

 medlemmer.
 Kapitel 5.
 Fælles regler om forhandlinger.
 § 13.  

  

 Forhandlinger  

 kan føres mundtligt eller skriftligt.
Stk. 2.  

  

 Skriftlig  

 henvendelse besvares skriftligt.
Såfremt en af parterne fremsætter anmodning  

 derom, finder der mundtlig forhandling sted inden afgivelse af skriftligt  

 svar.
 Stk. 3.  

  

 Såfremt  

 en af parterne fremsætter anmodning derom, optages der referat af mundtlige  

 forhandlinger.
 § 14.  

  

 En  

 centralorganisation kan forlange, at vedkommende minister, inden afgørelse  

 træffes, forelægger sagen for finansministeren.
 Stk. 2. En centralorganisation kan forlange, at  

 finansministeren, inden han tager stilling, indhenter en udtalelse fra  

 lønningsrådet.
 § 15.  

  

 Forhandling  

 skal påbegyndes senest 3 uger efter, at anmodning er modtaget, medmindre  

 parterne enes om andet.
 Stk. 2. F  

  

 orhandling  

 anses for afsluttet, når blot en part meddeler modparten, at forhandlingen  

 anses for sluttet.
 Stk. 3.  

  

 Bestemmelsen  

 i stk. 2. gælder dog ikke, såfremt en centralorganisation ønsker  

 forhandlinger  

 videreført i henhold til § 14, og dette tilkendegives modparten inden 1 måned  

 efter sidste forudgående forhandling.
 Stk. 4.  

  

 Forhandling anses i øvrigt for afsluttet, når der er forløbet mere end 3  

 måneder fra sidste forudgående forhandling, uden at der er taget skridt til  

 dens fortsættelse.
 Kapitel 6.
 Bestemmelser om centralorganisationerne.
 § 16.  

  

    

 Centralorganisationerne indgår en  

 grænseaftale, der tilstilles finansministeren, med angivelse af, hvilke  

 grupper  

 af tjenestemænd og dermed ligestillet personale de enkelte  

 centralorganisationer repræsenterer.
 Stk. 2.  

  

 Centralorganisationerne  

 meddeler finansministeren, hvilke organisationer der er tilsluttet, og hvilke  

 beføjelser der er tillagt dem.
Stk. 3.  

  

 Centralorganisationerne skal kunne godtgøre, at de a) tilsammen giver samtlige de i § 2 omhandlede  

 tjenestemænd og det på tjenestemandslignende vilkår ansatte personale samt  

 pensionerede tjenestemænd og dermed ligestillede adgang til repræsentation.
b) hver for sig repræsenterer den overvejende del af de i  

 § 2, 1)-2) omhandlede tjenestemænd og personalegrupper, som efter  

 grænseaftalen  

 i stk. 1 kan opnå repræsentation gennem vedkommende centralorganisation, og c) følger sådanne regler ved valg, at der sikres de  

 enkelte grupper en passende repræsentation.
 Stk. 4.  

  

 Tilsvarende bestemmelser som anført i stk. 1-3 finder anvendelse for så vidt  

 angår de i § 2, stk. 2, omhandlede personalegrupper, såfremt disse har  

 tilsluttet sig vedkommende centralorganisation.
 Kapitel 7.
 Samarbejde.
 § 17.  

  

 Parterne  

 i denne hovedaftale er enige om, at der gennem samarbejdsudvalg eller andre  

 egnede organer, i hvilke såvel ledelse som medarbejdere repræsenteres, i  

 videst  

 muligt omfang tilstræbes samarbejde, medindflydelse og effektivitet i  

 statstjenesten.
 Kapitel 8.
 Hovedaftalens ikrafttræden.
 § 18.  

  

    

 Denne aftale træder i kraft, når den er  

 underskrevet af parterne.
 Kapitel 9.
 Hovedaftalens opsigelse.
 § 19.  

  

 Hovedaftalen  

 gælder, indtil den skriftligt opsiges af en af parterne med et  

 opsigelsesvarsel  

 på mindst 9 måneder.
 Stk. 2.  

  

 Opsiges  

 aftalen af en af parterne, gælder opsigelsen for samtlige parter.
 Stk. 3.  

  

 Forhandlinger  

 om indgåelse af ny hovedaftale skal påbegyndes senest 6 måneder inden  

 opsigelsesfristens udløb.
Stk. 4.  

  

 Er  

 forhandling om ny hovedaftale ikke afsluttet ved opsigelsesfristens udløb,  

 skal  

 parterne indhente en udtalelse fra lønningsrådet.
Den opsagte hovedaftales  

 bestemmelser vedbliver dog at gælde, indtil ny hovedaftale er indgået.
 Finansministeriet.
Bilag 3 Lov om ansættelse i stillinger i  

 folkekirken m.v., § 23:
 Stk. 1.  

  

 De  

 organisationer, der er nævnt i § 49 i lov om tjenestemænd i staten,  

 folkeskolen  

 og folkekirken, har forhandlingsret over for alle vedkommende kirkelige  

 myndigheder i spørgsmål vedrørende kirkefunktionærer, der er ansat som  

 tjenestemænd eller på tjenestemandslignende vilkår.
 Stk. 2. Menighedsrådet kan ikke afgøre sager, der vedrører  

 en kirkefunktionærs forhold, forinden den pågældende har haft lejlighed til  

 at  

 udtale sig i sagen.
