Nr BTB 4 Betænkning over Forslag til folketingsbeslutning om ikke at gennemføre den  

 planlagte fremrykning af kildeskat for kommuner m.v.   

 Nr B 4 1996-97, 1. samling Afgivet af Skatteudvalget Afgivet: 19961120 Udvalget har behandlet beslutningsforslaget i nogle møder.
 Herefter indstiller et flertal (Socialdemokratiets, Det  

 Konservative Folkepartis, Socialistisk Folkepartis, Det Radikale Venstres,  

 Enhedslistens og Centrum-Demokraternes medlemmer af udvalget) forslaget til  

 folketingsbeslutning til forkastelse.
Et flertal inden for flertallet (Socialdemokratiets, Det Radikale Venstres  

 og Centrum-Demokraternes medlemmer af udvalget) bemærker, at et element i  

 kommuneaftalen fra sommeren 1996 er, at der gennemføres en fremrykning af  

 kommunernes afregning til staten af indeholdt kildeskat m.v., så afregningen  

 sker samtidig med, at indkomsten er til rådighed for modtageren.
Det er  

 endvidere aftalt, at der fra og med 1997 gennemføres en permanent forhøjelse  

 af bloktilskuddene som kompensation for rentetabet ved de ændrede  

 afregningsregler for kildeskat m.v.
 Regeringspartierne mener, at Folketinget må respektere en aftale som  

 denne, der frivilligt er indgået mellem regeringen og kommunerne, og at man  

 ikke kan fjerne et enkelt element i aftalekomplekset uden at forskyde  

 aftalens samlede virkning.
 Et mindretal (Venstres og Fremskridtspartiets medlemmer af  

 udvalget) indstiller forslaget til folketingsbeslutning til vedtagelse  

 uændret.
Jacob Buksti (S) nfmd.
Steen Jønsson (S) Susanne Fast Jensen (S)  

 Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  

 Frank Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Jens Løgstrup Madsen (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti  

 havde ikke medlemmer i udvalget.
