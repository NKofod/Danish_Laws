 I medfør af § 90 a, stk. 3, og § 91, stk. 3, i lov om  

 arbejdsløshedsforsikring m.v., jf. lovbekendtgørelse nr. 6 af 9. januar 1995,  

 som ændret ved lov nr. 1058 af 20. december 1995, fastsættes efter  

 forhandling med Landsarbejdsrådet:
Arbejdsgiverens oplysningspligt § 1.  En arbejdsgiver skal på begæring give  

 oplysninger til brug for administrationen af forsikringssystemet, herunder  

 om, Stk. 2.  De oplysninger, der er omfattet af stk. 1, kan  

 indhentes af direktøren for arbejdsløshedsforsikringen, et  

 arbejdsformidlingskontor og arbejdsløshedskassen for så vidt angår egne  

 medlemmer.
 § 2.  Når et medlem af en arbejdsløshedskasse skal  

 have beregnet en ydelse, der udbetales af kassen, skal arbejdsgiveren på  

 begæring give oplysninger om antallet af løntimer og den løn, der er indtjent  

 i beregningsperioden.
 Stk. 2.  De oplysninger, der er nævnt i stk. 1, skal  

 arbejdsgiveren give senest 3 hverdage efter, at der er fremsat begæring  

 herom.
 § 3.  Direktøren for arbejdsløshedsforsikringen kan  

 til brug for tilsynsvirksomheden pålægge en arbejdsgiver at give oplysninger  

 i videre omfang end nævnt i § 1, stk. 1, nr. 1-5.
 Stk. 2.  Ved henvendelse til arbejdsgiveren skal det  

 tydeligt fremgå, for hvilke(n) periode(r) der skal gives oplysninger.
§ 4.  De oplysninger, som arbejdsgiveren har pligt til  

 at give, jf. § 1, stk. 1, og § 3, stk. 1, skal gives inden for en bestemt  

 frist, der fastsættes af arbejdsløshedskassen eller direktøren for  

 arbejdsløshedsforsikringen.
Fristen kan dog ikke være kortere end 10  

 hverdage.
 § 5.  I den udstrækning lønsedlerne indeholder de  

 nødvendige oplysninger, kan de anvendes til at opfylde de dokumentationskrav,  

 der følger af denne bekendtgørelse.
 Stk. 2.  Hvis lønsedlerne efter direktøren for  

 arbejdsløshedsforsikringen eller arbejdsløshedskassens skøn ikke indeholder  

 de nødvendige oplysninger, kan arbejdsgiveren pålægges at give oplysningerne  

 på særlige blanketter, der er udarbejdet af direktøren for  

 arbejdsløshedsforsikringen.
 Stk. 3.  Andre blanketter til at indhente oplysninger  

 fra arbejdsgivere må kun anvendes, hvis de er godkendt af direktøren for  

 arbejdsløshedsforsikringen.
Arbejdsgiverens betaling af dagpengegodtgørelse for 1. og 2.  

 ledighedsdag § 6.  En arbejdsgiver har pligt til på hver lønseddel  

 at oplyse, om der i perioden er udbetalt dagpengegodtgørelse for 1. og 2.  

 ledighedsdag til medlemmet.
Det skal endvidere fremgå af lønsedlen, hvor  

 mange gange arbejdsgiveren har udbetalt dagpengegodtgørelse i kalenderåret.
 Stk. 2.  Når et medlem bliver ledigt som følge af  

 afskedigelse, hjemsendelse, ophør af opgave- og tidsbestemt akkord og  

 lignende, og der ikke er udbetalt dagpengegodtgørelse for 1. og 2.  

 ledighedsdag, eller der er udbetalt halve dagpengegodtgørelser, skal  

 arbejdsgiveren skriftligt oplyse medlemmet om grunden hertil.
 Stk. 3.  De oplysninger, der er nævnt i stk. 2, kan  

 gives på lønsedlen eller på en af arbejdsgiveren udarbejdet erklæring.  

 Oplysningerne skal gives i umiddelbar tilknytning til medlemmets fratrædelse.
 Stk. 4.  Direktøren for arbejdsløshedsforsikringen kan  

 efter forhandling med Landsarbejdsrådet fastsætte regler om, at pligten i  

 stk. 1, kan bortfalde i særlige tilfælde.
 § 7.  Når en arbejdsgivers pligt til at betale  

 dagpengegodtgørelse til det samme medlem er bortfaldet efter de særlige  

 regler herom, kan lønsedler, der opfylder betingelserne i § 6, stk. 1,  

 anvendes som dokumentation for, at medlemmet har modtaget dagpengegodtgørelse  

 16 gange i kalenderåret.
Stk. 2.  Hvis lønsedlerne ikke opfylder betingelserne i  

 § 6, stk. 1, har arbejdsgiveren pligt til i stedet at give oplysningerne på  

 en særskilt erklæring.
Erklæringen skal underskrives af medlemmet og  

 arbejdsgiveren, og medlemmet skal give den til arbejdsløshedskassen.
Øvrige bestemmelser § 8.  Efter §§ 101 og 102 i lov om  

 arbejdsløshedsforsikring m.v. straffes overtrædelse af bekendtgørelsen med  

 bøde.
 § 9.  Bekendtgørelsen træder i kraft den 1. januar  

 1996.
 Stk. 2.  § 6, stk. 1, træder dog først i kraft den 1.  

 maj 1996.
 Stk. 3.  Samtidig ophæves følgende forskrifter:
 § 10.  Der udarbejdes en vejledning til  

 bekendtgørelsen.
