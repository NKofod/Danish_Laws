 Adoptionsnævnet stadfæstede et afslag på at godkende anvisning af et  

 udenlandsk barn, idet barnet var for lille i forhold til ansøgernes abstrakte  

 godkendelse.
 Et ansøgerpar, der på grund af den ene ægtefælles alder på  

 ansøgningstidspunktet var godkendt til et udenlandsk barn i alderen 36-48  

 måneder, fik anvist et barn, der på anvisningstidspunktet var 1 år og 9  

 måneder.
Samrådet afslog godkendelse af anvisningen, idet barnet faldt udenfor  

 ansøgernes abstrakte godkendelse.
Adoptionsnævnet stadfæstede afgørelsen.
 Ansøgerne og den formidlende organisation gjorde bl.a gældende, at det i  

 et år ikke havde været muligt at formidle et barn inden for godkendelsen, at  

 barnet var vanskeligere at anbringe end de spædbørn, der normalt  

 bortadopteres fra det pågældende land, og at der ikke var udsigt til, at  

 barnet ville kunne formidles til anden side, før det blev 36 måneder gammelt.
