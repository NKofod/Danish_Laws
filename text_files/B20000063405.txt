Bekendtgørelse om tilskud til  

 bundgarnsfiskere, som ved orkanen  

 den 3.   4. december 1999 fik beskadiget garn og pæle I medfør af tekstanmærkning ad 24.26.10. i aktstykke nr. 194,  

 tiltrådt af Finansudvalget den 29. marts 2000, fastsættes:
 § 1. Direktoratet for FødevareErhverv  

 træffer inden for en ramme på 6 mill. kr. afgørelse om  

 ydelse af tilskud til bundgarnsfiskere, der er registreret som  

 erhvervsfiskere, og som ved orkanen i Danmark den 3.   4. december 1999 fik  

 beskadiget garn og pæle.
§ 2. Ansøgning om tilskud skal  

 udfærdiges på et særligt ansøgningsskema.  

 Ansøgningsskema og vejledning fås hos Fiskeriinspektoratet eller  

 Direktoratet for FødevareErhverv.
Ansøgningen skal indsendes  

 til Direktoratet for FødevareErhverv gennem det stedlige  

 fiskeriinspektorat, som efter besigtigelse attesterer de angivne skader.
 § 3. Arbejdet med retablering af garn og  

 pæle, hvortil der søges om tilskud, må ikke være  

 påbegyndt før den 4. december 1999.
 § 4. Ansøgning om tilskud skal være  

 Fiskeriinspektoratet i hænde senest den 1. september 2000, og  

 dokumentation for retableringens gennemførelse skal være  

 Direktoratet for FødevareErhverv i hænde senest den 1. december  

 2000.
 § 5. Til vurdering af ansøgningerne og af  

 den forholdsmæssige fordeling af støtten nedsættes et  

 rådgivende udvalg med repræsentanter for Direktoratet for  

 FødevareErhverv og Danmarks Fiskeriforenings bundgarnsudvalg.
 § 6. Der ydes tilskud til dokumenterede udgifter  

 til materialer og til arbejdsløn for oprydning efter  

 skadesforløbet samt til retablering af garn og pæle.
 Stk. 2. Værdien af eget arbejde kan indgå i  

 tilskudsgrundlaget.
 Stk. 3. Tilskuddet ydes til dækning af lidte tab  

 efter orkanen og kan med fradrag af værdiforringelse på grund af  

 slitage højst udgøre 50 pct. af de af Direktoratet for  

 FødevareErhverv godkendte omkostninger.
 Stk. 4. Der ydes ikke tilskud til driftstab, og der ydes  

 ikke tilskud ved tab på under 5.000 kr.
 § 7. Direktoratet for FødevareErhverv  

 træffer afgørelse om tilskudsbeløbet og udbetaler i  

 forbindelse med tilsagnsgivning 50 pct. a conto.
 Stk. 2. Den endelige udbetaling finder sted, når  

 dokumentation for udgifter til retableringen er indsendt og godkendt af  

 Direktoratet for FødevareErhverv.
 § 8. Direktoratet for FødevareErhverv og  

 Fiskeridirektoratet forestår kontrol og tilsyn med de foranstaltninger,  

 hvortil der ydes støtte efter denne bekendtgørelse.
 Stk. 2. Den ansvarlige og beskæftigede person skal  

 yde den fornødne vejledning og hjælp ved kontrollens  

 gennemførelse, og Direktoratet for FødevareErhverv og  

 Fiskeridirektoratet skal have uhindret mulighed for at besigtige de i  

 ansøgningen angivne skader.
§ 9. Direktoratet for FødevareErhverv kan  

 beslutte, at tilsagn om tilskud helt eller delvist skal bortfalde, og at  

 udbetalte tilskud helt eller delvist skal tilbagebetales, hvis 1)	tilskudsmodtager har givet urigtige eller vildledende oplysninger af  

 betydning for sagens afgørelse, 2)	tilskudsmodtager tilsidesætter sine pligter i henhold til  

 bekendtgørelsen, 3)	vilkårene for ydelse af tilskud eller tilsagn herom ikke  

 opfyldes, eller 4)	forudsætningerne for tilskud eller tilsagn herom i  

 øvrigt efter Direktoratet for FødevareErhvervs skøn er  

 væsentligt forrykket.
 Stk. 2. Ansøgeren har pligt til at give  

 Direktoratet for FødevareErhverv meddelelse om forhold, der kan  

 medføre tilskuddets bortfald.
 § 10. Direktoratet for FødevareErhverv kan  

 bestemme, at tilskud helt eller delvist skal tilbagebetales med tillæg  

 af renter, som beregnes fra fremsættelsen af kravet om tilbagebetaling  

 med den rentesats, der er fastsat i renteloven.
 § 11. En afgørelse, der i medfør af  

 denne bekendtgørelse træffes af Direktoratet for  

 FødevareErhverv, kan af den, som afgørelsen er rettet til,  

 indbringes for ministeren for fødevarer, landbrug og fiskeri inden 4  

 uger efter, at afgørelsen er meddelt den pågældende.  

 Klagen skal indsendes til Direktoratet for FødevareErhverv.
 Stk. 2. Fiskeriinspektoratets attestation af de angivne  

 skader kan ikke påklages.
 § 12. Denne bekendtgørelse træder i  

 kraft den 12. juli 2000.
