Fremsat den 12. maj 1999 af justitsministeren (Frank  

 Jensen) Forslag til Lov om ændring af lov for  

 Færøerne om rettens pleje, lov for Færøerne om  

 retsafgifter, lov om rettens pleje i Grønland, lov om statens  

 tjenestemænd i Grønland, lov om landvæsensretter og lov om  

 nordisk vidnepligt m.v.
(Rekruttering og udnævnelse af dommere,  

 dommerfuldmægtiges ansættelsesvilkår, dommeres bierhverv og  

 ændringer som følge af oprettelsen af Domstolsstyrelsen  

 m.v.) § 1 I lov nr. 92 af 23. februar 1988 for Færøerne om rettens  

 pleje, om ændring af lov om retsafgifter, om ændring af lov om  

 børns retsstilling og om ikrafttrædelse af lov om ydelse af  

 juridisk bistand samt om inkasso- og detektivvirksomhed m.v., som  

 ændret ved § 3 i lov nr. 143 af 8. marts 1995 og § 1 i lov  

 nr. 1082 af 20. december 1995, foretages følgende ændringer:
 1. I § 1 indsættes efter nr. 1:
 »1 a. § 1 a affattes således:
»§ 1 a.
Den Særlige Klageret behandler og  

 påkender 1)	begæringer om genoptagelse af en straffesag, jf. kapitel  

 86, 2)	kæremål vedrørende udelukkelse af en forsvarer,  

 jf. § 737, 3)	klager, der henvises efter § 48, 4)	sager om suspension, disciplinærforfølgning og afsked  

 på grund af sygdom i de i §§ 49, 49 a, 50 og 55 nævnte  

 tilfælde, 5)	sager efter § 54 a om afsked og ændring af tjenestested  

 og 6)	sager om afsættelse af medlemmer af Domstolsstyrelsens  

 bestyrelse, jf. § 6, stk. 3, i lov om Domstolsstyrelsen.
Stk. 2. Klageretten består af 3 medlemmer, der efter  

 indstilling af justitsministeren beskikkes af kongen for en periode på  

 10 år.
Rettens medlemmer kan kun afsættes ved dom.
Et medlem  

 udtræder, når betingelserne for medlemmets beskikkelse  

 bortfalder.
Genbeskikkelse kan ikke finde sted.
Stk. 3. De tre medlemmer skal være en  

 højesteretsdommer (klagerettens formand), en landsdommer og en  

 byretsdommer.
Beskikkelsen sker efter indstilling til justitsministeren fra  

 henholdsvis Højesteret, landsretterne og Den Danske  

 Dommerforening.
Stk. 4. I sager om genoptagelse af en straffesag og i  

 kæremål vedrørende udelukkelse af en forsvarer  

 tiltrædes retten desuden af to personer, hvoraf den ene skal være  

 advokat og udpeges efter indstilling fra Advokatrådet, mens den anden  

 skal være universitetslærer i retsvidenskab eller anden jurist  

 med særlig videnskabelig uddannelse.
Stk. 2 finder tilsvarende  

 anvendelse på beskikkelsen af disse medlemmer, deres afgang m.v.  

 Beskikkelsen ophører senest ved udgangen af den måned, hvori den  

 pågældende fylder 70 år.
Stk. 5. For hvert af rettens medlemmer beskikker kongen efter  

 tilsvarende regler som for vedkommende medlem en første- og  

 andensuppleant.
Suppleanterne tiltræder om nødvendigt retten,  

 således at førstesuppleanten går forud for  

 andensuppleanten.
Stk. 6. Klagerettens sekretariatsopgaver udføres af  

 Højesterets justitskontor, jf. § 3, efter aftale mellem  

 Højesterets præsident og klagerettens formand.« 1 b. § 3 affattes således:
»§ 3. Til Højesteret hører et justitskontor, der  

 forestås af en justitssekretær.
Under justitssekretærens  

 embedsområde hører opkrævning af og  

 regnskabsaflæggelse for retsafgifter samt de forretninger, der er  

 nævnt i kapitel 3.«« 2. I § 1 indsættes efter nr. 2:
»2 a.
I § 4, stk. 2, ændres »45« til: »57«,  

 og »19« ændres til: »38«.« 3. I § 1 indsættes efter nr. 3:
 »3 a. § 10 affattes således:
»§ 10. Til hver landsret og Sø- og Handelsretten  

 hører et justitskontor, der forestås af en  

 justitssekretær.
Under justitssekretærens embedsområde  

 hører opkrævning af og regnskabsaflæggelse for  

 retsafgifter samt de forretninger, der er nævnt i kapitel 3.« 3 b.
I § 11, stk. 1, 1. og 2. pkt., § 17,  

 stk. 2, § 19, stk. 1, stk. 2, 1. pkt., stk. 3, 2.  

 pkt., og stk. 4, 1. og 2. pkt., § 22, stk. 1, § 58,  

 stk. 2, 2. pkt., § 87, § 93, stk. 7, § 348,  

 stk. 3, 2. pkt., og stk. 4, § 491, stk. 2, og  

 stk. 4, 2. pkt., ændres »justitsministeren« til:  

 »Domstolsstyrelsen.«.« 4. I § 1 indsættes efter nr. 4:
 »4 a. § 14, stk. 1, litra b, affattes  

 således:
»b.	opkrævning af retsafgifter og regnskabsaflæggelse  

 herfor,«« 5. § 1, nr. 5 a, 5 b, og 5 c, affattes  

 således:
 »5 a. § 15, stk. 5, 2. pkt., affattes  

 således:
»Almindelige regler om forretningernes fordeling mellem  

 afdelingerne fastsættes af rettens præsident.« 5 b.
I § 16 a, stk. 1, indsættes efter 2.  

 pkt. som nyt pkt.:
»Retten på Færøerne består af 2  

 sorenskrivere (dommere).« 5 c. § 16 a, stk. 3, affattes således:
»Stk. 3. Ved de i stk. 1 nævnte retter varetages  

 rettens administration af den dommer, der er udnævnt hertil.  

 Almindelige regler om forretningernes fordeling mellem afdelingerne  

 fastsættes af den administrerende dommer.
Sagernes fordeling mellem  

 dommerne bestemmes af den administrerende dommer efter forhandling med det  

 eller de øvrige medlemmer af retten.«« 6. I § 1 indsættes efter nr. 5 c:
 »5 d. § 17 a, stk. 1, ophæves, og i stedet  

 indsættes:
 »Fuldmægtige ved byretterne og Sø- og  

 Handelsretten kan behandle sager, der hører under vedkommende ret, i  

 det omfang dommeren (den administrerende dommer) eller rettens  

 præsident bestemmer det.
Stk. 2. Domstolsstyrelsen fastsætter regler for  

 fuldmægtiges uddannelse ved byretterne og i Sø- og  

 Handelsretten.
For Færøernes vedkommende skal reglerne tilsikre,  

 at det nødvendige antal fuldmægtige uddannes i  

 færøsk lovgivning, færøske samfundsforhold,  

 færøsk kultur og tillige i færøsk sprog i skrift og  

 tale.« Stk. 2 bliver herefter stk. 3.
5 e.
I § 17 a, stk. 2, 4. pkt., der bliver  

 stk. 3, 4. pkt., § 57, stk. 1, 1. pkt., og  

§ 336 a, stk. 1, 2. pkt., ændres »beskikkede« til:  

 »administrerende«.« 7. § 1, nr. 6, affattes således:
 »6. I § 17 a indsættes som stk. 4:
»Stk. 4. Den administrerende sorenskriver (dommer) kan meddele  

 sysselmændene og disses stedfortrædere samt de hos  

 sysselmændene beskæftigede kontorfunktionærer bemyndigelse,  

 jf. stk. 3, til at udføre skifte-, notarial- og  

 fogedforretninger, herunder forrette auktioner over løsøre, dog  

 ikke registrerede skibe og luftfartøjer.
Det har sit forblivende ved  

 sysselmændenes virksomhed med salg ved auktion af småvrag og  

 hittefæ, af inddrevet løst gods, vrag eller vragstykker, jf.  

 strandingslov for Færøerne af 24. marts 1899 § 10, og af  

 grind.
Endvidere kan sysselmanden, jf. punkt 1 i anordning nr. 204 af 4.  

 november 1892, i visse tilfælde træde i den ordinære  

 dommers sted som formand for søretten ved afgivelse af  

 søforklaringer, jf. kap. 19 a.«« 8. § 1, nr. 8, affattes således:
 »8. §§ 42 og 43 affattes således:
 »§ 42. Faste dommere ved rigets almindelige domstole beskikkes  

 af kongen.
Stk. 2. Til Højesteret sker udnævnelse som  

 »højesteretsdommer«, til landsret som »landsdommer«, til hver af de  

 andre retter - bortset fra Sø- og Handelsretten i København,  

 jf. § 9 - som »dommer« med angivelse af, hvor pågældende  

 ansættes.
Til retten på Færøerne sker  

 udnævnelse som »sorenskriver« (dommer).
 Stk. 3. Kun den, der har bestået juridisk  

 kandidateksamen, kan beskikkes.
 Stk. 4. Beskikkelse som landsdommer eller dommer i en byret  

 eller Sø- og Handelsretten kræver i reglen, at den  

 pågældendes egnethed som dommer har været bedømt i  

 landsretten.
 Stk. 5. Før nogen kan beskikkes til  

 højesteretsdommer, skal den pågældende have godtgjort sin  

 egnethed til at have sæde i retten ved som prøve at votere  

 først i mindst 4 sager, af hvilke mindst den ene skal være  

 borgerlig.
Stk. 6. Til at indtræde i de ekstraordinære  

 retter, der er nævnt i § 21, stk. 1, skal så vidt  

 muligt faste dommere beskikkes.
Ingen kan beskikkes, som ikke opfylder  

 betingelsen i stk. 3.
§ 43. Besættelse af dommerstillinger skal ske ud fra en  

 samlet vurdering af ansøgernes kvalifikationer til den  

 pågældende stilling.
Der skal herved lægges  

 afgørende vægt på ansøgernes juridiske og  

 personlige kvalifikationer.
Også bredden i ansøgernes juridiske  

 erfaringsgrundlag skal tillægges vægt, ligesom det skal  

 indgå i vurderingen, at der ved domstolene bør være  

 dommere med forskellig juridisk erhvervsbaggrund.
Stk. 2. Ved besættelse af stillinger som sorenskriver  

 (dommer) ved retten på Færøerne skal der tillige  

 lægges vægt på, at ansøgerne behersker det  

 færøske sprog i skrift og tale og har indsigt i  

 færøsk lovgivning, færøske samfundsforhold og  

 færøsk kultur.«« 9. I § 1 indsættes efter nr. 8:
»8 a.
Efter § 43 indsættes:
»43 a.
Der oprettes et dommerudnævnelsesråd, som  

 afgiver indstilling til justitsministeren om besættelse af stillinger  

 som 1)	højesteretsdommer, 2)	landsretspræsident og landsdommer, 3)	præsident, vicepræsident og dommer i Sø- og  

 Handelsretten, 4)	byretspræsident, administrerende byretsdommer, byretsdommer,  

 administrerende sorenskriver (dommer) og sorenskriver (dommer), og 5)	midlertidigt beskikket dommer i henhold til § 44 b.
Stk. 2. Rådets indstillinger skal være begrundede.  

 Rådet kan kun indstille én ansøger til en ledig stilling.  

 Såfremt der ikke i rådet er enighed om, hvem af ansøgerne  

 der skal indstilles, afgøres spørgsmålet ved afstemning.  

 Ved stemmeflerhed gør formandens stemme udslaget.
Det skal  

 tilkendegives i rådets indstilling, såfremt der har været  

 uenighed om indstillingen, og de enkelte medlemmers standpunkter skal  

 fremgå.
§ 43 b.
Dommerudnævnelsesrådet består af 6  

 medlemmer, en højesteretsdommer (formand), en landsdommer, en  

 byretsdommer, en advokat og to repræsentanter for offentligheden.
 Stk. 2. Dommerne beskikkes af justitsministeren efter  

 indstilling fra henholdsvis Højesteret, landsretterne og Den Danske  

 Dommerforening.
 Stk. 3. Advokaten beskikkes af justitsministeren efter  

 indstilling fra Advokatrådet.
 Stk. 4. Offentlighedsrepræsentanterne beskikkes af  

 justitsministeren efter indstilling fra henholdsvis Amtsrådsforeningen,  

 Kommunernes Landsforening og Københavns og Frederiksberg kommuner i  

 forening og Dansk Folkeoplysnings Samråd.
Stk. 5. Ved behandling af sager vedrørende  

 besættelse af stillinger som administrerende sorenskriver (dommer)  

 eller sorenskriver (dommer) ved retten på Færøerne  

 medvirker i stedet for den i stk. 3 nævnte advokat en advokat med  

 bopæl på Færøerne og i stedet for de i stk. 4  

 nævnte offentlighedsrepræsentanter to repræsentanter for  

 den færøske offentlighed.
Advokaten beskikkes af  

 justitsministeren efter indstilling fra Advokatrådet.  

 Repræsentanterne for den færøske offentlighed beskikkes af  

 justitsministeren efter indstilling fra og blandt de personer, der er optaget  

 på nævningelisten, jf. § 74. Justitsministeren  

 fastsætter nærmere regler om fremgangsmåden ved indstilling  

 af repræsentanterne for den færøske offentlighed.
 Stk. 6. Medlemmer af Folketinget, Færøernes  

 Lagting eller kommunalbestyrelser kan ikke være medlemmer af  

 Dommerudnævnelsesrådet.
Stk. 7. Medlemmerne beskikkes for 4 år.
Genbeskikkelse  

 kan ikke finde sted.
Stk. 8. Der beskikkes en suppleant for hvert af rådets  

 medlemmer.
Stk. 1-6 og stk. 7, 1. pkt., finder tilsvarende  

 anvendelse på beskikkelse af suppleanter.
§ 43 c.
Dommerudnævnelsesrådet fastsætter  

 selv sin forretningsorden.
 Stk. 2. Der kan i forretningsordenen fastsættes  

 bestemmelser om, at formanden kan afgive indstilling i visse, nærmere  

 bestemte sager på rådets vegne, eller at indstillinger kan  

 afgives af 3 af rådets medlemmer, nemlig en dommer, en advokat og en  

 offentlighedsrepræsentant.
§ 43 d.
Dommerudnævnelsesrådet offentliggør  

 hvert år en redegørelse for sin virksomhed.
Stk. 2. Dommerudnævnelsesrådets  

 sekretariatsopgaver varetages af Domstolsstyrelsen.« 8 b. § 44 affattes således:
»§ 44. Midlertidig beskikkelse til højesteretsdommer  

 kan ikke finde sted.
En ledig stilling skal besættes inden 6  

 måneder.
 Stk. 2. Ved andre dommerstillinger kan midlertidig beskikkelse  

 meddeles af Domstolsstyrelsen efter reglen i § 44 a, af  

 justitsministeren efter reglen i § 44 b og af  

 landsretspræsidenterne efter reglerne i § 44 c og § 45.
 Stk. 3. Den, som beskikkes til midlertidigt at beklæde  

 en dommerstilling, skal opfylde betingelsen i § 42, stk. 3.
Stk. 4. Bestemmelserne i § 54 og § 54 a finder  

 tilsvarende anvendelse på midlertidigt beskikkede dommere.
Dette  

 gælder dog ikke for faste dommere, som midlertidigt er beskikket i en  

 anden stilling.« 8 c.
Efter § 44 indsættes:
§ 44 a.
Domstolsstyrelsen kan meddele midlertidig beskikkelse,  

 når det er nødvendigt ved ledighed i en stilling eller ved en  

 fast dommers forfald.
 Stk. 2. Når det af de grunde, der er nævnt i  

 stk. 1, skønnes nødvendigt, er enhver byretsdommer  

 forpligtet til at modtage beskikkelse til, foruden sit eget embede,  

 midlertidigt at beklæde et andet embede som byretsdommer.
 Stk. 3. Bortset fra tilfælde af forfald på grund  

 af sygdom kan en stilling ikke holdes midlertidigt besat i mere end ét  

 år.
Stk. 4. Hvis den midlertidige beskikkelse skyldes, at dommeren  

 udfører et andet offentligt hverv, kan etårsfristen dog  

 forlænges i op til et år ad gangen på betingelse  

 af, 1)	at ganske særlige grunde taler for det, 2)	at samtykke gives af præsidenten (den administrerende dommer)  

 for vedkommende 	ret, eller for retspræsidenters, administrerende  

 dommeres og enkeltdommeres vedkommende af præsidenten for den  

 nærmeste overordnede ret, og 3)	at en fast ansat dommer midlertidigt beskikkes i den  

 pågældende stilling.
 Stk. 5. Forlængelser af etårsfristen kan dog  

 højst ske for en samlet periode på 3 år.
Stk. 6. Midlertidig beskikkelse meddelt efter stk. 1  

 bortfalder, når den ledige stilling besættes, eller  

 forfaldsgrunden ophører at bestå.
Domstolsstyrelsen kan dog  

 efter indstilling fra vedkommende landsretspræsident tilbagekalde  

 beskikkelsen fra et tidligere tidspunkt.
§ 44 b.
Justitsministeren kan meddele midlertidig beskikkelse  

 som landsdommer ud over det antal dommere, der i § 4 er fastsat for  

 landsretterne.
Stk. 2. Beskikkelsen meddeles for en tidsbegrænset  

 periode på indtil 1 år.
Under særlige omstændigheder  

 og efter indstilling fra landsrettens præsident kan justitsministeren  

 forlænge beskikkelsen ud over 1 år.
§ 44 c.
Landsrettens præsident kan i  

 påtrængende tilfælde meddele midlertidig beskikkelse til at  

 beklæde en stilling som landsdommer.
Beskikkelsen tilbagekaldes af  

 præsidenten.« 8 d. §§ 45-47 affattes således:
»§ 45. Landsrettens præsident kan meddele midlertidig  

 beskikkelse som yderligere dommer ved en byret, når byrettens forhold  

 tilsiger det.
Beskikkelsen kan i intet tilfælde meddeles ud over et  

 tidsrum af to år.
 Stk. 2. Den midlertidige beskikkelse tilbagekaldes af  

 landsretspræsidenten.
 § 46. Hvis det på grund af en dommers inhabilitet er  

 nødvendigt, beskikkes en sættedommer, for byretternes  

 vedkommende af landsrettens præsident og i øvrigt af  

 Højesterets præsident.
§ 47. En dommer må kun med tilladelse af  

 Præsidentrådet, der består af præsidenterne for de  

 kollegiale retter, have fast indtægtsgivende beskæftigelse ved  

 siden af hovedstillingen.« 8 e.
Efter § 47 indsættes:
»§ 47 a.
En dommer skal hvert år inden 1. februar afgive  

 indberetning om de indtægtsgivende hverv, som den  

 pågældende det forudgående år har varetaget ved siden  

 af hovedstillingen.
Indberetningen skal indeholde oplysning om hvervets art  

 og hvervgiveren.
I indberetninger om voldgiftssager skal parternes navne ikke  

 angives, men derimod navnene på de advokater eller andre, som har  

 repræsenteret parterne, samt hvorledes dommeren er udpeget.
Dommeren  

 skal endvidere afgive en indberetning om indtægten ved de enkelte  

 hverv.
Stk. 2. I de præsidentledede retter skal indberetningen  

 indgives til rettens præsident og i de øvrige retter til  

 vedkommende landsretspræsident.
For så vidt angår  

 præsidenterne for landsretterne, Københavns Byret, retterne i  

 Århus, Odense, Ålborg og Roskilde samt præsidenten og  

 vicepræsidenterne for Sø- og Handelsretten, indgives  

 indberetningen til Højesterets præsident.
 Stk. 3. Indberetningerne i henhold til stk. 1, 1. og 2.  

 pkt., er undergivet aktindsigt.
§ 47 b.
Såfremt det findes fornødent, kan  

 vedkommende retspræsident pålægge en dommer at indsende en  

 redegørelse for dommerens tidsforbrug i forbindelse med varetagelsen  

 af hverv ved siden af hovedstillingen.
Stk. 2. Såfremt det findes fornødent, kan  

 vedkommende retspræsident endvidere pålægge en dommer at  

 indsende en opgørelse over de indtægter, som den  

 pågældende i en nærmere angivet periode har modtaget i  

 forbindelse med de enkelte hverv, som dommeren har varetaget ved siden af  

 hovedstillingen.
Pålægget kan også omfatte fremtidige  

 indtægter.
 Stk. 3. Finder vedkommende præsident, at de oplysninger,  

 som dommeren afgiver i medfør af stk. 1 eller stk. 2 eller i  

 medfør af § 47 a, stk. 1, 4. pkt., giver anledning dertil,  

 kan retspræsidenten efter drøftelse med  

 Præsidentrådet beslutte, at dommeren i en nærmere angivet  

 periode eller indtil videre kun med retspræsidentens eller rådets  

 tilladelse må påtage sig hverv ved siden af hovedstillingen.
Stk. 4. Beføjelserne efter stk. 1-3 tilkommer de  

 retspræsidenter, der nævnt i § 47 a, stk. 2.« 8 f. §§ 48 og 49 affattes således:
 »§ 48. Gør en dommer sig skyldig i forsømmelse  

 eller skødesløshed i embedsførelsen, der dog ikke er af  

 en sådan karakter, at den efter lovgivningen medfører straf,  

 eller udviser dommeren i øvrigt utilbørligt eller  

 usømmeligt forhold, kan der meddeles den pågældende en  

 advarsel.
 Stk. 2. Sager efter stk. 1 behandles af de i § 47 a,  

 stk. 2, nævnte retspræsidenter.
Stk. 3. Sager efter stk. 1 kan rejses ved klage eller af  

 retspræsidenterne af egen drift.
Klage skal indgives inden 4 uger  

 efter, at klageren er blevet bekendt med det forhold, som giver anledning til  

 klagen.
Såfremt klagen efter sin beskaffenhed findes uegnet til  

 afgørelse efter stk. 1, kan den henvises til Den Særlige  

 Klageret.
§ 49. Enhver, der anser sig krænket ved  

 utilbørligt eller usømmeligt forhold fra en dommers side under  

 udøvelsen af dennes embedsvirksomhed, kan indgive klage herover til  

 Den Særlige Klageret.
Klagen skal indgives inden 4 uger efter, at  

 klageren er blevet bekendt med det forhold, som giver anledning til  

 klagen.
 Stk. 2. Finder justitsministeren, at en dommer må  

 antages at have gjort sig skyldig i et forhold, der må svække  

 eller gøre dommeren uværdig til den agtelse og tillid, som  

 dommerhvervet forudsætter, beder ministeren rigsadvokaten indbringe sag  

 herom for klageretten.
Stk. 3. Afvises klagen ikke straks, anmoder retten vedkommende  

 dommer om en erklæring om det påklagede forhold.
Bestrider  

 dommeren rigtigheden af den givne fremstilling af det faktisk passerede,  

 fastslås sagens sammenhæng efter reglerne i kapitel 67 og 68 med  

 de fornødne lempelser, for så vidt klageretten finder det  

 nødvendigt.
Stk. 4. Herefter har parterne lejlighed til skriftligt at  

 fremkomme med de bemærkninger, som det oplyste giver anledning til.  

 Når den indklagede dommer fremsætter begæring herom, eller  

 sagens beskaffenhed gør det påkrævet, træffer  

 klageretten dog beslutning om mundtlig forhandling og træffer samtidig  

 bestemmelse om, hvorvidt denne skal ske for lukkede døre.
De  

 nærmere bestemmelser om domsforhandlingen træffes i øvrigt  

 af klagerettens formand i overensstemmelse med de regler, som gælder  

 for domsforhandling i borgerlige sager i 1. instans med de fornødne  

 lempelser.
Fremsætter dommeren begæring derom, kan klageretten  

 beskikke den pågældende en advokat.
I sager efter stk. 1 kan  

 klageretten beskikke en advokat for klageren.
Salær og  

 godtgørelse til den eller de beskikkede advokater udredes efter  

 reglerne om fri proces, jf. kapitel 31.
Stk. 5. Findes klagen ubegrundet, afviser klageretten sagen.
I  

 det tilfælde, der er omhandlet i stk. 1, kan der  

 pålægges klageren en bødestraf, hvis klageren uden rimelig  

 grund har foranlediget sagen rejst.
Dette gælder uden hensyn til, om  

 klagerens adfærd måtte kunne pådrage denne ansvar efter  

 straffelovens regler.
Stk. 6. Findes klagen begrundet, kan klageretten udtale sin  

 misbilligelse af dommerens adfærd eller pålægge denne en  

 bøde.
Findes det forhold, som dommeren har udvist, at være af  

 graverende karakter, eller er dommeren tidligere ved klageretten blevet  

 dømt for forhold af sådan karakter, kan dommeren  

 afsættes.
 Stk. 7. Klageretten træffer afgørelse ved dom,  

 der afsiges i et offentligt retsmøde.
 Stk. 8. Lyder dommen på afsættelse, eller har der  

 været nedlagt påstand herom, kan den indbringes for  

 Højesteret efter reglerne om anke, i andre tilfælde efter  

 reglerne om kære i borgerlige sager, dog således at mindst fem  

 dommere deltager i påkendelsen.
Stk. 9. Klageretten træffer afgørelse om betaling  

 af sagsomkostninger.« 8 g.
Efter § 49 indsættes:
»§ 49 a.
Om en dommer bør afsættes mod sit  

 ønske på grund af vedvarende åndelig eller legemlig sygdom  

 afgøres efter reglerne i § 49 med de fornødne  

 lempelser.« 8 h. § 50 affattes således:
»§ 50. Når straffesag er rejst mod en dommer, eller  

 når dommeren må antages at have gjort sig skyldig i sådant  

 utilbørligt forhold, som omhandles i § 49, såvel som  

 når dommeren er blevet uvederhæftig eller på grund af  

 åndelig eller legemlig svaghed er ude af stand til at bestride sit  

 embede, kan vedkommende suspenderes.
Afgørelsen herom træffes af  

 Den Særlige Klageret.« 8 i. § 51 ophæves.
 8 j. §§ 52-54 affattes således:
 »§ 52. Justitssekretærer og fuldmægtige ved  

 domstolene ansættes med domstolene som  

 ansættelsesområde.
 Stk. 2. Til at beklæde disse stillinger kræves, at  

 vedkommende har bestået juridisk kandidateksamen.
 Stk. 3. Ved afgørelsen af, hvilke fuldmægtige der  

 skal have tjenestested ved retten på Færøerne, skal der  

 lægges vægt på, at de pågældende behersker det  

 færøske sprog i skrift og tale og har indsigt i  

 færøsk lovgivning, færøske samfundsforhold og  

 færøsk kultur.
 § 53. Når en justitssekretær eller en  

 fuldmægtig på grund af inhabilitet er udelukket fra at virke i en  

 sag, bestemmer vedkommende præsident eller dommer (administrerende  

 dommer), hvem der i stedet skal fungere i sagen.
 § 54. Justitssekretærer og fuldmægtige kan  

 afskediges på grund af uegnethed eller sygdom.
Stk. 2. Afskedigelse kan endvidere ske i de tilfælde,  

 hvor en omordning af domstolene finder sted.
En justitssekretær eller  

 fuldmægtig, der er fyldt 65 år, kan ligeledes afskediges, men  

 uden tab af indtægter indtil det tidspunkt, til hvilket denne skulle  

 være afskediget på grund af alder, hvis pågældende  

 havde været dommer.
 Stk. 3. Uansøgt ændring af tjenestested kan ske,  

 såfremt ændringen er begrundet i uddannelsesmæssige hensyn  

 eller i hensynet til en hensigtsmæssig ressourceudnyttelse inden for  

 domstolene.
Stk. 4. Uansøgt ændring af tjenestested kan  

 endvidere ske i tilfælde, der er omfattet af stk. 1 og  

 stk. 2, 1. pkt.« 8 k.
Efter § 54 indsættes:
»§ 54 a.
Sager om afsked uden ansøgning af en  

 justitssekretær eller en fuldmægtig indbringes af  

 Domstolsstyrelsen for Den Særlige Klageret.
Afskedigelse uden  

 ansøgning efter § 54, stk. 2, 2. pkt., sker dog  

 administrativt.
Stk. 2. Fremsættes der indsigelse mod en varslet  

 ændring af tjenestested, indbringer Domstolsstyrelsen sagen for Den  

 Særlige Klageret.
Indsigelse skal fremsættes senest 14 dage  

 efter, at den pågældende har fået varsel om det nye  

 tjenestested.
Stk. 3. Sager efter stk. 1 og 2 forelægges for  

 klageretten af Domstolsstyrelsen.
Den, sagen angår, skal herefter have  

 lejlighed til skriftligt at fremkomme med sine bemærkninger.  

 Fremsætter den pågældende begæring herom, eller  

 gør sagens beskaffenhed det påkrævet, træffer  

 klageretten dog beslutning om mundtlig forhandling og træffer samtidig  

 bestemmelse om, hvorvidt denne skal ske for lukkede døre.
De  

 nærmere bestemmelser om domsforhandlingen træffes i øvrigt  

 af klagerettens formand i overensstemmelse med de regler, som gælder  

 for domsforhandling af borgerlige sager i 1. instans med de fornødne  

 lempelser.
Fremsætter den pågældende begæring herom,  

 kan klagerettens formand beskikke den pågældende en advokat.  

 Salær og godtgørelse for udlæg udredes efter reglerne om  

 fri proces, jf. kapitel 31.
 Stk. 4. Klageretten træffer afgørelse ved dom,  

 der afsiges i et offentligt retsmøde.
Stk. 5. Dommen kan af parterne indbringes for  

 Højesteret efter reglerne om anke af borgerlige sager.« 8 l. § 55 affattes således:
»§ 55. Bestemmelserne i § 48, § 49 og § 50  

 finder tilsvarende anvendelse med hensyn til justitssekretærer og  

 fuldmægtige samt midlertidigt beskikkede dommere, dog er det  

 Domstolsstyrelsen, der har kompetencen til at bede rigsadvokaten indbringe  

 sagen for Den Særlige Klageret.«« 10. I § 1 indsættes efter nr. 39:
 »39 a. § 165, stk. 1, affattes således:
»Justitsministeren fastsætter nærmere regler  

 om forkyndelse.
Domstolsstyrelsen fastsætter regler om vederlag  

 herfor.« 39 b. § 188 affattes således:
»§ 188. Domstolsstyrelsen fastsætter regler om  

 godtgørelse til vidner.
Den godtgørelse, et vidne har krav  

 på, eller, hvis den ikke kan beregnes nøjagtigt, et passende  

 forskud herpå skal tilbydes betalt samtidig med indkaldelsen.
Stk. 2. Justitsministeren fastsætter regler om  

 godtgørelse til personer, der efter indkaldelse har afgivet forklaring  

 til politiet.« 11. I § 1 indsættes efter nr. 122:
»123. § 1043, stk. 2, ophæves.« § 2 I lov nr. 794 af 26. november 1986 for Færøerne om  

 retsafgifter, som ændret ved § 2 i lov nr. 92 af 23. februar 1988,  

 foretages følgende ændring:
 1. § 1, nr. 28, affattes således:
 »28. § 64, stk. 5, 1. pkt., affattes  

 således:
»Retten kan efter sit eget skøn af egen drift  

 indhente oplysninger eller erklæringer fra klageren.«« § 3 I lov om rettens pleje i Grønland, jf. lovbekendtgørelse nr.  

 99 af 21. marts 1984, som ændret ved lov nr. 188 af 23. marts 1992, lov  

 nr. 151 af 31. marts 1993, lov nr. 118 af 21. februar 1995, § 2 i lov  

 nr. 1082 af 20. december 1995 og § 2 i lov nr. 476 af 12. juni 1996,  

 foretages følgende ændringer:
 1. Kapitel 1, § 2, affattes således:
 »§ 2. Landsretten ledes af en landsdommer.
Stk. 2. Hver sag behandles af landsdommeren som retsformand og  

 to domsmænd.« 2. Efter kapitel 1, § 2, indsættes:
»§ 2 a.
Udnævnelse af landsdommeren sker efter reglerne  

 i §§ 42-43 d i den danske retsplejelov, jf. dog stk. 2-6.
 Stk. 2. Ved behandling af sager vedrørende  

 besættelse af stillingen som landsdommer i Grønland skal der i  

 Dommerudnævnelsesrådet medvirke en advokat med bopæl i  

 Grønland i stedet for den danske advokat og to repræsentanter  

 for den grønlandske offentlighed i stedet for de danske  

 offentlighedsrepræsentanter.
Stk. 3. Advokaten beskikkes af justitsministeren efter  

 indstilling fra Advokatrådet.
Repræsentanterne for den  

 grønlandske offentlighed beskikkes af justitsministeren efter  

 indstilling fra henholdsvis Kalaallit Nunaanni Kommuneqarfiit Kattuffiat (De  

 Grønlandske Kommuners Landsforening) og Grønlands  

 Landsstyre.
 Stk. 4. Medlemmer af Folketinget, Grønlands Landsting  

 og kommunalbestyrelser kan ikke være medlemmer af  

 Dommerudnævnelsesrådet.
Stk. 5. Offentlighedsrepræsentanterne beskikkes for 4  

 år.
Genbeskikkelse kan ikke finde sted.
Stk. 6. Der beskikkes en suppleant for hver  

 offentlighedsrepræsentant.
Stk. 3-4 og stk. 5, 1. pkt.,  

 finder tilsvarende anvendelse på beskikkelse af suppleanter.
§ 2 b.
Midlertidig beskikkelse som landsdommer meddeles af  

 Domstolsstyrelsen efter reglen i § 2 c og af Østre Landsrets  

 præsident efter reglerne i § 2 d og § 2 e.
 Stk. 2. Den, som beskikkes til midlertidigt at beklæde  

 stillingen som landsdommer, skal have bestået juridisk  

 kandidateksamen.
§ 2 c.
Domstolsstyrelsen kan meddele midlertidig beskikkelse  

 som landsdommer, når det er nødvendigt ved ledighed i stillingen  

 eller ved den faste landsdommers forfald.
 Stk. 2. Bortset fra tilfælde af forfald på grund  

 af sygdom kan stillingen ikke holdes midlertidigt besat i mere end ét  

 år.
Stk. 3. Hvis den midlertidige beskikkelse skyldes, at  

 landsdommeren udfører et andet offentligt hverv, kan  

 etårsfristen dog forlænges i op til et år ad gangen  

 på betingelse af 1)	at ganske særlige grunde taler for det, 2)	at Østre Landsrets præsident giver samtykke, og 3)	at en fast ansat dommer midlertidigt beskikkes i  

 stillingen.
 Stk. 4. Forlængelser af etårsfristen kan dog  

 højst ske for en samlet periode på 3 år.
Stk. 5. Midlertidig beskikkelse meddelt efter stk. 1  

 bortfalder, når den ledige stilling besættes, eller  

 forfaldsgrunden ophører at bestå.
Domstolsstyrelsen kan dog  

 efter indstilling fra Østre Landsrets præsident tilbagekalde  

 beskikkelsen fra et tidligere tidspunkt.
 § 2 d. Østre Landsrets præsident kan meddele  

 midlertidig beskikkelse som yderligere landsdommer ved Grønlands  

 Landsret, når rettens forhold tilsiger det.
 Stk. 2. Beskikkelsen kan i intet tilfælde meddeles ud  

 over et tidsrum af to år.
 Stk. 3. Østre Landsrets præsident træffer  

 efter forhandling med landsdommeren bestemmelse om, hvilke forretninger der  

 skal varetages af den midlertidigt beskikkede landsdommer.
 Stk. 4. Den midlertidige beskikkelse tilbagekaldes af  

 Østre Landsrets præsident.
§ 2 e.
Hvis det er nødvendigt på grund af  

 landsdommerens inhabilitet, beskikker Østre Landsrets præsident  

 en sættedommer.
§ 2 f.
Fuldmægtige ved landsretten ansættes med  

 domstolene som ansættelsesområde.
 Stk. 2. Til at beklæde stillingen som fuldmægtig  

 kræves, at vedkommende har bestået juridisk kandidateksamen.
 Stk. 3. En fuldmægtig kan behandle sager, der  

 hører under landsretten, i det omfang landsdommeren bestemmer det.
Stk. 4. Domstolsstyrelsen fastsætter regler for  

 fuldmægtigenes uddannelse.« 3. Kapitel 1, § 3, affattes således:
»§ 3. Landsdommeren fastsætter antallet af  

 domsmænd og suppleanter for disse ved landsretten.
Domsmænd og  

 suppleanter vælges af Grønlands Landsting efter indstilling fra  

 landsdommeren.
Valget foretages for et tidsrum af 4 år regnet fra en 1.  

 januar.« 4. Kapitel 1, afsnit B, §§ 7-9, ophæves og i  

 stedet indsættes:
»B.
Dommere m.v.
 § 7. For landsdommeren gælder med hensyn til  

 bibeskæftigelse, disciplinærforfølgning, suspension og  

 afskedigelse reglerne i §§ 47-50 i den danske retsplejelov.
 Stk. 2. Indberetning om bibeskæftigelse indgives til  

 Højesterets præsident, som i forhold til landsdommeren  

 udøver de beføjelser vedrørende bibeskæftigelse og  

 den disciplinærmyndighed, der tilkommer retspræsidenter efter den  

 danske retsplejelov.
 Stk. 3. Klage over landsdommeren skal indgives til  

 Højesterets præsident eller Den Særlige Klageret inden 4  

 uger efter, at klageren er blevet bekendt med det forhold, som giver  

 anledning til klagen.
 § 8. For fuldmægtige ved landsretten og for midlertidigt  

 beskikkede landsdommere, der ikke er fast ansatte dommere, gælder med  

 hensyn til uansøgt ændring af tjenestested,  

 disciplinærforfølgning, suspension og afskedigelse reglerne i  

 §§ 54-55 i den danske retsplejelov.
 Stk. 2. Østre Landsrets præsident udøver  

 den disciplinærmyndighed, som tilkommer retspræsidenter efter den  

 danske retsplejelov.
 Stk. 3. Klage over en fuldmægtig eller en midlertidigt  

 beskikket landsdommer, der ikke er fast ansat dommer, skal indgives til  

 Østre Landsrets præsident eller Den Særlige Klageret inden  

 4 uger efter, at klageren er blevet bekendt med det forhold, som giver  

 anledning til klagen.
 § 9. Lægdommere skal være uberygtede og opfylde  

 betingelserne for valgret til kommunalbestyrelsen.
 Stk. 2. De bør normalt udpeges blandt befolkningen  

 på det sted, hvor retten har sit sæde.
§ 9 a.
Landsdommeren kan meddele en dommer, der gør sig  

 skyldig i forsømmelse i udøvelsen af sit hverv, en advarsel, og  

 såfremt der foreligger grov eller gentagen forsømmelse, eller  

 den pågældende i øvrigt viser sig uegnet til bestridelse  

 af hvervet, fratage dommeren den meddelte beskikkelse.« 5. I kapitel 2, § 24, ændres »Justitsministeren«  

 til: »Domstolsstyrelsen«.
§ 4 I lov om statens tjenestemænd i Grønland, jf.  

 lovbekendtgørelse nr. 574 af 5. august 1991, foretages følgende  

 ændring:
 1. Kapitel 7 affattes således:
»Kapitel 7 Særbestemmelse om dommere og retsassessorer ved  

 Grønlands Landsret § 34. Ansættelse som dommer og retsassessor kan kun ske  

 som varig ansættelse.
Stk. 2. Bestemmelserne i § 8, §§ 11 a-14,  

 §§ 19-25, § 49, stk. 1, nr. 2, og stk. 4, § 49 b og  

 § 49 c, stk. 2, gælder ikke for dommere.
Bestemmelserne i  

 §§ 28 og 31 gælder kun for dommere, når disse kan afskediges  

 administrativt uden ansøgning.
 Stk. 3. Bestemmelserne i § 13, stk. 2 og 3,  

 §§ 19-25, § 49, stk. 1, nr. 2, og stk. 4, § 49 b og  

 § 49 c, stk. 2, gælder ikke for retsassessorer.  

 Bestemmelserne i §§ 28 og 31 gælder kun for retsassessorer,  

 når disse kan afskediges administrativt uden ansøgning.
§ 5 I lov om landvæsensretter, jf. lovbekendtgørelse nr. 133 af  

 6. marts 1970, som ændret ved § 5 i lov nr. 402 af 26. juni 1998,  

 foretages følgende ændring:
 1. I § 4, stk. 4, og § 5, stk. 3,  

 ændres »landbrugsministeren« til: »Domstolsstyrelsen«.
§ 6 I lov nr. 182 af 7. maj 1975 om nordisk vidnepligt foretages  

 følgende ændring:
 1. I § 8, stk. 1, ændres »Justitsministeren«  

 til: »Domstolsstyrelsen«.
§ 7 I lov nr. 1082 af 20. december 1995 om ændring af lov for  

 Færøerne om rettens pleje, lov om rettens pleje i  

 Grønland og forskellige andre lovbestemmelser om procesbevillinger  

 (Ændringer som følge af oprettelsen af  

 Procesbevillingsnævnet) foretages følgende ændring:
 1. § 15, stk. 2, 1. pkt., affattes  

 således:
»Bestemmelserne i lovens §§ 2-3 og 5-13 gælder  

 ikke for Færøerne.« § 8 I lov nr. 399 af 13. juni 1990 om ændring af straffeloven  

 (Meddelelseshæleri) indsættes som § 2:
»§ 2 Loven gælder ikke for Færøerne, men kan  

 ved kongelig anordning helt eller delvis sættes i kraft for denne  

 landsdel med de afvigelser, som de særlige færøske forhold  

 tilsiger.« § 9 Loven træder i kraft den 1. juli 1999.
§ 10 Stk. 1. Er en af de stillinger, der er nævnt i den  

 færøske retsplejelovs § 43 a, som affattet ved denne lovs  

 § 1, nr. 9, eller i den grønlandske retsplejelovs kapitel 1,  

 § 2 a, som affattet ved denne lovs § 3, nr. 2, opslået ledig  

 inden lovens ikrafttræden, behandles stillingsansøgninger af  

 justitsministeren efter den hidtil gældende ordning.
 Stk. 2. Den færøske retsplejelovs § 52,  

 stk. 1, som affattet ved denne lovs § 1, nr. 9, og den  

 grønlandske retsplejelovs kapitel 1, § 2 f, stk. 1, som  

 affattet ved denne lovs § 3, nr. 2, gælder også  

 fuldmægtige, der før lovens ikrafttræden er ansat med et  

 ansættelsesområde, der omfatter andet end domstolene.
 Stk. 3. Den færøske retsplejelovs § 52,  

 stk. 1, som affattet ved denne lovs § 1, nr. 9, og den  

 grønlandske retsplejelovs kapitel 1, § 2 f, stk. 1, som  

 affattet ved denne lovs § 3, nr. 2, gælder ikke for  

 fuldmægtige, der før lovens ikrafttræden er ansat med et  

 enkelt dommerembede som ansættelsesområde.
 Stk. 4. Domsmænd og suppleanter ved Grønlands  

 Landsret vælges første gang efter den grønlandske  

 retsplejelovs kapitel 1, § 3, som affattet ved denne lovs § 3, nr.  

 3, med virkning fra den 1. januar 2000. De tidligere valgte domsmænd og  

 suppleanter fortsætter med at fungere indtil denne dato.
Bemærkninger til lovforslaget Almindelige bemærkninger Indholdsfortegnelse 1.	Baggrunden for lovforslaget	10 2.	Lovforslagets indhold	11 3.	Særligt om Færøerne	12 3.1.	Lovtekniske spørgsmål	12 3.2.	Midlertidig beskikkelse af yderligere sorenskriver  

 (dommer)	12 3.3.	Sammensætningen af  

 Dommerudnævnelsesrådet	12 3.4.	Målsætning for dommerrekruttering på  

 Færøerne m.v.	13 4.	Særligt om Grønland	14 4.1.	Generelle overvejelser	14 4.2.	Sammensætningen af Domstolsstyrelsens bestyrelse	14 4.3.	Midlertidig beskikkelse af dommere	15 4.4.	Ændringer som følge af oprettelse af  

 Domstolsstyrelsen	16 4.5.	Valg af domsmænd og suppleanter ved Grønlands  

 Landsret	16 4.6.	Sammensætningen af  

 Dommerudnævnelsesrådet	16 5.	Forslagets økonomiske og administrative konsekvenser  

 m.v.	17 6.	Hørte myndigheder m.v.	17 1. Baggrunden for lovforslaget Lovforslaget er en følge af lov nr. 401 af 26. juni  

 1998 om Domstolsstyrelsen og lov nr. 402 af 26. juni 1998 om ændring af  

 retsplejeloven, tjenestemandsloven og forskellige andre love (Rekruttering af  

 dommere, dommerfuldmægtiges ansættelsesvilkår, dommeres  

 bierhverv og ændringer som følge af oprettelse af en  

 domstolsstyrelse m.v.).
Ifølge disse love, der træder i kraft den 1.  

 juli 1999, skal der oprettes en selvstændig domstolsstyrelse, som skal  

 have til opgave at varetage de bevillingsmæssige og administrative  

 spørgsmål, som er knyttet til domstolenes virksomhed.
Endvidere  

 foretages en række ændringer af retsplejelovens regler bl.a. om  

 rekruttering af dommere, om fremgangsmåden ved besættelse af  

 dommerstillinger, om ansættelsesværn for dommerfuldmægtige  

 og om dommeres bibeskæftigelse.
 Med henblik på en bredere rekruttering af dommere er  

 der således ved ændringen af retsplejeloven udtrykkeligt angivet  

 en række kriterier, som skal tillægges vægt ved  

 besættelse af dommerstillinger.
 Der oprettes desuden et bredt sammensat  

 dommerudnævnelsesråd, som skal afgive indstillinger til  

 justitsministeren om besættelse af dommerstillinger.
 Herudover gennemføres der et værn mod  

 uansøgt afskedigelse og forflyttelse for dommerfuldmægtige og  

 retsassessorer, og ansættelsesområdet for dommerfuldmægtige  

 og retsassessorer ændres fra »Justitsministeriet med tilhørende  

 institutioner« til alene at være »domstolene«.
Endelig skal dommere hvert år afgive indberetning  

 til vedkommende retspræsident om den bibeskæftigelse, den  

 pågældende har udført.
Retspræsidenten kan  

 pålægge en dommer at give yderligere oplysninger om bierhverv og  

 kan efter drøftelse med Præsidentrådet beslutte, at  

 dommeren ikke må påtage sig bibeskæftigelse uden tilladelse  

 fra retspræsidenten eller Præsidentrådet.
Af pkt. 8 i de almindelige bemærkningerne til  

 lovforslaget om ændring af den danske retsplejelov m.v. (nr.
L 32 af  

 26. marts 1998), fremgår følgende:
»Der foreslås ikke på nuværende  

 tidspunkt ændringer i retsplejelovgivningen for Færøerne  

 og Grønland.
Justitsministeriet vil imidlertid snarest muligt  

 iværksætte en høring af de færøske og  

 grønlandske hjemmestyremyndigheder, således at der kan  

 fremsættes lovforslag om ændring af retsplejeloven for  

 Færøerne og Grønland.
Det tilsigtes således, at  

 ændringerne for Færøerne og Grønland vil kunne  

 træde i kraft samtidig med, at nærværende lovforslag  

 træder i kraft.« Loven om Domstolsstyrelsen indeholder i § 11 hjemmel  

 til, at loven ved kongelig anordning kan sættes i kraft for  

 Færøerne og Grønland.
Loven vil blive sat i kraft for  

 Færøerne og Grønland samtidig med denne lovs  

 ikrafttræden.
2. Lovforslagets indhold Dette lovforslag indeholder de nødvendige  

 ændringer af den færøske og den grønlandske  

 retsplejelov, så de ændringer, der foretages i den danske  

 retsplejelov, også kommer til at gælde for Færøerne  

 og Grønland.
Sorenskriverne (dommerne) på Færøerne  

 og landsdommeren i Grønland skal således efter forslaget  

 udnævnes efter samme regler som dommere i Danmark, og sorenskriverne og  

 landsdommeren vil være undergivet de samme regler om  

 bibeskæftigelse.
Endvidere vil dommerfuldmægtige og  

 retsassessorer på Færøerne og i Grønland få  

 samme ansættelsesværn som andre dommerfuldmægtige.
For så vidt angår udnævnelse af  

 sorenskrivere på Færøerne og landsdommeren i  

 Grønland foreslås dog den afvigelse i forhold til reglerne i den  

 danske retsplejelov, at der ved Dommerudnævnelsesrådets  

 behandling af sager om besættelse af en stilling som sorenskriver eller  

 landsdommer i stedet for den danske advokat skal medvirke henholdsvis en  

 advokat med bopæl på Færøerne og en advokat med  

 bopæl i Grønland.
På samme måde skal der i stedet  

 for de danske offentlighedsrepræsentanter medvirke to  

 repræsentanter for henholdsvis den færøske og den  

 grønlandske offentlighed.
Baggrunden for forslaget om, at der skal medvirke  

 repræsentanter for offentligheden i Dommerudnævnelsesrådet  

 er, at disse personer vil kunne medvirke til, at rådet i sit virke i  

 videre omfang tager almene samfundsmæssige hensyn.
Justitsministeriet  

 finder i overensstemmelse hermed, at der ved rådets afgivelse af  

 indstillinger om besættelse af dommerstillinger på  

 Færøerne og i Grønland bør medvirke  

 offentlighedsrepræsentanter, der har indsigt i de særlige  

 færøske eller grønlandske forhold.
Af samme grund  

 bør der også medvirke en advokat fra Færøerne eller  

 Grønland.
Det foreslås, at repræsentanterne for den  

 færøske offentlighed beskikkes efter indstilling fra og blandt  

 de personer, der er opført på nævningelisten for  

 Færøerne.
Repræsentanterne for den grønlandske  

 offentlighed foreslås beskikket efter indstilling fra henholdsvis De  

 Grønlandske Kommuners Landsforening (Kalaallit Nunaanni Kommuneqarfiit  

 Kattuffiat) og Grønlands Landsstyre.
Den færøske og den  

 grønlandske advokat foreslås beskikket efter indstilling fra  

 Advokatrådet.
 Om de nærmere overvejelser angående  

 færøske og grønlandske advokaters og  

 offentlighedsrepræsentanters medvirken ved  

 Dommerudnævnelsesrådets behandling af sager om besættelse  

 af stillingen som henholdsvis sorenskriver eller landsdommer henvises til  

 pkt. 3.3. og 4.6 nedenfor.
 Lovforslaget indeholder også et forslag til  

 ændring af lov for Færøerne om retsafgifter.  

 Ændringen svarer til den ændring af den danske retsafgiftslov,  

 der er foretaget i § 6 i lov om ændring af den danske retsplejelov  

 m.v. (lov nr. 402 af 26. juni 1998). For Grønland gælder ingen  

 retsafgiftslov.
 Endvidere indeholder lovforslaget et forslag til  

 ændring af lov om statens tjenestemænd i Grønland.  

 Ændringen svarer til den ændring af den danske tjenestemandslov,  

 der er foretaget i § 2 i lov om ændring af den danske retsplejelov  

 m.v. Ændringen af den danske tjenestemandslov gælder direkte for  

 Færøerne, jf. § 12 i loven om ændring af den danske  

 retsplejelov m.v.
Desuden stilles der forslag om ændring af lov om  

 landvæsensretter og lov om nordisk vidnepligt.
Disse love gælder  

 ikke for Færøerne og Grønland. Ændringerne  

 supplerer de konsekvensændringer, der er foretaget ved lov nr. 402 af  

 26. juni 1998.
 Endelig indeholder lovforslaget et forslag, der skal  

 muliggøre en lovteknisk tilpasning af straffelovens § 152 d om  

 meddelelseshæleri ved ikraftsættelse af denne bestemmelse for  

 Færøerne.
 Ændringen af konkursloven, jf. § 3 i loven om  

 ændring af den danske retsplejelov m.v., vil blive sat i kraft for  

 Færøerne og Grønland ved kongelig anordning samtidig med  

 dette lovforslags ikrafttræden.
Ud over ændringerne af disse love indeholder loven  

 om ændring af den danske retsplejelov m.v. ændringer af lov om  

 voldgift i tvistigheder om handel med husdyr, lov om retssikkerhed og  

 administration på det sociale område og lov om social service.  

 Ingen af disse love gælder for Færøerne og  

 Grønland.
Lov om voldgift i tvistigheder angående handel med  

 husdyr er i øvrigt nu ophævet med virkning fra den 1. april  

 1999, jf. lov nr. 1017 af 23. december 1998.
Om begrundelsen i øvrigt for de foreslåede  

 ændringer henvises til de almindelige bemærkninger til forslag  

 til lov om Domstolsstyrelsen (nr.
L 31 af 26. marts 1998) og forslaget om  

 ændring af den danske retsplejelov m.v. (nr.
L 32 af 26. marts 1998),  

 jf.
Folketingstidende 1997-98 (2. samling), tillæg A, s. 775 ff. og 804  

 ff.
3. Særligt om Færøerne 3.1. Lovtekniske spørgsmål Den færøske retsplejelov er en  

 ikraftsættelse for Færøerne af reglerne i  

 lovbekendtgørelse nr. 555 af 1. november 1984 af lov om rettens pleje  

 med visse ændringer.
Ændringerne i forhold til den danske retsplejelov er  

 særligt opregnet i lovens § 1, der ved lovens ikrafttræden  

 indeholdt 121 punkter.
Det er derfor af lovtekniske grunde nødvendigt,  

 at de ændringer, der foretages ved dette lovforslag, foretages ved  

 ændringer af og tilføjelse af nye punkter til de gældende  

 ændringer i forhold til den danske retsplejelov.
Dette kompliceres  

 yderligere af, at der ved lov nr. 143 af 8. marts 1995 og lov nr. 1082 af 20.  

 december 1995 er foretaget ændringer af den færøske  

 retsplejelov, hvorved der er tilføjet nye punkter til opregningen af  

 ændringer i lovens § 1. Den færøske retsplejelov er  

 således vanskeligt tilgængelig.
Der er imidlertid på Færøerne nedsat et  

 udvalg, som har til opgave at foretage en samlet revision og sammenskrivning  

 af den færøske retsplejelov, så der udarbejdes en  

 selvstændig retsplejelov for Færøerne, ligesom der i dag  

 er en selvstændig retsplejelov for Grønland.
Dette vil betyde,  

 at loven bliver mere overskuelig og dermed lettere tilgængelig, ligesom  

 kommende lovændringer teknisk vil blive enklere.
3.2. Midlertidig beskikkelse af yderligere sorenskriver (dommer) Efter § 45 i den danske retsplejelov kan landsrettens  

 præsident midlertidigt beskikke en yderligere dommer ved en byret,  

 når byrettens forhold tilsiger det, f.eks. hvis byretten er belastet af  

 en eller flere meget omfattende sager.
Til at varetage disse opgaver, er der  

 udnævnt 4 såkaldte rejsedommere, heraf 2 ved Københavns  

 Byret, 1 ved retten i Århus og 1 ved retten i Ålborg.
Også  

 en dommer, der ikke er rejsedommer, eller en retsassessor eller en  

 dommerfuldmægtig med en vis anciennitet, kan efter § 45  

 midlertidigt beskikkes ved en anden byret af ressourcemæssige grunde,  

 men kun hvis den pågældende selv ansøger om det.  

 Rejsedommerne har derimod pligt til at lade sig beskikke ved en anden byret  

 inden for den pågældende landsretskreds i det omfang landsrettens  

 præsident bestemmer det.
Rejsedommerordningen blev indført som  

 forsøgsordning ved lov nr. 369 af 18. juni 1994 og blev gjort  

 permanent ved lov nr. 1079 af 20. december 1995. Rejsedommerordningen  

 gælder ikke for Færøerne.
Justitsministeriet finder, at det vil være  

 hensigtsmæssigt, hvis der bliver indført en hjemmel til  

 midlertidigt at beskikke en yderligere sorenskriver (dommer) ved retten  

 på Færøerne, hvis rettens forhold tilsiger det, f.eks.  

 hvis retten belastes af en eller flere meget omfattende sager.
De  

 nuværende rejsedommere er imidlertid ikke forpligtede til at lade sig  

 beskikke som sorenskriver ved retten på Færøerne, og det  

 ville næppe være foreneligt med den beskyttelse mod forflyttelse,  

 der gælder for dommere efter grundlovens § 64, at  

 pålægge dem en sådan forpligtelse.
Det foreslås  

 derfor, at midlertidig beskikkelse af en yderligere sorenskriver ved retten  

 på Færøerne kun kan ske, hvis der er en dommer, herunder  

 en rejsedommer, eller en retsassessor eller dommerfuldmægtig med en vis  

 anciennitet, der er villig til at lade sig beskikke.
 Der henvises til den foreslåede bestemmelse i den  

 færøske retsplejelovs § 45.
3.3. Sammensætningen af Dommerudnævnelsesrådet Som anført under pkt. 2 ovenfor stilles der forslag  

 om, at der ved Dommerudnævnelsesrådets behandling af sager om  

 besættelse af en stilling som sorenskriver i stedet for de danske  

 offentlighedsrepræsentanter skal medvirke to repræsentanter for  

 den færøske offentlighed.
 Justitsministeriet har i det oprindelige udkast til  

 lovforslag, der har været sendt til høring hos de nedenfor under  

 pkt. 6 anførte myndigheder m.v., foreslået, at  

 repræsentanterne for den færøske offentlighed beskikkes  

 efter indstilling fra henholdsvis de færøske kommuners forening  

 (Føroya Kommunufelag) og Færøernes Lagting.
I sit høringssvar har Den Danske Dommerforening  

 udtalt sig imod forslaget om der beskikkes en færøsk  

 offentlighedsrepræsentant efter indstilling fra Færøernes  

 Lagting.
Dommerforeningen har herved peget på risikoen for, at  

 partipolitiske hensyn vil komme til at spille en betydelig rolle ved  

 indstillingen.
Dette ville kunne betyde en politisering af  

 Dommerudnævnelsesrådets virksomhed til skade for befolkningens  

 tillid til domstolene som partipolitisk neutrale organer.
Dommerforeningen  

 har på denne baggrund anbefalet, at der findes en fremgangsmåde  

 ved indstillingen, der i højere grad svarer til fremgangsmåden i  

 Danmark.
Højesteret har i sit høringssvar tilsluttet sig  

 Dommerforeningens synspunkter.
Retten på Færøerne har  

 givet udtryk for en tilsvarende opfattelse.
 På denne baggrund har Justitsministeriet anmodet  

 Færøernes Hjemmestyre om at tage stilling til, hvilken  

 organisation eller lignende, der i stedet for Færøernes Lagting  

 kan afgive indstilling om beskikkelse af den ene færøske  

 offentlighedsrepræsentant.
Justitsministeriet har i den forbindelse peget på,  

 at de danske offentlighedsrepræsentanter efter den tilsvarende  

 bestemmelse i den danske retsplejelovs § 43 b, beskikkes efter  

 indstilling fra Amtsrådsforeningen, Kommunernes Landsforening og  

 Københavns og Frederiksberg kommuner i forening og Dansk  

 Folkeoplysnings Samråd.
Som det fremgår af bemærkningerne  

 til denne bestemmelse i forslaget om ændring af den danske retsplejelov  

 m.v. (nr.
L 32 af 26. marts 1998) repræsenterer disse organisationer  

 brede samfundsmæssige interesser, og de er derfor egnede til at sikre,  

 at de udpegede personer er engagerede i samfundsforhold og bredt  

 orienteret.
Færøernes Hjemmestyre har på denne  

 baggrund anbefalet, at offentlighedsrepræsentanterne beskikkes efter  

 indstilling fra og blandt de personer, der er optaget på  

 nævningelisten.
Det er i den forbindelse også foreslået, at  

 justitsministeren fastsætter nærmere regler for  

 fremgangsmåden ved indstilling af  

 offentlighedsrepræsentanter.
 Samtidig har Lagtinget foreslået, at der ved  

 Dommerudnævnelsesrådets behandling af sager om besættelse  

 af en stilling som sorenskriver skal medvirke en færøsk advokat  

 i stedet for den danske advokat.
 Justitsministeriet foreslår derfor, at bestemmelsen  

 om sammensætningen af Dommerudnævnelsesrådet i den  

 færøske retsplejelovs § 43 b, stk. 5, udformes  

 således, at de to færøske  

 offentlighedsrepræsentanter beskikkes efter indstilling fra og blandt  

 de personer, der er optaget på nævningelisten.
 Samtidig foreslås en bemyndigelsesbestemmelse,  

 hvorefter justitsministeren kan fastsætte nærmere regler om  

 fremgangsmåden ved indstilling af offentlighedsrepræsentanterne.  

 Justitsministeriet vil inddrage Færøernes Hjemmestyre i  

 fastsættelsen af disse regler.
Det kan oplyses, at der ikke medvirker domsmænd i  

 færøske sager.
Der medvirker kun lægdommere i  

 nævningesager.
Udpegning af nævninger sker efter lignende  

 principper som i Danmark.
Dog nedsættes grundlisteudvalgene i hvert af  

 de 6 sysler (større enhed end kommunerne), og udvalgsmedlemmerne  

 udpeges af Lagtinget.
Blandt de ca. 430 personer (1 pr. 100 indbyggere), der  

 er optaget på grundlisterne, udvælger sorenskriveren ved  

 lodtrækning 60 personer, der optages på nævningelisten.
 Justitsministeriet kan endvidere tiltræde forslaget  

 om, at der i stedet for den danske advokat udpeges en færøsk  

 advokat til at deltage i behandlingen af sager om besættelse af en  

 stilling som sorenskriver.
 3.4. Målsætning for dommerrekruttering på  

 Færøerne m.v.
 I høringssvaret fra Færøernes  

 Hjemmestyre er der stillet forslag om en række yderligere  

 ændringer af den færøske retsplejelov.
 Således foreslås det, at Domstolsstyrelsen ved  

 fastsættelsen af regler for dommerfuldmægtiges uddannelse skal  

 sikre, at det nødvendige antal fuldmægtige uddannes i  

 færøsk lovgivning, færøske samfundsforhold,  

 færøsk kultur og færøsk sprog i skrift og tale.
 Videre foreslår Færøernes Hjemmestyre,  

 at der ved besættelsen af dommer- og dommerfuldmægtigstillinger  

 på Færøerne skal lægges vægt på, at  

 ansøgerne behersker det færøske sprog i skrift og tale og  

 har indsigt i færøsk lovgivning, færøske  

 samfundsforhold og færøsk kultur.
 Endelig foreslås det, at også sager om  

 udstationering eller ansættelse af dommerfuldmægtige ved retten  

 på Færøerne skal behandles af  

 Dommerudnævnelsesrådet.
 Justitsministeriet er enig i, at det bør  

 tilstræbes, at dommere og dommerfuldmægtige ved retten på  

 Færøerne, ud over at besidde de nødvendige faglige  

 kvalifikationer, også er velkvalificerede til at virke under de  

 særlige færøske forhold.
 Justitsministeriet er endvidere enig i, at det med henblik  

 på ansættelse ved retten på Færøerne er  

 væsentligt, at det nødvendige antal dommerfuldmægtige  

 opnår kendskab til det færøske sprog samt til  

 færøsk lovgivning, færøske samfundsforhold og  

 færøsk kultur.
 På denne baggrund har Justitsministeriet udformet  

 lovforslaget i overensstemmelse med Færøernes Hjemmestyres  

 forslag om uddannelse af dommerfuldmægtige og om sprogkundskaber.
 Forslaget om uddannelse af dommerfuldmægtige  

 indebærer, at der i forbindelse med sædvanlig rokering af  

 fuldmægtige til retten på Færøerne skal  

 sørges for, at de under tjenesten ved retten på  

 Færøerne uddannes i det færøske sprog samt i  

 færøsk lovgivning, færøske samfundsforhold og  

 færøsk kultur.
 Forslaget om, at Dommerudnævnelsesrådet   ud  

 over at behandle sager om besættelse af stillingerne som  

 administrerende sorenskriver og sorenskriver   også skal afgive  

 indstilling til justitsministeren ved udstationering eller ansættelse  

 af dommerfuldmægtige ved retten på Færøerne, vil  

 efter Justitsministeriets opfattelse indebære et væsentligt brud  

 med den for Danmark (og Grønland) gældende generelle ordning,  

 hvorefter Dommerudnævnelsesrådet alene behandler sager om  

 udnævnelse af dommere (sorenskriver), som omfattes af de særlige  

 regler i grundloven om uafhængighed.
 Forslaget om, at Dommerudnævnelsesrådet skal  

 behandle sager om udstationering eller ansættelse af  

 dommerfuldmægtige, er derfor ikke medtaget i lovforslaget.
4. Særligt om Grønland 4.1. Generelle overvejelser Det grønlandske retsvæsen består af  

 Grønlands Landsret og 18 kredsretter.
Kun landsdommeren ved  

 Grønlands Landsret og fuldmægtigene ved landsretten er jurister,  

 mens landets øvrige dommere - kredsdommerne - alle er  

 lægfolk.
For det juridiske personale ved landsretten gælder i  

 det væsentlige samme regler og fremgangsmåder for  

 ansættelse og afskedigelse m.v. som for dommere, retsassessorer og  

 dommerfuldmægtige ved de danske domstole.
Dette er ikke tilfældet  

 med kredsdommerne.
De ændringer, som ved de under pkt. 1 nævnte  

 love gennemføres i Danmark, vedrører i sagens natur det  

 juridiske personale ved domstolene.
Som følge af den ensartethed, der  

 for dette personales vedkommende har præget ordningerne i både  

 Grønland og Danmark, vil de danske lovændringer uden  

 væsentlige ændringer kunne gennemføres også i  

 Grønland.
I forhold til kredsdommerne vil ændringerne derimod  

 ikke kunne gennemføres på nuværende tidspunkt.
Det bemærkes i denne forbindelse, at  

 Justitsministeriet i samarbejde med Grønlands Hjemmestyre i april 1994  

 nedsatte Den Grønlandske Retsvæsenskommission, som har til  

 opgave at foretage en gennemgribende revision af det samlede  

 grønlandske retsvæsen.
Kommissionens arbejde forventes afsluttet  

 omkring årsskiftet 1999-2000. Først når kommissionens  

 betænkning foreligger, vil der kunne tages stilling til en mere  

 omfattende revision af den gældende ordning i Grønland.
Af kommissoriet for Retsvæsenskommissionen  

 fremgår det dog samtidigt, at kommissionens arbejde ikke skal  

 være til hinder for, at der på enkelte områder kan  

 gennemføres særligt påtrængende ændringer.
De  

 ændringer, som ovennævnte danske lovforslag indebærer i  

 forhold til det juridiske personale ved domstolene og den overordnede  

 administration af domstolene, må efter Justitsministeriets opfattelse  

 anses for at have en sådan karakter.
 Mere omfattende ændringer i den gældende  

 grønlandske retsplejelov, der - i modsætning til den  

 færøske retsplejelov - i opbygning og detaljeringsgrad afviger  

 betydeligt fra den danske retsplejelov, bør afvente kommissionens  

 betænkning.
Det foreslås derfor, at de nødvendige  

 ændringer af den grønlandske retsplejelov i hovedsagen  

 gennemføres ved henvisninger til den danske retsplejelov.
Denne  

 lovtekniske fremgangsmåde anvendes allerede i den gældende  

 grønlandske retsplejelov, der bl.a. henviser til den danske  

 retsplejelovs regler om disciplinærforfølgning for så vidt  

 angår klager over landsdommeren og reglerne om  

 Procesbevillingsnævnet.
I det omfang kendskabet til en bestemmelse kan  

 være af betydning for en bredere kreds i Grønland, gengives den  

 udtrykkeligt i den grønlandske retsplejelov.
Dette gælder f.eks.  

 bestemmelsen om, hvortil klager over landsdommeren eller  

 dommerfuldmægtigene skal indgives, og om klagefrist.
4.2. Sammensætningen af Domstolsstyrelsens bestyrelse Landsdommeren i Grønland har i sit  

 høringssvar foreslået, at der nedsættes en særlig  

 bestyrelse for for det grønlandske retsvæsen, der skal referere  

 til Domstolsstyrelsens bestyrelse.
Landsdommeren anfører i den  

 forbindelse, at ingen af de til Domstolsstyrelsens bestyrelse valgte  

 medlemmer repræsenterer ansatte ved de grønlandske domstole.
 Efter Justitsministeriets opfattelse er der tale om et  

 forslag af en sådan rækkevidde, at det naturligt må  

 indgå i de igangværende overvejelser i Den Grønlandske  

 Retsvæsenskommission, jf. pkt. 4.1. ovenfor.
Landsdommeren har subsidiært foreslået, at  

 landsdommeren bliver tilforordnet Domstolsstyrelsens bestyrelse i  

 spørgsmål vedrørende Grønland.
Landsdommeren har i  

 den forbindelse tilkendegivet, at han forestiller sig, at landsdommeren i  

 praksis holdes løbende underrettet om bestyrelsens arbejde, men kun  

 deltager i bestyrelsesmøder en eller to gange om året med  

 henblik på drøftelse af budgetforslag eller andre forhold af  

 særlig betydning for det grønlandske retsvæsen.
Den Grønlandske Retsvæsenskommission har  

 også drøftet spørgsmålet om bestyrelsens  

 sammensætning.
Kommissionen har i et brev af 10. december 1997 til  

 justitsministeren bl.a. anført følgende:
»For så vidt angår lovforslaget om  

 Domstolsstyrelsen var det en helt overvejende stemning i kommissionen, at man  

 gerne så, at der blev etableret en ordning, hvorved det sikres, at  

 grønlandske oplysninger og synspunkter kommer til at indgå i det  

 grundlag, hvorpå bestyrelsen træffer sine afgørelser for  

 så vidt angår spørgsmål i relation til  

 Grønland.
Dette kunne eventuelt ske således, at landsdommeren i  

 Grønland fik mulighed for at være til stede ved møder i  

 bestyrelsen, hvori spørgsmål vedrørende det  

 grønlandske retsvæsen behandles og med mulighed for, at  

 landsdommeren kunne fremlægge grønlandske oplysninger og  

 synspunkter.
Dette kunne muligvis karakteriseres således, at  

 landsdommeren var tilforordnet bestyrelsen.
Andre løsninger på  

 det hermed fremsatte ønske kan naturligvis tænkes.« Indledningsvis bemærkes, at loven om  

 Domstolsstyrelsen ikke indeholder hjemmel til at foretage ændringer i  

 loven i forbindelse med, at den sættes i kraft for Grønland.
En  

 ændring af bestyrelsens sammensætning vil således  

 kræve en ændring af lov om Domstolsstyrelsen.
Justitsministeriet er enig i, at oplysninger om de  

 særlige forhold, som gælder for det grønlandske  

 retsvæsen, skal indgå i grundlaget for Domstolsstyrelsens  

 beslutninger.
I dag, hvor administrationen af det grønlandske  

 retsvæsen varetages af Domstolsafdelingen i Justitsministeriet, er  

 ordningen den, at der foruden en løbende skriftlig og telefonisk  

 kontakt afholdes jævnlige møder (typisk to gange om året)  

 mellem landsdommeren i Grønland og ledelsen i Domstolsafdelingen.
Det  

 vil være helt naturligt, at der på lignende måde bliver en  

 tæt kontakt mellem landsdommeren i Grønland og  

 Domstolsstyrelsen, herunder med direktøren og bestyrelsen.
Det er på denne baggrund Justitsministeriets  

 opfattelse, at en formaliseret tilknytning til Domstolsstyrelsens bestyrelse  

 er unødvendig.
Hertil kommer, at en sådan formalisering vil  

 kunne medføre en række vanskeligheder i forhold til at  

 fastlægge de nærmere virkninger af landsdommerens status som  

 tilforordnet, og i forhold til at afgrænse, hvornår landsdommeren  

 skal deltage i bestyrelsens møder m.v.
Dette kan medføre  

 uklarhed om ansvarsforholdene i bestyrelsen, ligesom det kan give anledning  

 til tvivl om, i hvilket omfang bestyrelsen kan træffe beslutninger med  

 virkning for Grønland, hvis landsdommeren ikke har deltaget i  

 bestyrelsesmødet.
 Justitsministeriet stiller derfor ikke forslag om, at  

 landsdommeren skal være tilforordnet Domstolsstyrelsens bestyrelse.
4.3. Midlertidig beskikkelse af dommere Ved det danske lovforslag er der foretaget en revision af  

 de danske regler om midlertidig beskikkelse (konstitution) af dommere, jf.  

 herved §§ 44-46 i den danske retsplejelov.
 Dette har givet Justitsministeriet anledning til at  

 overveje spørgsmålet om midlertidig beskikkelse som landsdommer  

 i Grønland.
 Den gældende grønlandske retsplejelov  

 indeholder alene en regel om midlertidig beskikkelse af kredsdommere.  

 Spørgsmålet om midlertidig beskikkelse som landsdommer er  

 derimod ikke reguleret.
I praksis har behovet for midlertidig beskikkelse som  

 landsdommer været mindre end i Danmark på grund af bestemmelsen i  

 den grønlandske retsplejelovs kapitel 1, § 3, om, at  

 fuldmægtigene ved landsretten - uden særlig bemyndigelse - kan  

 udøve landsdommerens beføjelser.
I enkelte tilfælde, hvor  

 landsdommeren har været inhabil, har det dog været  

 nødvendigt at beskikke en sættedommer.
Beskikkelsen er i disse  

 tilfælde foretaget af Østre Landsrets præsident.
 Efter Justitsministeriets opfattelse bør der  

 indføres en udtrykkelig bestemmelse i retsplejeloven om beskikkelse af  

 sættedommer, når landsdommeren er inhabil, svarende til  

 bestemmelsen i den danske retsplejelovs § 46. Beskikkelse foreslås  

 som hidtil at skulle foretages af Østre Landsrets præsident.
I forbindelse med ledighed i landsdommerstillingen eller  

 ved den fast ansatte landsdommers forfald kan der tilsvarende være  

 behov for, at en dommer fra Danmark - eller efter omstændighederne en  

 retsassessor eller en dommerfuldmægtig med en vis anciennitet -  

 midlertidigt kan beskikkes som landsdommer.
Der foreslås derfor  

 også indført en bestemmelse om midlertidig beskikkelse i disse  

 situationer.
Kompetencen til at foretage en sådan beskikkelse  

 foreslås - ligesom i Danmark - henlagt til Domstolsstyrelsen.
De  

 nærmere regler om beskikkelsen - herunder dens varighed og ophør  

 - foreslås fastsat i overensstemmelse med bestemmelsen i den danske  

 retsplejelovs § 44 a.
I overensstemmelse med den danske retsplejelovs § 45  

 om en rejsedommerordning (omtalt ovenfor under pkt. 3.2.) foreslås der  

 desuden indført en bestemmelse, hvorefter der midlertidigt kan  

 beskikkes en yderligere landsdommer ved Grønlands Landsret.  

 Kompetencen til at meddele beskikkelse foreslås henlagt til  

 Østre Landsrets præsident.
I lighed med den danske  

 rejsedommerordning tager bestemmelsen særlig sigte på  

 tilfælde, hvor der er behov for at yde landsdommeren bistand til at  

 afvikle sager, der venter på at blive behandlet, hvis landsretten -  

 f.eks. på grund af en eller flere meget omfattende sager - får  

 vanskeligt ved at afvikle sagerne inden for rammerne af sædvanlig  

 sagsbehandlingstid.
De nuværende rejsedommere i Danmark er imidlertid  

 ikke forpligtede til at lade sig beskikke som landsdommer ved  

 Grønlands Landsret, og det ville næppe være foreneligt med  

 den beskyttelse mod forflyttelse, der gælder for dommere efter  

 grundlovens § 64, at pålægge dem en sådan  

 forpligtelse.
Det foreslås derfor, at midlertidig beskikkelse af en  

 yderligere landsdommer ved Grønlands Landsret kun kan ske, hvis der er  

 en dommer, herunder en rejsedommer, eller en retsassessor eller  

 dommerfuldmægtig med en vis anciennitet, der er villig til at lade sig  

 beskikke.
 Der henvises til de foreslåede bestemmelser i den  

 grønlandske retsplejelovs kapitel 1, §§ 2 b-2 e.
4.4. Ændringer som følge af oprettelse af  

 Domstolsstyrelsen I forbindelse med etableringen af en selvstændig  

 domstolsstyrelse er der behov for at tage stilling til, hvilke opgaver  

 styrelsen skal overtage, og hvilke opgaver, som fortsat skal henhøre  

 under justitsministeren.
Udgangspunktet for disse overvejelser har i  

 overensstemmelse med Domstolsudvalgets indstilling været, at  

 justitsministeren fortsat skal have den almindelige kompetence til at  

 fastsætte generelle regler med hjemmel i lovgivningen.
På enkelte  

 mere teknisk prægede områder, som har sammenhæng med  

 administrationen af domstolene og den praktiske tilrettelæggelse af  

 sagsbehandlingen m.v., er kompetencen i den danske retsplejelov derimod  

 overført til Domstolsstyrelsen.
 For den grønlandske retsplejelovs vedkommende  

 foreslås det i overensstemmelse hermed, at kompetencen til at  

 fastsætte regler om godtgørelse til vidner samt om afholdelse af  

 andre udgifter i forbindelse med retssagernes behandling overføres til  

 Domstolsstyrelsen (kapitel 2, § 24).
4.5. Valg af domsmænd og suppleanter ved Grønlands  

 Landsret Efter den gældende bestemmelse i den  

 grønlandske retsplejelovs kapitel 1, § 2, stk. 2,  

 vælges domsmænd og suppleanter for disse ved Grønlands  

 Landsret af Grønlands Landsting efter indstilling fra landsdommeren i  

 Grønland.
Valget foretages i Landstingets anden ordinære samling  

 efter nyvalg og gælder for 4 år ad gangen.
Landsdommeren i Grønland har i sit  

 høringssvar peget på, at den gældende bestemmelse blev  

 formuleret på et tidspunkt, hvor valgperioden til Grønlands  

 Landsting (tidligere Landsrådet) altid var 4 år.
Efter den  

 nugældende landstingslov om valg til Grønlands Landsting er der  

 imidlertid mulighed for at udskrive valg før udløbet af  

 valgperioden.
 Landsdommeren foreslår på denne baggrund, at  

 der indføres faste 4-årige valgperioder for domsmænd og  

 suppleanter ved Grønlands Landsret.
 Efter den danske retsplejelovs § 68, stk. 1,  

 vælges nævninger og domsmænd ligeledes for faste  

 4-årige perioder.
 Justitsministeriet foreslår, at bestemmelsen i den  

 grønlandske retsplejelovs kapitel 1, § 2, stk. 2, der efter  

 forslaget bliver kapitel 1, § 3, ændres, således at valget  

 af domsmænd og suppleanter foretages for et tidsrum af 4 år  

 regnet fra en 1. januar.
 Det foreslås, at den første valgperiode  

 løber fra den 1. januar 2000, og at de tidligere valgte domsmænd  

 og suppleanter fortsætter med at fungere indtil denne dato, jf.  

 lovforslagets § 10, stk. 4.
4.6. Sammensætningen af Dommerudnævnelsesrådet Som anført under pkt. 2 ovenfor stilles der forslag  

 om, at der ved Dommerudnævnelsesrådets behandling af sager om  

 besættelse af stillingen som landsdommer ved Grønlands Landsret  

 i stedet for de danske offentlighedsrepræsentanter skal medvirke to  

 repræsentanter for den grønlandske offentlighed.
 Justitsministeriet har i det oprindelige udkast til  

 lovforslag, der har været sendt til høring hos de nedenfor i  

 pkt. 6 anførte myndigheder m.v., foreslået, at  

 repræsentanterne for den grønlandske offentlighed beskikkes  

 efter indstilling fra henholdsvis De Grønlandske Kommuners  

 Landsforening (Kalaallit Nunaanni Kommuneqarfiit Kattuffiat) og  

 Grønlands Landsting.
Med samme begrundelse som er anført i pkt. 3.3.  

 ovenfor for så vidt angår Færøerne, har Den Danske  

 Dommerforening i sit høringssvar udtalt sig imod forslaget om der  

 beskikkes en grønlandsk offentlighedsrepræsentant efter  

 indstilling fra Grønlands Landsting.
Højesteret har i sit  

 høringssvar tilsluttet sig Dommerforeningens synspunkter.
 På denne baggrund har Justitsministeriet anmodet  

 Grønlands Hjemmestyre om at tage stilling til, hvilken organisation  

 eller lignende, der i stedet for Grønlands Landsting kan afgive  

 indstilling om beskikkelse af den ene grønlandske  

 offentlighedsrepræsentant.
Justitsministeriet har i den forbindelse peget på,  

 at de danske offentlighedsrepræsentanter efter den tilsvarende  

 bestemmelse i den danske retsplejelovs § 43 b, beskikkes efter  

 indstilling fra organisationer, der repræsenterer brede  

 samfundsmæssige interesser, og derfor er egnede til at sikre, at de  

 udpegede personer er engagerede i samfundsforhold og bredt orienteret.
Der  

 henvises i øvrigt til pkt. 3.3. ovenfor.
 Grønlands Hjemmestyre har i sit høringssvar  

 foreslået, at repræsentanterne for den grønlandske  

 offentlighed beskikkes efter indstilling fra henholdsvis De  

 Grønlandske Kommuners Landsforening (Kalaallit Nunaanni Kommuneqarfiit  

 Kattuffiat) og Grønlands Landsstyre.
Justitsministeriet har i anledning af dette  

 høringssvar på ny rettet henvendelse til Grønlands  

 Hjemmestyre og tilkendegivet, at det må foretrækkes, at  

 indstilling af den ene offentlighedsrepræsentant ikke afgives af  

 Grønlands Landsstyre men af en organisation, der som Dansk  

 Folkeoplysnings Samråd repræsenterer brede samfundsmæssige  

 interesser og ikke samtidig er politisk styret.
Justitsministeriet har  

 samtidig tilkendegivet, at såfremt der ikke findes en sådan  

 organisation i Grønland, må valget stå mellem enten at  

 fastholde det oprindelige lovudkasts bestemmelse om, at indstillingen afgives  

 af Grønlands Landsting, eller at lade De Grønlands Kommuners  

 Landsforening afgive indstilling om begge  

 offentlighedsrepræsentanter.
Grønlands Hjemmestyre har imidlertid fastholdt sit  

 forslag.
På denne baggrund har Justitsministeriet fundet det rigtigst,  

 at lovforslaget på dette punkt udformes i overensstemmelse med  

 Grønlands Hjemmestyres ønsker.
 I lighed med forslaget om, at der i behandlingen af  

 færøske udnævnelsessager deltager en færøsk  

 advokat, jf. pkt. 3.3. ovenfor, foreslår Justitsministeriet, at der ved  

 Dommerudnævnelsesrådets behandling af sager om besættelse  

 af stillingen som landsdommer ved Grønlands Landsret skal medvirke en  

 advokat med bopæl i Grønland i stedet for den danske  

 advokat.
 5. Forslagets økonomiske og administrative konsekvenser m.v.
 Lovforslaget skønnes ikke at medføre  

 økonomiske eller administrative konsekvenser for det offentlige af  

 betydning.
Lovforslaget har ingen økonomiske eller  

 administrative konsekvenser for erhvervslivet.
Lovforslaget har ingen  

 miljømæssige konsekvenser, og det indeholder ikke EU-retlige  

 aspekter.
Vurdering af konsekvenser af lovforslag Positive konsekvenser/ mindre udgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen af betydning Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 6. Hørte myndigheder m.v.
 Lovforslaget har været sendt til høring hos:  

 Præsidenterne for Højesteret og Østre Landsret, Den  

 Danske Dommerforening, Dommerfuldmægtigforeningen,  

 Færøernes Hjemmestyre, sorenskriveren (dommeren) og landfogden  

 (politimesteren) på Færøerne, Føroya Kommunufelag  

 (de færøske kommuners forening), Grønlands Hjemmestyre,  

 landsdommeren og politimesteren i Grønland samt Kalaallit Nunaanni  

 Kommuneqarfiit Kattuffiat (De Grønlandske Kommuners  

 Landsforening).
Bemærkninger til lovforslagets enkelte  

 bestemmelser Hvor forslaget ikke eller kun i mindre omfang afviger fra  

 de tilsvarende bestemmelser i det danske lovforslag (nr.
L 32 af 26. marts  

 1998), henvises der til de specielle bemærkninger til de tilsvarende  

 bestemmelser i det danske lovforslag, jf.
Folketingstidende 1997-98 (2.  

 samling), tillæg A, s. 804 ff.
 I bilaget til lovforslaget er de foreslåede  

 bestemmelser sammenholdt med de gældende regler.
Til § 1 Lov for Færøerne om rettens pleje Til nr. 1 Til retsplejelovens § 1 a Forslaget svarer til § 1, nr. 1, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til retsplejelovens § 3 Forslaget svarer til § 1, nr. 2, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til nr. 2 (retsplejelovens § 4, stk. 2) I § 4, stk. 2, angives antallet af landsdommere  

 i de to landsretter. Ændringen svarer til § 1, nr. 3, i forslaget  

 til ændring af den danske retsplejelov m.v. (L 32), hvortil der  

 henvises, med de ændringer der følger af, at angivelsen af  

 antallet af landsdommere i de to landsretter i den færøske  

 retsplejelov ikke er ændret siden lovens ikrafttræden i 1988.
Til nr. 3 Til retsplejelovens § 10 Forslaget svarer til § 1, nr. 4, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
 Til retsplejelovens § 11, stk. 1, 1. og 2. pkt. m.fl.
 Forslaget svarer - med en enkelt ændring, som ikke  

 kun er af redaktionel karakter - til § 1, nr. 5, i forslaget til  

 ændring af den danske retsplejelov m.v. (L 32), hvortil der i  

 øvrigt henvises.
I § 19, stk. 3, i den færøske  

 retsplejelov er der således en bestemmelse om, at dommeren skal have  

 bopæl ved kredsens hovedtingsted.
Justitsministeren kan dog dispensere  

 fra denne bopælspligt, jf. § 19, stk. 3, 2. pkt.
Den  

 tilsvarende bestemmelse om bopælspligt for dommere i den danske  

 retsplejelov blev ophævet ved lov nr. 1079 af 20. december 1995. Det  

 foreslås, at kompetencen til at dispensere fra bopælspligten for  

 sorenskriveren på Færøerne - hvilket der næppe er  

 behov for i praksis - overføres til Domstolsstyrelsen.
Til nr. 4 (retsplejelovens § 14, stk. 1, litra b) Forslaget svarer til § 1, nr. 6, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til nr. 5 Til retsplejelovens § 15, stk. 5, 2. pkt.
 Forslaget svaret til § 1, nr. 7, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til retsplejelovens § 16 a, stk. 1, 3. pkt., og  

 stk. 3 Disse bestemmelser blev indsat i den færøske  

 retsplejelov ved lov nr. 143 af 8. marts 1995 og gælder således  

 allerede på Færøerne.
Af lovtekniske grunde har det  

 imidlertid været nødvendigt at medtage ændringerne i dette  

 lovforslag for at kunne indføje nye underpunkter i opregningen af  

 ændringer i forhold til den danske retsplejelov.
Til nr. 6 Til retsplejelovens § 17 a, stk. 1 Forslaget svarer til § 1, nr. 9, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Det foreslåede stk. 2 er dog suppleret med en  

 bestemmelse om, at reglerne om dommerfuldmægtiges uddannelse for  

 Færøernes vedkommende skal tilsikre, at det nødvendige  

 antal fuldmægtige uddannes i færøsk lovgivning,  

 færøske samfundsforhold, færøsk kultur og  

 færøsk sprog i skrift og tale.
Der henvises til pkt. 3.4. i de  

 almindelige bemærkninger til dette lovforslag.
 Til retsplejelovens §§ 17 a, stk. 2, 4. pkt., 57,  

 stk. 1, 1. pkt., og 336 a, stk. 1, 2. pkt.
Disse ændringer blev foretaget i den  

 færøske retsplejelov ved lov nr. 143 af 8. marts 1995 og  

 gælder således allerede på Færøerne.
Af  

 lovtekniske grunde har det imidlertid været nødvendigt at  

 medtage ændringerne i dette lovforslag for at kunne indføje nye  

 underpunkter i opregningen af ændringer i forhold til den danske  

 retsplejelov.
Til nr. 7 (retsplejelovens § 17 a, stk. 4) Der er alene tale om en konsekvensændring som  

 følge af, at der ved lovforslagets § 1, nr. 6, indsættes et  

 nyt stykke i retsplejelovens § 17 a, således at stk. 3, der  

 har en anden ordlyd i den færøske retsplejelov, bliver  

 stk. 4.
Til nr. 8 (retsplejelovens § 42 og § 43) Forslaget svarer til § 1, nr. 11, i forslaget om  

 ændring af den danske retsplejelov m.v. (L 32), med de ændringer  

 der følger af, at udnævnelse på Færøerne sker  

 som sorenskriver (dommer). Der henvises til bemærkningerne til denne  

 bestemmelse.
Den foreslåede § 43 er dog i stk. 2  

 suppleret med en bestemmelse om, at der ved besættelse af stillinger  

 som sorenskriver ved retten på Færøerne skal lægges  

 vægt på, at ansøgerne behersker det færøske  

 sprog i skrift og tale og har indsigt i færøsk lovgivning,  

 færøske samfundsforhold og færøsk kultur.
Der  

 henvises til pkt. 3.4. i de almindelige bemærkninger til dette  

 lovforslag.
Til nr. 9 Til retsplejelovens §§ 43 a, 43 b, 43 c og 43 d I § 43 b foreslås det, at der ved  

 Dommerudnævnelsesrådets behandling af sager vedrørende  

 besættelse af stillinger som sorenskriver (dommer) ved retten på  

 Færøerne skal medvirke en advokat med bopæl på  

 Færøerne i stedet for den danske advokat.
Endvidere  

 foreslås, at der skal medvirke to repræsentanter for den  

 færøske offentlighed i stedet for de danske  

 offentlighedsrepræsentanter.
Det foreslås, at de  

 færøske offentlighedsrepræsentanter beskikkes efter  

 indstilling fra og blandt de personer, der er optaget på  

 nævningelisten, jf. nærmere pkt. 3.3. i de almindelige  

 bemærkninger.
De færøske offentlighedsrepræsentanter  

 skal opfylde de samme betingelser som de danske  

 offentlighedsrepræsentanter, dvs. at de ikke må være medlem  

 af Folketinget eller en kommunalbestyrelse.
 Forslaget svarer i øvrigt til § 1, nr. 12, i  

 forslaget om ændring af den danske retsplejelov m.v. (L 32). Der  

 henvises til bemærkningerne til denne bestemmelse.
Til retsplejelovens § 44 Forslaget svarer til § 1, nr. 13, i forslaget om  

 ændring af den danske retsplejelov m.v. (L 32), hvortil der henvises,  

 med den ændring, der følger af, at § 44 c i den danske  

 retsplejelov om en forsøgsordning med korttidskonstitutioner af  

 advokater som landsdommere eller byretsdommere, ikke skal gælde for  

 Færøerne, jf. nedenfor.
Til retsplejelovens § 44 a, § 44 b og § 44 c Bestemmelserne svarer til henholdsvis § 44 a,  

 § 44 b og § 44 d, som affattet ved § 1, nr. 14, i forslaget om  

 ændring af den danske retsplejelov m.v. (L 32). Der henvises til  

 bemærkningerne til disse bestemmelser.
I forslaget til ændring af den danske retsplejelov  

 m.v. (L 32) foreslås endvidere indsat en bestemmelse i § 44 c,  

 hvorefter advokater kan konstitueres som dommere i en byret eller en landsret  

 i en periode på 3 måneder.
Da der alene er tale om en  

 forsøgsordning, således at bestemmelsen skal revideres i  

 folketingssamlingen 2002-03, jf. lovforslagets (L 32) § 11, og idet det  

 er forudsat at forsøgsordningen primært skal omfatte  

 landsretterne og de største byretter, foreslås det, at  

 bestemmelsen ikke skal gælde for Færøerne.  

 Forsøgsordningen med korttidskonstitution af advokater vil  

 således ikke komme til at omfatte retten på  

 Færøerne.
Derimod vil der intet være til hinder for, at en  

 advokat, der driver virksomhed på Færøerne, i  

 medfør af den foreslåede bestemmelse i § 44 c i den danske  

 retsplejelov konstitueres som dommer i en landsret eller i en af de (danske)  

 byretter, der bliver omfattet af forsøgsordningen.
Til retsplejelovens § 45 Bestemmelsen indebærer, at der indføres  

 mulighed for at beskikke en yderligere dommer ved retten på  

 Færøerne, jf. nærmere pkt. 3.2. i de almindelige  

 bemærkninger til dette lovforslag.
 Efter den foreslåede bestemmelse i § 16 a,  

 stk. 3, i den færøske retsplejelov træffer den  

 administrerende sorenskriver (dommer) bestemmelse om, hvilke forretninger der  

 skal varetages af den midlertidigt beskikkede dommer.
 En bestemmelse svarende til den danske retsplejelovs  

 § 45, stk. 3, om sagernes fordeling ved enedommerembeder og  

 todommerembeder, der ikke forestås af en administrerende dommer, er  

 således ikke nødvendig i den færøske  

 retsplejelov.
 Den foreslåede retsplejelovens § 45 svarer i  

 øvrigt - med de ovenfor under pkt. 3.2. beskrevne afvigelser - til  

 § 45 i den danske retsplejelov, som affattet ved § 1, nr. 15, i  

 forslaget om ændring af den danske retsplejelov m.v. (L 32). Der  

 henvises til bemærkningerne til denne bestemmelse.
Til retsplejelovens § 46 og § 47 Bestemmelserne svarer til § 46 og § 47 i den  

 danske retsplejelov som affattet ved § 1, nr. 15, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til retsplejelovens § 47 a og § 47 b Forslaget svarer til § 1, nr. 16, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til retsplejelovens § 48 og § 49 Forslaget svarer til § 1, nr. 17, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til retsplejelovens § 49 a Forslaget svarer til § 1, nr. 18, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til retsplejelovens § 50 Forslaget svarer til § 1, nr. 19, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til retsplejelovens § 51 Forslaget svarer til § 1, nr. 20, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til retsplejelovens §§ 52-54 Forslaget svarer til § 1, nr. 21, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Den foreslåede § 52 er dog i stk. 3  

 suppleret med en bestemmelse om, at der ved afgørelsen af, hvilke  

 fuldmægtige der skal have tjenestested ved retten på  

 Færøerne, skal lægges vægt på, at de  

 pågældende behersker det færøske sprog i skrift og  

 tale og har indsigt i færøsk lovgivning, færøske  

 samfundsforhold og færøsk kultur.
Der henvises til pkt. 3.4. i  

 de almindelige bemærkninger til dette lovforslag.
Til retsplejelovens § 54 a Forslaget svarer til § 1, nr. 22, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til retsplejelovens § 55 Forslaget svarer til § 1, nr. 23, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til nr. 10 Til retsplejelovens § 165, stk. 1 Forslaget svarer til § 1, nr. 24, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til retsplejelovens § 188 Forslaget svarer til § 1, nr. 25, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til nr. 11 (retsplejelovens § 1043, stk. 2) Forslaget svarer til § 1, nr. 26, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Til § 2 Lov for Færøerne om retsafgifter Forslaget svarer til § 6 i forslaget om ændring  

 af den danske retsplejelov m.v. (L 32). Der henvises til bemærkningerne  

 til denne bestemmelse.
Til § 3 Lov om rettens pleje i Grønland Til nr. 1 (retsplejelovens kapitel 1, § 2) Det foreslåede stk. 1 svarer til det  

 gældende stk. 1, idet dog bestemmelsen om, at landsdommeren  

 udnævnes af kongen, efter forslaget fremgår af henvisningen i den  

 grønlandske retsplejelovs kapitel 1, § 2 a, stk. 1, til den  

 danske retsplejelovs § 42, stk. 1.
 Det tidligere stk. 2 om domsmænd og suppleanter  

 bliver efter forslaget retsplejelovens kapitel 1, § 3.
 Det foreslåede stk. 2 om landsrettens  

 sammensætning svarer til det gældende stk. 3.
Til nr. 2 Til retsplejelovens kapitel 1, § 2 a Efter det foreslåede stk. 1 skal  

 udnævnelse af landsdommeren som udgangspunkt ske efter samme regler som  

 i Danmark, jf. retsplejelovens §§ 42-43 d som affattet ved § 1, nr.  

 11 og 12, i forslaget om ændring af den danske retsplejelov m.v. (L  

 32). Der henvises til bemærkningerne til disse bestemmelser.
Den danske retsplejelovs § 42 indeholder bl.a. regler  

 om kongelig udnævnelse, stillingsbetegnelser og krav om juridisk  

 kandidateksamen. § 43 indeholder regler om de kvalifikationer, der skal  

 lægges vægt på ved besættelse af en stilling som  

 dommer. § 43 a-43 d indeholder regler om  

 Dommerudnævnelsesrådets kompetence, sammensætning og  

 virksomhed.
Dommerudnævnelsesrådet afgiver indstilling til  

 justitsministeren om besættelse af dommerstillinger.
I stk. 2-6 foreslås det, at der ved  

 Dommerudnævnelsesrådets behandling af sager vedrørende  

 besættelse af stillingen som landsdommer i Grønland skal  

 medvirke en advokat med bopæl i Grønland i stedet for den danske  

 advokat og to repræsentanter for den grønlandske offentlighed i  

 stedet for de danske offentlighedsrepræsentanter.
Reglerne svarer til  

 bestemmelserne i den danske retsplejelovs § 43 b, stk. 4-7. Det  

 foreslås, at de grønlandske offentlighedsrepræsentanter  

 beskikkes efter indstilling fra henholdsvis De Grønlandske Kommuners  

 Landsforening (Kalaallit Nunaanni Kommuneqarfiit Kattuffiat) og  

 Grønlands Landsstyre, jf. nærmere pkt. 4.6. i de almindelige  

 bemærkninger.
De grønlandske offentlighedsrepræsentanter  

 skal opfylde de samme betingelser som de danske  

 offentlighedsrepræsentanter, dvs. at de ikke må være medlem  

 af Folketinget eller en kommunalbestyrelse.
Det forudsættes endvidere,  

 at der ikke indstilles personer, der er ansat i den danske  

 centraladministration, i Kalaallit Nunaanni Kommuneqarfiit Kattuffiat eller i  

 Grønlands Landsstyre eller Landstinget.
Dette svarer til, hvad der er  

 forudsat for så vidt angår de danske  

 offentlighedsrepræsentanter.
Til retsplejelovens kapitel 1, §§ 2 b-2 e I §§ 2 b-2 e indføres som noget nyt i den  

 grønlandske retsplejelov udtrykkelige regler om midlertidig  

 beskikkelse (konstitution) som landsdommer i Grønland, jf.  

 nærmere pkt. 4.3. i de almindelige bemærkninger til  

 lovforslaget.
Til retsplejelovens kapitel 1, § 2 b Bestemmelsen svarer til § 44, stk. 2 og 3, i den  

 danske retsplejelov som affattet ved § 1, nr. 13, i forslaget om  

 ændring af den danske retsplejelov m.v. (L 32), hvortil der henvises,  

 med den ændring, der følger af, at § 44 c i den danske  

 retsplejelov om en forsøgsordning med korttidskonstitutioner af  

 advokater som landsdommere eller byretsdommere, ikke skal gælde for  

 Grønland, jf. nedenfor.
I forslaget til ændring af den danske retsplejelov  

 m.v. (L 32) foreslås således indsat en bestemmelse i § 44 c,  

 hvorefter advokater kan konstitueres som dommere i en byret eller en landsret  

 i en periode på 3 måneder.
Da der alene er tale om en  

 forsøgsordning, således at bestemmelsen skal revideres i  

 folketingssamlingen 2002-03, jf. lovforslagets (L 32) § 11, og idet det  

 er forudsat at forsøgsordningen primært skal omfatte  

 landsretterne (dvs. Østre og Vestre Landsret) og de største  

 byretter, foreslås det, at bestemmelsen ikke skal gælde for  

 Grønland.
Forsøgsordningen med korttidskonstitution af  

 advokater vil således ikke komme til at omfatte Grønlands  

 Landsret.
Derimod vil der intet være til hinder for, at en advokat, der  

 driver virksomhed i Grønland, i medfør af den foreslåede  

 bestemmelse i § 44 c i den danske retsplejelov konstitueres som dommer i  

 Østre eller Vestre Landsret eller i en af de (danske) byretter, der  

 bliver omfattet af forsøgsordningen.
Til retsplejelovens kapitel 1, § 2 c Bestemmelsen svarer til § 44 a, stk. 1 og 3-6 i  

 den danske retsplejelov, som affattet ved § 1, nr. 14, i forslaget om  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
En bestemmelse svarende til § 44 a, stk. 2, i  

 den danske retsplejelov er udeladt.
Denne bestemmelse fastslår en pligt  

 for alle byretsdommere til ved midlertidig beskikkelse at beklæde et  

 andet embede som byretsdommer foruden sit eget.
Danske byretsdommere er efter  

 de gældende regler ikke forpligtede til at lade sig beskikke som  

 landsdommer ved Grønlands Landsret, og det ville næppe  

 være foreneligt med den beskyttelse mod forflyttelse, der gælder  

 for dommere efter grundlovens § 64, at pålægge dem en  

 sådan forpligtelse.
 Det foreslås, at Østre Landsrets  

 præsident får kompetencen til at meddele samtykke til at  

 forlænge etårsfristen for midlertidig beskikkelse, jf. det  

 foreslåede stk. 3, nr. 2, og at indstille tilbagekaldelse af en  

 meddelt beskikkelse, jf. det foreslåede stk. 5.
Til retsplejelovens kapitel 1, § 2 d Bestemmelsen indebærer, at der indføres  

 mulighed for at beskikke en yderligere landsdommer ved Grønlands  

 Landsret, jf. nærmere pkt. 4.3. i de almindelige bemærkninger til  

 dette lovforslag.
 Den foreslåede bestemmelse svarer - med de der  

 beskrevne afvigelser - til § 45 i den danske retsplejelov, som affattet  

 ved § 1, nr. 15, i forslaget om ændring af den danske retsplejelov  

 m.v. (L 32). Der henvises til bemærkningerne til denne bestemmelse.
 Det foreslås, at Østre Landsrets  

 præsident får kompetencen til at meddele og tilbagekalde en  

 midlertidig beskikkelse som yderligere landsdommer samt - efter forhandling  

 med den fast ansatte landsdommer - at bestemme, hvilke forretninger der skal  

 varetages af den midlertidigt beskikkede landsdommer.
Til retsplejelovens kapitel 1, § 2 e Bestemmelsen svarer til § 46 i den danske  

 retsplejelov som affattet ved § 1, nr. 15, i forslaget om ændring  

 af den danske retsplejelov m.v. (L 32). Der henvises til bemærkningerne  

 til denne bestemmelse.
 Det foreslås, at Østre Landsrets  

 præsident - i overensstemmelse med hidtidig praksis - får  

 kompetencen til at beskikke en sættedommer.
Til retsplejelovens kapitel 1, § 2 f Det foreslåede stk. 1 om fuldmægtiges  

 ansættelsesområde svarer til § 52, stk. 1, i den danske  

 retsplejelov som affattet ved § 1, nr. 21, i forslaget om ændring  

 af den danske retsplejelov m.v. (L 32). Der henvises til bemærkningerne  

 til denne bestemmelse.
Ved »domstolene« forstås domstolene i alle dele  

 af riget, dvs. også i Danmark og på Færøerne.
Efter det foreslåede stk. 2 stilles der krav om  

 juridisk kandidateksamen for at kunne ansættes som fuldmægtig ved  

 Grønlands Landsret.
Bestemmelsen svarer til § 52, stk. 2, i  

 den danske retsplejelov som affattet ved § 1, nr. 21, i forslaget om  

 ændring af den danske retsplejelov m.v. (L 32). I den gældende  

 grønlandske retsplejelov fremgår kravet af kapitel 1,  

 § 3.
Efter det foreslåede stk. 3 kan  

 fuldmægtige behandle sager, der hører under landsretten, i det  

 omfang landsdommeren bestemmer det.
Bestemmelsen svarer til § 17 a,  

 stk. 1, i den danske retsplejelov som affattet ved § 1, nr. 9, i  

 forslaget om ændring af den danske retsplejelov m.v. (L 32). Der  

 henvises til bemærkningerne til denne bestemmelse.
 Efter den gældende bestemmelse i den  

 grønlandske retsplejelovs kapitel 1, § 3, kan fuldmægtige i  

 landsdommerens sted udøve dennes funktioner, dvs. uden særlig  

 bemyndigelse fra landsdommeren (eller andre). Eftersom der ved lovforslaget  

 indføres regler om midlertidig beskikkelse ved ledighed i  

 landsdommerstillingen eller ved den fast ansatte landsdommers forfald og som  

 yderligere landsdommer, jf. de foreslåede bestemmelser i  

 retsplejelovens kapitel 1, §§ 2 b-2 d, foreslås det, at  

 fuldmægtigenes kompetence afgrænses på samme måde som  

 i Danmark.
 Efter det foreslåede stk. 4 skal  

 Domstolsstyrelsen fastsætte regler for fuldmægtigenes uddannelse.  

 Bestemmelsen svarer til § 17 a, stk. 2, i den danske  

 retsplejelov som affattet ved § 1, nr. 9, i forslaget om ændring  

 af den danske retsplejelov m.v. (L 32). Der henvises til bemærkningerne  

 til denne bestemmelse.
Til nr. 3 (retsplejelovens kapitel 1, § 3) Bestemmelsen svarer til den gældende bestemmelse i  

 kapitel 1, § 2, stk. 2, med den ændring, at der  

 foreslås indført faste 4-årige valgperioder for  

 domsmænd og suppleanter ved Grønlands Landsret.
Der henvises  

 herom til pkt. 4.5. i de almindelige bemærkninger.
Til nr. 4 (retsplejelovens kapitel 1, afsnit B, §§ 7-9) Ændringen i overskriften til kapitel 1, afsnit B,  

 skyldes en udbygning af afsnittets indledende bestemmelser, som nu ikke kun  

 omhandler landsdommeren og lægdommerne, men også  

 fuldmægtige ved landsretten og midlertidigt beskikkede landsdommere,  

 som ikke er fast ansatte dommere.
Til retsplejelovens kapitel 1, § 7 Efter det foreslåede stk. 1 skal landsdommeren  

 omfattes af samme regler som danske dommere med hensyn til  

 bibeskæftigelse, disciplinærforfølgning, suspension og  

 afskedigelse, jf. §§ 47-50 i den danske retsplejelov som affattet ved  

 § 1, nr. 15-19, i forslaget om ændring af den danske retsplejelov  

 m.v. (L 32). Der henvises til bemærkningerne til disse  

 bestemmelser.
Landsdommerens adgang til bibeskæftigelse har ikke  

 hidtil været udtrykkeligt reguleret i den grønlandske  

 retsplejelov.
Om disciplinærforfølgning m.v. fastslår den  

 gældende bestemmelse i retsplejelovens kapitel 1, § 9,  

 stk. 2, at klager over landsdommeren behandles af Højesterets  

 præsident eller Den Særlige Klageret efter reglerne i den danske  

 retsplejelov.
Efter den danske retsplejelovs § 47 må en  

 dommer kun med tilladelse fra Præsidentrådet have fast  

 indtægtsgivende bibeskæftigelse ved siden af hovedstillingen.  

 Efter § 47 a skal dommere én gang årligt indberette  

 indtægtsgivende bibeskæftigelse.
Efter § 47 b kan en  

 retspræsident pålægge en dommer at redegøre for  

 tidsforbruget og indtægterne i forbindelse med al bibeskæftigelse  

 - også enkeltstående og ulønnede hverv - og herefter  

 eventuelt beslutte, at dommeren fremover ikke må påtage sig nogen  

 form for bibeskæftigelse uden forudgående tilladelse.
Efter  

 § 48 kan en retspræsident meddele en dommer en advarsel, hvis  

 dommeren gør sig skyldig i forsømmelse eller  

 skødesløshed i embedsførelsen eller udviser  

 utilbørligt eller usømmeligt forhold. § 49 indeholder  

 regler om Den Særlige Klagerets behandling af klager over dommere fra  

 private og disciplinærsager rejst af justitsministeren, mens § 49  

 a angår uansøgt afskedigelse af dommere på grund af  

 sygdom. § 50 giver Den Særlige Klageret beføjelse til  

 midlertidigt at suspendere dommere.
 Det foreslås i stk. 2, at indberetning om  

 bibeskæftigelse indgives til Højesterets præsident, og at  

 denne i forhold til landsdommeren udøver de beføjelser  

 vedrørende bibeskæftigelse og den disciplinærmyndighed,  

 der tilkommer retspræsidenter efter den danske retsplejelov.
Efter det foreslåede stk. 3 skal klager over  

 landsdommeren indgives til Højesterets præsident eller Den  

 Særlige Klageret inden 4 uger efter, at klageren er blevet bekendt med  

 det forhold, som giver anledning til klagen.
Dette følger allerede af  

 henvisningen til reglerne i den danske retsplejelov, jf. § 48,  

 stk. 3, 2. pkt., og § 49, stk. 1, 2. pkt.
Bestemmelsen er  

 medtaget af hensyn til klagere, som ikke med hensyn til disse centrale  

 bestemmelser bør være henvist til at søge oplysninger i  

 den danske retsplejelov.
Til retsplejelovens kapitel 1, § 8 Efter det foreslåede stk. 1 skal  

 fuldmægtige og midlertidigt beskikkede landsdommere, der ikke er fast  

 ansatte dommere, omfattes af samme regler som danske fuldmægtige m.v.  

 med hensyn til uansøgt ændring af tjenestested,  

 disciplinærforfølgning, suspension og afskedigelse, jf.  

 §§ 54-55 i den danske retsplejelov som affattet ved § 1, nr. 21-23,  

 i forslaget om ændring af den danske retsplejelov m.v. (L 32). Der  

 henvises til bemærkningerne til disse bestemmelser.
 Den gældende grønlandske retsplejelov  

 indeholder ikke regler om disse spørgsmål.
Den danske retsplejelovs § 54 indeholder regler om  

 afskedigelse på grund af bl.a. uegnethed eller sygdom, og om  

 uansøgt ændring af tjenestested begrundet i  

 uddannelsesmæssige hensyn eller i hensynet til en hensigtsmæssig  

 ressourceudnyttelse inden for domstolene.
Efter § 54 a behandler Den  

 Særlige Klageret sager om afsked uden ansøgning og indsigelser  

 mod en varslet ændring af tjenestested.
Efter § 55 finder  

 bestemmelserne om disciplinærforfølgning og suspension af  

 dommere i § 48, § 49 og § 50 tilsvarende anvendelse med hensyn  

 til fuldmægtige og midlertidigt beskikkede dommere, dog er det  

 Domstolsstyrelsen og ikke justitsministeren, der har kompetencen til  

 indbringe sager for Den Særlige Klageret.
 Det foreslås i stk. 2, at Østre  

 Landsrets præsident i forhold til fuldmægtige og midlertidigt  

 beskikkede landsdommere, der ikke er fast ansatte dommere, udøver den  

 disciplinærmyndighed, som tilkommer retspræsidenter efter den  

 danske retsplejelov.
Efter det foreslåede stk. 3 skal klager over en  

 fuldmægtig eller en midlertidigt beskikket landsdommer, der ikke er  

 fast ansat dommer, indgives til Østre Landsrets præsident eller  

 Den Særlige Klageret inden 4 uger efter, at klageren er blevet bekendt  

 med det forhold, som giver anledning til klagen.
Dette følger allerede  

 af henvisningen til reglerne i den danske retsplejelovs, jf. § 55, jf.  

 § 48, stk. 3, 2. pkt., og § 49, stk. 1, 2. pkt.  

 Bestemmelsen er medtaget af hensyn til klagere, som ikke med hensyn til disse  

 centrale bestemmelser bør være henvist til at søge  

 oplysninger i den danske retsplejelov.
Til retsplejelovens kapitel 1, § 9 Bestemmelsen svarer til den gældende bestemmelse i  

 kapitel 1, § 8.
Til retsplejelovens kapitel 1, § 9 a Bestemmelsen svarer til den gældende bestemmelse i  

 kapitel 1, § 9, stk. 1.
Til nr. 5 (retsplejelovens kapitel 2, § 24) Efter den gældende bestemmelse i kapitel 2,  

 § 24, kan justitsministeren fastsætte regler om godtgørelse  

 til vidner samt om afholdelse af andre udgifter i forbindelse med retssagers  

 behandling.
 Det foreslås, at beføjelsen overføres  

 til Domstolsstyrelsen, jf. nærmere pkt. 4.4. i de almindelige  

 bemærkninger til lovforslaget.
Til § 4 Lov om statens tjenestemænd i Grønland Forslaget svarer til § 2 i forslaget om ændring  

 af den danske retsplejelov m.v. (L 32). Der henvises til bemærkningerne  

 til denne bestemmelse.
Til § 5 Lov om landvæsensretter Der er tale om to konsekvensændringer, som supplerer  

 de konsekvensændringer, der er gennemført i forbindelse med  

 domstolsreformens ikrafttræden ved lov nr. 402 af 26. juni 1998.
Til § 6 Lov om nordisk vidnepligt Efter den gældende regel i § 8, stk. 1,  

 fastsætter justitsministeren regler for godtgørelse til vidner  

 m.v., der har afgivet forklaring i henhold til lov om nordisk vidnepligt.
 Den foreslåede ændring skal ses i  

 sammenhæng med, at den almindelige kompetence til at fastsætte  

 regler om godtgørelse til vidner, der afgiver forklaring efter  

 retsplejelovens regler, er delegeret fra justitsministeren til  

 Domstolsstyrelsen, jf. lov nr. 402 af 26. juni 1998 (retsplejelovens  

 § 188, stk. 1).
Til § 7 Lov nr. 1082 af 20. december 1995 om ændring af lov  

 for Færøerne om rettens pleje m.v. indeholder en række  

 konsekvensændringer i andre love som følge af oprettelsen af  

 Procesbevillingsnævnet.
Efter lovens § 14, stk. 1, 2. pkt.,  

 fastsætter justitsministeren tidspunktet for lovens ikrafttræden  

 for Færøerne.
Loven vil blive sat i kraft for  

 Færøerne samtidig med dette lovforslags ikrafttræden.
Lovens § 9 indeholder en konsekvensændring af  

 § 25, stk. 3, i lov om en værdipapircentral.
Denne  

 bestemmelse er imidlertid ophævet ved kgl. anordning nr. 552 af 28.  

 juni 1997 om ikrafttræden for Færøerne af lov om  

 værdipapirhandel m.v. og erstattet af kapitel 24 i lov om  

 værdipapirhandel m.v., der i § 79 indeholder de fornødne  

 ændringer med hensyn til Procesbevillingsnævnet. § 25,  

 stk. 3, i lov om en værdipapircentral skal derfor ikke  

 ændres.
 På den baggrund foreslås det, at henvisningen  

 til de bestemmelser i loven, der ikke gælder for Færøerne,  

 jf. § 15, stk. 2, 1. pkt., i lov nr. 1082 af 20. december 1995,  

 udvides til også at omfatte § 9.
Til § 8 Den foreslåede bestemmelse skal gøre det  

 muligt at foretage en lovteknisk tilpasning af straffelovens § 152 d om  

 meddelelseshæleri ved ikraftsættelse af denne bestemmelse for  

 Færøerne.
Ændringsloven fra 1990, der bygger på et  

 privat lovforslag, indeholder således ikke en bestemmelse om lovens  

 territoriale gyldighedsområde.
Det er imidlertid ikke muligt at  

 sætte loven i kraft for Færøerne ved kundgørelse i  

 Kunngerdabladid, da henvisningen i straffelovens § 152 d til  

 forvaltningslovens § 28, stk. 1, bør suppleres med en  

 henvisning til den tilsvarende bestemmelse i den færøske  

 forvaltningslov.
Til § 9 Det foreslås, at loven træder i kraft den 1.  

 juli 1999, således af de nye regler træder i kraft samtidig i  

 Danmark, på Færøerne og i Grønland.
Samtidig hermed  

 vil lov om Domstolsstyrelsen blive sat i kraft for Færøerne og  

 Grønland ved kongelig anordning.
Til § 10 Forslaget svarer til § 10 i forslaget til  

 ændring af den danske retsplejelov m.v. (L 32). Der henvises til  

 bemærkningerne til denne bestemmelse.
Det er dog fundet unødvendigt at medtage en  

 bestemmelse svarende til § 10, stk. 4, i den danske  

 ændringslov, hvorefter den første beskikkelse af medlemmer til  

 Dommerudnævnelsesrådet sker således, at landsdommeren,  

 byretsdommeren og advokaten kun beskikkes for en periode af 2 år.
Det  

 skyldes, at der alene beskikkes særlige  

 offentlighedsrepræsentanter i forbindelse med færøske og  

 grønlandske stillingsansøgninger, og at der ikke gælder  

 særlige overgangsregler for disse medlemmer.
Efter den i dette lovforslag foreslåede bestemmelse  

 i § 10, stk. 4, løber den første valgperiode efter  

 lovens ikrafttræden for domsmænd og suppleanter ved  

 Grønlands Landsret, jf. den foreslåede bestemmelse i kapitel 1,  

 § 3, fra den 1. januar 2000. De tidligere valgtes funktionsperiode  

 forlænges indtil denne dato.
Der henvises herom nærmere til pkt.  

 4.5. i de almindelige bemærkninger.
Bilag Lovforslaget sammenholdt med gældende lov Lovforslaget Gældende formulering § 1 I lov nr. 92 af 23. februar 1988 for Færøerne om rettens  

 pleje, om ændring af lov om retsafgifter, om ændring af lov om  

 børns retsstilling og om ikrafttrædelse af lov om ydelse af  

 juridisk bistand samt om inkasso- og detektivvirksomhed m.v., som  

 ændret ved § 3 i lov nr. 143 af 8. marts 1995 og § 1 i lov  

 nr. 1082 af 20. december 1995, foretages følgende  

 ændringer:
 1. I § 1 indsættes efter nr. 1:
 »1 a. § 1 a affattes således:
»§ 1 a.
Den Særlige Klageret behandler og  

 påkender 1)	begæringer om genoptagelse af en straffesag, jf. kapitel  

 86, 2)	kæremål vedrørende udelukkelse af en forsvarer,  

 jf. § 737, 3)	klager, der henvises efter § 48, 4)	sager om suspension, disciplinærforfølgning og afsked  

 på grund af sygdom i de i §§ 49, 49 a, 50 og 55 nævnte  

 tilfælde, 5)	sager efter § 54 a om afsked og ændring af tjenestested  

 og 6)	sager om afsættelse af medlemmer af Domstolsstyrelsens  

 bestyrelse, jf. § 6, stk. 3, i lov om Domstolsstyrelsen.
Stk. 2. Klageretten består af 3 medlemmer, der efter  

 indstilling af justitsministeren beskikkes af kongen for en periode på  

 10 år.
Rettens medlemmer kan kun afsættes ved dom.
Et medlem  

 udtræder, når betingelserne for medlemmets beskikkelse  

 bortfalder.
Genbeskikkelse kan ikke finde sted.
Stk. 3. De tre medlemmer skal være en  

 højesteretsdommer (klagerettens formand), en landsdommer og en  

 byretsdommer.
Beskikkelsen sker efter indstilling til justitsministeren fra  

 henholdsvis Højesteret, landsretterne og Den Danske  

 Dommerforening.
§ 1 a.
Begæringer om genoptagelse af en straffesag, jfr.  

 kapitel 86, kæremål vedrørende udelukkelse af en  

 forsvarer, jfr. § 737, og sager om disciplinær forfølgning  

 i de i §§ 49 og 55 nævnte tilfælde behandles og  

 påkendes af den særlige klageret.
Klageretten består af 3  

 ordentlige medlemmer, der efter indstilling af justitsministeren beskikkes af  

 kongen på 10 år.
Inden for dette tidsrum kan intet medlem  

 afsættes uden ved dom, hvorimod et medlem udtræder, når  

 betingelserne for dets beskikkelse ikke længere er til stede;  

 genbeskikkelse kan ikke finde sted.
 Stk. 2. De tre ordentlige medlemmer skal  

 være en højesteretsdommer, en landsdommer og en byretsdommer; om  

 beskikkelsen af disse medlemmer sker indstilling til justitsministeren fra  

 henholdsvis højesteret, landsretterne og Den danske Dommerforening,  

 således at der til hver af stillingerne foreslås fire personer,  

 blandt hvilke beskikkelsen sker.
Stk. 3. I sager om genoptagelse af en  

 straffesag og i kæremål vedrørende udelukkelse af en  

 forsvarer tiltrædes retten desuden af to personer, hvoraf den ene skal  

 være i virksomhed som advokat og udpeges blandt fire personer, der  

 hertil bringes i forslag af advokatrådet, medens den anden skal  

 være en beskikket universitetslærer i retsvidenskab eller en  

 anden jurist med særlig videnskabelig uddannelse.
På beskikkelsen  

 af disse medlemmer, deres afgang m.v. finder reglerne i stk. 1  

 tilsvarende anvendelse.
Stk. 4. I sager om genoptagelse af en straffesag og i  

 kæremål vedrørende udelukkelse af en forsvarer  

 tiltrædes retten desuden af to personer, hvoraf den ene skal være  

 advokat og udpeges efter indstilling fra Advokatrådet, mens den anden  

 skal være universitetslærer i retsvidenskab eller anden jurist  

 med særlig videnskabelig uddannelse.
Stk. 2 finder tilsvarende  

 anvendelse på beskikkelsen af disse medlemmer, deres afgang m.v.  

 Beskikkelsen ophører senest ved udgangen af den måned, hvori den  

 pågældende fylder 70 år.
Stk. 5. For hvert af rettens medlemmer beskikker kongen efter  

 tilsvarende regler som for vedkommende medlem en første- og  

 andensuppleant.
Suppleanterne tiltræder om nødvendigt retten,  

 således at førstesuppleanten går forud for  

 andensuppleanten.
Stk. 6. Klagerettens sekretariatsopgaver udføres af  

 Højesterets justitskontor, jf. § 3, efter aftale mellem  

 Højesterets præsident og klagerettens formand.« Stk. 4. For hvert af rettens medlemmer beskikker kongen efter  

 tilsvarende regler som for vedkommende medlem en suppleant, der i  

 fornødent fald tiltræder retten.
For dommerne og advokaten  

 beskikkes suppleanterne blandt de i medfør af stk. 2 og 3  

 indstillede.
 Stk. 5. Den som medlem beskikkede højesteretsdommer  

 udfører hvervet som klagerettens præsident.
 Stk. 6. Skriverforretningerne ved klageretten udføres  

 gennem højesterets justitskontor, jfr. § 3, efter aftale mellem  

 højesterets præsident og klagerettens præsident.
 Stk. 7. Vederlag til klagerettens præsident og  

 øvrige medlemmer fastsættes ved finansloven.
 Stk. 8. Klagerettens sæde er i København, men  

 retten kan i særlige tilfælde, når omstændighederne  

 taler derfor, efter præsidentens bestemmelse også sættes  

 andetsteds.
 1 b. § 3 affattes således:
»§ 3. Til Højesteret hører et  

 justitskontor, der forestås af en justitssekretær.
Under  

 justitssekretærens embedsområde hører opkrævning af  

 og regnskabsaflæggelse for retsafgifter samt de forretninger, der er  

 nævnt i kapitel 3.«« § 3. Til højesteret hører et  

 justitskontor, der forestås af en justitssekretær.
Under  

 justitssekretærens embedsområde hører oppebørsel af  

 og regnskabsaflæggelse for retsafgifter samt de i kapitel 3  

 særligt nævnte forretninger.
Der ansættes endvidere ved  

 højesteret et antal protokolsekretærer og fuldmægtige.  

 Højesterets præsident træffer bestemmelse om  

 forretningernes fordeling.
 2. I § 1 indsættes efter nr. 2:
»2 a.
I § 4, stk. 2, ændres  

 »45« til: »57«, og »19« ændres til: »38«.« § 4. - - - Stk. 2. Østre landsret, der har sit sæde i  

 København, består af en præsident og 45 andre  

 landsdommere; vestre landsret, der har sit sæde i Viborg, består  

 af en præsident og 19 andre landsdommere.
Stk. 3. - - - 3. I § 1 indsættes efter nr. 3:
 »3 a. § 10 affattes således:
»§ 10. Til hver landsret og Sø- og  

 Handelsretten hører et justitskontor, der forestås af en  

 justitssekretær.
Under justitssekretærens embedsområde  

 hører opkrævning af og regnskabsaflæggelse for  

 retsafgifter samt de forretninger, der er nævnt i kapitel 3.« § 10. Til hver landsret og sø- og  

 handelsretten hører et justitskontor, der forestås af en  

 justitssekretær.
Under justitssekretærens embedsområde  

 hører oppebørsel af og regnskabsaflæggelse for  

 retsafgifter samt de i kapitel 3 særligt nævnte forretninger.
Der  

 ansættes desuden ved disse retter et antal fuldmægtige.
Rettens  

 præsident træffer bestemmelse om forretningernes fordeling.
3 b.
I § 11, stk. 1, 1. og 2. pkt.,  

 § 17, stk. 2, § 19, stk. 1, stk. 2, 1. pkt.,  

 stk. 3, 2. pkt., og stk. 4, 1. og 2. pkt., § 22, stk. 1,  

 § 58, stk. 2, 2. pkt., § 87, § 93, stk. 7,  

 § 348, stk. 3, 2. pkt., og stk. 4, § 491, stk. 2, og  

 stk. 4, 2. pkt., ændres »justitsministeren« til:  

 »Domstolsstyrelsen.«.« § 11. Domsbehandling af landsretssager, i  

 hvilke nævninger eller domsmænd skal medvirke, foregår dels  

 på det sted, hvor landsretten har sit sæde, dels på andre  

 af justitsministeren dertil fastsatte steder i landsretskredsen.  

 Justitsministeren bestemmer, hvilke dele af landsretskredsen der skal  

 henlægges til hvert af disse tingsteder.
Stk. 2. - - - § 17. - - - Stk. 2. Almindelige regler om forretningernes fordeling mellem  

 dommerne ved de i stk. 1 nævnte retter fastsættes af  

 justitsministeren.
Stk. 3. - - - § 19. Justitsministeren fastsætter  

 tingstederne for byretterne.
 Stk. 2. Tildeles der en retskreds flere tingsteder,  

 fastsætter justitsministeren de dele af kredsen, som med hensyn til  

 rettens ordentlige møder skal henhøre til ethvert af disse.  

 Dommeren er pligtig ved de ordentlige retsmøder på ethvert  

 tingsted i kredsen at modtage dokumenter, som indleveres til lysning eller  

 aflysning, samt efter forudbegæring at udlevere lyste eller aflyste  

 dokumenter.
 Stk. 3. Dommeren skal have bolig ved kredsens tingsted  

 (hovedtingsted). Dog kan justitsministeren tilstede afvigelse herfra.
Stk. 4. Skønnes det efter omstændighederne  

 fornødent, kan justitsministeren bestemme, at dommeren på et  

 eller flere steder i retskredsen uden for hovedtingstedet vil have at  

 indrette en afdeling af sit embedskontor.
Justitsministeren træffer  

 bestemmelse om kontordagenes antal og kontortidens længde.
Stk. 5. - - - § 22. Justitsministeren fastsætter og  

 bekendtgør tiden for de ordentlige retsmøder til domssagers  

 behandling ved byretterne, bortset fra Københavns byret og retterne i  

 Århus, Odense og Ålborg.
Stk. 2. - - - § 58. - - - Stk. 2. Enhver stævningsmand afgiver til vedkommende  

 retspræsident eller byretsdommer en højtidelig erklæring  

 om, at han med troskab og samvittighedsfuldhed vil opfylde de pligter, der  

 påhviler ham efter nærværende lov og den ham meddelte  

 instruks.
Formen for denne erklæring fastsættes af  

 justitsministeren.
Dommeren i retskredsen har at vejlede  

 stævningsmændene med hensyn til deres pligter.
 § 87. Justitsministeren fastsætter regler om vederlag og  

 rejsegodtgørelse til nævninger.
§ 93. - - - Stk. 2-6. - - - Stk. 7. Justitsministeren fastsætter regler om vederlag  

 og rejsegodtgørelse til de sagkyndige.
§ 348. - - - Stk. 2. - - - Stk. 3. Med stævningen skal indleveres genparter af  

 denne samt genparter af de dokumenter, som sagsøgeren agter at  

 påberåbe sig, for så vidt de er i hans besiddelse.  

 Justitsministeren fastsætter bestemmelser om antallet af  

 genparter.
 Stk. 4. Justitsministeren kan fastsætte bestemmelse om,  

 at stævninger skal udfærdiges på særlige  

 blanketter.
§ 491. - - - Stk. 2. Justitsministeren kan fastsætte regler om  

 afholdelse af fogedforretninger uden for sædvanlig telefontid.
Stk. 3. - - - Stk. 4. Fogedretten kan lade et vidne overvære  

 forretningen og bistå fogedretten med en eventuel vurdering.
Vederlag  

 til vidnet afholdes af statskassen efter regler, der fastsættes af  

 justitsministeren.
 4. I § 1 indsættes efter nr. 4:
 »4 a. § 14, stk. 1, litra b,  

 affattes således:
»b.	opkrævning af retsafgifter og regnskabsaflæggelse  

 herfor,«« § 14. Til byretternes virkekreds hører uden for den  

 egentlige retspleje, hvortil også regnes skifteforvaltning og foged- og  

 auktionsforretninger:
a.	tinglysningsvæsenet, b.	oppebørsel af retsafgifter og regnskabsaflæggelse  

 herfor, c.	udmeldelse af syns- og skønsmænd uden for retsplejen,  

 for så vidt den ikke kan ske af øvrigheden, d.	retshjælpsforretninger, e.	overformynderiforretninger, f.	notarialforretninger, g.	tilsyn med og revision af dødsboer, der behandles af  

 eksekutorer, h.	formandskabet i overlandvæsenskommissionen i henhold til den  

 færøske lovgivning om landvæsenskommissioner, i.	formandskabet i overudskiftningskommissionen i henhold til den  

 færøske udskiftningslovgivning.
Stk. 2-3. - - - 5. § 1, nr. 5 a, 5 b, og 5 c, affattes  

 således:
 »5 a. § 15, stk. 5, 2. pkt.,  

 affattes således:
»Almindelige regler om forretningernes fordeling mellem  

 afdelingerne fastsættes af rettens præsident.« § 15. - - - Stk. 2-4. - - - Stk. 5. Københavns byret og retterne i Århus,  

 Odense og Ålborg deles i afdelinger, som hver beklædes af en  

 enkelt dommer.
Almindelige regler om forretningernes fordeling mellem  

 afdelingerne fastsættes af rettens præsident med  

 justitsministerens billigelse.
Sagernes fordeling mellem dommerne bestemmes  

 af præsidenten efter forhandling med rettens medlemmer.
5 b.
I § 16 a, stk. 1,  

 indsættes efter 2. pkt. som nyt pkt.:
»Retten på Færøerne består af 2  

 sorenskrivere (dommere).« § 16 a.
Retten i Randers består af 4  

 dommere.
Retten på Frederiksberg samt retterne i Lyngby, Ballerup,  

 Esbjerg, Horsens og Herning består af 3 dommere.
Retten på  

 Færøerne består af 2 sorenskrivere (dommere).
Stk. 2. - - - 5 c. § 16 a, stk. 3, affattes således:
»Stk. 3. Ved de i stk. 1 nævnte retter varetages  

 rettens administration af den dommer, der er udnævnt hertil.  

 Almindelige regler om forretningernes fordeling mellem afdelingerne  

 fastsættes af den administrerende dommer.
Sagernes fordeling mellem  

 dommerne bestemmes af den administrerende dommer efter forhandling med det  

 eller de øvrige medlemmer af retten.«« Stk. 3. Ved de i stk. 1 nævnte retter varetages  

 rettens administration af den dommer, der er udnævnt hertil.  

 Almindelige regler om forretningernes fordeling mellem afdelingerne  

 fastsættes af den administrerende dommer med Justitsministeriets  

 godkendelse.
Sagernes fordeling mellem dommerne bestemmes af den  

 administrerende dommer efter forhandling med det eller de øvrige  

 medlemmer af retten.
 6. I § 1 indsættes efter nr. 5 c:
 »5 d. § 17 a, stk. 1,  

 ophæves, og i stedet indsættes:
 »Fuldmægtige ved byretterne og Sø- og Handelsretten kan  

 behandle sager, der hører under vedkommende ret, i det omfang dommeren  

 (den administrerende dommer) eller rettens præsident bestemmer det.
Stk. 2. Domstolsstyrelsen fastsætter regler for  

 fuldmægtiges uddannelse ved byretterne og i Sø- og  

 Handelsretten.
For Færøernes vedkommende skal reglerne tilsikre,  

 at det nødvendige antal fuldmægtige uddannes i  

 færøsk lovgivning, færøske samfundsforhold,  

 færøsk kultur og tillige i færøsk sprog i skrift og  

 tale.« Stk. 2 bliver herefter stk. 3.
5 e.
I § 17 a, stk. 2, 4. pkt., der bliver  

 stk. 3, 4. pkt., § 57, stk. 1, 1. pkt., og  

§ 336 a, stk. 1, 2. pkt., ændres »beskikkede« til:  

 »administrerende«.« 17 a.
Fuldmægtige ved byretterne og ved sø- og  

 handelsretten i København er bemyndiget til at udføre foged-,  

 skifte- og notarialforretninger, de i § 1018, stk. 1, nævnte  

 forhør, søforklaringer og tinglysningsforretninger i det  

 omfang, hvori det af dommeren eller rettens præsident overdrages dem at  

 udføre disse forretninger.
Bemyndigelse til at udføre andre  

 dele af de egentlige dommerforretninger kan meddeles af  

 justitsministeren.
Stk. 2. Ved byretterne og ved sø- og handelsretten i  

 København kan der meddeles andre personer bemyndigelse til at  

 udføre foged-, skifte-, notarial- og tinglysningsforretninger samt  

 faderskabssager, såfremt der ikke skal træffes afgørelse i  

 tvistigheder.
Personer, der er bemyndiget til at udføre  

 fogedforretninger, kan dog efter dommerens nærmere bestemmelse  

 træffe afgørelser efter § 490, § 494, stk. 2 og  

 3, og § 525. For så vidt angår sø- og handelsretten i  

 København, Københavns byret og retterne i Århus, Odense  

 og Ålborg, meddeles bemyndigelsen af rettens præsident.
For  

 så vidt angår de i § 16 a, stk. 1, nævnte retter,  

 meddeles bemyndigelsen af den administrerende dommer.
Stk. 3. Sorenskriveren (dommeren) kan meddele  

 sysselmændene og disses stedfortrædere samt de hos  

 sysselmændene beskæftigede kontorfunktionærer bemyndigelse,  

 jf. stk. 3, til at udføre skifte-, notarial- og  

 fogedforretninger, herunder forrette auktioner over løsøre, dog  

 ikke registrerede skibe og luftfartøjer.
Det har sit forblivende ved  

 sysselmændenes virksomhed med salg ved auktion af småvrag og  

 hittefæ, af inddrevet løst gods, vrag eller vragstykker, jf.  

 strandingslov for Færøerne af 24. marts 1899 § 10, og af  

 grind.
Endvidere kan sysselmanden, jf. punkt 1 i anordning nr. 204 af 4.  

 november 1892, i visse tilfælde træde i den ordinære  

 dommers sted som formand for søretten ved afgivelse af  

 søforklaringer, jf. kap. 19 a.
§ 57. I hver retskreds samt ved landsretterne  

 og sø- og handelsretten i København beskikkes det  

 fornødne antal stævningsmænd af vedkommende  

 præsident eller dommer og for så vidt angår de i § 16  

 a, stk. 1, nævnte retter af den i medfør af § 16 a,  

 stk. 3, beskikkede dommer.
Fortegnelse over de beskikkede  

 stævningsmænd opslås på tingstederne samt henholdsvis  

 i landsretternes, sø- og handelsrettens og Københavns byrets  

 lokaler.
Stk. 2-4. - - - § 336 a.
Beskikkelse af advokat meddeles ved  

 byretterne bortset fra de i § 15 og § 16 a nævnte retter af  

 dommeren.
Ved de i § 16 a nævnte retter meddeles beskikkelsen af  

 den i medfør af § 16 a, stk. 3, beskikkede dommer.
Ved de  

 øvrige retter, herunder de i § 15 nævnte retter, meddeles  

 beskikkelsen af rettens præsident.
Stk. 2. - - - 7. § 1, nr. 6, affattes således:
 »6. I § 17 a indsættes som  

stk. 4:
»Stk. 4. Den administrerende sorenskriver (dommer) kan meddele  

 sysselmændene og disses stedfortrædere samt de hos  

 sysselmændene beskæftigede kontorfunktionærer bemyndigelse,  

 jf. stk. 3, til at udføre skifte-, notarial- og  

 fogedforretninger, herunder forrette auktioner over løsøre, dog  

 ikke registrerede skibe og luftfartøjer.
Det har sit forblivende ved  

 sysselmændenes virksomhed med salg ved auktion af småvrag og  

 hittefæ, af inddrevet løst gods, vrag eller vragstykker, jf.  

 strandingslov for Færøerne af 24. marts 1899 § 10, og af  

 grind.
Endvidere kan sysselmanden, jf. punkt 1 i anordning nr. 204 af 4.  

 november 1892, i visse tilfælde træde i den ordinære  

 dommers sted som formand for søretten ved afgivelse af  

 søforklaringer, jf. kap. 19 a.«« 8. § 1, nr. 8, affattes således:
 »8. §§ 42 og 43 affattes  

 således:
 »§ 42. Faste dommere ved rigets almindelige  

 domstole beskikkes af kongen.
 § 42. Faste dommere ved rigets almindelige  

 domstole beskikkes af kongen.
Stk. 2. Til Højesteret sker udnævnelse som  

 »højesteretsdommer«, til landsret som »landsdommer«, til hver af de  

 andre retter - bortset fra Sø- og Handelsretten i København,  

 jf. § 9 - som »dommer« med angivelse af, hvor pågældende  

 ansættes.
Til retten på Færøerne sker  

 udnævnelse som »sorenskriver« (dommer).
Stk. 2. Til højesteret sker udnævnelse som  

 »højesteretsdommer«, til landsret som »landsdommer«, til hver af de  

 andre retter - bortset fra sø- og handelsretten i København,  

 jfr. § 9 - som »dommer« med angivelse af, hvor den  

 pågældende ansættes.
Til retten på  

 Færøerne sker udnævnelse som sorenskriver (dommer).
 Stk. 3. Kun den, der har bestået juridisk  

 kandidateksamen, kan beskikkes.
 Stk. 4. Beskikkelse som landsdommer eller dommer i en byret  

 eller Sø- og Handelsretten kræver i reglen, at den  

 pågældendes egnethed som dommer har været bedømt i  

 landsretten.
 Stk. 5. Før nogen kan beskikkes til  

 højesteretsdommer, skal den pågældende have godtgjort sin  

 egnethed til at have sæde i retten ved som prøve at votere  

 først i mindst 4 sager, af hvilke mindst den ene skal være  

 borgerlig.
Stk. 6. Til at indtræde i de ekstraordinære  

 retter, der er nævnt i § 21, stk. 1, skal så vidt  

 muligt faste dommere beskikkes.
Ingen kan beskikkes, som ikke opfylder  

 betingelsen i stk. 3.
 Stk. 3. Kun den, der har bestået juridisk  

 kandidateksamen, og som er myndig, uberygtet og vederhæftig, kan  

 beskikkes.
§ 43. Besættelse af dommerstillinger skal ske ud fra en  

 samlet vurdering af ansøgernes kvalifikationer til den  

 pågældende stilling.
Der skal herved lægges  

 afgørende vægt på ansøgernes juridiske og  

 personlige kvalifikationer.
Også bredden i ansøgernes juridiske  

 erfaringsgrundlag skal tillægges vægt, ligesom det skal  

 indgå i vurderingen, at der ved domstolene bør være  

 dommere med forskellig juridisk erhvervsbaggrund.
 § 43. Til højesteretsdommer kan i  

 reglen kun beskikkes en mand, der i 3 år har været landsdommer,  

 præsident i byretten for København eller i retten i Århus,  

 Odense eller Ålborg, præsident eller vicepræsident i  

 sø- og handelsretten, rigsadvokat, højesteretssagfører,  

 departementschef i centraladministrationen eller beskikket lærer i  

 lovkyndighed ved universitetet.
Stk. 2. Ved besættelse af stillinger som sorenskriver  

 (dommer) ved retten på Færøerne skal der tillige  

 lægges vægt på, at ansøgerne behersker det  

 færøske sprog i skrift og tale og har indsigt i  

 færøsk lovgivning, færøske samfundsforhold og  

 færøsk kultur.«« Stk. 2. Førend nogen kan beskikkes til  

 højesteretsdommer, skal han først have godtgjort sin dygtig hed  

 til at have sæde i retten ved som prøve at votere først i  

 mindst 4 sager, af hvilke mindst den ene skal være borgerlig.
 Stk. 3. Til landsdommer kan i reglen kun beskikkes en mand,  

 der i 3 år har været enten i nogen af de i stk. 1  

 nævnte stillinger eller dommer ved byret, politimester, statsadvokat,  

 overretssagfører, landsretssagfører, advokat med møderet  

 for landsret, eller ansat i centraladministrationen som fuldmægtig  

 eller i højere stilling.
 Stk. 4. Til udbringelse af de i ovennævnte bestemmelser  

 ommeldte 3 år kan virksomhed i forskellige af de nævnte  

 stillinger sammenlægges.
Stk. 5. Til at indtræde i de i § 21, stk. 1,  

 ommeldte ekstraordinære retter skal så vidt muligt faste dommere  

 beskikkes.
Ingen kan beskikkes, som ikke opfylder de i § 42,  

 stk. 3, nævnte betingelser.
 9. I § 1 indsættes efter nr. 8:
»8 a.
Efter § 43 indsættes:
»43 a.
Der oprettes et  

 dommerudnævnelsesråd, som afgiver indstilling til  

 justitsministeren om besættelse af stillinger som 1)	højesteretsdommer, 2)	landsretspræsident og landsdommer, 3)	præsident, vicepræsident og dommer i Sø- og  

 Handelsretten, 4)	byretspræsident, administrerende byretsdommer, byretsdommer,  

 administrerende sorenskriver (dommer) og sorenskriver (dommer), og 5)	midlertidigt beskikket dommer i henhold til § 44 b.
Stk. 2. Rådets indstillinger skal være begrundede.  

 Rådet kan kun indstille én ansøger til en ledig stilling.  

 Såfremt der ikke i rådet er enighed om, hvem af ansøgerne  

 der skal indstilles, afgøres spørgsmålet ved afstemning.  

 Ved stemmeflerhed gør formandens stemme udslaget.
Det skal  

 tilkendegives i rådets indstilling, såfremt der har været  

 uenighed om indstillingen, og de enkelte medlemmers standpunkter skal  

 fremgå.
§ 43 b.
Dommerudnævnelsesrådet  

 består af 6 medlemmer, en højesteretsdommer (formand), en  

 landsdommer, en byretsdommer, en advokat og to repræsentanter for  

 offentligheden.
 Stk. 2. Dommerne beskikkes af justitsministeren efter  

 indstilling fra henholdsvis Højesteret, landsretterne og Den Danske  

 Dommerforening.
 Stk. 3. Advokaten beskikkes af justitsministeren efter  

 indstilling fra Advokatrådet.
 Stk. 4. Offentlighedsrepræsentanterne beskikkes af  

 justitsministeren efter indstilling fra henholdsvis Amtsrådsforeningen,  

 Kommunernes Landsforening og Københavns og Frederiksberg kommuner i  

 forening og Dansk Folkeoplysnings Samråd.
Stk. 5. Ved behandling af sager vedrørende  

 besættelse af stillinger som administrerende sorenskriver (dommer)  

 eller sorenskriver (dommer) ved retten på Færøerne  

 medvirker i stedet for den i stk. 3 nævnte advokat en advokat med  

 bopæl på Færøerne og i stedet for de i stk. 4  

 nævnte offentlighedsrepræsentanter to repræsentanter for  

 den færøske offentlighed.
Advokaten beskikkes af  

 justitsministeren efter indstilling fra Advokatrådet.  

 Repræsentanterne for den færøske offentlighed beskikkes af  

 justitsministeren efter indstilling fra og blandt de personer, der er optaget  

 på nævningelisten, jf. § 74. Justitsministeren  

 fastsætter nærmere regler om fremgangsmåden ved indstilling  

 af repræsentanterne for den færøske offentlighed.
 Stk. 6. Medlemmer af Folketinget, Færøernes  

 Lagting eller kommunalbestyrelser kan ikke være medlemmer af  

 Dommerudnævnelsesrådet.
Stk. 7. Medlemmerne beskikkes for 4 år.
Genbeskikkelse  

 kan ikke finde sted.
Stk. 8. Der beskikkes en suppleant for hvert af rådets  

 medlemmer.
Stk. 1-6 og stk. 7, 1. pkt., finder tilsvarende  

 anvendelse på beskikkelse af suppleanter.
§ 43 c.
Dommerudnævnelsesrådet fastsætter  

 selv sin forretningsorden.
 Stk. 2. Der kan i forretningsordenen fastsættes  

 bestemmelser om, at formanden kan afgive indstilling i visse, nærmere  

 bestemte sager på rådets vegne, eller at indstillinger kan  

 afgives af 3 af rådets medlemmer, nemlig en dommer, en advokat og en  

 offentlighedsrepræsentant.
§ 43 d.
Dommerudnævnelsesrådet offentliggør  

 hvert år en redegørelse for sin virksomhed.
Stk. 2. Dommerudnævnelsesrådets  

 sekretariatsopgaver varetages af Domstolsstyrelsen.« 8 b. § 44 affattes således:
»§ 44. Midlertidig beskikkelse til  

 højesteretsdommer kan ikke finde sted.
En ledig stilling skal  

 besættes inden 6 måneder.
§ 44. Midlertidig beskikkelse til  

 højesteretsdommer kan ikke finde sted.
Ved embedsledighed skal fast  

 beskikkelse ske inden 6 måneders forløb.
 Stk. 2. Ved andre dommerstillinger kan midlertidig beskikkelse  

 meddeles af Domstolsstyrelsen efter reglen i § 44 a, af  

 justitsministeren efter reglen i § 44 b og af  

 landsretspræsidenterne efter reglerne i § 44 c og § 45.
 Stk. 3. Den, som beskikkes til midlertidigt at beklæde  

 en dommerstilling, skal opfylde betingelsen i § 42, stk. 3.
Stk. 4. Bestemmelserne i § 54 og § 54 a finder  

 tilsvarende anvendelse på midlertidigt beskikkede dommere.
Dette  

 gælder dog ikke for faste dommere, som midlertidigt er beskikket i en  

 anden stilling.« Stk. 2. Til midlertidig at beklæde andre dommerembeder,  

 når det på grund af embedsledighed eller en fast dommers forfald  

 måtte være nødvendigt, meddeler justitsministeren  

 beskikkelse.
Enhver dommer ved byret skal være forpligtet til,  

 når det af fornævnte grunde skønnes fornødent, at  

 modtage beskikkelse af justitsministeriet til, foruden sit eget embede,  

 midlertidig at beklæde et andet embede som dommer ved byret.
Uden for  

 tilfælde af sygdomsforfald kan embede som landsdommer, præsident  

 eller vicepræsident i sø- og handelsretten eller som dommer ved  

 byret ikke holdes besat ved midlertidig beskikkelse ud over et år.
Hvor  

 den midlertidige beskikkelse er foranlediget ved dommerens udførelse  

 af andet offentligt hverv, skal dog den nævnte frist ved kongelig  

 resolution kunne forlænges for indtil et år ad gangen på  

 betingelse af, at ganske særlige grunde taler derfor, at samtykke gives  

 af præsidenten for vedkommende kollegiale ret, eller for  

 retspræsidenters og enkeltdommeres vedkommende af præsidenten for  

 den nærmest overordnede ret, og at en fast ansat dommer midlertidig  

 beskikkes i den pågældende stilling.
Midlertidig beskikkelse ved  

 kongelig resolution kan i intet tilfælde meddeles udover et samlet  

 tidsrum af 3 år.
Stk. 3. Landsrettens præsident kan i  

 påtrængende tilfælde, samt når den faste dommers  

 forfald skønnes at ville blive kortvarigt, meddele bemyndigelse til  

 midlertidigt at forestå embedet som dommer ved byret.
Dette  

 gælder dog ikke Københavns byret og retterne i Århus,  

 Odense og Ålborg.
Meddelelse om bemyndigelse efter 1. pkt. skal straks  

 gives til justitsministeren.
 Stk. 4. Den, som beskikkes til midlertidig at beklæde et  

 dommerembede, må være i besiddelse af de samme egenskaber, som  

 udkræves til at beklæde embedet som fast dommer.
8 c.
Efter § 44 indsættes:
§ 44 a.
Domstolsstyrelsen kan meddele  

 midlertidig beskikkelse, når det er nødvendigt ved ledighed i en  

 stilling eller ved en fast dommers forfald.
 Stk. 2. Når det af de grunde, der er nævnt i  

 stk. 1, skønnes nødvendigt, er enhver byretsdommer  

 forpligtet til at modtage beskikkelse til, foruden sit eget embede,  

 midlertidigt at beklæde et andet embede som byretsdommer.
 Stk. 3. Bortset fra tilfælde af forfald på grund  

 af sygdom kan en stilling ikke holdes midlertidigt besat i mere end ét  

 år.
Stk. 4. Hvis den midlertidige beskikkelse skyldes, at dommeren  

 udfører et andet offentligt hverv, kan etårsfristen dog  

 forlænges i op til et år ad gangen på betingelse af, 1)	at ganske særlige grunde taler for det, 2)	at samtykke gives af præsidenten (den administrerende dommer)  

 for vedkommende ret, eller for retspræsidenters, administrerende  

 dommeres og enkeltdommeres vedkommende af præsidenten for den  

 nærmeste overordnede ret, og 3)	at en fast ansat dommer midlertidigt beskikkes i den  

 pågældende stilling.
 Stk. 5. Forlængelser af etårsfristen kan dog  

 højst ske for en samlet periode på 3 år.
Stk. 6. Midlertidig beskikkelse meddelt efter stk. 1  

 bortfalder, når den ledige stilling besættes, eller  

 forfaldsgrunden ophører at bestå.
Domstolsstyrelsen kan dog  

 efter indstilling fra vedkommende landsretspræsident tilbagekalde  

 beskikkelsen fra et tidligere tidspunkt.
§ 44 b.
Justitsministeren kan meddele midlertidig beskikkelse  

 som landsdommer ud over det antal dommere, der i § 4 er fastsat for  

 landsretterne.
Stk. 2. Beskikkelsen meddeles for en tidsbegrænset  

 periode på indtil 1 år.
Under særlige omstændigheder  

 og efter indstilling fra landsrettens præsident kan justitsministeren  

 forlænge beskikkelsen ud over 1 år.
§ 44 c.
Landsrettens præsident kan i  

 påtrængende tilfælde meddele midlertidig beskikkelse til at  

 beklæde en stilling som landsdommer.
Beskikkelsen tilbagekaldes af  

 præsidenten.« 8 d. §§ 45-47 affattes således:
»§ 45. Landsrettens præsident kan  

 meddele midlertidig beskikkelse som yderligere dommer ved en byret, når  

 byrettens forhold tilsiger det.
Beskikkelsen kan i intet tilfælde  

 meddeles ud over et tidsrum af to år.
 Stk. 2. Den midlertidige beskikkelse tilbagekaldes af  

 landsretspræsidenten.
 § 46. Hvis det på grund af en dommers inhabilitet er  

 nødvendigt, beskikkes en sættedommer, for byretternes  

 vedkommende af landsrettens præsident og i øvrigt af  

 Højesterets præsident.
 § 46. Hvis det på grund af en dommers inhabilitet er  

 nødvendigt, beskikkes en sættedommer, for byretternes  

 vedkommende af landsrettens præsident og i øvrigt af  

 højesterets præsident.
 Stk. 2. Med hensyn til sættedommere finder reglerne i  

 § 44, stk. 4, anvendelse.
§ 47. En dommer må kun med tilladelse af  

 Præsidentrådet, der består af præsidenterne for de  

 kollegiale retter, have fast indtægtsgivende beskæftigelse ved  

 siden af hovedstillingen.« § 47. En dommer må kun med tilladelse af et råd  

 bestående af præsidenterne for de kollegiale retter have fast  

 indtægtsgivende beskæftigelse ved siden af sit egentlige embede.  

 Rådet skal give justitsministeriet meddelelse om sådanne  

 tilladelser.
8 e.
Efter § 47 indsættes:
»§ 47 a.
En dommer skal hvert år inden  

 1. februar afgive indberetning om de indtægtsgivende hverv, som den  

 pågældende det forudgående år har varetaget ved siden  

 af hovedstillingen.
Indberetningen skal indeholde oplysning om hvervets art  

 og hvervgiveren.
I indberetninger om voldgiftssager skal parternes navne ikke  

 angives, men derimod navnene på de advokater eller andre, som har  

 repræsenteret parterne, samt hvorledes dommeren er udpeget.
Dommeren  

 skal endvidere afgive en indberetning om indtægten ved de enkelte  

 hverv.
Stk. 2. I de præsidentledede retter skal indberetningen  

 indgives til rettens præsident og i de øvrige retter til  

 vedkommende landsretspræsident.
For så vidt angår  

 præsidenterne for landsretterne, Københavns Byret, retterne i  

 Århus, Odense, Ålborg og Roskilde samt præsidenten og  

 vicepræsidenterne for Sø- og Handelsretten, indgives  

 indberetningen til Højesterets præsident.
 Stk. 3. Indberetningerne i henhold til stk. 1, 1. og 2.  

 pkt., er undergivet aktindsigt.
§ 47 b.
Såfremt det findes fornødent, kan  

 vedkommende retspræsident pålægge en dommer at indsende en  

 redegørelse for dommerens tidsforbrug i forbindelse med varetagelsen  

 af hverv ved siden af hovedstillingen.
Stk. 2. Såfremt det findes fornødent, kan  

 vedkommende retspræsident endvidere pålægge en dommer at  

 indsende en opgørelse over de indtægter, som den  

 pågældende i en nærmere angivet periode har modtaget i  

 forbindelse med de enkelte hverv, som dommeren har varetaget ved siden af  

 hovedstillingen.
Pålægget kan også omfatte fremtidige  

 indtægter.
 Stk. 3. Finder vedkommende præsident, at de oplysninger,  

 som dommeren afgiver i medfør af stk. 1 eller stk. 2 eller i  

 medfør af § 47 a, stk. 1, 4. pkt., giver anledning dertil,  

 kan retspræsidenten efter drøftelse med  

 Præsidentrådet beslutte, at dommeren i en nærmere angivet  

 periode eller indtil videre kun med retspræsidentens eller rådets  

 tilladelse må påtage sig hverv ved siden af hovedstillingen.
Stk. 4. Beføjelserne efter stk. 1-3 tilkommer de  

 retspræsidenter, der nævnt i § 47 a, stk. 2.« 8 f. §§ 48 og 49 affattes således:
 »§ 48. Gør en dommer sig skyldig i  

 forsømmelse eller skødesløshed i embedsførelsen,  

 der dog ikke er af en sådan karakter, at den efter lovgivningen  

 medfører straf, eller udviser dommeren i øvrigt  

 utilbørligt eller usømmeligt forhold, kan der meddeles den  

 pågældende en advarsel.
 Stk. 2. Sager efter stk. 1 behandles af de i § 47 a,  

 stk. 2, nævnte retspræsidenter.
Stk. 3. Sager efter stk. 1 kan rejses ved klage eller af  

 retspræsidenterne af egen drift.
Klage skal indgives inden 4 uger  

 efter, at klageren er blevet bekendt med det forhold, som giver anledning til  

 klagen.
Såfremt klagen efter sin beskaffenhed findes uegnet til  

 afgørelse efter stk. 1, kan den henvises til Den Særlige  

 Klageret.
§ 48. Gør en dommer sig skyldig i  

 forsømmelse eller skødesløshed i embedsførelsen,  

 der dog ikke er af en sådan beskaffenhed, at den efter lovgivningen  

 medfører straf, eller udviser han i øvrigt utilbørligt  

 eller usømmeligt forhold, gives der ham i stilhed en advarsel.  

 Advarslen meddeles i de kollegiale retter af rettens præsident og i  

 øvrigt af vedkommende landsrets præsident.
For så vidt  

 angår præsidenterne for landsretterne, Københavns byret og  

 retterne i Århus, Odense og Ålborg samt præsidenten og  

 vicepræsidenterne for sø- og handelsretten, meddeles advarslen  

 af højesterets præsident.
Om afgørelsen skal der gives  

 meddelelse til justitsministeren samt til den, der måtte have klaget  

 over forholdet.
§ 49. Enhver, der anser sig krænket ved  

 utilbørligt eller usømmeligt forhold fra en dommers side under  

 udøvelsen af dennes embedsvirksomhed, kan indgive klage herover til  

 Den Særlige Klageret.
Klagen skal indgives inden 4 uger efter, at  

 klageren er blevet bekendt med det forhold, som giver anledning til  

 klagen.
 Stk. 2. Finder justitsministeren, at en dommer må  

 antages at have gjort sig skyldig i et forhold, der må svække  

 eller gøre dommeren uværdig til den agtelse og tillid, som  

 dommerhvervet forudsætter, beder ministeren rigsadvokaten indbringe sag  

 herom for klageretten.
Stk. 3. Afvises klagen ikke straks, anmoder  

 retten vedkommende dommer om en erklæring om det påklagede  

 forhold.
Bestrider dommeren rigtigheden af den givne fremstilling af det  

 faktisk passerede, fastslås sagens sammenhæng efter reglerne i  

 kapitel 67 og 68 med de fornødne lempelser, for så vidt  

 klageretten finder det nødvendigt.
Stk. 4. Herefter har parterne lejlighed til  

 skriftligt at fremkomme med de bemærkninger, som det oplyste giver  

 anledning til.
Når den indklagede dommer fremsætter  

 begæring herom, eller sagens beskaffenhed gør det  

 påkrævet, træffer klageretten dog beslutning om mundtlig  

 forhandling og træffer samtidig bestemmelse om, hvorvidt denne skal ske  

 for lukkede døre.
De nærmere bestemmelser om domsforhandlingen  

 træffes i øvrigt af klagerettens formand i overensstemmelse med  

 de regler, som gælder for domsforhandling i borgerlige sager i 1.  

 instans med de fornødne lempelser.
Fremsætter dommeren  

 begæring derom, kan klageretten beskikke den pågældende en  

 advokat.
I sager efter stk. 1 kan klageretten beskikke en advokat for  

 klageren.
Salær og godtgørelse til den eller de beskikkede  

 advokater udredes efter reglerne om fri proces, jf. kapitel 31.
Stk. 5. Findes klagen ubegrundet, afviser  

 klageretten sagen.
I det tilfælde, der er omhandlet i stk. 1, kan  

 der pålægges klageren en bødestraf, hvis klageren uden  

 rimelig grund har foranlediget sagen rejst.
Dette gælder uden hensyn  

 til, om klagerens adfærd måtte kunne pådrage denne ansvar  

 efter straffelovens regler.
Stk. 6. Findes klagen begrundet, kan  

 klageretten udtale sin misbilligelse af dommerens adfærd eller  

 pålægge denne en bøde.
Findes det forhold, som dommeren  

 har udvist, at være af graverende karakter, eller er dommeren tidligere  

 ved klageretten blevet dømt for forhold af sådan karakter, kan  

 dommeren afsættes.
 Stk. 7. Klageretten træffer  

 afgørelse ved dom, der afsiges i et offentligt retsmøde.
 Stk. 8. Lyder dommen på  

 afsættelse, eller har der været nedlagt påstand herom, kan  

 den indbringes for Højesteret efter reglerne om anke, i andre  

 tilfælde efter reglerne om kære i borgerlige sager, dog  

 således at mindst fem dommere deltager i påkendelsen.
Stk. 9. Klageretten træffer  

 afgørelse om betaling af sagsomkostninger.« § 49. Enhver, der anser sig krænket ved  

 utilbørligt eller usømmeligt forhold fra en dommers side under  

 udøvelsen af dennes embedsvirksomhed, kan inden 14 dage  

 fremsætte besværing herover for rigsadvokaten til indbringelse  

 for den særlige klageret.
 Stk. 2. Finder justitsministeren, at en dommer må  

 antages at have gjort sig skyldig i et forhold, der må svække  

 eller gøre ham uværdig til den agtelse og tillid, som  

 dommerkaldet forudsætter, finder tilsvarende regler anvendelse.
 Stk. 3. Det samme gælder, hvor ministeren  

 skønner, at en dommer bør afsættes mod sit ønske  

 på grund af vedvarende åndelig eller legemlig svaghed.
Stk. 4. Sagen bliver af rigsadvokaten skriftlig at  

 forelægge klageretten.
Finder rigsadvokaten, at en i henhold til  

 stk. 1 fremsat besværing efter klagerens egen fremstilling er  

 åbenbar grundløs eller ikke falder ind under bestemmelserne i  

 nævnte stykke, eller mener han, at en klage angående det samme  

 forhold tidligere er afvist af klageretten som ugrundet, henleder han ved  

 fremsendelsen rettens opmærksomhed herpå; klagen kan da straks  

 uden yderligere forhandling afvises af klageretten, jfr. stk. 6. I andre  

 tilfælde afæsker retten vedkommende dommer en erklæring om  

 det påklagede forhold.
Bestrider dommeren rigtigheden af den givne  

 fremstilling af det faktisk passerede, bliver sagens sammenhæng, for  

 så vidt det af klageretten findes fornødent, at fastslå  

 efter de i kap. 67 og 68 indeholdte regler med de af forholdets natur  

 flydende lempelser.
Stk. 5. Herefter skal parterne have lejlighed til skriftlig at  

 fremkomme med de bemærkninger, hvortil det oplyste findes at give  

 anledning.
I de i paragraffens stk. 2 og 3 omhandlede tilfælde,  

 samt når den indklagede dommer fremsætter begæring derom,  

 eller sagens beskaffenhed gør det påkrævet, anordner  

 klageretten dog mundtlig forhandling og tager samtidig bestemmelse om,  

 hvorvidt dette skal ske for lukkede døre; de nærmere  

 bestemmelser for forhandlingens gang træffes i øvrigt af  

 præsidenten i overensstemmelse med de for landsretsprocedure for  

 borgerlige sager i 1. instans gældende regler.
Den indklagede dommer  

 kan give møde med advokat; fremsætter dommeren begæring  

 derom, kan klagerettens præsident til møde under mundtlig  

 forhandling beskikke ham en advokat blandt de til udførelsen af  

 offentlige og beneficerede sager antagne, således at salær og  

 godtgørelse for udlæg udredes efter regler som i tilfælde,  

 hvor der er meddelt fri proces, jfr. kap. 31.
 Stk. 6. Findes klagen ugrundet, bliver dette at udtale,  

 hvorhos der i det i paragraffens stk. 1 omhandlede tilfælde, uden  

 hensyn til om klagerens adfærd måtte kunne pådrage ham  

 ansvar efter straffelovens regler, kan pålægges ham straf af  

 bøde, hvis han uden rimelig grund har foranlediget sagen rejst.
 Stk. 7. Findes klagen begrundet, kan klageretten udtale sin  

 misbilligelse af dommerens adfærd eller pålægge ham  

 bøde; findes det af dommeren udviste forhold at være af  

 graverende karakter, eller har han tidligere ved klageretten været  

 dømt for forhold af sådan karakter, kan han derhos ved dommen  

 afsættes; i så fald skal dommen afgøre  

 pensionsspørgsmålet, hvorved bliver at iagttage, at den, der  

 afsættes, fordi han har gjort sig skyldig i et strafbart forhold, der  

 begrunder en nærliggende fare for misbrug af stillingen, taber retten  

 til pension, medens det, når afsættelsen skyldes  

 tjenesteforseelser eller misligheder, der gør ham uskikket til at  

 forblive i sin stilling, bestemmes ved finanslov eller  

 tillægsbevillingslov, hvorvidt den pågældende skal have  

 pension og i bekræftende fald af hvilken størrelse; i alle andre  

 tilfælde tilkommer der ham pension efter tjenestemandslovens  

 almindelige regler.
 Stk. 8. Om dommen, der afsiges i et offentligt  

 retsmøde, giver rettens præsident meddelelse til  

 justitsministeren samt til den, der i medfør af stk. 1  

 måtte have foranlediget sagen rejst.
 Stk. 9. Lyder dommen på afsættelse, eller har der  

 været nedlagt påstand herom, kan den indbringes for  

 højesteret efter reglerne om anke, i andre tilfælde efter  

 reglerne om kære i borgerlige sager, dog så ledes, at mindst fem  

 dommere deltager i påkendelsen.
 Stk. 10. Med hensyn til sagsomkostninger finder reglerne i  

 kap. 91 tilsvarende anvendelse.
8 g.
Efter § 49 indsættes:
»§ 49 a.
Om en dommer bør  

 afsættes mod sit ønske på grund af vedvarende  

 åndelig eller legemlig sygdom afgøres efter reglerne i § 49  

 med de fornødne lempelser.« 8 h. § 50 affattes således:
»§ 50. Når straffesag er rejst mod en  

 dommer, eller når dommeren må antages at have gjort sig skyldig i  

 sådant utilbørligt forhold, som omhandles i § 49,  

 såvel som når dommeren er blevet uvederhæftig eller  

 på grund af åndelig eller legemlig svaghed er ude af stand til at  

 bestride sit embede, kan vedkommende suspenderes.
Afgørelsen herom  

 træffes af Den Særlige Klageret.« § 50. Når straffesag er rejst mod en  

 dommer, eller når han må antages at have gjort sig skyldig i  

 sådant utilbørligt forhold, som omhandles i § 49,  

 såvel som når han er blevet uvederhæftig eller på  

 grund af åndelig eller legemlig svaghed er ude af stand til at bestride  

 sit embede, kan han suspenderes.
Afgørelsen herom træffes af den  

 særlige klageret.
 8 i. § 51 ophæves.
 § 51. Beslutning om ophør af  

 midlertidig beskikkelse til at beklæde et dommerembede, jfr. § 44,  

 eller af bemyndigelse til at udføre dommergerning, jfr. § 17 a,  

 kan tages af den myndighed, der har meddelt den.
 8 j. §§ 52-54 affattes  

 således:
 »§ 52. Justitssekretærer og  

 fuldmægtige ved domstolene ansættes med domstolene som  

 ansættelsesområde.
 Stk. 2. Til at beklæde disse stillinger kræves, at  

 vedkommende har bestået juridisk kandidateksamen.
 § 52. Til fast eller midlertidigt at  

 beklæde stillingerne som justitssekretær, protokolsekretær  

 ved højesteret og fuldmægtig ved domstolene udkræves, at  

 vedkommende er myndig, uberygtet og vederhæftig, samt har bestået  

 juridisk kandidateksamen.
 Stk. 3. Ved afgørelsen af, hvilke fuldmægtige der  

 skal have tjenestested ved retten på Færøerne, skal der  

 lægges vægt på, at de pågældende behersker det  

 færøske sprog i skrift og tale og har indsigt i  

 færøsk lovgivning, færøske samfundsforhold og  

 færøsk kultur.
 § 53. Når en justitssekretær eller  

 en fuldmægtig på grund af inhabilitet er udelukket fra at virke i  

 en sag, bestemmer vedkommende præsident eller dommer (administrerende  

 dommer), hvem der i stedet skal fungere i sagen.
 § 53. Når nogen af de i § 52  

 nævnte tjenestemænd på grund af inhabilitet er udelukket  

 fra at virke i en sag, bestemmer vedkommende præsident eller dommer,  

 hvem der i stedet skal fungere i sagen.
 § 54. Justitssekretærer og fuldmægtige kan  

 afskediges på grund af uegnethed eller sygdom.
Stk. 2. Afskedigelse kan endvidere ske i de tilfælde,  

 hvor en omordning af domstolene finder sted.
En justitssekretær eller  

 fuldmægtig, der er fyldt 65 år, kan ligeledes afskediges, men  

 uden tab af indtægter indtil det tidspunkt, til hvilket denne skulle  

 være afskediget på grund af alder, hvis pågældende  

 havde været dommer.
 Stk. 3. Uansøgt ændring af tjenestested kan ske,  

 såfremt ændringen er begrundet i uddannelsesmæssige hensyn  

 eller i hensynet til en hensigtsmæssig ressourceudnyttelse inden for  

 domstolene.
Stk. 4. Uansøgt ændring af tjenestested kan  

 endvidere ske i tilfælde, der er omfattet af stk. 1 og  

 stk. 2, 1. pkt.« 8 k.
Efter § 54 indsættes:
»§ 54 a.
Sager om afsked uden ansøgning  

 af en justitssekretær eller en fuldmægtig indbringes af  

 Domstolsstyrelsen for Den Særlige Klageret.
Afskedigelse uden  

 ansøgning efter § 54, stk. 2, 2. pkt., sker dog  

 administrativt.
Stk. 2. Fremsættes der indsigelse mod en varslet  

 ændring af tjenestested, indbringer Domstolsstyrelsen sagen for Den  

 Særlige Klageret.
Indsigelse skal fremsættes senest 14 dage  

 efter, at den pågældende har fået varsel om det nye  

 tjenestested.
Stk. 3. Sager efter stk. 1 og 2 forelægges for  

 klageretten af Domstolsstyrelsen.
Den, sagen angår, skal herefter have  

 lejlighed til skriftligt at fremkomme med sine bemærkninger.  

 Fremsætter den pågældende begæring herom, eller  

 gør sagens beskaffenhed det påkrævet, træffer  

 klageretten dog beslutning om mundtlig forhandling og træffer samtidig  

 bestemmelse om, hvorvidt denne skal ske for lukkede døre.
De  

 nærmere bestemmelser om domsforhandlingen træffes i øvrigt  

 af klagerettens formand i overensstemmelse med de regler, som gælder  

 for domsforhandling af borgerlige sager i 1. instans med de fornødne  

 lempelser.
Fremsætter den pågældende begæring herom,  

 kan klagerettens formand beskikke den pågældende en advokat.  

 Salær og godtgørelse for udlæg udredes efter reglerne om  

 fri proces, jf. kapitel 31.
 Stk. 4. Klageretten træffer afgørelse ved dom,  

 der afsiges i et offentligt retsmøde.
Stk. 5. Dommen kan af parterne indbringes for  

 Højesteret efter reglerne om anke af borgerlige sager.« 8 l. § 55 affattes således:
»§ 55. Bestemmelserne i § 48, § 49  

 og § 50 finder tilsvarende anvendelse med hensyn til  

 justitssekretærer og fuldmægtige samt midlertidigt beskikkede  

 dommere, dog er det Domstolsstyrelsen, der har kompetencen til at bede  

 rigsadvokaten indbringe sagen for Den Særlige Klageret.«« § 55. Bestemmelserne i § 49, stk. 1,  

 og stk. 4-10, finder tilsvarende anvendelse med hensyn til de i  

 § 52 nævnte tjenestemænd samt midlertidigt beskikkede  

 dommere.
 10. I § 1 indsættes efter nr. 39:
 »39 a. § 165, stk. 1, affattes  

 således:
»Justitsministeren fastsætter nærmere regler  

 om forkyndelse.
Domstolsstyrelsen fastsætter regler om vederlag  

 herfor.« § 165. Justitsministeren fastsætter  

 nærmere regler om forkyndelse, herunder om vederlag herfor.
Stk. 2-3. - - - 39 b. § 188 affattes  

 således:
»§ 188. Domstolsstyrelsen fastsætter  

 regler om godtgørelse til vidner.
Den godtgørelse, et vidne har  

 krav på, eller, hvis den ikke kan beregnes nøjagtigt, et  

 passende forskud herpå skal tilbydes betalt samtidig med  

 indkaldelsen.
Stk. 2. Justitsministeren fastsætter regler om  

 godtgørelse til personer, der efter indkaldelse har afgivet forklaring  

 til politiet.« § 188. Justitsministeren fastsætter  

 regler om godtgørelse til vidner og til personer, der efter  

 indkaldelse har afgivet forklaring til politiet.
Den godtgørelse, et  

 vidne har krav på, eller, hvis den ikke kan beregnes nøjagtigt,  

 et passende forskud herpå skal tilbydes betalt samtidig med  

 indkaldelsens forkyndelsen.
 11. I § 1 indsættes efter nr. 122:
 § 1043. (Udelades).
»123. § 1043, stk. 2, ophæves.« Stk. 2. Fremdeles skal justitsministeren indtil videre  

 være bemyndiget til at konstituere universitetslærere i  

 lovkyndighed som dommere i de nævnte retter ligeledes ud over det for  

 disse tilsammen fastsatte antal dommere.
§ 2 I lov nr. 794 af 26. november 1986 for  

 Færøerne om retsafgifter, som ændret ved § 2 i lov  

 nr. 92 af 23. februar 1988, foretages følgende ændring:
 1. § 1, nr. 28, affattes således:
§ 64. - - - »28. § 64, stk. 5, 1. pkt.,  

 affattes således:
»Retten kan efter sit eget skøn af egen drift  

 indhente oplysninger eller erklæringer fra klageren.« Stk. 2-4. - - - Stk. 5. Retten kan efter sit eget skøn af egen drift  

 indhente oplysninger eller erklæringer såvel fra klageren som fra  

 justitsministeren.
Kendelsen kan stadfæste afgiftsberegningen eller  

 ændre den til fordel eller til skade for den afgiftspligtige.
§ 3 I lov om rettens pleje i Grønland, jf. lovbekendtgørelse nr.  

 99 af 21. marts 1984, som ændret ved lov nr. 188 af 23. marts 1992, lov  

 nr. 151 af 31. marts 1993, lov nr. 118 af 21. februar 1995, § 2 i lov  

 nr. 1082 af 20. december 1995 og § 2 i lov nr. 476 af 12. juni 1996,  

 foretages følgende ændringer:
 1. Kapitel 1, § 2, affattes således:
 »§ 2. Landsretten ledes af en  

 landsdommer.
 § 2. Landsretten ledes af en landsdommer, der  

 udnævnes af kongen.
Stk. 2. Hver sag behandles af landsdommeren som retsformand og  

 to domsmænd.« Stk. 2. Landsdommeren fastsætter antallet af  

 domsmænd og suppleanter for disse ved landsretten.
Domsmænd og  

 suppleanter vælges af landstinget efter indstilling af landsdommeren.  

 Valget foretages i anden ordinære samling efter nyvalg og gælder  

 for 4 år ad gangen.
Indtil nyvalg har fundet sted, fortsætter de  

 tidligere valgte med at fungere.
 Stk. 3. Hver sag behandles af landsdommeren som retsformand og  

 to domsmænd.
 2. Efter kapitel 1, § 2, indsættes:
»§ 2 a.
Udnævnelse af landsdommeren sker  

 efter reglerne i §§ 42-43 d i den danske retsplejelov, jf. dog  

 stk. 2-6.
 Stk. 2. Ved behandling af sager vedrørende  

 besættelse af stillingen som landsdommer i Grønland skal der i  

 Dommerudnævnelsesrådet medvirke en advokat med bopæl i  

 Grønland i stedet for den danske advokat og to repræsentanter  

 for den grønlandske offentlighed i stedet for de danske  

 offentlighedsrepræsentanter.
Stk. 3. Advokaten beskikkes af justitsministeren efter  

 indstilling fra Advokatrådet.
Repræsentanterne for den  

 grønlandske offentlighed beskikkes af justitsministeren efter  

 indstilling fra henholdsvis Kalaallit Nunaanni Kommuneqarfiit Kattuffiat (De  

 Grønlandske Kommuners Landsforening) og Grønlands  

 Landsstyre.
 Stk. 4. Medlemmer af Folketinget, Grønlands Landsting  

 og kommunalbestyrelser kan ikke være medlemmer af  

 Dommerudnævnelsesrådet.
Stk. 5. Offentlighedsrepræsentanterne beskikkes for 4  

 år.
Genbeskikkelse kan ikke finde sted.
Stk. 6. Der beskikkes en suppleant for hver  

 offentlighedsrepræsentant.
Stk. 3-4 og stk. 5, 1. pkt.,  

 finder tilsvarende anvendelse på beskikkelse af suppleanter.
§ 2 b.
Midlertidig beskikkelse som landsdommer meddeles af  

 Domstolsstyrelsen efter reglen i § 2 c og af Østre Landsrets  

 præsident efter reglerne i § 2 d og § 2 e.
 Stk. 2. Den, som beskikkes til midlertidigt at beklæde  

 stillingen som landsdommer, skal have bestået juridisk  

 kandidateksamen.
§ 2 c.
Domstolsstyrelsen kan meddele midlertidig beskikkelse  

 som landsdommer, når det er nødvendigt ved ledighed i stillingen  

 eller ved den faste landsdommers forfald.
 Stk. 2. Bortset fra tilfælde af forfald på grund  

 af sygdom kan stillingen ikke holdes midlertidigt besat i mere end ét  

 år.
Stk. 3. Hvis den midlertidige beskikkelse skyldes, at  

 landsdommeren udfører et andet offentligt hverv, kan  

 etårsfristen dog forlænges i op til et år ad gangen  

 på betingelse af 1)	at ganske særlige grunde taler for det, 2)	at Østre Landsrets præsident giver samtykke, og 3)	at en fast ansat dommer midlertidigt beskikkes i stillingen.
 Stk. 4. Forlængelser af etårsfristen kan dog  

 højst ske for en samlet periode på 3 år.
Stk. 5. Midlertidig beskikkelse meddelt efter stk. 1  

 bortfalder, når den ledige stilling besættes, eller  

 forfaldsgrunden ophører at bestå.
Domstolsstyrelsen kan dog  

 efter indstilling fra Østre Landsrets præsident tilbagekalde  

 beskikkelsen fra et tidligere tidspunkt.
 § 2 d. Østre Landsrets præsident kan meddele  

 midlertidig beskikkelse som yderligere landsdommer ved Grønlands  

 Landsret, når rettens forhold tilsiger det.
 Stk. 2. Beskikkelsen kan i intet tilfælde meddeles ud  

 over et tidsrum af to år.
 Stk. 3. Østre Landsrets præsident træffer  

 efter forhandling med landsdommeren bestemmelse om, hvilke forretninger der  

 skal varetages af den midlertidigt beskikkede landsdommer.
 Stk. 4. Den midlertidige beskikkelse tilbagekaldes af  

 Østre Landsrets præsident.
§ 2 e.
Hvis det er nødvendigt på grund af  

 landsdommerens inhabilitet, beskikker Østre Landsrets præsident  

 en sættedommer.
§ 2 f.
Fuldmægtige ved landsretten ansættes med  

 domstolene som ansættelsesområde.
 Stk. 2. Til at beklæde stillingen som fuldmægtig  

 kræves, at vedkommende har bestået juridisk kandidateksamen.
 Stk. 3. En fuldmægtig kan behandle sager, der  

 hører under landsretten, i det omfang landsdommeren bestemmer  

 det.
Stk. 4. Domstolsstyrelsen fastsætter regler for  

 fuldmægtigenes uddannelse.« 3. Kapitel 1, § 3, affattes således:
»§ 3. Landsdommeren fastsætter antallet  

 af domsmænd og suppleanter for disse ved landsretten.
Domsmænd og  

 suppleanter vælges af Grønlands Landsting efter indstilling fra  

 landsdommeren.
Valget foretages for et tidsrum af 4 år regnet fra en 1.  

 januar.« § 3. En ved landsretten ansat  

 fuldmægtig, der skal have bestået juridisk kandidateksamen, kan i  

 landsdommerens sted udøve dennes funktioner.
 4. Kapitel 1, afsnit B, §§ 7-9, ophæves og i  

 stedet indsættes:
»B.
Dommere m.v.
B.
Dommere § 7. For landsdommeren gælder med hensyn til  

 bibeskæftigelse, disciplinærforfølgning, suspension og  

 afskedigelse reglerne i §§ 47-50 i den danske retsplejelov.
 § 7. Landsdommeren skal opfylde de i Danmark gældende  

 betingelser for at blive dommer.
 Stk. 2. Indberetning om bibeskæftigelse indgives til  

 Højesterets præsident, som i forhold til landsdommeren  

 udøver de beføjelser vedrørende bibeskæftigelse og  

 den disciplinærmyndighed, der tilkommer retspræsidenter efter den  

 danske retsplejelov.
 Stk. 3. Klage over landsdommeren skal indgives til  

 Højesterets præsident eller Den Særlige Klageret inden 4  

 uger efter, at klageren er blevet bekendt med det forhold, som giver  

 anledning til klagen.
 § 8. For fuldmægtige ved landsretten og for midlertidigt  

 beskikkede landsdommere, der ikke er fast ansatte dommere, gælder med  

 hensyn til uansøgt ændring af tjenestested,  

 disciplinærforfølgning, suspension og afskedigelse reglerne i  

 §§ 54-55 i den danske retsplejelov.
 § 8. Lægdommere skal være uberygtede og opfylde  

 betingelserne for valgret til kommunalbestyrelsen.
 Stk. 2. De bør normalt udpeges blandt befolkningen  

 på det sted, hvor retten har sit sæde.
 Stk. 2. Østre Landsrets præsident udøver  

 den disciplinærmyndighed, som tilkommer retspræsidenter efter den  

 danske retsplejelov.
 Stk. 3. Klage over en fuldmægtig eller en midlertidigt  

 beskikket landsdommer, der ikke er fast ansat dommer, skal indgives til  

 Østre Landsrets præsident eller Den Særlige Klageret inden  

 4 uger efter, at klageren er blevet bekendt med det forhold, som giver  

 anledning til klagen.
 § 9. Lægdommere skal være uberygtede og opfylde  

 betingelserne for valgret til kommunalbestyrelsen.
 Stk. 2. De bør normalt udpeges blandt befolkningen  

 på det sted, hvor retten har sit sæde.
 § 9. Landsdommeren kan meddele en dommer, der gør sig  

 skyldig i forsømmelse i udøvelsen af sit hverv, en advarsel, og  

 såfremt der foreligger grov eller gentagen forsømmelse, eller  

 han i øvrigt viser sig uegnet til bestridelse af hvervet, fratage ham  

 den meddelte beskikkelse.
 Stk. 2. Fremsættes der klager over landsdommeren, eller  

 opstår der spørgsmål om hans afskedigelse, behandles sagen  

 af præsidenten for Højesteret eller af den særlige  

 klageret efter reglerne i lov om rettens pleje af 11. april 1916 med senere  

 ændringer.
§ 9 a.
Landsdommeren kan meddele en dommer, der gør sig  

 skyldig i forsømmelse i udøvelsen af sit hverv, en advarsel, og  

 såfremt der foreligger grov eller gentagen forsømmelse, eller  

 den pågældende i øvrigt viser sig uegnet til bestridelse  

 af hvervet, fratage dommeren den meddelte beskikkelse.« 5. I kapitel 2, § 24, ændres »Justitsministeren«  

 til: »Domstolsstyrelsen«.
 § 24. Justitsministeren kan fastsætte regler om  

 godtgørelse til vidner samt om afholdelse af andre udgifter i  

 forbindelse med retssagers behandling.
§ 4 I lov om statens tjenestemænd i Grønland, jf.  

 lovbekendtgørelse nr. 574 af 5. august 1991, foretages følgende  

 ændring:
 1. Kapitel 7 affattes således:
»Kapitel 7 Kapitel 7 Særbestemmelse om dommere og retsassessorer ved  

 Grønlands Landsret Særbestemmelse om dommere ved Grønlands  

 Landsret § 34. Ansættelse som dommer og retsassessor kan kun ske  

 som varig ansættelse.
 § 34. Ansættelse som dommer kan kun ske som varig  

 ansættelse.
Stk. 2. Bestemmelserne i § 8, §§ 11 a-14,  

 §§ 19-25, § 49, stk. 1, nr. 2, og stk. 4, § 49 b og  

 § 49 c, stk. 2, gælder ikke for dommere.
Bestemmelserne i  

 §§ 28 og 31 gælder kun for dommere, når disse kan afskediges  

 administrativt uden ansøgning.
Stk. 2. Bestemmelserne i § 8, §§ 11 a-14,  

 §§ 19-25, § 49, stk. 1, nr. 2, og stk. 4, § 49 b og  

 § 49 c, stk. 2, gælder ikke for dommere.
Bestemmelserne i  

 §§ 28 og 31 gælder kun for dommere, når disse kan afskediges  

 administrativt uden ansøgning.
 Stk. 3. Bestemmelserne i § 13, stk. 2 og 3,  

 §§ 19-25, § 49, stk. 1, nr. 2, og stk. 4, § 49 b og  

 § 49 c, stk. 2, gælder ikke for retsassessorer.  

 Bestemmelserne i §§ 28 og 31 gælder kun for retsassessorer,  

 når disse kan afskediges administrativt uden ansøgning.
§ 5 I lov om landvæsensretter, jf. lovbekendtgørelse nr. 133 af  

 6. marts 1970, som ændret ved § 5 i lov nr. 402 af 26. juni 1998,  

 foretages følgende ændring:
 1. I § 4, stk. 4, og § 5, stk. 3,  

 ændres »landbrugsministeren« til: »Domstolsstyrelsen«.
§ 4. - - - Stk. 2-3. - - - Stk. 4. Ingen, der har opnået en alder af 70 år,  

 kan fungere som nævnsmand.
Ingen, der har opnået en alder af 60  

 år, er forpligtet til at modtage udnævnelse.
Den, der har  

 fungeret i fire år, er ikke forpligtet til at modtage udnævnelse  

 som nævnsmand før efter udløbet af en valgperiode.
Alle  

 spørgsmål om fritagelse afgøres i øvrigt af  

 kommunalbestyrelsen, hvis afgørelse kan indbringes for  

 landbrugsministeren.
§ 5. - - - Stk. 2. - - - Stk. 3. Beslutningen herom kan indankes for  

 landbrugsministeren.
§ 6 I lov nr. 182 af 7. maj 1975 om nordisk vidnepligt foretages  

 følgende ændring:
 1. I § 8, stk. 1, ændres »Justitsministeren«  

 til: »Domstolsstyrelsen«.
 § 8. Justitsministeren fastsætter regler om  

 godtgørelse til vidner m.v., der indkaldes efter reglerne i denne  

 lov.
Stk. 2. - - - § 7 I lov nr. 1082 af 20. december 1995 om ændring af lov for  

 Færøerne om rettens pleje, lov om rettens pleje i  

 Grønland og forskellige andre lovbestemmelser om procesbevillinger  

 (Ændringer som følge af oprettelsen af  

 Procesbevillingsnævnet) foretages følgende ændring:
 1. § 15, stk. 2, 1. pkt., affattes  

 således:
§ 15 »Bestemmelserne i lovens §§ 2-3 og 5-13 gælder  

 ikke for Færøerne.« Stk. 1. - - - Stk. 2. Bestemmelserne i lovens §§ 2, 3, 5, 6, 7, 8, 10,  

 11, 12 og 13 gælder ikke for Færøerne.
Bestemmelserne i  

 §§ 3 og 13 kan dog ved kongelig anordning sættes i kraft for  

 Færøerne med de afvigelser, som de særlige  

 færøske forhold tilsiger.
§ 8 I lov nr. 399 af 13. juni 1990 om ændring af straffeloven  

 (Meddelelseshæleri) indsættes som § 2:
 I borgerlig straffelov, jf. lovbekendtgørelse nr. 607 af 6.  

 september 1986, som ændret senest ved lov nr. 373 af 7. juni 1989,  

 foretages følgende ændring:
»§ 2 § 152 d affattes således:
Loven gælder ikke for Færøerne, men kan ved kongelig  

 anordning helt eller delvis sættes i kraft for denne landsdel med de  

 afvigelser, som de særlige færøske forhold tilsiger.« »§ 152 d.
Bestemmelserne i §§ 152-152 c finder  

 tilsvarende anvendelse på den, som uden at have medvirket til gerningen  

 uberettiget skaffer sig eller udnytter oplysninger, der er fremkommet ved en  

 sådan overtrædelse.
 Stk. 2. Med samme straf straffes den, der uden at have  

 medvirket til gerningen uberettiget videregiver oplysninger om  

 enkeltpersoners rent private forhold, jf. forvaltningslovens § 28,  

 stk. 1, som er fremkommet ved en overtrædelse af §§ 152-152  

 c.
