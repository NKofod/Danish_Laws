 Ved noteveksling af 10. og 24. oktober 1996 i La Paz er der indgået en  

 overenskomst mellem Danmark og Bolivia, ifølge hvilken den danske regering i  

 1996 og 1997 yder støtte til identifikation og sikring af oprindelige folks  

 jordrettigheder med ialt 3.082.000 kroner.
 Det er projektets formål, gennem støtte til det ansvarlige  

 regeringssekretariat, at sikre indianerne adgang til landbrugsjord og  

 territorier i overensstemmelse med forfatningsændringen af 1993 om oprindelig  

 kommunal jord.
 Overenskomsten trådte i kraft den 7. november 1996.
