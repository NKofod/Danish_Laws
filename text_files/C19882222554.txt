(Handelsskolerne) Vedlagt fremsendes aftale af 24. juni 1988 mellem Finansministeriet og  

 Statstjenestemændenes Centralorganisation II og Akademikernes  

 Centralorganisation (tjenestemandsudvalget) om nedsættelse af det pligtige  

 timetal m.v. pr. 1. august 1988 og pr. 1. august 1990 ved bl.a.  

 handelsskolerne.
 Det bemærkes ad § 4, at der ved arbejdstidsnedsættelsen pr. 1. august 1988  

 sker nedsættelse af aldersreduktionen for forstandere og inspektører fra 1,95  

 time ugentlig til 1,90 time ugentlig, og at reduktionerne for  

 lærere/overlærere og adjunkter/lektorer nedsættes fra 3,90 timer ugentlig til  

 3,80 timer ugentlig.
 Pr. 1. august 1990 nedsættes aldersreduktionen til 1,85 time ugentlig for  

 forstandere og inspektører, og til 3,70 timer ugentlig for lærere/overlærere  

 og adjunkter/lektorer.
 I øvrigt bemærkes, at der mellem Finansministeriet og Akademikernes  

 Centralorganisation er indgået aftale om, at arbejdstiden nedsættes  

 tilsvarende for adjunkter/lektorer, der er ansat ved handelsskolerne i  

 henhold til overenskomst.
 P.m.v.
 e.b.
Allan Jahnsen eksp.sekr.
 Bilag.
