Meddelelse om sager om overtrædelse af  

 arbejdsmiljølovgivningen Ved  

 lov nr. 300 af 19. april 2006 blev der gennemført ændringer af  

 straffebestemmelserne i arbejdsmiljølovens §§ 82- 83 og § 86.
 Formålet  

 med lovændringen var at begrænse arbejdsgiverens ansvar for visse  

 overtrædelser  

 af arbejdsmiljølovgivningen, der begås af de ansatte, jf. herved den nye  

 bestemmelse i arbejdsmiljølovens § 83, stk. 3. Endvidere blev der ved  

 lovændringen indsat en bestemmelse i arbejdsmiljølovens § 82, stk. 3,  

 hvorefter  

 der i de tilfælde, hvor arbejdsgiveren er straffri, skal ske en skærpelse af  

 straffen for de ansattes forsætlige eller groft uagtsomme overtrædelser af  

 loven.
 I  

 denne meddelelse redegøres der nærmere for strafansvaret efter  

 arbejdsmiljøloven med særlig fokus på de ændringer, som blev gennemført ved  

 lov  

 nr. 300 af 19. april 2006 (afsnit 2). Meddelelsen indeholder endvidere  

 retningslinjer for behandlingen af sager om overtrædelse af arbejdsmiljøloven  

 (afsnit 3.1. og 3.2.) samt for bødepåstande i disse sager (afsnit 3.3.).  

 Afsnit  

 4 beskriver overgangsspørgsmål i forbindelse med den seneste lovændring.
 De  

 væsentligste bestemmelser om straf i arbejdsmiljølovens kapitel 15 har nu  

 følgende ordlyd (bestemmelserne er her medtaget i uddrag):
»§ 82. Medmindre højere straf er forskyldt efter den  

 øvrige lovgivning, straffes med bøde eller fængsel indtil 1 år den, der overtræder § 15, § 15 a, §  

 16, § 17, stk. 1 og 2, § 19, § 20, stk. 1, § 21, § 23, §§ 25-34, § 37, stk.  

 1,  

 § 38, stk. 1, § 42, stk. 1, § 45, stk. 1, § 48, stk. 1, § 63, stk. 5, § 75,  

 stk. 3, eller § 76, stk. 1, lader arbejde udføre i strid  

 med kapitel 9 og 10, leder eller fører tilsyn med sådant arbejde eller  

 udfører  

 arbejde i strid med kapitel 9, ikke efterkommer påbud efter  

 § 77, § 77 a, eller undlader at meddele oplysninger  

 efter § 22, stk. 2, Stk. 2. Straffen kan stige til fængsel i indtil 2  

 år, hvis lovovertrædelsen er begået forsætligt eller ved grov uagtsomhed.
Stk. 3. Ved straffens udmåling efter stk. 1, nr. 1,  

 skal det, i det omfang arbejdsgiveren har opfyldt sine forpligtelser efter  

 lovens kapitel 4, betragtes som en skærpende omstændighed, at ansatte  

 forsætligt eller groft uagtsomt overtræder lovgivningens krav om anvendelse af personlige  

 værnemidler, anvendelse af  

 udsugningsforanstaltninger, anvendelse af beskyttelsesudstyr  

 eller sikkerhedsforanstaltninger, anvendelse af forsvarlige  

 arbejdsmetoder eller certifikater til kran og  

 gaffeltruck.
Stk. 4. Uden for de i stk. 3 nævnte tilfælde skal  

 det ved straffens udmåling efter stk. 1 og 2 betragtes som skærpende  

 omstændighed, at der ved lovovertrædelsen  

 er sket skade på liv eller helbred eller fremkaldt fare herfor, at der tidligere er afgivet  

 påbud efter § 77, stk. 1 eller 2, for det samme eller tilsvarende forhold,  

 eller at der ved overtrædelsen er  

 opnået eller tilsigtet opnået en økonomisk fordel for den pågældende selv  

 eller  

 andre.
 Stk. 5. Det skal betragtes som en særlig skærpende  

 omstændighed, at der for unge under 18 år er sket skade på liv eller helbred  

 eller fremkaldt fare herfor, jf. stk. 4, nr. 1.
Stk. 6  8. (Udeladt) § 83.  

  

 For overtrædelse af § 15, § 15 a,  

 § 16, § 38, stk. 1, § 42, stk. 1, § 45,  

 stk. 1, § 48, stk. 1, § 82, stk. 1, nr. 2 og 3, kan  

 der pålægges en arbejdsgiver bødeansvar, selv om overtrædelsen ikke kan  

 tilregnes arbejdsgiveren som forsætlig eller uagtsom.
Det er en betingelse  

 for  

 bødeansvaret, at overtrædelsen kan tilregnes en eller flere til virksomheden  

 knyttede personer eller virksomheden som sådan.
For bødeansvaret fastsættes  

 ingen forvandlingsstraf.
 Stk. 2. Ved bødens beregning finder § 82, stk. 4 og  

 5, tilsvarende anvendelse.
Stk. 3. I det omfang arbejdsgiveren har opfyldt sine  

 pligter efter lovens kapitel 4, kan arbejdsgiveren ikke pålægges bødeansvar,  

 hvis den ansatte overtræder lovgivningens krav om anvendelse af personlige  

 værnemidler, anvendelse af  

 udsugningsforanstaltninger, anvendelse af  

 beskyttelsesudstyr eller sikkerhedsforanstaltninger, anvendelse af forsvarlige  

 arbejdsmetoder eller certifikater til kran og  

 gaffeltruck.
§ 86.  

  

 Der kan pålægges selskaber mv. (juridiske personer)  

 strafansvar efter reglerne i straffelovens kapitel 5. § 83, stk. 3, finder  

 tilsvarende anvendelse.« De  

 nævnte bestemmelser suppleres af arbejdsmiljølovens § 84 om straf for  

 overtrædelse af bestemmelser i forskrifter, der udstedes i henhold til loven.
 Arbejdsgiveren  

 er efter arbejdsmiljøloven hovedansvarlig for virksomhedens arbejdsmiljø.  

 Arbejdsgiveren er efter lovens kapitel 4 ansvarlig for at planlægge og  

 tilrettelægge arbejdet, således at det kan udføres lovligt og sikkerheds- og  

 sundhedsmæssigt fuldt forsvarligt, ligesom arbejdsgiveren gennem  

 tilstrækkelig  

 instruktion og effektivt tilsyn er ansvarlig for, at arbejdet også rent  

 faktisk  

 udføres sikkerheds- og sundhedsmæssigt fuldt forsvarligt.
 Som  

 arbejdsgiver anses i relation til strafansvaret ejere af  

 enkeltmandsvirksomheder samt kollektive enheder (selskaber og lign.).
Ejeren  

 af en  


  

 enkeltmandsvirksomhed
  

 kan som arbejdsgiver ifalde  

 strafansvar efter den almindelige bestemmelse i  

  

 arbejdsmiljølovens § 82,  

 der gælder for alle fysiske personer, som har pligter efter loven.  

 Strafansvaret efter § 82 omfatter stort set alle de materielle regler i  

 arbejdsmiljøloven.
Der er strafansvar for såvel uagtsomme som forsætlige  

 overtrædelser.
Bestemmelsen hjemler bødestraf og  ved grovere  

 overtrædelser   

 fængselsstraf indtil 2 år.
 Ejeren  

 af en enkeltmandvirksomhed kan endvidere ifalde strafansvar efter  

 bestemmelsen  

 i  

  

 arbejdsmiljølovens § 83, stk. 1, om objektivt individualansvar.
Efter  

 denne bestemmelse  

 kan der pålægges bødeansvar  

 for visse overtrædelser af loven, selv om overtrædelsen ikke kan tilregnes  

 arbejdsgiveren som forsætlig eller uagtsom.
Strafansvaret er betinget af, at  

 en  

 eller flere personer inden for virksomheden uagtsomt eller forsætligt har  

 overtrådt arbejdsmiljølovgivningen, eller at overtrædelsen er begået af  

 virksomheden som sådan.
Det er ikke en betingelse, at en bestemt person kan  

 gøres ansvarlig for den pågældende overtrædelse.
Anonyme eller kumulative  

 overtrædelser er således også omfattet af strafansvaret.
 Endvidere  

 gælder den nye bestemmelse i § 83, stk. 3, om straffrihed for arbejdsgiveren,  

 som omtales nærmere nedenfor, for enkeltmandsvirksomheder.
 For  

 arbejdsgivere, der driver virksomhed i  


  

 selskabsform
  

 , gælder  

 bestemmelsen i  

  

 arbejdsmiljølovens § 86, som henviser til de almindelige  

 regler om selskabsansvar i straffelovens kapitel 5.
 Også  

 selskaber vil kunne fritages for strafansvar, hvis betingelserne i  

 arbejdsmiljølovens § 83, stk. 3, er opfyldt, jf. § 86, 2 pkt., og nedenfor.
 Som  

 nævnt i afsnit 1 blev der ved lov nr. 300 af 19. april 2006 indsat en ny  

 bestemmelse i  


  

 arbejdsmiljølovens § 83, stk. 3.
  

 Bestemmelsen er en  

 undtagelse til hovedreglen i § 83, stk. 1, om det objektive individualansvar.
 Ifølge  

 forarbejderne er formålet med bestemmelsen at begrænse arbejdsgiverens ansvar  

 for visse overtrædelser af arbejdsmiljølovgivningen, som begås af de ansatte.  

 Herom anføres bl.a. følgende i de almindelige bemærkninger til lovforslaget  

 (L  

 14, Folketingsåret 2005-2006, afsnit 2.1.2.):
 »Arbejdsgivere kan i dag blive straffet for ansattes  

 overtrædelse af arbejdsmiljølovgivningen, uanset om arbejdsgiveren har  

 opfyldt  

 alle sine forpligtelser i arbejdsmiljølovens kapitel 4, herunder navnlig at  

 arbejdsgiveren har sørget for, at arbejdsforholdene er sikkerheds- og  

 sundhedsmæssige fuldt forsvarlige, at arbejdsgiveren har udarbejdet skriftlig  

 arbejdspladsvurdering, at arbejdsgiveren fyldestgørende har instrueret de  

 ansatte, at arbejdsgiveren har ført et effektivt tilsyn med, at arbejdet  

 udføres sikkerheds- og sundhedsmæssigt fuldt forsvarligt, samt at  

 arbejdsgiveren har sørget for, at samarbejdet om sikkerhed og sundhed kan  

 finde  

 sted, og deltager i samarbejdet.
Arbejdsgiveren kan ved disse overtrædelser ikke  

 forvente eller tage højde for, at den ansatte vil udføre ulovlige handlinger,  

 hvorfor det ikke synes rimeligt, at arbejdsgiveren i sådanne tilfælde skal  

 straffes for den ansattes overtrædelser.« Om bestemmelsens nærmere  

  

 indhold  

 og  

  

 anvendelsesområde  

 anføres herefter følgende i de specielle  

 bemærkninger til lovforslaget:
»Bestemmelsen  

 indebærer, at arbejdsgiverens strafansvar efter arbejdsmiljølovens § 83, stk.  

 1, ikke anvendes for særligt opregnede overtrædelser af  

 arbejdsmiljølovgivningen, begået af virksomhedens ansatte.
Det er et krav, at  

 arbejdsgiveren har opfyldt alle sine pligter i henhold til arbejdsmiljølovens  

 kapitel 4, og at den ansatte på trods heraf udfører arbejdet i strid med  

 arbejdsmiljølovgivningen.
 Bestemmelsen  

 forudsætter, at  

  

 arbejdet  

  

 på overtrædelsestidspunktet  

  

 kunne have været  

 udført lovligt og sikkerheds- og sundhedsmæssigt fuldt forsvarligt  

  

 i  

 overensstemmelse med arbejdsmiljøreglerne.
Derudover  

 skal  

  

 arbejdsgiveren  

  

 fyldestgørende have  

  

 instrueret  

  

 den ansatte,  

 herunder om anvendelse af en eventuel sikkerhedsforanstaltning.
Endvidere  

 skal  

 arbejdsgiveren have ført  

  

 effektivt tilsyn  

  

 med arbejdet.
Endelig  

 forudsætter bestemmelsen, at virksomheden skal have  

  

 stillet  

  

 det  

 pågældende  

  

 sikkerhedsudstyr eller personlige værnemidler  

  

 m.v. til  

  

 rådighed  

  

 for de ansatte i virksomheden.
Det indebærer, at udstyret passer eller kan  

 tilpasses til den enkelte ansatte, at udstyret ikke er i stykker, at udstyret  

 er til stede på arbejdspladsen m.v., at beskyttelsesudstyr eller  

 sikkerhedsforanstaltninger er tilgængelige, korrekt monteret,  

 funktionsdygtige  

 m.v., og at nødvendige udsugningsanlæg m.v. er etableret og fuldt forsvarlige  

 at anvende.
Den  

  

 ansatte  

  

 skal ved arbejdets udførelse have  

  

 tilsidesat arbejdsgiverens  

 instruktioner  

  

 , f. eks. ved at undlade at bruge det sikkerhedsudstyr m.v.,  

 der var stillet til rådighed og var til stede for arbejdet « Som det fremgår, er  

 anvendelsesområdet for § 83, stk. 3, om fritagelse af arbejdsgiveren for  

 strafansvaret begrænset til de særligt opregnede overtrædelser, der er nævnt  

 i  

 arbejdsmiljølovens § 82, stk. 3, om skærpelse af straffen for de ansatte (se  

 herom nærmere nedenfor under afsnit 2.3.). Det er ikke en betingelse for  

 anvendelse af § 83, stk. 3, at den ansatte har handlet forsætligt eller groft  

 uagtsomt.
Den ansattes simpelt uagtsomme overtrædelser er også omfattet,  

 ligesom anonyme og kumulative overtrædelser efter forarbejderne er omfattet.  

 I  

 disse sidstnævnte tilfælde kan resultatet blive, at der hverken rejses  

 tiltale  

 mod arbejdsgiveren eller den ansatte, idet der efter praksis ikke rejses  

 tiltale mod ansatte for simpelt uagtsomme overtrædelser, jf. herom nedenfor  

 afsnit 3.1.
 Ved vurderingen af, om  

 arbejdsgiveren har opfyldt sine pligter efter arbejdsmiljølovens kapitel 4 og  

 dermed eventuelt skal fritages for strafferetligt ansvar, vil der ifølge  

 Arbejdstilsynet  i overensstemmelse med det i forarbejderne anførte  

  kunne  

 lægges vægt på følgende:
om arbejdsgiveren har sørget  

 for, at de konkrete arbejdsforhold er sikre og forsvarlige, herunder om  

 sikkerhedsudstyr er udleveret og tilstede, om sikkerhedsudstyret er godkendt,  

 om det er muligt at anvende sikkerhedsudstyret, og om sikkerhedsudstyret  

 lovligt kan anvendes til det konkrete arbejde, om arbejdsgiveren har  

 udarbejdet en arbejdspladsvurdering, om arbejdsgiveren har sikret  

 sig, at virksomhedens sikkerhedsarbejde fungerer, herunder om virksomheden  

 har  

 en sikkerhedsorganisation, såfremt dette er påkrævet, om arbejdsgiveren har  

 instrueret den ansatte, herunder givet den fornødne instruktion til  

 udførelsen  

 af det konkrete arbejde, og om arbejdsgiveren har ført  

 et effektivt tilsyn med arbejdet.
 Bestemmelsen i § 83, stk. 3, gælder  

 ikke for overtrædelser, som kun arbejdsgiveren er ansvarlig for, f.eks.  

 overtrædelser vedrørende arbejdets planlægning eller tilrettelæggelse.  

 Bestemmelsen gælder heller ikke, hvis arbejdsgiveren selv udfører det  

 pågældende arbejde, der indebærer en overtrædelse af  

 arbejdsmiljølovgivningen.
 De  

 ansatte kan ligesom arbejdsgiveren ifalde strafansvar efter den almindelige  

 bestemmelse i  

  

 arbejdsmiljølovens § 82.
 Som  

 det fremgår ovenfor under afsnit 1, blev der ved lov nr. 300 af 10. april  

 2006  

 indsat en bestemmelse i  

  

 arbejdsmiljølovens § 82, stk. 3, om en skærpet  

 straf for visse overtrædelser begået af de ansatte.
Ifølge  

 § 82, stk. 3, skal det betragtes som en  

  

 skærpende omstændighed ved straffens  

 udmåling, såfremt den ansatte forsætligt eller groft uagtsomt overtræder  

 de  

 i bestemmelsen nævnte krav i arbejdsmiljølovgivningen.
Det er en betingelse,  

 at  

 arbejdsgiveren har opfyldt alle sine forpligtelser efter lovens kapitel 4 og  

 således er straffri efter bestemmelsen i § 83, stk. 3.
 Om  

 bestemmelsens nærmere  

  

 indhold  

 og  

  

 anvendelsesområde  

 anføres bl.a.  

 følgende i de specielle bemærkninger til lovforslaget (L 14, Folketingsåret  

 2005-2006, specielle bemærkninger til nr. 5):
»Ansatte har efter arbejdsmiljølovens § 28 en  

 strafbelagt pligt til at medvirke til, at arbejdsgivere kan overholde  

 arbejdsmiljøloven.
Dette indebærer, at den ansatte skal bidrage til, at  

 arbejdsforholdene er sikkerheds- og sundhedsmæssigt fuldt forsvarlige inden  

 for  

 deres arbejdsområde, herunder at de foranstaltninger, der træffes for at  

 fremme  

 sikkerhed og sundhed, virker efter deres hensigt.
 Den foreslåede bestemmelse indebærer, at det ved  

 straffens udmåling efter § 82, stk. 1, nr. 1, skal betragtes som en skærpende  

 omstændighed, hvis en ansat forsætligt eller groft uagtsomt overtræder  

 arbejdsmiljøloven inden for de områder, der er angivet i bestemmelsen.
 Anvendelsesområdet for den foreslåede § 82, stk. 3,  

 vedrører overtrædelser af arbejdsmiljølovens § 28 sammenholdt med de  

 overtrædelser, der er angivet i bestemmelsen, som navnlig vedrører  

 overtrædelser af arbejdsmiljølovens § 38 om arbejdets udførelse, § 45 om  

 anvendelse af tekniske hjælpemidler og § 48 om anvendelse af farlige stoffer  

 og  

 materialer.
Det er en betingelse for anvendelse af  

 strafskærpelsen over for ansatte, at arbejdsgiveren har opfyldt alle sine  

 forpligtelser i arbejdsmiljølovens kapitel 4 « Om  

 de enkelte numre i § 82, stk. 3, fremgår herefter følgende:
 »§ 82, stk. 3, nr. 1,  

  

 omfatter tilfælde, hvor den  

 ansatte ikke anvender hjelm, sikkerhedssko, beskyttelsesbriller,  

 sikkerhedsline  

 eller handsker mv., hvor der er pligt hertil efter arbejdsmiljølovgivningen.  

 Anvendelse af bestemmelsen forudsætter, at værnemidlerne er stillet til  

 rådighed  

 for den ansatte, at udstyret passer til eller kan tilpasses den ansatte, at  

 udstyret ikke er i stykker, at udstyret er tilstede på arbejdspladsen m.v.
§ 82, stk. 3, nr. 2,  

  

 omfatter manglende brug af  

 procesventilation (punktudsugning), eller hvis udsugningen sættes ud af  

 funktion.
Anvendelse af bestemmelsen forudsætter, at udsugningsanlægget m.v.  

 er  

 etableret og fuldt forsvarligt at anvende.
§ 82, stk. 3, nr. 3  

  

 , omfatter de situationer,  

 hvor beskyttelsesudstyr sættes ud af funktion, afmonteres eller på anden måde  

 ikke anvendes, herunder sikkerhedsforanstaltninger, der bliver afbrudt,  

 ændret  

 eller flyttet eller ikke sat på plads.
Anvendelse af bestemmelsen  

 forudsætter,  

 at beskyttelsesudstyr eller sikkerhedsforanstaltninger er tilgængelige,  

 korrekt  

 monteret, funktionsdygtige m.v.
§ 82, stk. 3, nr. 4  

  

 , omfatter åbenbart  

 uforsvarlige arbejdsmetoder, hvor den ansatte tilsidesætter krav om  

 anvendelse  

 af forsvarlige arbejdsmetoder, i medfør navnlig af reglerne om arbejdets  

 udførelse, anvendelse af tekniske hjælpemidler, herunder at tekniske  

 hjælpemidler anvendes efter deres hensigt, og anvendelse af stoffer og  

 materialer, der er foreskrevet med henblik på at sikre, at det pågældende  

 arbejde kan udføres arbejdsmiljømæssigt forsvarligt.
Overtrædelserne kan  

 angå:
 ·  

  

 Uforsvarlig  

 gaffeltruckkørsel, hvor den ansatte har certifikat.
 ·  

  

 Manuel håndtering af tunge  

 byrder, hvor tekniske hjælpemidler forefindes.
 ·  

  

 Uforsvarlig  

 stabling/læsning, således at der opstår risiko for væltning.
 ·  

  

 Uforsvarlige personløft med  

 kran, hvor den ansatte har certifikat.
 Forkert anvendt anhugningsgrej, f.eks. tovstropper i stedet for kæder.
 Overbelastning af elevator.
 Anvendelse af teknisk hjælpemiddel, der er uegnet til arbejdet.
 Risiko for sammenstyrtning ved jordarbejde som følge af manglende afstivning,  

 manglende anlæg m.v.
 Overtrædelser af forbud, eksempelvis forbud mod brug af byggehejs til  

 persontransport.
 Svejsearbejde på lukkede tønder, som indeholder rester af antændelige  

 væsker.
 Arbejde uden at elektrisk spænding er afbrudt.
 Uforsvarligt arbejde med stoffer og materialer der f.eks. har høj akut  

 giftighed.
 Anvendelse af bestemmelsen forudsætter, at den  

 ansatte er blevet instrueret om den korrekte forsvarlige arbejdsmetode.
§ 82, stk. 3, nr. 5,  

  

 omfatter ansatte, der fører gaffeltruck  

 eller kran uden at være i besiddelse af lovpligtigt gaffeltruckfører- eller  

 kranførercertifikat.
Anvendelse af bestemmelsen forudsætter, at ansatte  

 udtrykkeligt er blevet instrueret om ikke at føre gaffeltruck eller kran uden  

 certifikat. « Om  

 straffens udmåling i de tilfælde, hvor der er grundlag for at henføre den  

 ansattes overtrædelse af arbejdsmiljøloven under § 82, stk. 3, henvises til  

 afsnit 3.3. nedenfor.
 Der  

 er i forarbejderne til lov nr. 300 af 19. april 2006 en nærmere beskrivelse  

 af  

 gældende tiltalepraksis i sager om overtrædelse af arbejdsmiljølovgivningen.  

 Det fremgår, at der i almindelighed kun rejses tiltale for overtrædelser af  

 arbejdsmiljølovgivningen, når der er tale om overtrædelse af klare og  

 velkendte  

 regler, hvor overtrædelsen indebærer en konkret sikkerheds- eller  

 sundhedsfare.
Endvidere  

 rejses der efter praksis  

  

 kun tiltale mod den ansatte  

 for  

  

 groft  

 uagtsomme  

 eller  

  

 forsætlige overtrædelser, og kun såfremt den ansatte  

 inden for sit område havde mulighed for at udføre arbejdet på lovlig vis.  

 Hvis  

 den ansatte alene har udvist simpel uagtsomhed, rejses der kun tiltale mod  

 arbejdsgiveren.
Endelig rejses der ikke tiltale mod en ansat, såfremt denne  

 eller dennes nærtstående er kommet til skade ved overtrædelsen.
 Det  

 fremgår af lovforslagets bemærkninger, at der  

  

 ikke ved lovændringen er  

 tilsigtet ændringer i tiltalepraksis generelt.
 På  

  

 to  

 punkter  

 er der dog lagt op til en  

  

 ændring af tiltalepraksis.
For  

 det  

  

 første  

 fremgår det, at der efter hidtidig praksis kun har været  

 rejst tiltale mod den ansatte, såfremt der samtidig blev rejst tiltale mod  

 arbejdsgiveren.
Denne praksis kan ikke længere opretholdes i de sager, hvor  

 der  

 er grundlag for at henføre den ansattes overtrædelse under  

 strafskærpelsesbestemmelsen i arbejdsmiljølovens § 82, stk. 3. Som anført  

 ovenfor under afsnit 2.3. er det således en betingelse for at henføre den  

 ansattes forhold under § 82, stk. 3, at arbejdsgiveren er straffri efter  

 bestemmelsen i § 83, stk. 3.
 Det  

 bemærkes i den forbindelse, at betingelsen om, at arbejdsgiveren skal være  

 straffri, tillige indebærer, at  

  

 spørgsmålet om arbejdsgiverens strafansvar  

 altid må afklares, før det vurderes, om der skal rejses tiltale mod den  

 ansatte  

 med påstand om skærpet straf efter § 82, stk. 3.
 Kun  

 i de tilfælde, hvor anklagemyndigheden skønner, at der ikke er grundlag for  

 at  

 rejse tiltale mod arbejdsgiveren, jf. arbejdsmiljølovens § 83, stk. 3, og §  

 86,  

 2. pkt., vil der således kunne rejses tiltale mod den ansatte med påstand om  

 en  

 skærpet bøde efter § 82, stk. 3. I andre tilfælde, hvor der tillige rejses  

 tiltale mod arbejdsgiveren, vil der alene kunne rejses tiltale mod den  

 ansatte  

 efter bestemmelsen i § 82, stk. 1, nr. 1.
For  

 det  

  

 andet  

 fremgår det, at der efter hidtil gældende praksis alene har  

 været rejst tiltale mod de ansatte for overtrædelse af  

 arbejdsmiljølovgivningens regler om anvendelse af personlige værnemidler,  

 anvendelse af udsugningsforanstaltninger og anvendelse af beskyttelsesudstyr  

 eller  

 sikkerhedsudstyr.
Dette svarer til de områder, der er nævnt i den nye  

 bestemmelse i arbejdsmiljølovens § 82, stk. 3, nr. 1-3.
Efter  

 den ny bestemmelse i § 82, stk. 3, nr. 4 og 5, skal der imidlertid fremover  

 også rejses tiltale mod de ansatte for forsætlige og groft uagtsomme  

 overtrædelser af arbejdsmiljølovgivningens regler om anvendelse af  

 forsvarlige  

 arbejdsmetoder og krav om certifikater til kran og gaffeltruck.
Det er  

 forudsat  

 i bemærkningerne, at dette gælder, uanset om der er grundlag for en skærpet  

 bødestraf efter § 82, stk. 3, eller der alene rejses tiltale med påstand om  

 straf efter bestemmelsen i § 82, stk. 1, nr. 1.
 Anmeldelse  

 af mulige overtrædelser af arbejdsmiljøloven vil ofte blive indgivet til  

 politiet af Arbejdstilsynet på baggrund af et tilsynsbesøg eller lignende.
 Arbejdstilsynet  

 har over for Rigsadvokaten tilkendegivet, at tilsynet ofte ikke alene på  

 baggrund af et tilsynsbesøg vil kunne vurdere, om der er grundlag for at  

 fritage arbejdsgiveren for ansvar efter den nye bestemmelse i § 83, stk. 3. I  

 de tilfælde, hvor det ikke på baggrund af oplysningerne i tilsynssagen er  

 muligt at vurdere, om arbejdsgiveren har opfyldt alle sine pligter efter  

 arbejdsmiljølovens kapitel 4, agter Arbejdstilsynet således indtil videre at  

 indgive anmeldelse mod både arbejdsgiver og den ansatte med henblik på  

 politiets nærmere efterforskning.
 Arbejdstilsynets  

 anmeldelse vil indeholde en beskrivelse af sagen, de oplysninger som  

 arbejdstilsynet har indhentet i forbindelse med tilsynsbesøget samt eventuelt  

 en nærmere beskrivelse af, hvilke forhold arbejdstilsynet ikke finder  

 tilstrækkeligt belyst med henblik på en vurdering af, hvorvidt der skal  

 rejses  

 tiltale mod arbejdsgiveren og/eller den ansatte.
Det  

 bemærkes, at  

  

 anklagemyndigheden  

 i sager, hvor der er spørgsmål om,  

 hvorvidt arbejdsgiveren skal fritages for ansvar efter § 83, stk. 3, i  

 almindelighed  

  

 bør forelægge sagen for Arbejdstilsynet, forinden der træffes  

 afgørelse om tiltalespørgsmålet.
Der henvises i øvrigt til RM 6/1994  

 vedrørende samarbejdet i særlovssager med særmyndigheden.
Som  

 det fremgår ovenfor under afsnit 2, straffes overtrædelse af  

 arbejdsmiljølovens  

 § 82 med bøde eller fængsel indtil 1 år, jf. § 82, stk. 1. Straffen kan stige  

 til fængsel i 2 år, hvis lovovertrædelsen er begået forsætligt eller ved grov  

 uagtsomhed, jf. § 82, stk. 2. Strafansvar for overtrædelse af  

 arbejdsmiljølovens § 83 (om objektivt individualansvar) og § 86 (om ansvar  

 for  

 juridiske personer) medfører bøde I  

 praksis er udgangspunktet ved overtrædelse af arbejdsmiljølovgivningen en  

  

 bødestraf.  

 Der foreligger således ikke i hidtidig praksis afgørelser, hvor der er udmålt  

 frihedsstraf.
 Arbejdsgiverens  

 overtrædelse af  

 arbejdsmiljølovgivningen straffes som udgangspunkt med en bøde på  

  

 20.000 kr.
Der  

 skal herved henvises til U 2000.293/3H og U 2000.295H, hvor Højesteret havde  

 lejlighed til at tage stilling til bødeniveauet i sager om overtrædelse af  

 arbejdsmiljøloven efter ændring af straffebestemmelserne i § 82 og § 83 ved  

 lov  

 nr. 379 af 10. juni 1997. Det fremgår af forarbejderne til denne lov, at  

 formålet med ændringen var at skærpe niveauet for straf for overtrædelse af  

 arbejdsmiljølovgivningen generelt, således at bøderne blev bragt op på et  

 niveau, hvor det var mere føleligt for virksomhederne.
I begge sager udtalte  

 Højesteret, at udgangspunktet for bødefastsættelsen bør sættes til 20.000 kr.
 Foreligger  

 der  

  

 skærpende omstændigheder  

 som nævnt i § 82, stk. 4, forhøjes bøden  

 til  

  

 25.000 kr.  

  

 , jf. de to ovennævnte højesteretsdomme samt U 2005.1958Ø,  

 U 2006.1650V og U 2006.2206Ø.
Ved  

  

 særlig skærpende omstændigheder  

 som nævnt i § 82, stk. 5, forhøjes bøden  

 til  

  

 30.000 kr.  

  

 , jf.
U 2001.1169V og U 2005.1063V.
 Ved  

  

 særlig grove overtrædelser, der har medført skade på liv eller helbred  

 eller fremkaldt fare herfor, jf. § 82, stk. 4, nr. 1, eller § 82, stk. 5, vil  

 bøden efter en konkret vurdering kunne udmåles højere.
Som  

 eksempler kan nævnes U 2006.1010V, hvor et stilladsfirma blev idømt en bøde  

 på  

 40.000 kr., idet en stilladsmontør uden at bære sikkerhedsline arbejdede i  

 ca.  

 40 meters højde på et uafskærmet afsnit af et stillads.
Der kan endvidere  

 henvises til TfK 2001.526, hvor to selskaber hver blev idømt en bøde på  

 50.000  

 kr., idet en ansat hos det ene selskab døde som følge af, at han faldt gennem  

 et hul på en platform, hvor der manglede en rist.
Ved  

  

 overtrædelser af mere ordensmæssig karakter  

 udmåles bøden formentlig som  

 udgangspunkt til  

  

 10.000 kr.  

  

 , jf.
U 2002.1617V.
Det  

 fremgår af praksis, at  

  

 bødestørrelsen i gentagelsestilfælde kan forhøjes,  

 jf.
TfK 2005.144, U 2002.2766Ø og U 2001.939V.
Er  

 der tale om  

  

 flere overtrædelser til samtidig pådømmelse, beror det på en  

 konkret vurdering, om den samlede bødestraf bør fastsættes ved en  

 sammenlægning  

 af de normale bøder (absolut kumulation) eller til et mindre beløb (modereret  

 kumulation), jf. straffelovens § 88. På arbejdsmiljøområdet foreligger en  

 række  

 domme, hvor domstolene har anvendt  

  

 absolut kumulation, jf.
U 2004.2173V,  

 TfK 2002.176 og U 2001.442V.
 Den  

 ansattes  

 overtrædelse af arbejdsmiljølovgivningen straffes i almindelighed med en bøde  

 på  

  

 1.000 kr.
Ved  

 lov nr. 300 af 19. april 2006 blev der som anført indsat en  

 strafskærpelsesbestemmelse i  

  

 § 82, stk. 3, for visse overtrædelser  

 begået af de ansatte.
Det fremgår af forarbejderne, at der i de tilfælde,  

 hvor  

 der er grundlag for at henføre forholdet under § 82, stk. 3  for derved  

 at  

 tilkendegive alvoren af at tilsidesætte elementære og almindelige  

 sikkerhedskrav  bør udmåles en bøde i størrelsesordenen  

  

 2.500 kr.
 Det  

 angivne vejledende bødeniveau vil ifølge forarbejderne kunne fraviges i op-  

 eller nedadgående retning, hvis der i den konkrete sag foreligger særlige  

 omstændigheder.
 Ændringerne  

 i arbejdsmiljøloven trådte i kraft den 28. april 2006.
 Det  

 følger af § 2 i ændringsloven, at de nye strafferegler i arbejdsmiljølovens  

 §§  

 82-83 og § 86 kun finder anvendelse på overtrædelser begået efter lovens  

 ikrafttræden den 28. april 2006.
 I  

 en dom afsagt af Vestre Landsret den 8. august 2006 har landsretten taget  

 stilling til, om lovgiver ved den angivne ikrafttrædelsesbestemmelse må anses  

 at have fraveget den almindelige regel i straffelovens § 3 om ophør af en  

 handlings strafbarhed.
Under  

 den pågældende sag var en arbejdsgiver tiltalt for overtrædelse af  

 arbejdsmiljølovens § 83, stk. 1, ved at have ladet en ansat i sin virksomhed  

 anvende et løfteredskab på en måde, der ikke var sikkerhedsmæssigt fuldt  

 forsvarligt.
Forholdet var begået før ikrafttrædelsen af lov nr. 300 af 19.  

 april 2006. Under sagen gjorde forsvareren gældende, at den nye regel i § 83,  

 stk. 3, måtte finde anvendelse, jf. herved straffelovens § 3, stk. 1, 2.  

 pkt.,  

 og at der derfor skulle ske frifindelse af arbejdsgiveren.
 Hertil  

 bemærkede landsretten følgende:
»Efter oplysningerne om baggrunden for indsættelsen  

 af § 83, stk. 3, i arbejdsmiljøloven og de bemærkninger, der er knyttet til  

 lovens ikrafttrædelsesbestemmelse, må det antages, at Folketinget i medfør af  

 straffelovens § 2 har bestemt andet om arbejdsgivernes  

 strafansvar i medfør  

 af arbejdsmiljølovens § 83, end det ville følge af bestemmelsen i  

 straffelovens  

 § 3. Der er allerede som følge heraf ikke grundlag for i medfør af  

 arbejdsmiljølovens § 83, stk. 3, at frifinde tiltalte.« I  

 forbindelse med strafudmålingen i sagen foretog landsretten dog en vurdering  

 af, om den konkrete overtrædelse også ville have været strafbar, hvis den  

 havde  

 været begået efter den 28. april 2006. Landsretten fandt, at det var  

 tilfældet,  

 og lovændringen blev således ikke tillagt vægt ved strafudmålingen.
 Det  

 er på denne baggrund rigsadvokaturens opfattelse, at sager om overtrædelse af  

 arbejdsmiljøloven begået før ændringslovens ikrafttræden, som først pådømmes  

 efter ikrafttrædelsesdatoen, bør søges afgjort efter de hidtil gældende  

 regler.
 Endelig  

 bemærkes, at Rigsadvokaten Informerer nr. 3/1998, 24/1999, 5/2000, 19/2000 og  

 nr. 1/2001 ophæves ved denne meddelelse.
