Fremsat den 19. februar 2004 af Jan Petersen (S),  

 Thomas Adelskov (S), Lene Jensen (S) og Bjarne Laustsen (S) Forslag til Lov om ændring af lov om arbejdsmiljø (Godtgørelse og bevisbedømmelse ved mobning og chikane  

 m.v.) § 1 I lov om arbejdsmiljø, jf. lovbekendtgørelse nr. 784 af  

 11. oktober 1999, som ændret ved § 1 i lov nr. 331 af 16. maj 2001 og lov nr.  

 437 af 10. juni 2002, foretages følgende ændringer:
 1.  

  

 Efter §  

 87 indsættes som nyt kapitel:
»Kapitel 15 a Godtgørelse og bevisbedømmelse § 87 a.  

  

 Såfremt en arbejdsgiver vedvarende eller gentagne gange på grov vis har  

 tilsidesat en arbejdsgivers almindelige pligter, jf. kapitel 4, i et omfang,  

 som har forvoldt fysisk eller psykisk skade på en ansat, kan den ansatte  

 tilkendes en godtgørelse.
Stk. 2.  

  

 Hvis en ansat,  

 som hævder at have lidt fysisk eller psykisk skade som følge af  

 arbejdsgiverens  

 vedvarende eller gentagne grove tilsidesættelse af arbejdsgiverens  

 almindelige  

 pligter, jf. kapitel 4, påviser faktiske omstændigheder, som giver anledning  

 til at formode, at der er sket en tilsidesættelse af arbejdsgiverens  

 almindelige pligter, påhviler det arbejdsgiveren at bevise, at der ikke har  

 fundet en tilsidesættelse sted.« § 2 Loven træder i kraft den 1. juli 2004.
Bemærkninger til lovforslaget Almindelige bemærkninger Lovforslaget har til hensigt at forhindre mobning og  

 chikane på de danske arbejdspladser.
Det skal ske ved at gøre arbejdsgiverne  

 mere bevidste om deres pligt til at forhindre mobning, chikane og psykisk  

 overbelastning på arbejdspladsen.
Lovforslaget indfører delt bevisbyrde i  

 sager  

 om mobning, chikane og psykisk overbelastning, ligesom der i forvejen er i  

 sager om sexchikane.
Lovforslaget giver samtidig mulighed for godtgørelse til  

 den, som mobningen eller chikanen er gået ud over.
Samlet set vil der med  

 lovforslaget blive skabt opmærksomhed om et overset problem, og lovforslaget  

 vil dermed have en præventiv virkning.
 I bekendtgørelse om arbejdets udførelse (bek. nr. 492 af  

 20. juni 2002) findes i § 9 a, stk. 1, følgende bestemmelse:
»Ved arbejdets udførelse skal det sikres, at arbejdet ikke  

 medfører risiko for fysisk eller psykisk helbredsforringelse som følge af  

 mobning, herunder seksuel chikane.« Bestemmelsen er en udmøntning af arbejdsmiljølovens regler  

 om, at der skal sikres den enkelte ansatte et sundt og sikkert arbejdsmiljø.
 Der har gennem tiderne været ført en række retssager om to  

 aspekter af det psykiske arbejdsmiljø:
  

 	  

    

 mobningssager og   

 	  

    

 overbelastningssager.
 I sagerne har der været rejst krav på tortgodtgørelse i  

 henhold til erstatningsansvarslovens § 26, idet det er gjort gældende, at  

 såvel  

 mobning som overbelastning udgør en retsstridig krænkelse af den ansatte.
 Erfaringerne fra disse sager har desværre ikke været gode.  

 Typisk har der været problemer med hensyn til dels at bevise mobningen, eller  

 at der har været et overdrevent arbejdspres, dels af få det »retsstridige«  

 henført under erstatningsansvarslovens § 26. I et enkelt tilfælde har Sø- og  

 Handelsretten tilkendt godtgørelse i henhold til erstatningsansvarslovens §  

 26.  

 Sø- og Handelsrettens dom er efterfølgende ændret af Højesteret.
 I sagerne har der ikke været tale om påvirkninger, der har  

 medført men eller erhvervsevnetab, så de har ikke været behandlet som  

 egentlige  

 arbejdsskadesager.
Lovforslagets indhold For at sikre ofre for mobning m.v. en godtgørelse foreslås  

 det, at der indføres en ny bestemmelse i arbejdsmiljøloven, som gør det  

 muligt  

 for en ansat at få tilkendt godtgørelse, såfremt den ansatte har lidt fysisk  

 eller psykisk skade som følge af, at en arbejdsgiver på grov vis vedvarende  

 eller gentagne gange har overtrådt de forpligtelser, som følger af kapitel 4  

 i  

 arbejdsmiljøloven.
 Ved at indføre regler om tilkendelse af en godtgørelse i  

 arbejdsmiljøloven ved tilsidesættelse af arbejdsgiverens almindelige pligter  

 sikres det, at der i de sager, der ikke medfører vedvarende skader, også er  

 mulighed for at tilkende den skadelidte en godtgørelse.
For så vidt angår mobning m.v. sikrer man en reel  

 ligestilling med f.eks. sager om seksuel chikane, hvor der i  

 ligebehandlingslovens § 14 er skabt en hjemmel til at yde godtgørelse.  

 Seksuel  

 chikane og mobning er i henhold til § 9 a i bekendtgørelse om arbejdets  

 udførelse to ligestillede arbejdsmiljøproblemer.
I henhold til ordlyden af §  

 9  

 a er seksuel chikane en delmængde af mobningssagerne.
Det er derfor  

 uhensigtsmæssigt, at der kun findes godtgørelsesmulighed for »delmængden«.
Sager om mobning og seksuel chikane har det fællestræk, at  

 der her er tale om psykiske problemer og ikkevedvarende skader, som skaber et  

 arbejdsmiljøproblem.
Ofre for mobning har ofte de samme symptomer og  

 reaktionsmønstre som ofre for seksuel chikane.
Ved at indføre en særlig  

 godtgørelseshjemmel i denne type sager kan man sikre   

 	  

    

 en markering af, at  

 det er uacceptabelt at overtræde arbejdsmiljøloven vedvarende eller gentagne  

 gange på grov vis,   

 	  

    

 at der etableres en  

 lovhjemmel, som vedrører denne problemstilling, og   

 	  

    

 at der skabes  

 opmærksomhed om disse problemer, hvilket i sig selv kan have en præventiv  

 virkning.
 Det er ikke usædvanligt, at der skabes særhjemmel for  

 tilkendelse af godtgørelse inden for ansættelsesretten, jf. f.eks.  

 godtgørelsesbestemmelserne i ligebehandlingsloven, ansættelsesbevisloven,  

 diskriminationsloven med flere love.
 Lovforslaget vil også give mulighed for godtgørelse til de  

 personer, der bliver syge på grund af overbelastning, fordi det også kan  

 udledes af arbejdsgivernes almindelige pligter, jf. arbejdsmiljølovens  

 kapitel  

 4.
 Lovforslaget er udformet således, at en enkeltstående  

 krænkelse af arbejdsmiljølovens regler ikke udløser et godtgørelseskrav,  

 ligesom det er op til domstolene selv at fastsætte godtgørelsens størrelse  

 under hensyntagen til sagens omstændigheder.
 Endvidere foreslås indsat en bestemmelse om delt bevisbyrde  

 i sager, hvor en arbejdsgiver vedvarende eller gentagne gange har overtrådt  

 de  

 forpligtelser, som følger af kapitel 4 i arbejdsmiljøloven.
Som anført ovenfor er der ofte bevismæssige problemer i  

 sagerne, idet arbejdsgiverne typisk vil bestride, at der har fundet mobning  

 sted, ganske som tilfældet er i sager vedrørende seksuel chikane.
For også på  

 dette område at sikre en ligestilling svarer lovforslagets § 87 a, stk. 2,  

 til  

 bevisreglen i ligebehandlingslovens § 16 a samt den foreslåede § 7 a i  

 forslag  

 til lov om ændring af lov om forbud mod forskelsbehandling på arbejdsmarkedet  

 (diskriminationsloven), lovforslag nr.
L 40, folketingsåret 2003-04.
Der er således ikke nogen forskel på bevisreglerne i dette  

 lovforslag og bevisreglerne i lovforslag nr.
L 40. Der henvises endvidere til  

 de generelle betragtninger om bevisbedømmelse, bevisførelse og bevisbyrde fra  

 bemærkningerne til lov nr. 440 af 7. juni 2001 (lov om ændring af lov om  

 ligebehandling af mænd og kvinder med hensyn til beskæftigelse og barselorlov  

 m.v., lov om lige løn til mænd og kvinder, lov om børnepasningsorlov, lov om  

 ligestilling af kvinder og mænd og lov om ligebehandling af mænd og kvinder  

 inden for de erhvervstilknyttede sikringsordninger), lovforslag nr.
L 78,  

 folketingsåret 2000-01.
Bemærkninger til lovforslagets enkelte bestemmelser Til § 1 Til nr. 1 Til stk. 1 Der indføres mulighed for tilkendelse af en godtgørelse,  

 hvis en arbejdsgiver vedvarende eller gentagne gange på grov vis har  

 tilsidesat  

 en arbejdsgivers almindelige pligter, jf. kapitel 4 i arbejdsmiljøloven.  

 Bestemmelsen svarer til de gældende bestemmelser i § 14 i lov om  

 ligebehandling  

 af mænd og kvinder med hensyn til beskæftigelse og barselorlov m.v. og § 3 i  

 lov om lige løn til mænd og kvinder.
 Der er ikke fastsat et maksimum for godtgørelsen.  

 Godtgørelsens størrelse fastsættes af domstolene under hensyn til den enkelte  

 sags omstændigheder.
Til stk. 2 Formålet med denne bestemmelse er at lempe beviskravene for  

 den ansatte.
Når den ansatte i en konkret sag påviser faktiske  

 omstændigheder,  

 der giver anledning til at formode, at arbejdsgiveren på grov vis vedvarende  

 eller gentagne gange har tilsidesat en arbejdsgivers  

    

  

 almindelig pligter, som følger af  

 bestemmelserne i kapitel 4, påhviler det arbejdsgiveren at bevise, at det  

 ikke  

 er tilfældet.
Der er eksisterer ikke dansk retspraksis eller praksis fra  

 EF-Domstolen for, hvad der kan anses for faktiske omstændigheder.
Det må  

 derfor  

 forventes, at forståelsen af, hvad faktiske omstændigheder indebærer, kommer  

 til at afhænge af, hvorledes praksis udvikler sig i konkrete sager.
Det er derfor op til domstolene at fastlægge den  

 bevismæssige validitet af de af den ansatte anførte »faktiske omstændigheder«  

 samt beviskravene til den ansatte og arbejdsgiveren under hensyntagen til, at  

 formålet med lovforslaget er at forskyde bevisbyrden mellem de to parter.
Der  

 henvises endvidere til de overvejelser om »faktiske omstændigheder«, som er  

 anført i bemærkningerne til lov nr. 440 af 7. juni 2001, som indførte delt  

 bevisbyrde i forbindelse med forskelsbehandling på grundlag af køn.
Skriftlig fremsættelse Jan Petersen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om arbejdsmiljø. (Godtgørelse og bevisbedømmelse ved mobning  

 og  

 chikane m.v.).
(Lovforslag nr.
L 172).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende tekst Gældende formulering Lovforslaget 1.  

  

 Efter §  

 87 indsættes som nyt kapitel:
»Kapitel 15 a Godtgørelse og bevisbedømmelse § 87 a.  

  

 Såfremt en arbejdsgiver vedvarende eller gentagne gange på grov vis har  

 tilsidesat en arbejdsgivers almindelige pligter, jf. kapitel 4, i et omfang,  

 som har forvoldt fysisk eller psykisk skade på en ansat, kan den ansatte  

 tilkendes en godtgørelse.
