 I medfør af § 11, stk. 1, i lov om realkreditinstitutter, jfr.  

 lovbekendtgørelse nr. 339 af 12. juli 1983, som senest ændret ved lov nr. 249  

 af 6. juni 1985, samt § 6 i lov om indeksregulerede realkreditlån, jfr.  

 lovbekendtgørelse nr. 317 af 1. juli 1983, som ændret ved lov nr. 247 af 6.  

 juni 1985, fastsættes:
§ 1.  Værdiansættelse og låneudmåling foretages under  

 bestyrelsens og direktionens ansvar.
Bestyrelsen fastlægger de generelle  

 direktiver under iagttagelse af reglerne i loven og denne bekendtgørelse, og  

 det påhviler direktionen i overensstemmelse hermed at sikre en betryggende  

 værdiansættelse og låneudmåling i de enkelte lånesager.
§ 2.  Værdiansættelse og låneudmåling sker efter et  

 kontantprincip.
Instituttet ansætter en rimelig kontant værdi for ejendommen  

 uden hensyn til ejendommens prioriteringsforhold og udmåler lånet på grundlag  

 heraf, således at kontantprovenuet ligger inden for lovens maksimale  

 lånegrænse.
 § 3.  Ansættelsen af pantets værdi må ikke overstige,  

 hvad der efter instituttets bedste skøn er ejendommens rimelige kontante  

 handelsværdi eller anskaffelsessum.
Stk. 2.  Værdiansættelsen skal ligge inden for det  

 beløb, som en kyndig erhverver med kendskab til de stedlige pris- og  

 markedsforhold for ejendomme af den pågældende art og karakter må skønnes  

 kontant at ville betale for ejendommen.
Skønnes forholdene midlertidigt at  

 betinge en særlig knaphedspris, skal der ved værdiansættelsen ses bort  

 herfra.
Ved værdiansættelsen skal tages hensyn til eventuel risiko for  

 ændringer i markedsforhold eller strukturændringer.
Stk. 3.  Ved værdiansættelsen af ejendomme til udleje  

 lægges vægt på ejendommens forrentningsmuligheder m.v., herunder den leje,  

 hvortil den efter de stedlige forhold skønnes at kunne udlejes.
Ved  

 parcelhuse og ejerlejligheder, der agtes beboet af ejeren, lægges vægt på,  

 hvilken købesum ejendommen skønnes at kunne erhverves til kontant under  

 hensyntagen til prisniveauet for ejendomme af lignende størrelse, kvalitet og  

 udstyr.
Stk. 4.  Ved håndværks-, industri-, gartneri- og  

 landbrugsejendomme skal der ved værdiansættelsen og låneudmålingen tages  

 hensyn til ejendommens og virksomhedens karakter og kreditværdighed samt  

 pantets mulige anden anvendelse end den, der finder sted på tidspunktet for  

 långivningen.
Værdiansættelsen skal ske efter retningslinier fastsat efter  

 forhandlinger med 1. prioritetslångiverne og specialinstitutterne.
Stk. 5.  Værdiansættelsen for nybyggede ejendomme kan  

 ikke overstige de oplyste faktiske byggeomkostninger, herunder grundudgifter  

 og øvrige omkostninger, medmindre eget arbejde indgår i værdiansættelsen.
For  

 nybyggede ejendomme, der er opført med salg for øje, og for nybyggede  

 typehuse, der er opført på egen grund, kan værdiansættelsen ikke overstige  

 den oplyste købesum, herunder grundudgifter.
Værdiansættelsen for nybyggede  

 ejendomme skal altid ligge inden for en sådan rimelig anskaffelsessum, som  

 instituttet skønner, en ejendom som den pågældende kan opføres for ved  

 anvendelse af rationelle byggemetoder.
I anskaffelsessummen kan grundudgiften  

 højst indgå med den faktisk erlagte købesum omregnet til kontant værdi med  

 tillæg af modningsudgifter afholdt efter købet.
Er grunden erhvervet af  

 låntageren på et tidligere tidspunkt end to år før byggeriets påbegyndelse,  

 kan dog indgå den seneste af statsskattedirektoratet offentliggjorte -  

 eventuelt regulerede - kontante grundværdi.
Såfremt der på basis af  

 statsskattedirektoratets salgsstatistik kan konstateres væsentlige ændringer  

 i grundpriserne, kan der efter forhandling mellem Realkreditrådet,  

 statsskattedirektoratet og boligstyrelsen foretages en ekstraordinær  

 regulering - jfr. § 8, stk. 2 af grundværdierne til brug for værdiansættelse  

 af de i foregående punktum nævnte grunde.
 Stk. 6.  I forbindelse med værdiansættelsen af  

 ejendomme, hvori der søges lån til finansiering af forbedring ved om- og  

 tilbygning, herunder energibesparende foranstaltninger, skal foretages en  

 ansættelse af den kontantværdi, hvortil forbedringen har forøget ejendommens  

 kontantværdi efter forbedringens udførelse.
Stk. 7.  Værdiansættelsen for eksisterende ejendomme,  

 herunder i forbindelse med lån til vedligeholdelse og opretning, der ikke  

 forøger ejendommens værdi, kan i almindelighed ikke overstige den seneste af  

 statsskattedirektoratet offentliggjorte - eventuelt regulerede - kontante  

 ejendomsværdi.
Dette gælder dog ikke, hvor belåningen finder sted på grundlag  

 af en konstateret købesum i forbindelse med et ejerskifte, jfr. stk. 2.  

 Såfremt der på basis af statsskattedirektoratets salgsstatistik kan  

 konstateres væsentlige ændringer i ejendomspriserne, kan der efter  

 forhandling mellem Realkreditrådet, statsskattedirektoratet og boligstyrelsen  

 foretages en ekstraordinær regulering jfr. § 8, stk. 2 - af ejendomsværdierne  

 til brug for værdiansættelse af eksisterende ejendomme.
§ 4.  Ved nyopførte ejendomme med offentlig støtte,  

 herunder garanti, fra stat eller kommune til sikring af ejendommens yderste  

 finansieringsmidler kan den til grund for støttens beregning godkendte værdi  

 af ejendommen danne grundlag for tilbud om realkreditlån, såfremt instituttet  

 finder dette forsvarligt.
Indgår der i den til grund for støttens beregning  

 godkendte værdi udgifter til løsøre, som ikke omfattes af panteret i fast  

 ejendom, skal disse udgifter fradrages.
Det forudsættes, at støttemyndigheden  

 opgør beløbet til brug ved fradraget.
 Stk. 2.  I øvrigt må værdiansættelse af ejendomme til  

 offentlige eller almennyttige formål alene ske under hensyntagen til  

 ejendommens reale værdi, herunder muligheden for ejendommens anvendelse til  

 andet formål.
 § 5.  Værdiansættelse foretages på grundlag af  

 oplysninger om ejendommens grundareal, bygninger, tilbehør, udstyr,  

 rettigheder og forpligtelser samt andre forhold, der påvirker ejendommens  

 værdi, og normalt efter en besigtigelsesforretning.
 Stk. 2.  Endvidere skal foreligge oplysning om  

 ejendommens seneste ansættelse til ejendomsværdi samt fornødne oplysninger  

 til bedømmelse af ejendommens forrentningsmuligheder m.v., jfr. § 3, stk. 3  

 og 4.
 Stk. 3.  Som grundlag for værdiansættelsen af nybyggede  

 ejendomme og ejendomme, hvori der søges lån til finansiering af om- og  

 tilbygning m.v., jfr. § 3, stk. 5, 6 og 7, skal der desuden foreligge en  

 opgørelse over de samlede byggeomkostninger, herunder grundudgifter  

 (grundkøbesum og modningsudgifter), håndværkerudgifter og øvrige omkostninger  

 (excl. kurstab og indskud). Som grundlag for værdiansættelsen af nybyggede  

 ejendomme, der er opført med salg for øje, og af nybyggede typehuse, der er  

 opført på egen grund, jfr. § 3, stk. 5, skal der foreligge oplysning om  

 købesummen, herunder grundudgifter.
 § 6.  Lån udmåles på grundlag af ansættelsen af  

 ejendommens kontantværdi efter reglerne i §§ 1-5.
 Stk. 2.  Nominelt forrentede lån (nominallån) kan  

 tilbydes som kontantlån eller obligationslån.
Stk. 3.  Til de formål, der er nævnt i lov om  

 indeksregulerede realkreditlån, kan kontantlån endvidere tilbydes som  

 indekslån.
Lånets kontantprovenu skal ligge inden for den maksimale  

 lånegrænse i lov om realkreditinstitutter.
Stk. 4.  Tilbydes der nominallån i form af kontantlån,  

 skal lånet effektueres i instituttets nominelt højst forrentede  

 obligationsserie.
Ydelsen på kontantlån skal fastsættes således, at den  

 bagved liggende obligationsgæld forrentes og amortiseres inden for lånets  

 løbetid.
 Stk. 5.  Indekslån tilbydes på de i lov om  

 indeksregulerede realkreditlån særligt fastsatte vilkår.
 Stk. 6.  Tilbydes der obligationslån, må lånets  

 kontantprovenu beregnet efter kursen på tilbudstidspunktet ikke overstige det  

 kontantlån, der kunne tilbydes.
 Stk. 7.  Lånets størrelse og løbetid fastsættes i øvrigt  

 under iagttagelse af de sikkerhedshensyn, som efter forholdene skønnes  

 nødvendige.
 Stk. 8.  Det skal af lånesagen fremgå, på hvilket  

 grundlag værdiansættelsen og låneudmålingen er foretaget.
 Stk. 9.  Instituttet skal forlange oplyst af låntageren,  

 om der inden for de sidste to år er indhentet lånetilbud fra andre  

 realkreditinstitutter.
§ 7.  Ved tilbud om lån til om- og tilbygning m.v. i  

 henhold til lov om realkreditinstitutter, § 10, stk. 7, 8, 9 og 11, må lånets  

 kontantprovenu ikke overstige 90 pct. af de samlede afholdte og efter  

 instituttets skøn rimelige udgifter til arbejder og leverancer fra  

 virksomheder, der er registreret efter lov om almindelig omsætningsafgift.  

 Herudover kan medtages sædvanlige finansieringsomkostninger, herunder  

 indskud, gebyrer og stempel i forbindelse med lånets optagelse.
Kun udgifter  

 til arbejder, der er udført inden for 2 år før afgivelsen af lånetilbud, kan  

 indgå i låneudmålingsgrundlaget, jfr. dog stk. 3. Er der alene afholdt  

 udgifter til materialer, kan disse udgifter kun indgå, hvis materialerne er  

 anvendt til arbejder, der er udført i det nævnte tidsrum.
Er der udført eget  

 arbejde, lægges den efter instituttets skøn rimelige værdi heraf til  

 låneudmålingsgrundlaget (de afholdte, rimelige udgifter), jfr. dog stk. 3.  

 Lånet kan i så fald højst udgøre 90 pct. af summen af de to beløb med fradrag  

 af eventuel offentlig støtte.
Lånet kan dog ikke overstige de afholdte,  

 rimelige udgifter med fradrag af eventuel offentlig støtte, jfr. stk. 6.
 Stk. 2.  Til de arbejder, der er nævnt i lov om  

 realkreditinstitutter, § 10, stk. 10 og 12, kan lånet udmåles således, at det  

 svarer til samtlige afholdte, rimelige udgifter som nævnt i stk. 1 med  

 fradrag af eventuel offentlig støtte.
Stk. 3.  Ved låneudmålingen til om- og tilbygning m.v.  

 af parcel- og rækkehuse samt ejerlejligheder, der anvendes til helårsbeboelse  

 for ejeren, jfr. lov om realkreditinstitutter, § 10, stk. 8, kan de afholdte,  

 rimelige udgifter ud over finansieringsomkostninger kun medtages i det  

 omfang, der foreligger dokumentation for, at de er afholdt til virksomheder  

 som nævnt i stk. 1. Lån kan f.eks. dække udgifter til materialer, arbejdsløn  

 og teknikerhonorarer.
Derimod kan udgifter til husholdningsmaskiner (hårde  

 hvidevarer) ikke indgå i låneudmålingsgrundlaget, uanset om disse indlægges i  

 ejendommen i forbindelse med om- og tilbygning m.v., jfr. dog stk. 4. Kun  

 udgifter til arbejder, der er udført inden for det sidste år før afgivelsen  

 af lånetilbud, kan medtages ved låneudmålingen til om- og tilbygning m.v. af  

 de nævnte ejendomme.
Er der alene afholdt udgifter til materialer, kan disse  

 udgifter kun medtages, hvis materialerne er anvendt til arbejder, der er  

 udført i det nævnte tidsrum.
Værdien af eget arbejde kan ikke medtages ved  

 låneudmålingen.
Stk. 4.  Ved lån til om- og tilbygning m.v. af ejendomme  

 som nævnt i stk. 3 kan husholdningsmaskiner (hårde hvidevarer) indgå i  

 låneudmålingsgrundlaget, hvis den pågældende ejendom er omfattet af en senest  

 den 27. marts 1985 godkendt saneringsplan, vedtaget byfornyelsesbeslutning  

 eller vedtaget boligforbedringsbeslutning.
Stk. 3 finder i øvrigt anvendelse  

 på lån til om- og tilbygning m.v. af sådanne ejendomme.
 Stk. 5.  Ved rimelige udgifter og den rimelige værdi af  

 eget arbejde forstås udgifter, respektive værdier, der ikke overstiger, hvad  

 der efter instituttets skøn svarer til sædvanlige rimelige omkostninger ved  

 gennemførelsen af byggearbejder af den pågældende art og kvalitet i ejendomme  

 som den omhandlede.
 Stk. 6.  I låneudmålingsgrundlaget skal fragå eventuel  

 offentlig støtte, som dækker en del af de afholdte udgifter til gennemførelse  

 af det byggearbejde, der søges belånt.
Stk. 7.  Dokumentationskravet i stk. 3 betyder, at  

 regninger - eller kopier heraf - der viser de enkelte udgiftsposter for de  

 udførte arbejder, skal vedlægges låneansøgningen, medmindre der søges  

 forhåndslån.
I så fald skal regninger - eller kopier heraf - være indsendt  

 til instituttet inden den endelige regulering af lånebeløbet.
Inden lån til  

 om- og tilbygning m.v. kan udbetales, skal instituttet i øvrigt påse, at  

 lånsøger har tilvejebragt tilstrækkelige oplysninger til bedømmelse af de  

 udgifter, der danner grundlag for låneudmålingen, herunder oplysning om  

 eventuel offentlig støtte.
 § 8.  Ved belåning af allerede behæftede ejendomme  

 skal behæftelsernes nominelle værdi omregnes til kontantværdi ved anvendelse  

 af omregningstabeller, der er fælles for alle institutter, og som udarbejdes  

 med jævne mellemrum efter regler, der godkendes af boligstyrelsen.
Stk. 2.  Såfremt der på basis af  

 statsskattedirektoratets salgsstatistik for en ejendomskategori kan  

 konstateres væsentlige ændringer i priserne - opgjort for hele landet - kan  

 boligstyrelsen - efter forhandling med Realkreditrådet og  

 statsskattedirektoratet - udarbejde et sæt omregningsfaktorer til brug for  

 realkreditinstitutternes værdiansættelse af eksisterende ejendomme.
Et sæt  

 omregningsfaktorer benyttes, indtil der enten foreligger en ny offentlig  

 kontant ejendomsværdi, eller indtil der er udarbejdet et nyt sæt  

 omregningsfaktorer.
 § 9.  Det påhviler instituttet inden lånets  

 berigtigelse at gøre lånsøger opmærksom på, at urigtige angivelser i skemaer,  

 låneansøgning m.v., som har indflydelse på lånets udmåling, betragtes som en  

 svigtende forudsætning, der kan medføre, at lånet opsiges til hel eller  

 delvis indfrielse.
 § 10.  Ved regulering af den i lov om  

 realkreditinstitutter, § 10, stk. 4, nævnte beløbsgrænse på 1,5 mill. kr.  

 afrundes det regulerede beløb til nærmeste hele 100.000 kr.
 Stk. 2.  Ved regulering af det i lov om  

 realkreditinstitutter, § 10, stk. 13, nævnte beløb på 12.000 kr. afrundes til  

 nærmeste hele 1.000 kr.
 § 11.  Denne bekendtgørelse træder i kraft dagen efter  

 offentliggørelsen i Lovtidende. § 3, stk. 5, 1. og 2. pkt. samt § 5, stk. 3,  

 for såvidt angår værdiansættelsen af nybyggede ejendomme træder dog først i  

 kraft den 1. oktober 1985.
 Stk. 2.  Bekendtgørelse nr. 356 af 25. juni 1982 om  

 realkreditinstitutternes kontantværdiansættelse og låneudmåling ophæves.
