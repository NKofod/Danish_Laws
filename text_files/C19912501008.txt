Ref.: a.
Lov nr. 681 af 23 DEC 1975 med senere ændringer.
b.
Arbejdsministeriets bkg. nr. 392 af 10 AUG 1978 om sikkerheds- og  

 sundhedsarbejde.
c.
Lov nr. 244 af 7 JUN 1967 om samarbejdsregler i forsvaret.
d.
Finansministeriets cirkulære af 21 NOV 1979 om samarbejde i statens  

 virksomheder og instutioner.
 Tillæg: Valgprocedurer.
 Erstatter: FKOBST M.061-1, MAJ 1984.
FORMÅL 1. Formålet med denne bestemmelse er at fastsætte  

 generelle retningslinier for arbejdsmiljøvirksomhedens udøvelse inden for  

 Forsvarskommandoens (FKO) myndighedsområde samt at fastsætte fordeling af det  

 ansvar og de pligter og opgaver, der påhviler forsvaret som offentlig  

 arbejdsgiver.
GENERELT 2. Grundlaget for denne bestemmelse er  

 arbejdsmiljøloven (ref.a.) og bekendtgørelsen om virksomhedernes sikkerheds-  

 og sundhedsarbejde (ref.b.). For den egentlige militærtjeneste gælder  

 endvidere samarbejdsloven (ref.c.) samt samarbejdscirkulæret (ref.d.).
OMFANG 3. Bestemmelsen omfatter al tjeneste på tjenestesteder  

 og ved myndigheder inden for FKO myndighedsområde samt de vilkår, hvorunder  

 denne udøves undtagen sejlads med søværnets skibe og militær flyvning.
 4. Ved egentlig militærtjeneste, der udføres af  

 militære, forstås den tjeneste og de aktiviteter, der har til formål at opøve  

 forsvarets enheder m.v. i løsning af de freds- og krigsopgaver, der påhviler  

 dem eller er en nødvendig del af opretholdelsen af det militære beredskab.
 Herefter er eksempelvis de til faste militære etablissementer hørende  

 kontorlokaler, depoter, lagre og værksteder ikke undtaget fra loven.
For egentlig militærtjeneste gælder arbejdsmiljøloven kun for de områder,  

 der fremgår af lovens paragraf 2, hvor det bl.a. er angivet, at flere  

 arbejdsgivere, der lader arbejde udføre på samme arbejdssted, og alle, der er  

 beskæftiget på samme arbejdssted, skal samarbejde om at skabe sikre og sunde  

 arbejdsforhold for alle beskæftigede.
For leverandører, installatører,  

 reparatører og planlæggere m.fl. gælder, at lovgivningen vedr. normer,  

 standarder og brugsanvisninger skal overholdes.
Bygherrer m.fl., der ved  

 bygge og anlægsvirksomhed beskæftiger flere end 10 personer, har pligt til at  

 samordne de foranstaltninger til fremme af de beskæftigedes sikkerhed og  

 sundhed, der skal udføres af arbejdspladsens forskellige arbejdsgivere.
Arbejdet (uddannelsen m.v.) skal tilrettelægges og udføres således, at det  

 sikkerhedsmæssigt er fuldt forsvarligt.
For regler om tekniske hjælpemidler  

 m.v., stoffer og materialer samt vejtransport skal lovgivningen for så vidt  

 angår sikkerhed og sundhed ligeledes overholdes i den egentlige  

 militærtjeneste.
 5. FKO fastsætter i tilknytning hertil, at  

 arbejdsmiljølovens bestemmelser anvendes inden for den egentlige  

 militærtjeneste i det omfang, dette ikke virker hindrende for tjenestens  

 gennemførelse.
 For områder, hvor denne bestemmelse ikke kan anvendes, træder forsvarets  

 sikkerhedsbestemmelser i stedet.
ANSVAR OG PLIGTER 6. Arbejdsgiveransvar a.
Generelt Ved arbejdsgiveransvar forstås varetagelsen af de pligter, der er angivet  

 i kapitel 2 om oprettelse af sikkerhedsorganisation, kapitel 4 om  

 arbejdsgiverens pligter, kapitel 5 om arbejdets udførelse, kapitel 6 om  

 indretning af arbejdsstedet, kapitel 7 om tekniske hjælpemidler m.v., kapitel  

 8 om stoffer og materialer, kapitel 9 om hviletid og fridøgn, kapitel 10 om  

 unge under 18 år, kapitel 11 om lægeundersøgelser m.v. samt kapitel 13 om  

 Arbejdstilsynet.
 Inden for den egentlige militærtjeneste varetages arbejdsgiveransvaret med  

 de afvigelser, der fremgår af denne bestemmelses pkt. 4 og 5, hvor  

 arbejdsmiljølovens kapitel 2 om oprettelse af sikkerhedsorganisation, kapitel  

 6 om indretning af arbejdsstedet, kapitel 9 om fritid og hviledøgn og kapitel  

 13 om Arbejdstilsynet ikke gælder.
b.
Forsvarschefen .
 Forsvarschefen varetager under ansvar over for Forsvarsministeren  

 arbejdsgiveransvaret for myndigheder m.v. inden for FKO myndighedsområde.
c.
Cheferne for materielkommandoerne .
Med respekt for tjenestestedschefernes helhedsansvar varetager cheferne  

 for materielkommandoerne arbejdsgiveransvaret i respektive værn for den del  

 af forsvarets virksomhed, som i fuldt omfang er omfattet af  

 arbejdsmiljølovgivningen.
Arbejdsgiveransvaret varetages under ansvar over  

 for Forsvarschefen.
d.
Cheferne for de operative kommandoer .
 Cheferne for de operative kommandoer varetager under ansvar over for  

 Forsvarschefen arbejdsgiveransvaret for sikkerhed og sundhed i den egentlige  

 militærtjeneste inden for eget myndighedsområde.
e.
Tjenestestedschefer .
Tjenestestedschefer, der, jf.
Driftstrukturen er pålagt  

 arbejdsgiveransvar, varetager dette over for cheferne i pkt. c. og d.  

 afhængig af tjenesteområde.
f.
Enheder med talsmands-/kontaktudvalg .
 Chefer for enheder med talsmands-/kontaktudvalg varetager ansvaret for  

 sikkerhed og sundhed over for nærmeste foresatte chef med arbejdsgiveransvar.
SIKKERHEDSORGANISATION 7. Cheferne for materielkommandoerne opretter  

 hovedsikkerhedsudvalg i henhold til lovgivningen inden for eget  

 myndighedsområde.
 Tjenestestedschefer med pålagt arbejdsgiveransvar opretter  

 sikkerhedsudvalg i henhold til lovgivningen inden for eget myndighedsområde.
 Valgprocedurer fremgår af tillægget.
BEMYNDIGELSE 8. Cheferne for de operative kommandoer og for  

 materielkommandoerne udgiver inden for eget myndighedsområde nødvendige  

 bestemmelser.
IKRAFTTRÆDEN 9. Bestemmelsen træder i kraft den 1 JAN 1991.
EB H.H.EKMANN generalmajor Chef for Materielstaben Fordeling : Standardfordeling + Arbejdstilsynet, Kreds Københavns Amt, Militærinspektionen (2).
TILLÆG VALGPROCEDURER Ref.: Arbejdsministeriets bekendtgørelse nr. 392 af 10. august 1978.
FORMÅL 1. Formålet med dette tillæg er at fastlægge  

 procedurer og tidsterminer for valg til sikkerhedsorganisationer inden for  

 FKO myndighedsområde herunder for valg af medlemmer til værnenes  

 hovedsikkerhedsudvalg.
GENERELT 2. Grundlaget for gennemførelse af disse valg fremgår  

 af arbejdsmiljølovens § 7 samt ref. kap. 4-6.
 Valg til talsmands-/kontakt- og samarbejdsudvalg berøres ikke af denne  

 bestemmelse.
TJENESTESTEDERNES SIKKERHEDSORGANISATION 3. Sikkerhedsrepræsentanter og sikkerhedsudvalg på de  

 enkelte tjenestesteder vælges som anført i ref.
 4. Af hensyn til kontinuitet og sammenhæng ved valg  

 til hovedsikkerhedsudvalg og bestyrelse til bedriftsundhedscentrene skal de  

 lokale valg til sikkerhedsorganisationen finde sted inden udgangen af  

 december måned i lige år.
 5. Navne på sikkerhedsudvalgsmedlemmer og daglig leder  

 af sikkerhedsarbejdet sendes til Arbejdstilsynet jf. ref. § 20, stk. 7 og §  

 22, stk. 2 samt til de respektive materielkommandoer senest 31. december i  

 lige år.
VÆRNENES HOVEDSIKKERHEDSUDVALG 6. De to sikkerhedsrepræsentanter og de to  

 arbejdsledere i de enkelte værns hovedsikkerhedsudvalg samt suppleanter for  

 disse vælges af og blandt de i værnenes sikkerhedsudvalg valgte  

 sikkerhedsudvalgsmedlemmer, idet de stemmeberettigede  

 sikkerhedsrepræsentanter og arbejdsledere hver skal stemme på to kandidater.
 7. Til at forestå valghandlingen udpeger CH/MAK inden  

 15. januar (i ulige år) en valgbestyrelse bestående af to  

 sikkerhedsrepræsentanter og to arbejdsledere.
TILLÆG 8. Valgbestyrelsens opgave er at udsende  

 orienteringsmateriale til værnets sikkerhedsudvalg samt indhente forslag til  

 kandidatliste.
Valgbestyrelsen udarbejder stemmesedler og udsender disse til  

 de stemmeberettigede sikkerhedsudvalgsmedlemmer.
Efter valget foretager  

 valgbestyrelsen stemmeoptælling og meddeler CH/MAK, hvem der er valgt som  

 medlemmer og suppleanter til hovedsikkerhedsudvalget.
 9. Materielkommandoerne stiller fornøden  

 sekretariatsbistand til rådighed for valgbestyrelserne.
 10. Valghandlingen skal være afsluttet senest 1. marts  

 i ulige år.
