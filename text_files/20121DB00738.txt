Betænkning afgivet af Transportudvalget den 9. april 2013 Betænkning over Forslag til folketingsbeslutning om fortolkning af regler for cabotagekørsel [af Kim Christiansen (DF) m.fl.]:
1. Udvalgsarbejdet Beslutningsforslaget blev fremsat den 9. oktober 2012 og var til 1. behandling den 15. november 2012. Beslutningsforslaget blev efter 1. behandling henvist til behandling i Transportudvalget.
Møder Udvalget har behandlet beslutningsforslaget i 4 møder.
Spørgsmål Udvalget har stillet 3 spørgsmål til transportministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, S, RV, SF, KF og LA) indstiller beslutningsforslaget til forkastelse ved 2. behandling.
Det Konservative Folkepartis medlemmer af udvalget lægger vægt på, at der er fælles regler i EU vedrørende lastbiltransport.
Reglerne skal være klare og tydelige, og Det Konservative Folkeparti opfordrer til, at en overgang til digitale fragtbreve i lastbilerne tillige med en hyppig og effektiv politikontrol bliver taget i brug for at sikre, at cabotagereglerne overholdes til gavn for danske transportvirksomheder.
 Et mindretal i udvalget (DF og EL) indstiller forslaget til vedtagelse.
Det er Dansk Folkepartis medlemmer af udvalgets holdning, at udenlandske lastbilers cabotagekørsel i Danmark udgør et større og større problem for den danske transportbranche.
Det er i den sammenhæng meget beklageligt, at den danske regering vælger at anlægge en lempeligere tolkning af EUs cabotageforordning, end man gør i visse andre EU-medlemslande.
Det er endvidere beklageligt at måtte konstatere, at der ikke er mulighed for at samle et politisk flertal for at rejse denne sag på EU-niveau og sikre mere rimelige regler på området.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Benny Engelbrecht (S) fmd.
Karin Gaardsted (S) Magnus Heunicke (S) Mette Reissmann (S) Orla Hav (S) Rasmus Prehn (S) Jesper Petersen (S) Andreas Steenberg (RV) Rasmus Helveg Petersen (RV) Lone Loklindt (RV) Anne Baastrup (SF) Jonas Dahl (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende B 11 Bilagsnr.
