Der vedlægges hermed prøvetryk af arbejdsministeriets cirkulære af 23.  

 august 1983 om arbejdsmarkeds nævn.
Det skal understreges, at dette ny  

 cirkulære o arbejdsmarkedsnævn er trådt i kraft pr. den 23. august 1983.
 Det hidtil gældende cirkulære om arbejdsmarkedsnævn af 23. maj 1979 er  

 herefter ophævet.
Det herved reviderede cirkulære om arbejdsmarkedsnævn skal blandt andet  

 ses på baggrund af den ændrede sammensætning af arbejdsmarkedsnævnene pr. den  

 1. september 1981 samt i øvrigt ændringer i den arbejdsmarkedspolitiske  

 lovgivning, herunder f.eks. vedtagelse af lov om jobskabelse.
Cirkulæret  

 indeholder endvidere ændrede bestemmelser vedrørende minoritetsbeskyttelse,  

 jvf. nedenfor.
 Man skal særligt henlede arbejdsmarkedsnævnenes opmærksomhed på følgende  

 ændringer i forhold til det hidtil gældende cirkulære:
 Ad cirkulærets punkt 8:
 I henhold til det hidtil gældende cirkulære - og det nu foreliggende - har  

 arbejdsmarkedsnævnene udtalt sig forud for regionschefens indstilling til  

 arbejdsdirektøren om udnævnelse af souschefen på regionskontoret.  

 Arbejdsmarkedsnævnene skal nu ligeledes - efter indstilling fra vedkommende  

 arbejdsformidlingschef - udtale sig forud for ansættelsen af souschefer på  

 arbejdsformidlingens øvrige hovedkontorer.
 Ad cirkulærets punkt 9:
Der er i det ny nævnscirkulære optaget en supplerende bestemmelse  

 vedrørende stemmelighed ved valg af arbejdsmarkedsnævnets formand.
Såfremt  

 der ved valget af formand opstår stemmelighed, skal nævnets sekretær således  

 foranledige en ny afstemning om spørgsmålet, eventuelt på et nyt møde.
Hvis  

 dette atter medfører stemmelighed foranlediger nævnssekretæren foretaget  

 lodtrækning mellem kandidaterne.
 Ad cirkulærets punkt 10:
Posten som formandssuppleant skal fremover besættes med et medlem af  

 arbejdsmarkedsnævnet.
Det bemærkes, at når formandssuppleanten fungerer som  

 formand, deltager en suppleant for formandssuppleanten i nævnsmødet med  

 stemmeret.
 Ad cirkulærets punkt 11:
Det kan bemærkes, at det i det ny nævnscirkulære er præciseret, at  

 suppleantordningen i arbejdsmarkedsnævnene ikke indebærer, at der er tale om  

 personlige suppleanter for medlemmerne.
Ved et medlems forfald kan enhver  

 suppleant fra pågældende gruppes i nævnet (arbejdsgiverside, lønmodtagerside  

 eller den kommunale/amtskommunale side) således indtage vedkommende medlems  

 plads.
 Ad cirkulærets punkt 12:
Det ny nævnscirkulæres punkt 12 indeholder blandt andet ændrede  

 bestemmelser vedrørende arbejdsmarkedsnævns mulighed for at oversende sager  

 til Landsarbejdsnævnet, samt i øvrigt særlige bestemmelser vedrørende sager i  

 henhold til lov om jobskabelse.
Der gælder således nu følgende bestemmelser:  

 a.
Mindst 6 medlemmer kan forlange, at sager, der vedrører  

 arbejdsformidlingens administration (dog ikke besættelsen af stillinger som  

 arbejdsformidlingschef) eller den lokale arbejdsmarkedspolitiske indsats,  

 forelægges Landsarbejdsnævnet til udtalelse forinden arbejdsmarkedsnævnet  

 træffer afgørelse i sagen, ligesom mindst 6 medlemmer kan forlange, at  

 nævnets beslutning eller indstilling til atbejdsdirektøren forelægges  

 Landsarbejdsnævnet. b.
Mindst 6 medlemmer kan forlange, at enhver sag i  

 henhold til jobskabeldesordningen forelægges Landsarbejdsnævnet til udtalelse  

 forinden arbejdsmarkedsnævnet træffer afgørelse i sagen.
Dette gælder uanset  

 om sagen indebærer produktion til afsætning og uanset om der søges om  

 statsstøtte eller ej.
Det bemærkes i denne forbindelse, at oversendelse af en  

 jobsskabelsessag med produktion til afsætning til Landsarbejdsnævnets  

 afgørelse, jfr. § 16, stk. 6, i bekendtgørelse om jobskabelse, sker ved  

 vedtagelse af et simpelt flertal af nævnet. c.
Mindst 6 medlemmer kan  

 forlange, at jobskabelsessager med produktion til afsætning sendes til høring  

 i landsdækkende erhvervsorganisationer, jvf. § 16, stk. 3, i bekendtgørelse  

 om jobskabelse, forinden arbejdsmarkedsnævnet træffer afgørelse i sagen. d.  

 Mindst 6 medlemmer kan i enhver sag forlange, at arbejdsmarkedsnævnets  

 beslutninger forelægges Landsarbejdsnævnet til orientering.
 Med henvisning til ovenstående skal det understreges, at i sager, hvor  

 arbejdsmarkedsnævnets afgørelse kan indankes til Landsarbejdsnævnet, kan  

 arbejdsmarkedsnævnet eller medlemmer af dette ikke foranledige, at sagen  

 forelægges Landsarbejdsnævnet til udtalelse.
 Det bemærkes afslutningsvis, at eksemplarer af det ny cirkulære om  

 arbejdsmarkedsnævn til nævnsmedlemmer og suppleanter vil tilgå  

 arbejdsmarkedsnævnenes sekretariater medio uge 35 1983.
 P.D.V.
 E.B.
Henrik C.
Thomas sekretær Prøvetryk af arbejdsministeriets cirkulære af 23. august 1983 er her  

 udeladt.
