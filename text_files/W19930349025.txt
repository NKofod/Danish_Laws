 Direktoratet fandt, at arbejdsløshedskassen ikke haft ret til at anse  

 medlemmet for at stå til rådighed i ledighedsperioden, da der ikke forelå  

 frigørelsesattest fra bierhvervet som kirkesanger.
 Medlemmet havde derfor ikke haft ret til at modtage dagpenge fra den  

 4. august 1989, indtil der forelå frigørelsesattest.
 Ankenævnet fandt, at det forhold, at et fuldtidsforsikret medlem havde  

 bierhverv som kirkesanger, ikke kunne sidestilles med, at medlemmet havde  

 arbejde på nedsat tid i et ansættelsesforhold.
Nævnet fandt videre, at denne fortolkning støttedes af reglen i § 1,  

 stk. 4, i direktoratets bekendtgørelse nr. 461 af 27. juni 1989 om  

 supplerende dagpenge.
Nævnet fandt derfor, at der ikke var hjemmel til at  

 betinge medlemmets dagpengeret af, at medlemmet i sit bierhverv som  

 kirkesanger havde frigørelsesattest.
 Ankenævnet fandt videre, at afgørende for, om medlemmet herefter var  

 berettiget til dagpenge, var, om medlemmet efter en konkret vurdering kunne  

 anses for at stå til rådighed, herunder om medlemmet på grund af sin  

 ansættelseskontrakt med de 2 kirker var forhindret i at påtage sig arbejde  

 inden for normal arbejdstid.
Medlemmet oplyste på sin ledighedserklæring af 4. august 1989 med bilag,  

 at hun havde bierhverv som kirkesanger.
Bierhvervet var påbegyndt den 1.  

 oktober 1988. Medlemmet var beskæftiget 4 timer ugentligt med bierhvervet.  

 Der var tale om gennemsnitligt 1 time på hverdage hveranden uge og hveranden  

 søndag.
Arbejdstiden var fra kl. 8.15 - 11.15.
 Efter direktoratets tilsynsbesøg i arbejdsløshedskassen den 26. november  

 1992 anmodede direktoratet den 13. januar 1993 hovedledelsen om at fremsende  

 den frigørelsesattest, som lå til grund for udbetaling af supplerende  

 dagpenge fra den 4. august 1989.
 Hovedledelsen meddelte den 22. januar 1993 direktoratet, at der ikke  

 forelå nogen frigørelsesattest, da der var tale om bierhverv.
 Direktoratet indberettede den 28. januar 1993 sagen til hovedledelsen.
Direktoratet henviste til, at arbejdsløshedskassen, allerede da den modtog  

 bilag til ledighedserklæringen, burde have indset, at medlemmet havde et  

 bierhverv, der lå inden for fagets normale arbejdstid.
Arbejdsløshedskassen  

 burde derfor have undersøgt, om medlemmet var omfattet af et  

 opsigelsesvarsel.
 Hovedledelsen meddelte den 4. februar 1993 direktoratet, at den ikke var  

 enig i, at der skulle have foreligget en frigørelsesattest.
Hovedledelsen anførte, at da medlemmet havde haft beskæftigelse som  

 kirkesanger, hvilken beskæftigelse alene betragtedes som bibeskæftigelse, var  

 hovedledelsen af den opfattelse, at der ikke skulle foreligge en  

 frigørelsesattest, da en sådan kun skulle foreligge, hvis medlemmet arbejdede  

 på nedsat tid.
Hovedledelsen henviste til bekendtgørelse nr. 315 af 17. maj  

 1989 og nr. 461 af 27. juni 1989 og fandt, at der ikke var sket nogen  

 fejludbetaling.
Det fremgår af Kirkeministeriets cirkulære af 10. juli 1985 om løn- og  

 ansættelsesvilkår for kirkesangere m. v., pkt. 31, at ansættelsesforholdet af  

 den ansatte kan opsiges med 14 dages varsel i de første 6 måneder af  

 prøvetiden.
Bortset herfra skal ansættelsesforholdet af den ansatte opsiges  

 med 1 måneds varsel til udgangen af en måned.
 Det fremgår af regulativ for kirkesangerstillinger ved de omhandlede  

 kirker, underskrevet af medlemmet den 23. september 1988, at hun var pligtig  

 at gøre tjeneste ved kirkelige handlinger alle søn- og helligdage, hele  

 lørdagen og 4 af ugens øvrige hverdage fra kl. 13.00 undtagen om mandagen.
Direktoratet fandt, at arbejdsløshedskassen ikke havde ret til at anse  

 medlemmet for at stå til rådighed for arbejdsmarkedet i fuldt, normalt omfang  

 i ledighedsperioden, da der ikke forelå frigørelsesattest.
Medlemmet havde  

 derfor ikke haft ret til at modtage dagpenge fra den 4. august 1989, indtil  

 der forelå en frigørelsesattest.
Som følge heraf havde arbejdsløshedskassen  

 ikke krav på refusion af de dagpenge, som den havde udbetalt fra den 4.  

 august 1989.
Direktoratet lagde til grund, at arbejdsløshedskassen ikke, før den  

 begyndte udbetalingen af nedsatte dagpenge, havde sikret sig, at der forelå  

 en frigørelsesattest fra arbejdsgiveren.
Endvidere lagde direktoratet til  

 grund, at arbejdsgiveren havde krav på et opsigelsesvarsel fra medlemmets  

 side, jf. regulativ af 23. september 1988 for kirkesangerstillinger ved de  

 omhandlede kirker og Kirkeministeriets cirkulære af 10. juli 1985 om løn- og  

 ansættelsesforhold for kirkesangere m.v.
 Direktoratet lagde endelig til grund, at medlemmet var pligtig at gøre  

 tjeneste ved kirkelige handlinger alle søn- og helligdage, hele lørdagen og 4  

 af ugens øvrige hverdage fra kl. 13.00 undtagen om mandagen.
 Under henvisning til direktoratets bekendtgørelse nr. 315 af 17. maj 1989  

 om et arbejdsløshedskassemedlems rådighedsforpligtelse og konsekvenserne af  

 selvforskyldt ledighed, § 20, stk. 1, anførte direktoratet, at et  

 fuldtidsforsikret medlem, der har arbejde på nedsat tid i et  

 ansættelsesforhold, hvor arbejdsgiveren har krav på et opsigelsesvarsel, kun  

 kan få supplerende dagpenge, når arbejdsgiveren erklærer at ville se bort fra  

 et opsigelsesvarslet, hvis medlemmet kan få andet arbejde med længere  

 arbejdstid (frigørelsesattest). Erklæringen skal kun foreligge, hvis  

 arbejdstiden for medlemmets arbejde på nedsat tid ligger inden for den fulde,  

 normale arbejdstid for medlemmets arbejdsområde.
På baggrund heraf fandt direktoratet, at arbejdsløshedskassen burde have  

 betinget udbetalingen af (nedsatte) dagpenge af, at der forelå en  

 frigørelsesattest.
Arbejdsløshedskassen havde derfor ikke krav på refusion af  

 de dagpenge, som den havde udbetalt i den periode, hvor medlemmet havde været  

 ledig, jf. arbejdsløshedsforsikringslovens § 86, stk. 4. Direktoratet  

 henviste til, at arbejdsløshedskassen ikke kunne godtgøre, at den ikke kunne  

 have forhindret den skete fejludbetaling.
 Direktoratet fandt videre, at der ikke var grundlag for at gøre medlemmet  

 ansvarlig for den skete fejludbetaling i henhold til  

 arbejdsløshedsforsikringslovens § 86, stk. 1.
Direktoratet bemærkede, at det ikke var korrekt, når arbejdsløshedskassen  

 i sin afgørelse oplyste, at kravet om frigørelsesattest ikke gjaldt, når der  

 var tale om bibeskæftigelse. § 1, stk. 3 og 4, i direktoratets bekendtgørelse  

 nr. 461 af 27. juni 1989 om supplerende (nedsatte) dagpenge for et  

 arbejdsløshedskassemedlem, der er lønmodtager og har nedsat arbejdstid -  

 kunne ikke forstås på denne måde, da § 1, stk. 4, kun var en krydshenvisning  

 til de almindelige rådighedsregler.
Reglerne om frigørelsesattest var derfor  

 generelle regler, der altid skulle være opfyldt, inden udbetaling af  

 supplerende dagpenge påbegyndtes. § 1, stk. 4, var som krydshenvisning til de  

 generelle regler kun indsat for at sikre, at disse blev opfyldt.
 Direktoratet anførte videre, at sagen viste, at også ved bibeskæftigelse  

 kunne der foreligge rådighedsbegrænsninger af et sådant omfang, at den  

 pågældende reelt ikke havde nogen mulighed for at påtage sig andet arbejde på  

 fuld tid med dags varsel.
Ankenævnet fandt, at det forhold, at et fuldtidsforsikret medlem har  

 bierhverv som kirkesanger, ikke kan sidestilles med, at pågældende har  

 arbejde på nedsat tid i et ansættelsesforhold, jf. § 20, stk. 1, i den  

 dagældende rådighedsbekendtgørelse.
Ankenævnet fandt endvidere, at denne  

 fortolkning støttes af reglen i § 1, stk. 4, i direktoratets bekendtgørelse  

 nr. 461 af 27. juni 1989 om supplerende dagpenge.
 Ankenævnet finder derfor, at der ikke er hjemmel til at betinge medlemmets  

 dagpengeret af, at hun i sit bierhverv som kirkesanger har en  

 frigørelsesattest.
 Afgørende for, om hun herefter er berettiget til dagpenge er, om hun efter  

 en konkret vurdering kan anses for at stå til rådighed for arbejdsmarkedet,  

 herunder om hun på grund af sin ansættelseskontrakt med de omhandlede kirker  

 var forhindret i at påtage sig arbejde inden for normal arbejdstid.
 Ankenævnet ændrede således Direktoratet for Arbejdsløshedsforsikringens  

 afgørelse.
