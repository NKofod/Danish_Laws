Ændringsforslag stillet den 12. december 2016 Ændringsforslag til 3. behandling af Forslag til lov om ændring af lov om fastsættelse af udgiftslofter for stat, kommuner og regioner for finansårene 2014-2017, lov om fastsættelse af udgiftslofter for stat, kommuner og regioner for finansåret 2018 og lov om fastsættelse af udgiftslofter for stat, kommuner og regioner for finansåret 2019 (Konsekvenser af regeringens 2025-plan) [af finansministeren (Claus Hjort Frederiksen)]:
Til titlen Af finansministeren:
 1) Undertitlen affattes således:
 »(Konsekvenser af aftale om afskaffelse af PSO-afgiften og aftale om finansloven for 2017)«.
[Ændring som følge af aftale om afskaffelse af PSO-afgiften og Aftale om finansloven for 2017  konsekvens af ændringsforslag nr. 2-4] Til § 1 2) I den under nr. 1 foreslåede ændring af § 4, stk. 1, ændres »449,9« til: »448,5«, »187,7« ændres til: »186,3«, og »261,9« ændres til »262,2«.
[Ændring som følge af aftale om afskaffelse af PSO-afgiften og aftale om finansloven for 2017] Til § 2 3) Nr. 1 affattes således:
»1. I § 1, stk. 1, ændres »199,7« til: »195,3«, og »254,5« ændres til: »258,9«.« [Ændring som følge af aftale om afskaffelse af PSO-afgiften og aftale om finansloven for 2017] Til § 3 4) I den under nr. 1 foreslåede ændring af § 1, stk. 1, ændres »455,5« til: »457,0«, »198,6« ændres til: »200,0«, og »254,2« ændres til: »257,0.« [Ændring som følge af aftale om afskaffelse af PSO-afgiften og aftale om finansloven for 2017] Bemærkninger Til nr. 1-4 Det foreslås på baggrund af aftale om afskaffelse af PSO-afgiften og aftale om finansloven for 2017 at ændre udgiftslofterne for staten for finansårene 2017-2019. Aftalerne indebærer væsentlige ændringer på indtægtssiden, herunder sænkelse af registreringsafgiften og forhøjelse af bundskatten.
 De foreslåede ændringer afspejler virkningerne af de konkrete initiativer i aftale om afskaffelse af PSO-afgiften og aftale om finansloven for 2017, således at de økonomiske konsekvenser af initiativerne afspejles i udgiftslofterne for staten i 2017-2019 på finansloven for 2017. De foreslåede ændringer skal ses i lyset af en række modsatrettede korrektioner af udgiftslofterne i staten for 2017-2019. Med ændringsforslaget vil udgiftslofterne på finansloven for 2017 bringes i tråd med et mellemfristet forløb med balance i 2020. Et dokumentationsnotat vedrørende de konkrete korrektioner er sendt til Folketingets Finansudvalg og findes på Finansministeriets hjemmeside til understøttelse af Folketingets behandling af lovforslaget.
