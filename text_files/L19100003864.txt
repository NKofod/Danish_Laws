 Under 19de November 1909 har det behaget Hans Majestæt Kongen  

 allernaadigst at ratificere følgende paa den 2den internationale  

 Fredskonference i Haag den 18de Oktober 1907 afsluttede Konvention.
Konvention angaaende neutrale Magters og Personers Rettigheder og Pligter i Tilfælde af Krig til Lands.
 Hans Majestæt den Tyske Kejser, Konge af Preussen; Præsidenten for de  

 Forenede Stater af Amerika; Præsidenten for den Argentinske Republik; Hans  

 Majestæt Kejseren af Østrig, Konge af Bøhmen etc., og Apostolisk Konge af  

 Ungarn; Hans Majestæt Belgiernes Konge; Præsidenten for Republiken Bolivia;  

 Præsidenten for de Forenede Stater af Brasilien; Hans Kongelige Højhed  

 Fyrsten af Bulgarien; Præsidenten for Republiken Chile; Hans Majestæt  

 Kejseren af China; Præsidenten for Republiken Columbia; den midlertidige  

 Guvernør for Republiken Cuba; Hans Majestæt Kongen af Danmark; Præsidenten  

 for den Dominikanske Republik; Præsidenten for Republiken Equador; Hans  

 Majestæt Kongen af Spanien; Præsidenten for den Franske Republik; Hans  

 Majestæt Kongen af det Forenede Kongerige Storbritannien og Irland og de  

 Britiske oversøiske Lande, Kejser af Indien; Hans Majestæt Hellenernes Konge;  

 Præsidenten for Republiken Guatemala; Præsidenten for Republiken Haiti; Hans  

 Majestæt Kongen af Italien; Hans Majestæt Kejseren af Japan; Hans Kongelige  

 Højhed Storhertugen af Luxemborg, Hertug af Nassau; Præsidenten for de  

 Mexikanske Forenede Stater; Hans Kongelige Højhed Fyrsten af Montenegro;  

 Præsidenten for Republiken Nicaragua; Hans Majestæt Kongen af Norge;  

 Præsidenten for Republiken Panama; Præsidenten for Republiken Paraguay;  

 Hendes Majestæt Dronningen af Nederlandene; Præsidenten for Republiken Peru;  

 Hans Kejserlige Majestæt Schahen af Persien; Hans Majestæt Kongen af Portugal  

 og Algarve etc.; Hans Majestæt Kongen af Rumænien; Hans Majestæt Kejseren af  

 alle Ruslande; Præsidenten for Republiken Salvador; Hans Majestæt Kongen af  

 Serbien; Hans Majestæt Kongen af Siam; Hans Majestæt Kongen af Sverig; det  

 Schweitziske Forbundsraad; Hans Majestæt Ottomanernes Kejser; Præsidenten for  

 Uruguays Østlige Republik; Præsidenten for Venezuelas Forenede Stater:
i den Hensigt, nøjere at fastsætte de neutrale Magters Rettigheder og  

 Pligter i Tilfælde af Krig til Lands og at regulere de til en krigsførende  

 Magt hørende Personers Stilling, der have søgt Tilflugt paa neutralt  

 Territorium; saavelsom ledede af Ønsket om at bestemme Begrebet Neutral, indtil den Tid  

 maatte komme, da det bliver muligt at give Regler for neutrale  

 Privatpersoners Stilling i det hele, forsaavidt angaar deres Forhold til de  

 Krigsførende:
 have besluttet at afslutte en Konvention i dette Øjemed, og have, som  

 Følge deraf, udnævnt til deres Befuldmægtigede:
(Betegnelse af de Befuldmægtigede) Hvilke efter at have deponeret deres Fuldmagter, som befandtes i god og  

 rigtig Form, ere komne overens om følgende Bestemmelser:
 Om neutrale Magters Rettigheder og Pligter.
 Artikel 1.
 Neutrale Magters Territorium er ukrænkeligt.
 Artikel 2.
 Det er forbudt de Krigsførende at lade deres Tropper eller Transporter af  

 Ammunition eller Levnedmidler passere over en neutral Magts Territorium.
 Artikel 3.
 Det er ligeledes forbudt de Krigsførende:
a. paa neutral Magts Territorium at oprette Station for Radiotelegrafi  

 eller anbringe nogetsomhelst Apparat bestemt til at tjene til Middel for  

 Meddelelser med krigsførende Stridskræfter til Lands eller til Søs; b. at benytte noget af dem før Krigen paa den neutrale Magts Territorium  

 oprettet Anlæg af denne Art, som er indrettet i udelukkende militært Øjemed,  

 og som ikke har været aabent for offentligt Brug.
 Artikel 4.
 Afdelinger af Kombattanter maa ikke dannes, ej heller  

 Indrullerings-Kontorer aabnes til Fordel for de Krigsførende paa neutral  

 Magts Territorium.
 Artikel 5.
 En neutral Magt maa ikke finde sig i, at nogen af de i Artiklerne 2-4  

 ommeldte Handlinger finde Sted paa dens Territorium.
 Den er kun pligtig at straffe neutralitetskrænkende Handlinger, hvis disse  

 ere begaaede paa dens eget Territorium.
 Artikel 6.
 En neutral Magt er ikke ansvarlig for, at Personer enkeltvis passere  

 Grænsen for at give sig i Tjeneste hos en af de Krigsførende.
 Artikel 7.
 En neutral Magt er ikke forpligtet til at hindre Udførsel eller  

 Gennemførsel af Vaaben, Ammunition eller i det hele af alt, der kan være til  

 Nytte for en Hær eller en Flaade, som maatte ske for den ene eller den anden  

 af de Krigsførendes Regning.
 Artikel 8.
 En neutral Magt er ikke pligtig at forbyde eller indskrænke for de  

 Krigsførende benyttelsen af Telegraf- eller Telefonkabler ligesom ej heller  

 af Indretninger for traadløs Telegrafering, som ere enten dens egen eller  

 Selskabers eller private Personers Ejendom.
 Artikel 9.
 Alle Forholdsregler, som tages af en neutral Magt, gaaende ud paa at  

 indskrænke eller forbyde noget paa de i Artiklerne 7 og 8 ommeldte Omraader,  

 skulle af denne bringes til Anvendelse paa ens Maade overfor de krigsførende.
 Den neutrale Magt skal passe, at Selskaber og private Personer, der eje  

 Telegraf- og Telefonkabler eller Indretninger for traadløs Telegrafering,  

 overholde samme Forpligtelse.
 Artikel 10.
 Det Faktum, at en neutral Magt endog ved Magt tilbageviser Krænkelser af  

 dens Neutralitet, kan ikke betragtes som en fjendtlig Handling.
 Om Internering af Krigsførende og Pleje af  

 saarede hos neutrale.
 Artikel 11.
 Den neutrale Magt, der paa sit Territorium modtager Tropper, hørende til  

 de krigsførende Hære, skal internere dem saavidt muligt langt fra  

 Krigsskuepladsen.
 Den kan bevogte dem i Lejre eller endog holde dem indesluttede i  

 Fæstninger eller paa dertil indrettede Steder.
 Den bestemmer, om Officererne kunne lades i Frihed mod paa Æresord at  

 forpligte sig til ikke at forlade det neutrale Territorium uden Tilladelse.
 Artikel 12.
 I Mangel af særlig Konvention desangaaende yder den neutrale Magt de  

 internerede Levnedsmidler, Beklædningsgenstande og den Bistand, som Humanitet  

 paabyder.
 Ved Fredsslutningen gives der Erstatning for de ved Interneringen  

 forvoldte Omkostninger.
 Artikel 13.
Den neutrale Magt, som tager imod undvegne Krigsfanger, skal lade dem i  

 Frihed.
Hvis den finder sig i deres Ophold paa sit Territorium, kan den  

 anvise dem Opholdssted.
 Det samme gælder med Hensyn til Krigsfanger, som medføres af Tropper, der  

 tage deres Tilflugt til den neutrale Stats Territorium.
 Artikel 14.
En neutral Magt kan tillade, at saarede eller syge, der høre til de  

 krigsførende Hære, føres ind paa dens Territorium, under Forbehold af, at  

 Togene, som bringe dem, hverken medføre Krigspersonel eller Krigsmateriel.
I  

 slige Tilfælde er den neutrale Magt pligtig at træffe de i saa Henseende  

 nødvendige Sikrings- og Kontrolforholdsregler.
Saarede eller syge, som under saadanne Forhold ere bragte ind paa neutralt  

 Territorium af en af de krigsførende, og som høre til Modpartiet, skulle  

 bevogtes af den neutrale Magt, saaledes at de ikke paa ny kunne tage Del i  

 Krigsforetagenderne.
Denne har de samme Pligter med Hensyn til saarede eller  

 syge af den anden Hær, som maatte blive den betroede.
 Artikel 15.
 Genferkonventionen kommer til Anvendelse paa syge og saarede, der ere  

 internerede paa neutralt Territorium.
 Om neutrale Personer.
 Artikel 16.
 Som neutrale betragtes Undersaaterne af en Stat, som ikke tager Del i  

 Krigen.
 Artikel 17.
 En neutral kan ikke gøre sin Neutralitet gældende:
a. hvis han begaar fjendtlige Handlinger mod en krigsførende; b. hvis han foretager Handlinger til Fordel for en krigsførende, særlig  

 hvis han frivillig tager Tjeneste i en af Parternes væbnede Magt.
 I saa Fald maa den neutrale ikke behandles strængere af den Krigsførende  

 overfor hvilken han har fraveget sin neutrale Holdning, end en Undersaat af  

 den anden krigsførende Stat kunde blive behandlet for den samme Gerning.
 Artikel 18.
 Følgende Handlinger betragtes ikke som foretagne til Fordel for en af de  

 Krigsførende i den af Artikel 17b tagne Betydning:
a.
Leverancer eller Laan, som ydes en af de Krigsførende, forudsat at  

 Leverandøren eller Laangiveren bebor hverken den andens Territorium eller det  

 af den besatte Territorium, og at Leverancerne ikke hidrører fra disse  

 Territorier.
b.
Tjenester, som ydes ved Politisyn eller civil Administration.
 Om Jernbanemateriel.
 Artikel 19.
Jernbanemateriel hidrørende fra neutrale Magter, hvad enten det tilhører  

 disse Magter , Selskaber eller private Personer , og som kan genkendes som  

 saadant, kan ikke beslaglægges eller benyttes af en Krigsførende uden i det  

 Tilfælde og i det Omfang, en bydende Nødvendighed maatte kræve det.
Det skal  

 snarest muligt tilbagesendes til Hjemlandet.
 En neutral Magt kan paa samme Maade og i tilsvarende Omfang i Nødsfald  

 tilbageholde og benytte det Materiel, som hidrører fra den krigsførende Magts  

 Territorium.
 Skadeserstatning skal udredes fra den ene til den anden i Forhold til  

  Mængden af det benyttede Materiel og Varigheden af Benyttelsen.
 Slutningsbestemmelser.
 Artikel 20.
 Nærværende Konventions bestemmelser ere kun anvendelige mellem de  

 kontraherende Magter og kun, hvis alle krigsførende Parter have tiltraadt  

 Konventionen.
 Artikel 21.
 Nærværende Konvention skal ratificeres snarest mulig.
 Ratifikationsinstrumenterne skulle deponeres i Haag.
 Den første Deponering af Ratifikationsinstrumenter konstateres ved en  

 Protokol, som undertegnes af Repræsentanterne for de deri deltagende Magter  

 og af den nederlandske Udenrigsminister.
 De senere Deponeringer af Ratifikationer ske ved en skriftlig, til den  

 nederlandske Regering rettet Meddelelse, ledsaget af  

 Ratifikationsinstrumentet.
Bekræftet Afskrift af Protokollen over den første Deponering af  

 Ratifikationsinstrumenter, over de i foranstaaende Alinea nævnte Meddelelser  

 og Ratifikationsinstrumenterne tilstilles straks ved den nederlandske  

 Regering og ad diplomatisk Vej de Magter, der have været indbudne til den  

 Anden Fredskonference, saavelsom de andre Magter, der have tiltraadt  

 Konventionen.
I de i foranstaaende Alinea nævnte Tilfælde gør denne Regering  

 dem tillige bekendt med, paa hvilken Dag den har modtaget Meddelelsen.
 Artikel 22.
 De Magter, der ikke have undertegnet, kunne tiltræde nærværende  

 Konvention.
 Den Magt, der ønsker at tiltræde, meddeler skriftlig den nederlandske  

 Regering sin Hensigt og sender den samtidig Tiltrædelsesdokumentet, som  

 bliver at deponere i den nævnte Regerings Arkiv.
 Denne Regering vil straks tilstille alle de andre Magter bekræftet  

 Afskrift af Meddelelsen og af Tiltrædelsesdokumentet, og tillige angive, paa  

 hvilken Dag den har modtaget Meddelelsen.
 Artikel 23.
 Nærværende Konvention træder i Virksomhed for de Magter, som have taget  

 Del i den første Deponering af Ratifikationsinstrumenter, 60 Dage efter den  

 Dag paa hvilken Protokollen over denne Deponering er bleven optaget, og for  

 de senere ratificerende eller tiltrædende Magter 60 Dage efter at den  

 nederlandske Regering har erholdt Meddelelsen om deres Ratifikation eller  

 deres Tiltrædelse.
 Artikel 24.
 Skulle en af de kontraherende Magter ville opsige nærværende Konvention,  

 vil Opsigelsen være at meddele skriftlig til den nederlandske Regering, som  

 straks tilstiller de andre Magter bekræftet Afskrift af Meddelelsen og  

 tillige lader dem vide, paa hvilken Dag den har erholdt Meddelelsen.
 Opsigelsen faar kun virkning i Henseende til den Magt, der har erklæret  

 den, og først et Aar efter, at Meddelelsen herom er indgaaet til den  

 nederlandske Regering.
 Artikel 25.
 Et i det nederlandske Udenrigsministerium ført Register skal angive Dagen  

 paa hvilken den i Overensstemmelse med Artikel 21 Alinea 3 og 4 stedfundne  

 Deponering af Ratifikationsinstrumenter er sket, saavelsom Dagen paa hvilken  

 Meddelelserne om Tiltrædelse (Artikel 22 Alinea 2) eller Opsigelse (Artikel  

 24 Alinea 1) ere indgaaede.
 Enhver af de kontraherende Magter er berettiget til at gøre sig bekendt  

 med dette Register og forlange bekræftede Udskrifter deraf.
 Til Bekræftelse heraf have de Befuldmægtigede forsynet nærværende  

 Konvention med deres Underskrifter.
 Sket i Haag den 18. Oktober 1907, i en eneste Udfærdigelse, som forbliver  

 henliggende i den nederlandske Regerings Arkiv, og hvoraf bekræftede  

 Afskrifter ad diplomatisk Vej blive at tilstille de Magter, der have været  

 indbudne til den Anden Fredskonference.
Konvention af Tyskland, de Forenede Stater af Amerika,  

 Østrig-Ungarn,Danmark fikation af Nicaraguas Tilslutning til Konventionen.
 af Chinas Tilslutning til Konventionen.
 til offentlig Kundskab.
 den 20de Januar 1910.
 Erik Scavenius.
