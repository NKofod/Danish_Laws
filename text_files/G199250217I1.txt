Formålet med registeret er at lette sygehusenes/blodbankernes administration af blodbeholdningerne, herunder indkaldelser af donorer til tapning, hurtig fremfindelse af donorer med bestemte blodtyper, og registrering af den daglige blodbeholdning.
Endvidere anvendes registeret til at lette administrationen i forbindelse med blodtransfusioner, herunder lagerføring af blodportioner, uddatering af blodportioner, hurtig fremfinding af egnede blodportioner, som er fri for smitsomme sygdomme, til en given patient, samt reservation og udlevering af blodportionen til en given patient.
Personkreds: Registeret må kun indeholde oplysninger om personer, der er eller har været tilknyttet som bloddonorer eller modtagere af blodportion ved sygehuse/blodbanker.
 Ikrafttrædelsesdato: 01/09/1992. Erstatter tidligere forskrifter.
