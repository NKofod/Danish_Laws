Bekendtgørelse om anvendelse af magt  

 over for indsatte i fængsler og arresthuse  

 (magtanvendelsesbekendtgørelsen) I medfør af § 62, stk. 5, § 105, stk. 2, og § 111, stk. 4, i lov  

 nr. 432 af 31. maj 2000 om fuldbyrdelse af straf m.v. og § 776, 1. pkt., i  

 lov om rettens pleje, jf. lovbekendtgørelse nr. 857 af 12. september  

 2000, fastsættes:
 § 1. Institutionen kan anvende magt over for  

 indsatte efter straffuldbyrdelseslovens § 62. Bestemmelsen og denne  

 bekendtgørelse finder tilsvarende anvendelse for  

 varetægtsarrestanter.
 § 2. Der må kun anvendes greb, skjold, stav  

 og tåregas, i overensstemmelse med retningslinjer fra  

 Justitsministeriet, Direktoratet for Kriminalforsorgen.
 § 3. Skjold må kun anvendes til pacificering  

 af den indsatte.
§ 4. Stav må kun bæres, hvis der  

 konkret foreligger en særlig risikosituation, hvor anvendelse af stav  

 kan blive nødvendig.
Udlevering af stav kan kun ske med tilladelse fra  

 institutionens leder eller den, der bemyndiges dertil.
 § 5. Stav må kun rettes mod arme, ben, ryg  

 eller sæde.
 Stk. 2. Stav må ikke rettes mod hoved, hals, nakke,  

 kraveben (nøgleben), bryst, mave, nyrer, skridt eller  

 rygsøjle.
 Stk. 3. Stav må ikke anvendes til stød.
 Stk. 4. Det skal i videst muligt omfang undgås at  

 anvende staven mod knæ, albue eller andre led.
 § 6. Hvis tåregas anvendes, skal den  

 indsatte forinden være advaret herom.
 § 7. Hvis institutionen har anvendt magt over for  

 en indsat, skal  der så hurtigt som muligt udfærdiges rapport om  

 magtanvendelse.
 Stk. 2. Den indsatte skal efter anmodning have udleveret  

 kopi af  rapporten.
Stk. 3. Når tåregas har været anvendt,  

 skal der så hurtigt som muligt foretages indberetning herom til  

 Justitsministeriet, Direktoratet for Kriminalforsorgen § 8. Bestemmelse om anvendelse af magt  

 træffes af institutionens leder eller den, der bemyndiges dertil.
Stk. 2. Hvis forholdene i det enkelte tilfælde ikke  

 tillader, at man afventer en bestemmelse fra en efter stk. 1 kompetent  

 person, træffes bestemmelsen af den tilstedeværende  

 funktionær, som er ansvarlig for det pågældende  

 tjenesteområde.
I sådanne tilfælde skal en efter stk. 1  

 kompetent person så hurtigt som muligt underrettes om det passerede.
 § 9. Bekendtgørelsen træder i kraft den 1.  

 juli 2001.
