Ikke selvforskyldt ledig, opsagt, kassemedarbejder, uorden i kasseoptællinger, ikke væsentligst selv skyld i afskedigelsen Ankenævnet har behandlet Deres klage på møde den 26. juni 2008.
Nævnet traf denne A F G Ø R E L S E De var ikke selvforskyldt ledig da De blev afskediget som kassemedarbejder den 22. august 2006.
 De skal derfor ikke have en karantæne på 3 uger.
 Ankenævnet ændrer således Arbejdsdirektoratets afgørelse af den 21. februar 2007.
B E G R U N D E L S E Ankenævnet har lagt til grund, at  De den 11. juni 2006 blev ansat som kassemedarbejder ved en festival,  De den 22. august 2006 blev afskediget,  begrundelsen for afskedigelsen var, at De trods adskillige påmindelser og skriftlig advarsel ikke udførte kassearbejdet tilfredsstillende, og  De har anført, at De har fulgt alle arbejdsgivers anvisninger.
 Ankenævnet har noteret sig, at der modstridende forklaringer om ansættelsesforholdet.
 Et medlem er selvforskyldt ledig, hvis medlemmet bliver afskediget af en grund, der væsentligst skyldes medlemmet.
 Ankenævnet finder ikke, De på baggrund af de forhold, der er nævnt som begrundelse for opsigelsen den 22. august 2006 skal anses for at være afskediget fra arbejdet som kassemedarbejder af en grund, der væsentligst skyldes Deres forhold.
 De skal således ikke anses for selvforskyldt ledig.
 Ankenævnet har lagt vægt på, at De blev afskediget med den begrundelse, at der tit var over/underskud i kassen, og at der i det hele taget var rod i Deres kasseoptællinger.
 Ankenævnet har videre lagt vægt på, at arbejdsgiver har oplyst, at der ikke var mistanke om, at De tog af kassen men blot om, at der for tit var over- eller underskud i kassen, ligesom der i det hele taget var rod i Deres kasseoptællinger.
 Arbejdsgiver har tillige oplyst, at hun i skraldespanden havde fundet en liste, som De havde til at justere kassen i forhold til antal betalende gæster, således at beløbet i kassen hele tiden passede med antal solgte billetter.
 Ankenævnet finder således, at De ikke selv umiddelbart havde givet anledning til afskedigelsen, men at De ikke levede op til arbejdsgivers forventninger om, hvordan kassearbejdet skulle udføres.
 Idet De ikke kan anses for selvforskyldt ledig den 22. august 2006, skal De ikke have en karantæne på 3 uger.
R E G L E R Ankenævnet henviser til  § 63, stk. 1, nr. 3 og stk. 5 i lov om arbejdsløshedsforsikring mv., jf. lovbekendtgørelse nr. 874 af 11. september 2005, og,  § 6, 1. pkt. i Arbejdsdirektoratets bekendtgørelse nr. 514 af 17. juni 2003 om selvforskyldt ledighed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K Arbejdsløshedskassen Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005:
Kapitel 10 Ret til dagpenge og aktiveringsydelse § 63. Dagpenge må ikke udbetales, jf. stk. 4, til et medlem, hvis ledighed skyldes, 3) at medlemmet afskediges af en grund, der væsentligst kan tilregnes medlemmet, eller Stk. 5. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-4.
 Arbejdsdirektoratets bekendtgørelse nr. 514 af 17. juni 2003 om selvforskyldt ledighed:
Kapitel 2 Selvforskyldt ledighed Afskedigelse m.v.
 § 6. Et medlem er selvforskyldt ledig, hvis medlemmet bliver afskediget af en grund, der væsentligst skyldes medlemmet.
