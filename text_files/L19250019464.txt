 Bekendtgørelse angaaende en mellem Danmark og Schweiz afsluttet Konvention  

 om Forligsnævn.
 Under 6. Juni 1924 er der mellem den danske og den schweiziske Regering  

 afsluttet følgende Konvention om Forligsnævn mellem Danmark og Schweiz:
HANS MAJESTÆT KONGEN AF DANMARK OG ISLAND OG DET SCHWEIZISKE FORBUNDSRAAD, som er besjælet af Ønsket om at styrke det venskabelige Forhold, som  

 bestaar mellem Danmark og Schweiz og i den almindelige Freds Interesse at  

 fremme Udviklingen af Forligsbehandlingen af mellemfolkelige Stridigheder, og som ønsker i det indbyrdes Forhold mellem de to Lande i størst muligt  

 Omfang at anvende de Grundsætninger, som er blevet opstillet ved  

 Folkeforbundsforsamlingens Beslutning af 22. September 1922 vedrørende  

 Oprettelsen af Forligsnævn mellem Stater, har besluttet i dette Øjemed at indgaa en Konvention og har som deres  

 Befuldmægtigede udpeget:
HANS MAJESTÆT KONGEN AF DANMARK OG ISLAND Sin Udenrigsminister, Greve Carl Poul Oscar Moltke:
DET SCHWEIZISKE FORBUNDSRAAD Herr Henri Schreiber, det schweiziske  

 Forbunds overordentlige Gesandt og befuldmægtigede Minister hos Hans Majestæt  

 Kongen af Danmark, som efter at have meddelt hinanden deres Fuldmagter, som fandtes at være i  

 god og behørig Form, er blevet enige om følgende Bestemmelser:
 Artikel 1.
De kontraherende Parter forpligter sig til at forelægge for et staaende  

 Forligsnævn alle Stridigheder, der maatte opstaa mellem dem, og som ikke  

 maatte kunne løses ad diplomatisk Vej eller være egnet til Behandling af  

 Domstol eller Voldgiftsret i Overensstemmelse med Artikel 36, Stk. 2  i Statuten for den faste mellemfolkelige Domstol  

 eller en hvilken som helst anden mellem Parterne gældende international  

 Konvention.
 Hver af Parterne skal have Ret til at afgøre, fra hvilket Tidspunkt  

 Forligsforhandlingerne skal træde i Stedet for de diplomatiske Forhandlinger.
 De kontraherende Parter kan enes om, at en Tvist, som vilde være egnet til  

 Behandling af Domstol eller Voldgiftsret, først henvises til  

 Forligsforhandling.
 Artikel 2.
 Det staaende Forligsnævn bestaar af 5 Medlemmer.
De kontraherende Parter udnævner hver frit et Medlem og udpeger de tre  

 andre Medlemmer ved en fælles Overenskomst.
Disse tre Medlemmer maa ikke være  

 Statsborgere i de kontraherende Stater, ej heller have deres Bopæl indenfor  

 disses Omraader eller være i deres Tjeneste.
 Nævnets Formand udnævnes efter en fælles Overenskomst blandt de i Forening  

 udpegede Medlemmer.
 Nævnet skal nedsættes indenfor 6 Maaneder efter Udveksling af  

 Ratifikationerne til denne Overenskomst.
Dersom Udnævnelse af de Medlemmer, som skal udpeges i Forening, eller af  

 Formanden ikke finder Sted indenfor 6 Maaneder at regne fra Udvekslingerne af  

 Ratifikationerne, eller i Tilfælde af Tilbagetræden eller Dødsfald indenfor 2  

 Maaneder at regne fra det Tidspunkt, da Stillingen er blevet ledig, udnævner  

 hver af de kontraherende Parter et af de Medlemmer, der opfylder  

 Betingelserne i Artiklens Stykke 2, medens Udnævnelsen af Formanden om fornødent paa Begæring af en enkelt  

 af Parterne foretages af Præsidenten for den faste mellemfolkelige Domstol,  

 eller hvis denne er Statsborger i en af de kontraherende Stater, af  

 Vicepræsidenten eller af det ældste Medlem af Domstolen, som ikke er  

 Statsborger i en af de kontraherende Stater.
 Artikel 3.
Nævnets Medlemmer udnævnes for 3 Aar.
Saafremt anden Aftale ikke er  

 truffet mellem de kontraherende Parter, kan Medlemmernes Hverv ikke  

 tilbagekaldes i deres Funktionstid.
Dersom Funktionstiden for et Medlem, der er udpeget ved fælles  

 Overenskomst, udløber uden at nogen af Parterne modsætter sig Fornyelse, skal  

 dets Hverv anses for fornyet for et yderligere Tidsrum af 3 Aar.
Dersom  

 Funktionstiden for et Medlem, der er udnævnt af en af Parterne, udløber uden  

 at denne Part har draget Omsorg for at erstatte dette, skal dets Hverv  

 ligeledes anses for fornyet for tre Aar.
 Et Medlem hvis Funktionstid udløber, medens en Sag er under Behandling,  

 vedbliver at tage Del i Stridens Undersøgelse indtil Behandlingen deraf er  

 afsluttet.
 Artikel 4.
 Indenfor 14 Dage, efter at en Anmodning om Forligsbehandling er blevet  

 fremsat for det staaende Nævn, skal hver af Parterne kunne erstatte det  

 Medlem, som den selv frit har udpeget i Overensstemmelse med Artikel 2, 2,  

 Stykke, med en Person, som besidder særlig Sagkundskab paa det Omraade, som  

 udgør Stridens Genstand.
 Den Part, som agter at benytte denne Ret, skal straks give Modparten  

 Underretning herom; denne skal; i saa Fald kunne benytte samme Ret indenfor  

 et Tidsrum af 14 Dage at regne fra det Tidspunkt, da den har modtaget  

 Underretningen.
 Artikel 5.
 Det staaende Forligsnævn har til Opgave at lette Stridens Løsning derved,  

 at det gennem en upartisk og samvittighedsfuld Undersøgelse klarlægger de  

 faktiske Forhold og fremsætter Forslag til Stridens Bilæggelse.
 Sagen bringes for Nævnet ved en Henvendelse rettet til dets Formand af en  

 af de kontraherende Parter.
 Meddelelse om denne Henvendelse skal samtidig gives Modparten af den Part,  

 som fremsætter Anmodning om, at Forligsbehandlingen skal paabegyndes.
 Artikel 6.
 Nævnet sammentræder i Mangel af anden Overenskomst paa det Sted, som  

 betegnes af dets Formand.
 Artikel 7.
 De kontraherende Parter har Ret til at udnævne særlige Forhandlere ved  

 Nævnet, hvilke samtidig skal tjene som Mellemmænd mellem dem og Nævnet.
 Artikel 8.
 De kontraherende Parter forpligter sig til i størst muligt Omfang at lette  

 Nævnets Arbejde og særlig at anvende alle de Midler, som de efter deres indre  

 Lovgivning raader over, for at muliggøre, at Nævnet indenfor deres Omraade  

 kan stevne og afhøre Vidner eller Sagkyndige samt foretage Undersøgelser paa  

 Stedet.
 Artikel 9.
 Nævnets Overvejelser finder Sted for lukkede Døre, medmindre Nævnet efter  

 Overenskomst med Parterne træffer anden Bestemmelse.
 Artikel 10.
 Forhandlingerne for Nævnet er kontradiktoriske.
 Nævnet træffer selv Bestemmelse om Behandlingsmaaden, idet det, saafremt  

 ikke anden Beslutning træffes enstemmigt, tager Hensyn til de Forskrifter,  

 som indeholdes i det 3. Kapitel i Haagerkonventionen af 18. Oktober 1907 om  

 fredelig Bilæggelse af mellemfolkelige Tvistigheder.
 Artikel 11.
 Hvor ikke andet er bestemt i denne Overenskomst, træffes Nævnets  

 Beslutninger med almindelig Stemmeflerhed.
 Nævnet kan gyldig behandle Sagen, hvis samtlige Medlemmer har været  

 behørigt indkaldt, og hvis Formanden og i det mindste to andre Medlemmer er  

 til Stede.
 Artikel 12.
 Nævnet skal afgive sin Beretning indenfor 6 Maaneder at regne fra den Dag,  

 da Striden er blevet forelagt samme, med mindre de kontraherende Parter efter  

 fælles overenskomst beslutter at forkorte eller forlænge denne Frist.
 En begrundet Meningstilkendegivelse fra de Medlemmer, som er i Mindretal,  

 skal optages i Beretningen.
 Et Eksemplar af Beretningen skal tilstilles hver af Parterne.
 Beretningen har hverken med Hensyn til Fremstillingen af de faktiske  

 Forhold eller med Hensyn til de retlige Betragtninger Karakteren af en  

 Voldgiftskendelse.
 Det tilkommer Parterne ved fælles Overenskomst at træffe Beslutning om,  

 hvorvidt Nævnets Beretning skal offentliggøres.
 Artikel 13.
Det staaende Forligsnævn skal fastsætte den Frist, indenfor hvilken  

 Parterne vil have at udtale sig med Hensyn til dets Forslag.
Denne Frist maa  

 dog ikke overskride et Tidsrum af 3 Maaneder.
 Artikel 14.
 Saalænge Sagens Behandling virkelig finder Sted, oppebærer Forligsnævnets  

 Medlemmer et Vederlag, hvis Størrelse fastsættes af de kontraherende Parter.
 Hver Part afholder sine egne Omkostninger og en lige Del af Nævnets  

 Omkostninger.
 Artikel 15.
 Saalænge Sagens Behandling for Nævnet finder Sted, vil de kontraherende  

 Parter afholde sig fra enhver Handling, som kan virke foregribende paa  

 Spørgsmaalet om Antagelse af det staaende Forligsnævns Forslag.
 Artikel 16.
 Denne Overenskomst skal ratificeres og Ratifikationsinstrumenterne  

 udveksles saa snart som muligt.
Overenskomsten er afsluttet for et Tidsrum af 10 Aar at regne fra  

 Udvekslingen af Ratifikationerne.
Saafremt den ikke er opsagt mindst 6  

 Maaneder før Udløbet af denne Tidsfrist, forbliver den i Kraft for et nyt  

 Tidsrum af 5 Aar og saaledes fremdeles.
 Til Bekræftelse heraf har de Befuldmægtigede undertegnet denne  

 Overenskomst og forsynet den med deres Segl.
 Udfærdiget i to Eksemplarer i København,  

 den 6. Juni 1924.
Det bemærkes, at Ratifikationerne til  

 Konventionen Hvilket herved bringes til almindelig Kundskab.
 Udenrigsministeriet, den 16. Juni 1925.
C.
Moltke.
