Tillægsbetænkning afgivet af Udvalget for Udlændinge- og  

 Integrationspolitik den 23. januar 2007 Tillægsbetænkning over Forslag til lov om ændring af udlændingeloven  

 og forskellige andre love  

  

 (Indførelse af  

 selvbetjeningsmodel, ny og forenklet udformning af  

  

 forsørgelseskravet i familiesammenføringssager og reform af  

  

 studieområdet) [af integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 27. oktober 2006. Lovforslaget blev efter 1. behandling  

 henvist  

 til behandling i Integrationsudvalget.
Udvalget afgav betænkning den 12.  

 december 2006. Lovforslaget var til 2. behandling den 11. januar 2007,  

 hvorefter det blev henvist til fornyet behandling i Integrationsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Spørgsmål Udvalget har under den fornyede behandling af lovforslaget  

 stillet 7 spørgsmål til integrationsministeren til skriftlig besvarelse, som  

 denne har besvaret.
Nogle af udvalgets spørgsmål og ministerens svar herpå er  

 optrykt  

 i bilag 2 til tillægsbetænkningen.
2. Indstillinger Udvalget  

  

 indstiller  

 lovforslaget til  

  

 vedtagelse  

 uændret.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkning.
Anne‑Mette Winther Christiansen (V)  

  

  fmd.  

  

 Kristian Pihl Lorentzen (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Lotte Bundsgaard (S)  

  

  nfmd.  

  

 Bjørn Medom Nielsen (S)   

 Troels Ravn (S)   

 Rasmus Prehn (S)   

 Simon Emil Ammitzbøll (RV)   

 Marianne Saxtoft (RV)   

 Steen Gade (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 17 omdelt  

 efter afgivelse af betænkning Bilagsnr.
Titel 8 Betænkning afgivet 12/12-06 9 Artiklen »Selvbetjening og selvforsørgelse i  

 udlændingesager  enkelt og kompliceret« fra Advokaten 10/2006 Oversigt over spørgsmål og svar vedrørende L 17 omdelt  

 efter afgivelse af betænkning Spm.nr.
Titel 28 Spm. om, hvilke dele af selvbetjeningsmodellen der ikke  

 kunne være gennemført på det nuværende lovgrundlag, til  

 integrationsministeren,  

 og ministerens svar herpå 29 Spm. om, i hvilke særlige tilfælde der kan være tale om  

 at se bort fra selvbetjeningsmodellen, og om der i den tolkning ligger en  

 kvalitativ forrykkelse af ansvar fra Udlændingeservice til den enkelte  

 ansøger, til integrationsministeren, og ministerens svar herpå 30 Spm., hvor ministeren bedes redegøre for de sagsskridt,  

 som ministeren mener vil blive overflødiggjort af den foreslåede  

 selvbetjeningsmodel  

 og i den forbindelse redegøre for, om disse har en indholdsmæssig betydning  

 for Udlændingeservices vejledningspligt, til integrationsministeren, og  

 ministerens svar herpå 31 Spm. om ministeriets henvisning til Hans  

 Gammeltoft-Hansen m.fl., Forvaltningsret, 2. udgave 2002, s. 478, som  

 baggrund for indførelse af selvbetjeningsmodellen, til  

 integrationsministeren, og ministerens svar herpå 32 Spm., om ministeren kan bekræfte, at den processuelle  

 skadevirkning, som der henvises til i forbindelse med indførelse af  

 selvbetjeningsmodellen, udelukkende består i, at Udlændingeservice i de  

 sager,  

 hvor der måtte mangle oplysninger, laver en formalitetsafvisning, til  

 integrationsministeren,  

 og ministerens svar herpå 33 Spm. om acceptabel sagsbehandlingstid for screening, til  

 integra-tionsministeren, og ministerens svar herpå 34 Spm. om evaluering af selvbetjeningsordningen, til  

 integrationsministeren, og ministerens svar herpå Bilag 2 Nogle af udvalgets spørgsmål til  

 integrationsministeren og dennes svar herpå Spørgsmål 28, 29, 33 og 34 og integrationsministeren svar herpå  

 er optrykt efter ønske fra RV, SF og EL.
 Spørgsmål 28:
Ministeren bedes præcist angive, hvilke dele af  

 selvbetjeningsmodellen der ikke kunne være gennemført på det nuværende  

 lovgrundlag? Svar:
Som anført i besvarelsen af spørgsmål nr. 19 ad L 17 er det i  

 dag muligt at afslutte en sag på det foreliggende grundlag, hvis ansøgeren  

 ikke  

 efterkommer en anmodning om at medvirke til fremskaffelse af de nødvendige  

 oplysninger til sagens afgørelse.
Der kan henvises til Hans Gammeltoft Hansen  

 m.fl.,  

 Forvaltningsret, 2. udgave 2002, s. 478.
 Det er ikke hensigten med selvbetjeningsmodellen at  

 tilvejebringe mulighed for at afvise ansøgninger i videre omfang, end hvad  

 der  

 følger af almindelig forvaltningsret.
 Selvbetjeningsmodellen er således først og fremmest medtaget i  

 lovforslaget for parlamentarisk at forankre den væsentlige omlægning af  

 sagsgangene i Udlændingeservice, som selvbetjeningsmodellen er udtryk for.  

 Det  

 kan i den forbindelse bl.a. henvises til den betydelige politiske og  

 offentlige  

 interesse for Udlændingeservices sagsbehandling.
 Spørgsmål 29:
Ministeren bedes uddybe, i hvilke særlige tilfælde der kan være  

 tale om at se bort fra selvbetjeningsmodellen, og om der i den tolkning  

 ligger  

 en kvalitativ forrykkelse af ansvar fra Udlændingeservice til den enkelte  

 ansøger? Svar:
 Formålet med  

 selvbetjeningsmodellen er, at ansøgere i højere grad skal tage ansvar for  

 oplysning  

 af sagen, herunder oplysninger, som ansøgeren og den herboende er nærmest til  

 at skaffe.
 Det fremgår af lovforslaget, at der i særlige tilfælde, hvor  

 ansøgeren  og i familiesammenføringssager også den herboende   

 ikke er i stand  

 til at oplyse sagen, vil kunne ses bort fra selvbetjeningsmodellen, således  

 at  

 Udlændingeservice overtager oplysningspligten.
Som det fremgår af besvarelsen af Integrationsudvalgets  

 spørgsmål nr. 6 ad L 17, vil det være tilfældet, hvor de pågældende ikke har  

 forudsætningerne for at oplyse sagen, f.eks. på grund af fysisk eller psykisk  

 handicap m.v.
Det er i overensstemmelse med den almindelige forvaltningsret  

 og  

 indebærer således ikke, at ansvaret i denne henseende rykkes til ansøgeren.
 Spørgsmål 33:
Som opfølgning på ministerens  

 besvarelse af spm. 14 ønskes en redegørelse for, hvad der efter ministerens  

 opfattelse er en  


  

 acceptabel sagsbehandlingstid (antal  

 dage) for den screening, der skal afgøre, om en sag er fuldt oplyst.
Der  

 henvises i den forbindelse til, at ansøgningstidspunktet fremover beregnes ud  

 fra tidspunktet for indsendelse af den fuldt oplyste sag, hvorfor det har  

 væsentlige konsekvenser for ansøgeren, hvis screeningstiden andrager en  

 længere  

 periode? Svar:
 Det er en forudsætning for selvbetjeningsmodellen, at  

 Udlændingeservice hurtigt giver ansøgeren besked om, hvorvidt ansøgningen  

 afvises eller tages under behandling.
 Screening af en sag med henblik på en vurdering af, om sagen  

 skal afvises, vil derfor normalt ske inden for en uge efter modtagelsen af  

 ansøgningen.
 Jeg kan i øvrigt henvises til besvarelsen af Integrationsudvalgets  

 spørgsmål 18 ad L 17.
 Spørgsmål 34:
Vil ministeren, når selvbetjeningsordningen har været sat i værk  

 i 12 måneder, foranstalte en evaluering af modellens effekter for såvel  

 styrelse som ansøgere og oversende denne til Folketingets Integrationsudvalg  

 til orientering? Svar:
 Ja.
