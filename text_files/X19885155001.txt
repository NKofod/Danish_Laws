 En fragtcentral, autoriseret i medfør af lov om godstransport med  

 motorkøretøjer er undtaget fra vurdering, jf. vurderingsloven § 7, nr. 5.  

 Dette gælder dog ikke centralens udlejede bestyrerbolig, garageanlæg,  

 lokaler, udlejet til speditør og revisor, samt ubebygget grund med  

 containeroplagring.
 Et vurderingsråd forespurgte, hvorvidt en konkret fragtcentral helt eller  

 delvist var undtaget fra vurdering i medfør af bestemmelsen i  

 vurderingslovens § 7.
 Statsskattedirektoratet udtalte, at den omhandlede fragtcentral var  

 undtaget fra vurdering, idet den var autoriseret i medfør af lov om  

 godstransport med motorkøretøjer, men at visse dele af ejendommen skulle  

 medtages ved vurderingen på normalt vis.
Det drejede sig om 1. Bestyrerboligen, som var udlejet, 2. garageanlæg, som anvendtes til deponeriong af gods, som ikke indgik i  

 den løbende godstransport, 3. 700 m af hovedbygningen 1. sal, som p.t. var udlejet til en speditør og  

 en revisor, 4. 3.000 m af den ubebyggede grund, der udlejedes til oplagring  

 af containere.
