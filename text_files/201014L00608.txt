Bilag 1 Betænkning afgivet af Grønlandsudvalget den 1. marts 2011 Betænkning over Forslag til lov for Grønland om visse spil [af skatteministeren (Troels Lund Poulsen)] 1. Ændringsforslag Skatteministeren har stillet 8 ændringsforslag til lovforslaget.
2. Udvalgsarbejdet Lovforslaget blev fremsat den 17. november 2010 og var til 1. behandling den 26. november 2010. Lovforslaget blev efter 1. behandling henvist til behandling i Grønlandsudvalget.
Møder Udvalget har behandlet lovforslaget i 2 møder.
Høring Lovforslaget har inden fremsættelsen været forelagt Grønlands Selvstyre.
Spørgsmål Udvalget har stillet 4 spørgsmål til skatteministeren til skriftlig besvarelse, som denne har besvaret.
3. Indstillinger Udvalget indstiller lovforslaget til vedtagelse med de stillede ændringsforslag.
 Liberal Alliance, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
En oversigt over Folketingets sammensætning er optrykt i betænkningen 4. Ændringsforslag med bemærkninger Ændringsforslag Til § 10 Af skatteministeren, tiltrådt af udvalget:
 1) I stk. 2 ændres »§§ 6-9, hvis tilladelsesindehaveren eller dennes repræsentant« til: »§§ 6-9, hvis tilladelsesindehaverens udbud af spil udgør en væsentlig forstyrrelse af den offentlige orden, eller hvis tilladelsesindehaveren eller dennes repræsentant«.
[Som sproglig korrektion indsættes ordlyden i forslagets § 10, stk. 2, nr. 7, i stykkets indledning] 2) Stk. 2, nr. 7, udgår.
[Konsekvens af ændringsforslag nr. 1] Til § 23 3) Som stk. 2 indsættes:
»Stk. 2. Gebyret skal indbetales senest samtidig med indgivelse af ansøgningen.
Hvis ansøgningen afvises, tilbagebetales 25.000 kr. til ansøger.
Beløbet reguleres efter § 20 i lov om indkomstskat for personer m.v.« [Præcisering af reglerne for betaling af gebyr for de rent grønlandske tilladelser samt indsættelse af regel for delvis tilbagebetaling ved afvisning af ansøgning] Til § 38 4) Stk. 2, 1. pkt., affattes således:
»Klager over andre af spillemyndighedens afgørelser om tilbagekaldelse af tilladelser til udbud af spil end nævnt i stk. 1 har ikke opsættende virkning.« [Konsekvens af ændringsforslag nr. 1 og 2] Til § 51 5) Efter nr. 1 indsættes som nyt nummer:
 »01. I § 42, stk. 5, indsættes som 2. - 4. pkt.:
»Gebyret skal indbetales senest samtidig med indgivelse af ansøgningen.
Hvis ansøgningen afvises, tilbagebetales 25.000 kr. til ansøger.
Beløbet reguleres efter § 20 i lov om indkomstskat for personer m.v.«« [Præcisering af reglerne for betaling af gebyr for de begrænsede 1-årige danske tilladelser samt indsættelse af regel for delvis tilbagebetaling ved afvisning af ansøgning] 6) Efter nr. 5 indsættes som nyt nummer:
»02. §§ 73-75 udgår.« [Konsekvens af ændringsforslag nr. 8] Til § 53 7) Efter nr. 2 indsættes som nyt nummer:
 »01. I § 35 indsættes som stk. 7:
»Stk. 7. Beløb, som indehavere af tilladelser til spillehaller efter regler gældende før lovens ikrafttræden kan udlodde mod afgiftsnedslag, kan kun udloddes til lokale velgørende formål i den kommune, hvor spillehallen er beliggende, uanset at tidspunktet for udlodning er efter lovens ikrafttræden.«« [Overgangsbestemmelse for udlodning af midler] Ny paragraf 8) Efter § 53 indsættes som ny paragraf:
 »§ 01. I lov om spillekasinoer, jf. lovbekendtgørelse nr. 861 af 10. oktober 1994, som ændret ved lov nr. 443 af 31. maj 2000, § 5 i lov nr. 366 af 24. maj 2005, lov nr. 420 af 9. maj 2006, § 27 i lov nr. 538 af 8. juni 2006 og § 13 i lov nr. 718 af 25. juni 2010, foretages følgende ændringer:
 1. I § 9 a, stk. 4, indsættes efter »politiet«: »og spillemyndigheden«.
 2. I § 13 ændres »politiet« til: »spillemyndigheden«.
 3. I § 20 ændres »Politiet« til: »Spillemyndigheden«.
 4. I § 20 a, stk. 2, ændres »kommunalbestyrelsen i den kommune, hvor spillekasinoet er beliggende, blandt de ansatte i kommunens administration for en periode af to år« til: »spillemyndigheden og er alene underlagt spillemyndighedens instruktion«.
 5. I § 20 a, stk. 3, 1. pkt., ændres »kommunen« til: »spillemyndigheden«.
 6. § 20 a, stk. 3, 2. pkt., ophæves.
 7. § 20 a, stk. 4 og 5, ophæves.
 Stk. 6 bliver herefter stk. 4.
 8. I § 20 b, stk. 1, 3. pkt., og § 20 b, stk. 2, 2. pkt., udgår »i medfør af § 20 a, stk. 5«.
 9. I § 24, stk. 1, nr. 1, udgår »og 5«.
 10. Efter § 24 indsættes som nye paragraffer:
»§ 24 a.
Skatteministeriet overtager de kommunalt ansatte, der udelukkende eller helt overvejende er beskæftiget med varetagelsen af opgaven med kontrol af kasinoer.
§ 24 b.
De pligter og rettigheder, der følger af lov om lønmodtageres retsstilling ved virksomhedsoverdragelse, finder tilsvarende anvendelse for personale, der er ansat i henhold til kollektiv overenskomst, bestemmelser om løn- og arbejdsforhold, der er fastsat eller godkendt af offentlig myndighed, eller individuel aftale, og som i forbindelse med overførslen efter § 24 a ikke er omfattet af lov om lønmodtageres retsstilling ved virksomhedsoverdragelse.
§ 24 c.
Tjenestemænd, der overføres efter § 24 a, overgår til ansættelse i staten på vilkår, der i øvrigt svarer til de hidtidige vilkår.
 Stk. 2. Tjenestemænd omfattet af stk. 1 får ved pensionering fra denne ansættelse udbetalt den samlede tjenestemandspension af staten.
 Stk. 3. Finansministeren fastsætter efter forhandling med indenrigs- og sundhedsministeren regler om beregning og eventuel fordeling mellem den hidtidige og den nye ansættelsesmyndighed af pensionsforpligtelsen for tjenestemænd, der overføres efter § 24 a.
 Stk. 4. Finansministeren kan efter forhandling med indenrigs- og sundhedsministeren fastsætte regler om beregning, administration, refusion, revision m.v. af pensionerne efter stk. 2 og 3.
 Stk. 5. Finansministeren træffer afgørelse om tvivlsspørgsmål i henhold til stk. 3 og 4.
Stk. 6. Stk. 2-5 finder tilsvarende anvendelse for ansatte med en pensionsordning, der i det væsentlige giver samme rettigheder som tjenestemændenes pensionsordninger.«« [Nødvendige ændringer i spillekasinoloven for at muliggøre overgang af området fra Justitsministeriet til Skatteministeriet] Bemærkninger Til nr. 1 Den indledende tekst i det oprindelige forslags § 10, stk. 2, og teksten i § 10, stk. 2, nr. 7, passer ikke sprogligt sammen.
Det foreslås derfor, at bestemmelsen i nr. 7 om tilbagekaldelse af tilladelse til udbud af spil i Grønland, hvis udbuddet af spil udgør en væsentlig forstyrrelse af den offentlige orden, flyttes op som en del af stykkets indledning.
Til nr. 2 Forslaget er en konsekvens af ændringsforslag i nr. 1.
Til nr. 3 I henhold til forslagets § 8, stk. 1, kan der gives 1-årige tilladelser til begrænset udbud af væddemål og onlinekasinospil i Grønland.
For en sådan tilladelse skal der i henhold til § 23 betales et gebyr på 50.000 kr. til dækning af de samlede omkostninger ved behandling af ansøgningen, udstedelse af tilladelse og tilsyn med tilladelsesindehaveren.
Det foreslås præciseret, at gebyret skal betales samtidig med indsendelse af ansøgningen om tilladelse.
Gebyret dækker myndighedernes omkostninger i forbindelse med vurdering af ansøgningen, men også de efterfølgende omkostninger til tilsyn.
Omkostninger i forbindelse med ansøgningsproceduren vil altid skulle afholdes, men i de tilfælde, hvor ansøgningen afslås, vil der ikke være omkostninger til tilsyn.
Det foreslås derfor fastsat, at såfremt anmodningen afslås, får ansøgeren 25.000 kr. tilbagebetalt, idet det skønsmæssigt vurderes, at omkostningerne i forbindelse med tilsynet udgør halvdelen af de samlede omkostninger.
Til nr. 4 Forslaget er en konsekvens af ændringsforslagene i nr. 1 og 2.
Til nr. 5 I henhold til den danske spillelovs § 42, stk. 5, skal der betales et gebyr på 50.000 kr. for begrænsede 1-årige tilladelser til udbud af væddemål eller onlinekasinospil i Danmark.
Gebyret dækker de samlede omkostninger ved behandling af ansøgningen, udstedelse af tilladelse og tilsyn med tilladelsesindehaveren.
 Bestemmelsen svarer til den, som er foreslået i § 8, stk. 1, for begrænsede tilladelser til udbud af spil i Grønland, og på linje med ændringsforslag nr. 3 vedrørende de begrænsede tilladelser til udbud af spil i Grønland foreslås det præciseret, at gebyret for de begrænsede danske tilladelser skal betales samtidig med indsendelse af ansøgningen om tilladelse, og at ansøgeren, såfremt anmodningen afslås, får 25.000 kr. tilbagebetalt.
Til nr. 6 Med lovforslagets § 51, nr. 3, er foreslået, at skatteministeren kan fastsætte den danske spillelovs ikrafttrædelsestidspunkt, sådan at bestemmelserne i loven træder i kraft på forskellige tidspunkter.
Det fremgår af bemærkningerne til forslaget, at bestemmelsen blandt andet giver mulighed for, at overførelse af regelsættet for landbaserede kasinoer fra justitsministeren til skatteministeren sker, tidligere end spillelovens øvrige bestemmelser træder i kraft.
 I lyset af, at Europa-Kommissionen har rejst en statsstøttesag i relation til de nye danske spilleafgifter, og at hele den nye spillelovgivnings ikrafttræden skal afvente en afklaring af denne sag, er det fundet mest hensigtsmæssigt, at en overførelse af sager vedrørende regulering af de landbaserede kasinoer fra justitsministeren til skatteministeren kan ske, uden at der foretages andre ændringer end dem, der er nødvendige for at overføre området, herunder de kommunalt ansatte kontrollanter, til Skatteministeriet.
Det foreslås, jf. bemærkningerne til ændringsforslag nr. 8, at de nødvendige ændringer foretages i lov om spillekasinoer, jf. lovbekendtgørelse nr. 861 af 10. oktober 1994 med senere ændringer.
Som konsekvens heraf forslås §§ 73-75 i spilleloven ophævet.
Til nr. 7 Efter gældende bestemmelser i lov om gevinstgivende spilleautomater kan indehavere af spillehaller udlodde beløb mod afgiftsnedslag, hvis beløbet udloddes til lokale velgørende formål i den kommune, hvor spillehallen er beliggende.
I den nye spillelov er kravet til lokal udlodning fjernet.
 Som overgangsbestemmelse foreslås det præciseret, at de beløb, som efter regler gældende før den nye spillelovs ikrafttræden kan udloddes mod afgiftsnedslag, kun kan udloddes til lokale velgørende formål i den kommune, hvor spillehallen er beliggende, uanset at tidspunktet for udlodning er efter den nye spillelovs ikrafttræden.
Til nr. 8 Med henblik på at området for regulering af landbaserede kasinoer kan overgå fra justitsministeren til skatteministeren, forslås det, at der i lov om spillekasinoer indsættes bestemmelser, som er nødvendige, for at området kan overdrages fra Justitsministeriet til Skatteministeriet, herunder overgang af politiets og kommunernes opgaver på området til spillemyndigheden (nr. 1-9) og de kommunalt ansatte kontrollørers overgang til Skatteministeriet (nr. 10, hvor de foreslåede §§ 24 a-24 c svarer til spillelovens § 73-75, der i ændringsforslag nr. 6 foreslås at udgå af spilleloven).
 Det forventes, at sager vedrørende lov om spillekasinoer i løbet af foråret 2011 ved kongelig resolution overføres til skatteministeren, og samtidig er det hensigten, at de foreslåede ændringer i spillekasinoloven bliver sat i kraft.
Flemming Møller (V) Britta Schall Holberg (V) nfmd.
Preben Rudiengaard (V) Lars Christian Lilleholt (V) Kim Andersen (V) Liselott Blixt (DF) Kenneth Kristensen Berth (DF) Henrik Brodersen (DF) Per Ørum Jørgensen (KD) Mogens Jensen (S) Mogens Lykketoft (S) Julie Rademacher (S) Kristen Touborg (SF) Niels Helveg Petersen (RV) Line Barfod (EL) Lars-Emil Johansen (SIU) fmd.
Juliane Henningsen (IA) Liberal Alliance, Tjóðveldi og Sambandsflokkurin havde ikke medlemmer i udvalget.
