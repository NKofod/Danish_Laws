 Deltagerstøtte til beskæftigede i forbindelse med jobrotation.
 Arbejdsministeriets departement har d. 12 august 1992 udtalt følgende:
Det er departementets vurdering, at § 1, stk. 3, i  

 uddannelsesbekendtgørelsen fastsætter, at der ikke kan opnås  

 uddannelsesgodtgørelse og orlov til uddannelse til uddannelser eller  

 uddannelsesaktiviteter, som revireres af enten en privat eller offentlig  

 virksomhed, organisation eller lign.
Denne indskrænkning er indsat for at  

 undgå, at virksomheder m.m. via offentlige midler får finansieret (efter)  

 uddannelse, som de alligevel ville have afholdt.
 Denne bestemmelse gælder uden undtagelse og derfor også, hvor uddannelsen  

 af de beskæftigede knyttes sammen med en aftale om jobrotation.
Opmærksomheden skal dog henledes på, at »rekvirere« efter  

 departementets opfattelse alene omfatter den situation, hvor virksomheden  

 såvel betaler som revirerer kurset.
Det betyder, at begrænsningen ikke  

 gælder, så snart det er AF, der rekvirerer uddannelsen og/eller betaler til  

 uddannelsen.
Det samme er tilfældet, hvis midlerne fra fx. den centrale 100  

 mio. kr.'s puljen »medvirker« til køb af uddannelsen.
Der kan med andre ord opnås orlov til uddannelse og orlovsydelse, når Af  

 enten rekvirerer og/eller betaler uddannelsen eller midler fra fx 100 mio.  

 kr.'s puljen betaler til uddannelsen. det bliver dermed op til AF at vurdere,  

 om der i den konkrete situation skal gives orlovsydelse til beskæftigede.
En  

 sådan vurdering må blandt andet bero på, at uddannelsen for de beskæftigede  

 ikke alene er relevant for den enkelte virksomhed, men derimod af mere  

 generel betydning for beskæftigelsen.
 Det er således AF's ansvar at sikre, at muligheden for orlovsydelse til  

 beskæftigede kommer til at fungere i praksis under hensynstagen til  

 uddannelsesbekendtgørelsens forudsætninger og arbejdsmarkedets behov.
