 Bekendtgørelse om ændring af  

 bekendtgørelse om støtte til almene boliger samt  

 støttede private andelsboliger m.v.
§ 1 I bekendtgørelse nr. 274 af 14. april 2000 om støtte til  

 almene boliger samt støttede private andelsboliger m.v. foretages  

 følgende ændringer:
 1. § 10 affattes således:
»§ 10. Købesummen for en eksisterende bebygget ejendom,  

 der erhverves med henblik på etablering af støttede almene  

 boliger, må opgjort kontant ikke overstige seneste almindelige  

 vurdering eller § 4-vurdering efter lov om vurdering af landets faste  

 ejendomme.« 2. Efter § 10 indsættes:
»§ 10 a.
Købesummen for en ubebygget ejendom, der  

 erhverves med henblik på etablering af almene boliger, må opgjort  

 kontant ikke overstige prisen i handel og vandel.« 3. I § 11 indsættes efter stk. 1, som nye  

 stykker:
»Stk. 2. Ved etablering af boliger ved ombygning af en eksisterende  

 ejendom, kan ejendommens værdi medtages i anskaffelsessummen, uanset at  

 der ikke er udgifter til ejendomskøb.
Værdien må opgjort  

 kontant ikke overstige den på skema A tidspunktet seneste almindelige  

 vurdering eller § 4-vurdering efter lov om vurdering af landets faste  

 ejendomme.
Stk. 3. Etablerer en kommune eller en amtskommune almene  

 boliger på en del af en eksisterende ejendom, som ikke udskilles til  

 selvstændig matrikel eller ejerlejlighed, fastsættes  

 værdien af den del af ejendommen, som indgår i  

 anskaffelsessummen, forholdsmæssigt på baggrund af den samlede  

 ejendoms værdi fastsat efter stk. 2.« Stk. 2 og 3 bliver herefter stk. 4 og 5.
 4. I § 11, stk. 3, der bliver stk. 5, ændres  

 »Bestemmelsen i stk. 2« til: »Bestemmelsen i stk. 4« og »reglerne i stk. 1 og  

 stk. 2« ændres til »reglerne i stk. 2«.
§ 2 Bekendtgørelsen træder i kraft den 13. december 2000.
