 Forskudsvis udbetaling af børnebidrag fandtes at være betinget af, at  

 den bidragsberettigede afholdt udgifterne ved barnets forsørgelse.
Under hensyn til størrelsen af barnets egenindtægt fandt  

 ankestyrelsen, at der havde været grundlag for at afvise forskudsvis  

 udbetaling af bidrag fra det offentlige (* 1) REDEGØRELSE FOR SAGEN:
 En kvinde havde i forbindelse med skilsmisse fået forældremyndigheden over  

 2 børn, født henholdsvis 1966 og 1970.
I efteråret 1982 anmodede kvinden socialforvaltningen om forskudsvis  

 udbetaling af børnebidrag for det ældste barn for perioden 24. september 1982  

 til 24. marts 1983. Det blev oplyst, at barnet havde indtægt som arbejdsdreng  

 på 4.146 kr. månedlig, og at lønnen blev udbetalt fuldt ud på grund af  

 frikort.
Efter at frikortet var opbrugt, blev der udbetalt 2.100 kr.  

 månedlig.
Da indtægten oversteg 3 gange normalbidraget, meddelte  

 socialforvaltningen, at bidraget ikke kunne udlægges forskudsvis, men ville  

 blive søgt inddrevet hos den bidragspligtige.
 Over for amtsankenævnet anførte kvinden, at sønnen havde fået tilbudt en  

 læreplads til en løn på 1.700 kr. månedlig.
 AFGØRELSEN, DER KLAGES OVER:
 Amtsankenævnet pålagde socialforvaltningen at udbetale bidrag forskudsvis  

 for perioden 24. september 1982 til 24. marts 1983 og fra 24. marts 1983 til  

 24. september 1983. Nævnet begrundede sin afgørelse med, at § 21 i lov om  

 børnetilskud m.v. måtte forstås således, at den, der i medfør af § 18, stk.  

 2, i lov om børn retsstilling er berettiget til at indkræve bidraget, også er  

 berettiget til at begære dette udbetalt forskudsvis af det offentlige,  

 såfremt de øvrige i børnetilskudsloven fastsatte betingelser er opfyldt.
 I henhold til § 18, stk. 2, i lov om børns retsstilling er  

 forældremyndighedens indehaver berettiget til at indkræve bidraget, hvis den  

 pågældende afholder udgifterne ved barnets forsørgelse.
 efter de foreliggende oplysninger fandt nævnet, at ansøgeren uanset den  

 hjemmeboende søns indtægt måtte anses for berettiget til at indkræve bidraget  

 for tiden fra 24. september 1982 til 24. september 1983, og at hun derfor  

 også måtte anses for at have været berettiget til at begære bidraget udbetalt  

 forskudsvis af det offentlige.
 Amtsankenævnet henviste endvidere til en udtalelse fra justitsministeriet,  

 hvorefter det forhold, at et barn på bidragets forfaldsdag oppebærer  

 egenindtægt af en sådan størrelse, at statsamtet efter begæring ville træffe  

 afgørelse om bortfald af børnebidraget, efter justitsministeriet opfattelse  

 ikke i sig selv indebærer, at det kan lægges til grund, at den  

 bidragsberettigede ikke afholder udgifter til barnets forsørgelse.
 KLAGEN TIL ANKESTYRELSEN:
 Sagen blev anket af socialforvaltningen, som henviste til pkt. 46 i  

 socialministeriets cirkulære af 29. november 1978, der er gengivet nedenfor  

 under lovgrundlag.
 Forvaltningen anførte videre, at efter forvaltningens hidtidige praksis  

 blev forskudsvis udbetaling af bidrag til et barn afslået, når barnets  

 egenindtægt var større en 3 gange normalbidraget.
 SUPPLERENDE OPLYSNINGER EFTER ANKEN:
Over for ankestyrelsen henviste amtsankenævnet til den i 1969 foretagne  

 ændring af lov om offentlig forsorg, der var foranlediget af, at  

 børnetilskudsloven ville træde i kraft den 1. januar 1970 eller 1 år senere  

 end forudsat. Ændringen af forsorgslovens § 83, nr. 6, medførte, at det ikke  

 længere var en forudsætning for udbetaling af bidrag, at den  

 bidragsberettigede forsørgede barnet.
Efter nævnets opfattelse var der  

 herefter ikke lovmæssigt grundlag for at afslå forskudsvis udbetaling med den  

 begrundelse, at barnet måtte anses for at være i stand til at forsørge sig  

 selv, og derefter alligevel afkræve den den bidragspligtige bidraget.
 LOVGRUNDLAG:
 Efter børnetilskudslovens § 21 kan et bidrag til et barns underhold,  

 fastsat i henhold til lovgivningen om børns retsstilling, når det ikke  

 udbetales på forfaldsdagen, udbetales af det offentlige til den person, der  

 er berettiget til at indkræve bidraget.
I Socialministeriets cirkulære af 29. november 1978 om lov om børnetilskud  

 og andre familieydelser er det under pkt. 46 udtalt, at afgrænsningen af den  

 personkreds, der kan kræve bidragsforskud, fremgår af § 18, stk. 2, i lov om  

 børns retsstilling. efter denne bestemmelse tilkommer retten til at indkræve  

 bidraget den, der afholder udgifterne ved barnets forsørgelse, såfremt den  

 pågældende har forældremyndigheden over barnet eller lovligt har barnet i  

 pleje.
Har barnet indtægter, må adgangen til bidragsforskud afhænge af, om  

 barnet efter en bedømmelse i hvert enkelt tilfælde må anses for at være i  

 stand til at forsørge sig selv - således at det må antages, at den  

 bidragspligtige kunne få bidragsresolutionen ophævet, hvis pågældende rettede  

 henvendelse til overøvrigheden herom - eller om barnet fortsat modtager ikke  

 uvæsentlige tilskud til sin forsørgelse fra forældremyndighedens indehaver.
 ANKESTYRELSENS OVERVEJELSER OG AFGØRELSE:
Ankestyrelsen fandt, at udbetalingen af bidragsforskud, uanset den i 1969  

 gennemførte ændring af lov om offentlig forsorg, fortsat måtte anses for  

 betinget af, at den bidragsberettigede afholdt udgifterne ved barnets  

 forsørgelse.Ankestyrelsen henviste til børnetilskudslovens § 21 og § 18, stk.  

 2, i lov om børn retsstilling.
Ankestyrelsen henviste yderligere til, at  

 denne forståelse af de nævnte lovbestemmelser med hensyn til spørgsmålet om  

 adgangen til at kræve bidragsforskud ligeledes havde fundet udtryk i  

 socialministeriet cirkulære af 29. november 1978, ligesom man i den siden  

 børnetilskudslovens gennemførelse fulgte praksis ved afgørelse af konkrete  

 sager havde taget barnets indtægt i betragtning *) Efter oplysningerne om størrelsen af barnets indtægt fandt ankestyrelsen,  

 at der havde været grundlag for at afvise forskudsvis udbetaling af bidrag  

 fra det offentlige.
 Ankestyrelsen ændrede således amtsankenævnets afgørelse.
 (* 1) Der henvises til meddelelser fra socialministeriet nr. 1/1972 og nr.  

 4/1974.
