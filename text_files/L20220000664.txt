Bekendtgørelse om anvendelsen af dobbeltbeskatningsoverenskomst af 12. september 1989 mellem de nordiske lande for så vidt angår skatter af arv og gaver I tilslutning til Skatteministeriets bekendtgørelse nr. 115 af 11. november 1992, Lovtidende C, meddeles følgende:
 Norge opsagde den 6. juni 2014 overenskomst af 12. september 1989 mellem Danmark, Finland, Island, Norge og Sverige til undgåelse af dobbeltbeskatning for så vidt angår skatter af arv og gaver, da sådanne skatter ikke længere eksisterer i Norge.
 Overenskomsten finder fortsat anvendelse mellem Danmark, Finland og Island.
