Nr LSF 83 Forslag til Lov om ændring af lov om folkeskolen (Betaling for lejrskoler  

 og skolerejser m.v.) Fremsat af undervisningsministeren (Margrethe Vestager) den 6. maj 1998 Vedtaget ved tredjebehandling den 25. juni 1998 Lov nr. 488 af 02/07/1998 § 1 I lov om folkeskolen, jf. lovbekendtgørelse nr. 561 af 25. juni 1997, som  

 ændret ved § 41 i lov nr. 980 af 17. december 1997 og lov nr. 318 af 3. juni  

 1998, foretages følgende ændringer:
 1. I § 16 indsættes som stk. 7 og 8:
 »Stk. 7. Inden for skoleårets 200 dage, jf. § 15, stk. 1, kan  

 dele af undervisningen organiseres og tilrettelægges som ekskursioner uden  

 overnatning eller som lejrskoler med overnatning.
Stk. 8. Inden for skoleårets 200 dage, jf. § 15, stk. 1, kan  

 folkeskolen give mulighed for skolerejser med overnatning som et alternativ  

 til den almindelige undervisning.« 2. I § 40, stk. 4, indsættes som 2. pkt.:
»Kommunalbestyrelsen kan til skolebestyrelsen delegere beføjelsen til  

 at kræve, at den enkelte elevs forældre sørger for elevens forplejning under  

 ekskursioner, jf. § 50, stk. 8, 1. pkt., og at forældrene skal betale for  

 elevernes forplejning under lejrskoler og skolerejser, jf. § 50, stk. 8, 2.  

 pkt., samt til at træffe beslutning om dækning af øvrige udgifter til  

 ekskursioner, lejrskoler og skolerejser, jf. § 50, stk. 9, 2. pkt.« 3. I § 50 indsættes som stk. 6-10:
 »Stk. 6 . Kommunen dækker alle udgifter, hvis afholdelse er  

 en forudsætning for gennemførelsen af ekskursioner og lejrskoler efter § 16,  

 stk. 7, jf. dog stk. 8.
 Stk. 7 . Kommunen afholder alle udgifter til lærernes deltagelse i  

 skolerejser efter § 16, stk. 8.
 Stk. 8 . Kommunalbestyrelsen kan kræve, at den enkelte elevs  

 forældre sørger for elevens forplejning under ekskursioner.  

 Kommunalbestyrelsen kan kræve betaling af forældrene til dækning af  

 udgifterne til elevernes forplejning under lejrskoler og skolerejser.  

 Betalingen fastsættes under hensyn til et anslået normalt sparet  

 hjemmeforbrug.
 Stk. 9. Klassens elever og forældre kan, eventuelt i samarbejde  

 med skolen, ved fælles indsamling eller på anden måde i fællesskab  

 tilvejebringe midler til dækning af udgifter, der ikke dækkes af kommunen  

 efter stk. 6-8. Kommunen kan dække øvrige udgifter.
Stk. 10 . Den enkelte elevs ret til deltagelse i arrangementer  

 efter § 16, stk. 7 og 8, kan ikke betinges af erlæggelse af et beløb eller en  

 anden ydelse.« § 2 Stk. 1 . Loven træder i kraft den 1. august 1998.
 Stk. 2. Ydelser, som forældre eller andre før lovens ikrafttræden  

 gyldigt har erlagt eller givet tilsagn om at ville betale, kan anvendes som  

 aftalt til ekskursioner, lejrskoler og skolerejser.
Oprindeligt fremsat forslag § 1 I lov om folkeskolen, jf. lovbekendtgørelse nr. 561 af 25. juni 1997, som  

 ændret ved § 41 i lov nr. 980 af 17. december 1997, foretages følgende  

 ændringer:
 1. I § 16 indsættes som stk. 7 og 8 :
 » Stk. 7. Inden for skoleårets 200 dage, jf. § 15, stk. 1, kan  

 dele af undervisningen organiseres og tilrettelægges som ekskursioner uden  

 overnatning eller som lejrskoler med overnatning.
 Stk. 8. Inden for skoleårets 200 dage, jf. § 15, stk. 1, kan  

 folkeskolen give mulighed for skolerejser med overnatning som et alternativ  

 til den almindelige undervisning.«.
 2. I § 40, stk. 4 , indsættes som 2. pkt. :
 »Kommunalbestyrelsen kan til skolebestyrelsen delegere beføjelsen til  

 at kræve, at den enkelte elevs forældre sørger for elevens forplejning under  

 ekskursioner, jf. § 50, stk. 8, 1. pkt., og at forældrene skal betale for  

 elevernes forplejning under lejrskoler og skolerejser, jf. § 50, stk. 8, 2.  

 pkt., samt til at træffe beslutning om dækning af øvrige udgifter til  

 ekskursioner, lejrskoler og skolerejser, jf. § 50, stk. 9, 2. pkt.«.
 3. I § 50 indsættes som stk. 6-10 :
 » Stk. 6 . Kommunen dækker alle udgifter, hvis afholdelse er  

 en forudsætning for gennemførelsen af ekskursioner og lejrskoler efter § 16,  

 stk. 7, jf. dog stk. 8.
 Stk. 7 . Kommunen afholder alle udgifter til lærernes deltagelse i  

 skolerejser efter § 16, stk. 8.
 Stk. 8 . Kommunalbestyrelsen kan kræve, at den enkelte elevs  

 forældre sørger for elevens forplejning under ekskursioner.  

 Kommunalbestyrelsen kan kræve betaling af forældrene til dækning af  

 udgifterne til elevernes forplejning under lejrskoler og skolerejser.  

 Betalingen fastsættes under hensyn til et anslået normalt sparet  

 hjemmeforbrug.
 Stk. 9. Klassens elever og forældre kan, eventuelt i samarbejde  

 med skolen, ved fælles indsamling eller på anden måde i fællesskab  

 tilvejebringe midler til dækning af udgifter, der ikke dækkes af kommunen  

 efter stk. 6-8. Kommunen kan dække øvrige udgifter.
 Stk. 10 . Den enkelte elevs ret til deltagelse i arrangementer  

 efter § 16, stk. 7 og 8, kan ikke betinges af erlæggelse af et beløb eller en  

 anden ydelse.«.
§ 2 Stk. 1 . Loven træder i kraft den 1. august 1998.
 Stk. 2. Ydelser, som forældre eller andre før lovens ikrafttræden  

 gyldigt har erlagt eller givet tilsagn om at ville betale, kan anvendes som  

 aftalt til ekskursioner, lejrskoler og skolerejser.
Bemærkninger til lovforslaget Almindelige bemærkninger 1. Baggrund for forslaget Formålet med dette lovforslag er at præcisere forholdene vedrørende  

 ekskursioner, lejrskoler og skolerejser og forældres betaling herfor.
Ifølge grundlovens § 76 har alle børn i den undervisningspligtige alder  

 ret til fri undervisning i folkeskolen.
Endvidere fremgår det af  

 folkeskolelovens § 2, stk. 1, at » Folkeskolen er en kommunal  

 opgave.
Kommunalbestyrelsen har ansvaret for, at alle børn i kommunen sikres  

 vederlagsfri undervisning i folkeskolen.« Retstilstanden er således i dag, at al undervisning i folkeskolen som  

 udgangspunkt skal være gratis.
Endvidere skal de nødvendige  

 undervisningsmidler stilles vederlagsfrit til rådighed for eleverne, jf.  

 lovens § 19, stk. 1.
 Det udtales direkte i lovens § 49, at alle udgifter til folkeskolens  

 undervisning påhviler kommunerne, for så vidt der ikke er udtrykkelig  

 lovhjemmel for, at udgifterne helt eller delvis påhviler staten, amtskommunen  

 eller andre.
 Deltagerbetaling omhandles i lovens § 50, hvorefter kommunalbestyrelsen  

 kan kræve betaling for deltagelse i den undervisning og de aktiviteter, der  

 nævnes i lovens § 3, stk. 3, stk. 5, og stk. 6. Der kan således kræves  

 betaling af forældre til elever, som deltager i undervisning i fritiden efter  

 § 3, stk. 3, af voksne, som deltager i folkeskolens undervisning efter § 3,  

 stk. 5, og af deltagere i kulturcenteraktiviteter efter § 3, stk. 6.
Herudover har der været rejst spørgsmål om, i hvilket omfang folkeskolen  

 kan forestå arrangementer, hvor elever eller forældre betaler et nærmere  

 aftalt beløb.
Her tænkes alene på arrangementer, som er et alternativ til  

 undervisningen, og som det er frivilligt for eleverne at deltage i.
Tidligere fremgik det direkte af folkeskoleloven, at undervisningen i en  

 klasse midlertidigt kunne indstilles i et timetal svarende til højst 10 dage  

 årligt på 1.-7. klassetrin, 20 skoledage på 8. klassetrin og 30 skoledage på  

 9. klassetrin med henblik på elevernes deltagelse i lejrskoleophold,  

 skolerejser, udsendelse i praktik og lignende.
I 10. klasse kunne skoledage  

 anvendes til sådanne formål efter behov.
Denne bestemmelse udgik i forbindelse med vedtagelsen af folkeskoleloven,  

 jf. lov nr. 509 af 30. juni 1993, hvilket skete som led i forøgelsen af den  

 enkelte skoles kompetence til at kunne foretage en fleksibel organisering og  

 tilrettelæggelse af undervisningen.
Folkeskoleloven giver i dag mulighed for  

 som hidtil at kunne anvende dele af undervisningstiden til lejrskoler og  

 skolerejser mv.
I hvilket omfang man ønsker at gøre brug af disse muligheder,  

 afgøres af den enkelte skole inden for de mål og rammer, som  

 kommunalbestyrelsen har fastsat for kommunens skolevæsen, og inden for de  

 principper, som skolebestyrelsen på den enkelte skole har vedtaget.
Folkeskoleloven angiver ikke direkte, hvad der skal forstås ved  

 undervisning.
For så vidt angår størstedelen af de aktiviteter og de dermed  

 forbundne udgifter, som er omfattet folkeskolens kerneydelser, er der ikke  

 tvivl om, at aktiviteterne må betegnes som undervisning eller være så tæt  

 knyttet hertil, at der må være tale om undervisningsrelaterede udgifter,  

 eller udgifter, der er en forudsætning for undervisningen, og at de skal være  

 vederlagsfri for forældrene.
Det gælder fx udgifter til skolens bygninger,  

 opvarmning, materialer, der ved skolens foranstaltning anvendes i  

 undervisningen mv.
På den anden side er der fornødenheder, der også i en vis forstand er  

 undervisningsrelaterede, eller som i øvrigt er en forudsætning for, at eleven  

 kan deltage i undervisningen, men hvor der er en årelang praksis for, at  

 forældrene selv sørger for det fornødne.
Det gælder fx den daglige  

 forplejning i undervisningstiden, jf. folkeskolelovens § 40, stk. 2, nr. 7,  

 skriveredskaber, gymnastiktøj mv. og befordring til og fra skole, i det  

 omfang kommunalbestyrelsen ikke er forpligtet til at sørge for befordring  

 iht. reglerne herom.
Herudover er der en årelang praksis for, at skolerne i undervisningstiden  

 kan tilrettelægge udflugter og rejser i ind- og udland, der i større eller  

 mindre omfang er et led i eller har tilknytning til undervisningen.
Skolernes  

 rejseaktiviteter har imidlertid givet anledning til tvivl om, hvorvidt rejsen  

 skulle være vederlagsfri for forældrene.
For dette synspunkt taler, at rejsen  

 er et led i undervisningen.
Imod synspunktet taler, at rejsen er et  

 frivilligt alternativ til den ordinære undervisning og derfor ikke  

 nødvendigvis skal være vederlagsfri for forældrene.
Spørgsmålet har tidligere været behandlet i dels en udtalelse afgivet af  

 Folketingets Ombudsmand i 1980 (Folketingets Ombudsmands beretning for 1980,  

 side 345), dels en dom afsagt af Højesteret i 1983 (Ugeskrift for Retsvæsen  

 1983, side 871). Udtalelsen og dommen drejede sig begge om et tilfælde, hvor  

 en kommune havde opkrævet 2 kr. pr. elev til dækning af udgiften til entre m.  

 v. i forbindelse med en udflugt for 2 klasser til Zoologisk Have i København.  

 Folketingets Ombudsmand fandt det utilfredsstillende, at der ikke i  

 folkeskoleloven var taget klarere stilling til spørgsmålet om  

 forældrebetaling.
Han fandt dog ikke at have tilstrækkeligt grundlag for at  

 kritisere Undervisningsministeriets opfattelse, hvorefter det var overladt  

 til de lokale skolemyndigheder at afgøre, hvorledes lejrskoleophold og  

 skolerejser skal finansieres.
Højesterets dom gav kommunen medhold i, at  

 beløbet kunne opkræves.
Senest har Folketingets Ombudsmand i anledning af en henvendelse  

 vedrørende deltagerbetaling til lejrskoler og skolerejser mv. i en  

 redegørelse af 20. november 1997 blandt andet udtalt, at der har kunnet  

 rejses berettiget tvivl om, hvorvidt forældrebetaling har haft den fornødne  

 hjemmel i alle de i denne sag beskrevne tilfælde fra praksis.
Ombudsmanden  

 finder, at en skole efter gældende ret som udgangspunkt er berettiget til at  

 modtage bidrag, der betales på frivillig basis af forældre eller andre - også  

 bidrag til dækning af lejrskoleophold, sprogrejser mv. - samt at der ikke  

 kræves lovhjemmel til at opkræve mindre beløb til dækning af udgifter  

 relateret direkte til den enkelte elevs deltagelse i lejrskoler mv.
Der må  

 dog foretages en nærmere vurdering af, om modtagelsen, henholdsvis  

 opkrævningen, er betænkelig i det enkelte tilfælde, for de frivillige bidrags  

 vedkommende navnlig af, om de under hensyn til størrelse, betalingstidspunkt,  

 betalingsmåde og vilkår for modtagelse vil kunne fremtræde som betaling for  

 ikke sagligt begrundede særydelser.
 På baggrund af Ombudsmandens redegørelse har Undervisningsministeriet i et  

 brev af 19. januar 1998 til kommunalbestyrelser og amtsråd vedrørende praksis  

 efter den gældende lovgivning blandt andet anbefalet, at det klart kommer til  

 at fremgå, hvornår der er tale om ekskursioner, lejrskoler og lign., som er  

 en del af undervisningen, og hvornår der er tale om skolerejser mv., som er  

 et alternativ til undervisningen, og hvor elevernes deltagelse er frivillig.
For så vidt angår skolerejser mv. har ministeriet endvidere anbefalet, at  

 det klart skal fremgå, at såfremt en elevs deltagelse i en skolerejse mv.  

 forudsætter betaling fra forældrene, skal forældrenes betaling hvile på et  

 frivilligt grundlag, og frivilligheden skal være både åbenbar og reel,  

 således at ingen forældre skal føle sig forpligtet til at lade deres børn  

 deltage i skolerejser mv., der indebærer forældrebetaling.
Ministeriet har  

 også gjort opmærksom på betydningen af, at de elever, der ikke deltager i en  

 skolerejse mv., som det er frivilligt for eleverne at deltage i, får et  

 passende undervisningstilbud i mellemtiden, og af, at undervisningstiden før  

 og efter en frivillig skolerejse mv. ikke anvendes til forberedelse og  

 efterbehandling af rejsen, hvilket vil være til ulempe for de elever, der  

 ikke deltager.
 Undervisningsministeriet har endelig anbefalet, at skolerne begrænser  

 deres rejseaktiviteter til et omfang, som er rimeligt og fornuftigt, så  

 tilbudet bliver socialt forsvarligt, og at skolerne giver mulighed for, at  

 elever ikke udelukkes fra deltagelse udelukkende af økonomiske grunde.
 Ombudsmanden har imidlertid i sin redegørelse henstillet, at ministeriet  

 tager initiativ til en ændring af folkeskoleloven med henblik på at få  

 præciseret, om og i hvilket omfang forældrene kan afkræves betaling for de  

 omhandlede udgifter.
2. Lovforslagets formål og opbygning Organisering og finansiering Forslaget behandler - opdelt på to typer aktiviteter - i § 1, nr. 1,  

 spørgsmålet om skolernes adgang til fortsat at kunne arrangere sådanne  

 aktiviteter; det vil sige dels organisere og tilrettelægge dele af  

 undervisningen som ekskursioner og lejrskoler, dels give eleverne mulighed  

 for skolerejser som et alternativ til undervisningen.
 § 1, nr. 2, vedrører muligheden for at delegere kompetencen til at træffe  

 beslutninger om finansieringen af ekskursioner, lejrskoler og skolerejser.
 Herefter behandles - med samme opdeling - i § 1, nr. 3, spørgsmålet om  

 finansieringen af disse aktiviteter.
Organisering Behovet for en mere klar lovregel søges imødekommet med dette lovforslag.  

 Lovforslagets opbygning tager udgangspunkt i den erfaring, at rejser i  

 skoletiden i praksis falder i to grupper, dels ekskursioner og lejrskoler  

 dels skolerejser, som normalt adskiller sig fra hinanden for så vidt angår  

 initiativet til rejsen, rejsens formål, grad af sammenhæng med den øvrige  

 undervisning, spørgsmålet om mødepligt for den enkelte elev og rejsens  

 finansiering.
Det er derimod ikke muligt at afgrænse de to grupper ud fra et  

 geografisk kriterium; begge typer af arrangementer kan for eksempel foregå  

 enten i Danmark eller i udlandet.
I dette forslag betegnes arrangementer,  

 hvor der er mødepligt for eleverne, som ekskursioner og lejrskoler, medens  

 rejser, som er frivillige for eleverne, betegnes som skolerejser.
Ekskursioner Inden for de af skolebestyrelsen fastsatte principper og efter forslag fra  

 klassens lærere, elever og forældre vil det normalt være skolens leder, der  

 træffer beslutning om afholdelse af ekskursioner.
Ekskursioner kan strække  

 sig fra en enkelt lektion til hele dagen, men omfatter ikke overnatning.  

 Ekskursioner vil efter deres formål og indhold være inden for  

 folkeskolelovens rammer, og de kan være integreret i den samlede løbende  

 undervisning.
Da en ekskursion normalt er en del af den daglige undervisning,  

 vil forberedelsen og opfølgningen foregå i undervisningstiden, og der vil  

 være mødepligt for eleverne.
Lejrskoler Normalt vil det være kommunalbestyrelsen, skolens leder og  

 skolebestyrelsen, der træffer beslutning om, hvorvidt, i hvilket omfang og på  

 hvilket tidspunkt undervisningen kan tilrettelægges og organiseres som  

 lejrskoler.
Lejrskoler vil efter deres formål og indhold være et sædvanligt  

 led i undervisningen af den pågældende klasse eller lignende, og de er  

 integrerede i den samlede, løbende undervisning.
Lejrskoler vil omfatte  

 mindst en overnatning.
Da en lejrskole er en del af den daglige undervisning,  

 vil forberedelsen og opfølgningen foregå i undervisningstiden, og der vil  

 være mødepligt for eleverne.
Skolerejser Normalt vil det her være klassens lærere, elever og forældre, der stiller  

 forslag om afholdelse af en skolerejse og ansøger om kommunal medfinansiering  

 inden for de givne rammer.
Det er kommunalbestyrelsen eller skolens leder,  

 der godkender forslag om gennemførelse af en skolerejse.
Skolerejser er et  

 skolebaseret supplement til den almindelige undervisning.
Det indebærer, at  

 formålet med skolerejsen skal være inden for folkeskolelovens rammer uden at  

 være en integreret del af den klasse- eller holdbaserede undervisning.
Der  

 tænkes her på rejser i ind- og udland, hvor elevernes deltagelse ikke er en  

 nødvendig forudsætning for at kunne følge klassens eller holdets løbende  

 undervisning.
Alle elever, som rejsen retter sig imod, har ret til at deltage  

 i arrangementet.
Dette gælder, uanset om eleven eller dennes forældre har  

 medvirket til at dække de udgifter, der ikke dækkes af kommunale midler.
 Sådanne rejser, som det er frivilligt for eleverne at deltage i, betegnes  

 som skolerejser, og de forudsættes at omfatte mindst en overnatning.
 Ministeriet vil i en kommende vejledning give nærmere eksempler på rejser,  

 der efter ministeriets opfattelse må betragtes som en integreret del af  

 undervisningen (lejrskoler), og rejser, der i øvrigt må betragtes som  

 værdifulde set i relation til folkeskolens samlede formål med elevernes  

 skolegang (skolerejser).
Anden rejseaktivitet Hvis lærere, elever og eventuelt forældre ønsker at tage på en fælles  

 rejse, som hverken har et undervisningsmæssigt formål eller har tilknytning  

 til skolens virksomhed, skal rejsen foregå uden for undervisningstiden og på  

 helt privat basis.
Sådanne rejser er skolen uvedkommende.
Finansiering I medfør af lovens § 40, stk. 2, nr. 1, træffer kommunalbestyrelsen  

 beslutning om bevillinger til skolevæsenet og økonomiske rammer for den  

 enkelte skole.
Kommunalbestyrelsen kan herunder beslutte, i hvilket omfang og  

 inden for hvilke økonomiske begrænsninger der kan afholdes udgifter til  

 ekskursioner, lejrskoler og skolerejser.
Kommunalbestyrelsen beslutter, i  

 hvilket omfang disse udgifter skal afholdes af den enkelte skoles budget.
Ved beslutningen om at ville gennemføre skolerejser, der er betinget af  

 ikke kommunale midler, må der tages højde for de således fastsatte økonomiske  

 rammer.
Der må ved afgørelserne på den enkelte skole vedrørende gennemførelse  

 af skolerejser derfor tages hensyn til, om finansieringen er sikret.
Dette  

 medfører, at den endelige gennemførelse af en rejse, uanset om den har været  

 planlagt i længere tid, vil kunne komme til at afhænge af, om der er penge  

 til formålet på den relevante del af budgettet, når beslutningen endeligt  

 træffes.
Som det fremgår af bestemmelserne, vil der - bortset fra ekskursioner -  

 kunne opkræves en vis individuel betaling, som modsvarer et sparet  

 privatforbrug til forplejning, ligesom der vil blive mulighed for at supplere  

 kommunens betaling til aktiviteterne med frivilligt indsamlede midler eller  

 lignende.
En indsamling kan for eksempel have form af bidrag over længere tid  

 til en »klassekasse«.
Det bør efter Undervisningsministeriets  

 opfattelse tilstræbes, at modtagelse af bidrag fra indsamlinger og fælles  

 arrangementer mv. organiseres på en sådan måde, at ingen elever eller  

 forældre føler sig mindre værdige.
Midlerne kan efter aftale benyttes til at  

 afholde visse fælles udgifter for klassen.
3. Administrative og økonomiske konsekvenser for det offentlige Forslaget har ingen administrative konsekvenser for det offentlige.
Der er  

 optaget forhandlinger med de kommunale parter om forslagets økonomiske  

 konsekvenser.
Undervisningsministeriet skønner, at forslaget ikke har  

 økonomiske konsekvenser.
4. Administrative og økonomiske konsekvenser for erhvervslivet Forslaget har hverken administrative eller økonomiske konsekvenser for  

 erhvervslivet.
5. Miljømæssige konsekvenser Forslaget har ingen miljømæssige konsekvenser.
6 . Forholdet til EU-retten Forslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1.
Ekskursioner og lejrskoler Med forslaget til § 16, stk. 7, bliver det blive præciseret, at dele af  

 undervisningen som hidtil kan organiseres og tilrettelægges som ekskursioner  

 og lejrskoler i såvel ind- som udland.
Dette er arrangementer, hvor der er  

 mødepligt.
Såvel ekskursioner som lejrskoler er i overensstemmelse med reglen om  

 mødepligt en integreret del af undervisningen.
Arrangementets  

 undervisningsforløb kan af samme grund forberedes og efterbehandles i  

 undervisningstiden.
Ekskursioner omfatter ikke overnatning og berører således  

 kun en enkelt dag, hvorimod lejrskoler berører mere end en dag, idet de  

 omfatter overnatning.
Som eksempel på de aktiviteter, der hører hjemme i  

 denne kategori, kan nævnes sprog- eller udvekslingsrejser arrangeret for hele  

 klasser eller hold, i hvis undervisning arrangementet indgår som et  

 integreret led.
Kommunalbestyrelsen fastsætter iht. lovens § 40, stk. 1, nærmere mål og  

 rammer, herunder også økonomiske rammer, for skolernes virksomhed.
Det  

 indebærer, at kommunalbestyrelsen bør træffe beslutning om, i hvilket omfang  

 den enkelte skole kan organisere og tilrettelægge dele af undervisningen som  

 ekskursioner og lejrskoler.
Skolebestyrelsen fastsætter iht. lovens § 44,  

 stk. 2, nr. 5, inden for de givne rammer principper for disse aktiviteter.
Ekskursioner og lejrskoler er som nævnt en integreret del af  

 undervisningen med normal mødepligt for eleverne.
I særlige tilfælde vil en  

 skoleleder dog kunne imødekomme en ansøgning om, at en elev ikke deltager.
I  

 et sådant tilfælde tilrettelægger skolen anden undervisning i perioden.
Skolerejser Med forslaget til § 16, stk. 8, vil der blive skabt udtrykkelig hjemmel  

 til, at folkeskolen som et alternativ til den almindelige undervisning kan  

 give eleverne mulighed for skolerejser.
Skolerejser er et skolebaseret alternativ til den almindelige  

 undervisning.
Det indebærer, at formålet med rejsen skal ligge inden for  

 folkeskolens rammer uden at være en integreret del af den almindelige klasse-  

 eller holdbaserede undervisning.
Der tænkes her på rejser i ind- og udland,  

 hvor elevernes deltagelse ikke er en nødvendig forudsætning for at kunne  

 følge den løbende undervisning.
Som eksempel kan nævnes en rejse for skolens  

 kor til en sangkonkurrence i udlandet eller en kulturrejse til en storby for  

 en klasse eller et hold.
Deltagelse i en skolerejse er frivillig for  

 eleverne.
For de elever, der ikke deltager i rejsen, tilrettelægger skolen  

 alternativ undervisning.
Hvis elever på 8.-10. klassetrin ønsker et praktikophold i henhold til  

 lovens § 9, stk. 4, uden for lokalområdet, vil dette tillige være omfattet af  

 bestemmelsen.
Det gælder fx, hvis en elev ikke ønsker at modtage skolens  

 tilbud om praktik i lokalområdet, men i stedet ønsker at komme i praktik  

 fjernt fra hjemmet, hvor der kan blive tale om såvel lange transportafstande  

 som ophold og forplejning.
Kommunalbestyrelsen fastsætter iht. lovens § 40, stk. 1, nærmere mål og  

 rammer for skolernes virksomhed.
Det indebærer, at kommunalbestyrelsen bør  

 træffe beslutning om, på hvilke betingelser den enkelte skole vil kunne give  

 eleverne mulighed for skolerejser som alternativ til den almindelige  

 undervisning.
Kommunalbestyrelsen vil således kunne træffe beslutning om  

 rejsernes antal og varighed samt udgiftsniveauet for de pågældende rejser.  

 Skolebestyrelsen fastsætter iht. lovens § 44, stk. 2, nr. 5, endvidere  

 principper herfor inden for de af kommunalbestyrelsen fastsatte rammer.
 Med hensyn til spørgsmålet om betaling for ekskursioner og lejrskoler samt  

 for skolerejser henvises til forslaget til § 50 og bemærkningerne hertil.
 Til nr. 2.
Ifølge forslaget til nr. 3 kan kommunalbestyrelsen træffe beslutning om,  

 hvorvidt forældrene skal sørge for elevernes forplejning under ekskursioner,  

 og afholde udgifterne til elevernes forplejning under lejrskoler og  

 skolerejser mv.
Kommunalbestyrelsen kan ligeledes efter nr. 2 træffe  

 beslutning om, hvorvidt den vil lade den enkelte skolebestyrelse træffe  

 beslutning herom.
Endvidere vil kommunalbestyrelsen kunne træffe beslutning  

 om den offentlige betaling til arrangementerne.
Også denne kompetence kan  

 ifølge nr. 2 delegeres til skolebestyrelsen.
Ifølge § 41a i lov om kommunernes styrelse, jf. lovbekendtgørelse nr. 59  

 af 29. januar 1998, skal beslutning om fastsættelse af betaling fra borgere  

 for ydelser fra kommunale forsyningsvirksomheder og for benyttelse af sociale  

 institutioner og ordninger m.v. samt skolefritidsordninger træffes af  

 kommunalbestyrelsen.
Der kunne opstå tvivl om, hvorvidt dette  

 delegationsforbud omfatter de beslutninger, som vil blive taget vedrørende  

 betaling for ekskursioner og lejrskoler samt skolerejser, der indføres ved  

 lovændringen.
For at undgå, at der opstår tvivl herom, er der i forslaget  

 udtrykkeligt i et nyt 2. pkt. i lovens § 40, stk. 4, anført, at denne  

 kompetence kan delegeres.
Der er ikke herved søgt foretaget en afgrænsning  

 af, om anden kompetence inden for skoleområdet end den her omhandlede og den  

 kompetence til fastsættelse af betaling for skolefritidsordninger, der  

 udtrykkeligt nævnes i kommunestyrelsesloven, er omfattet af  

 delegationsforbuddet.
 Til nr. 3.
Udgifter i forbindelse med ekskursioner og lejrskoler Forslaget præciserer, at alle udgifter i forbindelse med ekskursioner og  

 lejrskoler, hvis afholdelse er en nødvendig forudsætning for aktiviteten,  

 dvs. udgifter til ophold, transport, entreudgifter o.lign., fuldt ud skal  

 afholdes af kommunen.
Dette følger allerede af lovens § 2, hvorefter kommunalbestyrelsen har  

 ansvaret for, at alle børn i kommunen sikres vederlagsfri undervisning i  

 folkeskolen.
Forslaget indebærer på den anden side, at kommunalbestyrelsen  

 får en direkte hjemmel til at kunne træffe bestemmelse om, at forældre skal  

 betale for deres børns forplejning på lejrskoler og skolerejser.
Betalingen  

 vil få karakter af en - evt. forudbetalt - refusion af de kommunalt afholdte  

 udgifter hertil.
Forældrenes udgift hertil må dog ikke være højere, end hvad  

 en familie normalt har for et barn i den pågældende periode.
Det oplyses fx i  

 Forbrugerstyrelsens Familiebudget i Råd & Resultater nr. 8 1997, at et  

 »rimeligt forbrug« til mad og drikke for far, mor og barn pr. måned  

 udgør 4.683 kr.
På denne baggrund vil den normale daglige besparelse pr. barn  

 formentlig kunne skønnes til 30 - 50 kr. pr. døgn.
 Forslaget om, at forældrene kan pålægges at afholde udgifterne til deres  

 børns forplejning, anses ikke at være i modstrid med reglen i grundlovens §  

 76 om, at alle børn i den undervisningspligtige alder har ret til fri  

 undervisning i folkeskolen.
Det har altid været forudsat, at forældre afholder udgifterne til børnenes  

 daglige madpakke, gymnastiktøj og skriveredskaber mv.
Udgifter til den  

 almindelige daglige forplejning er ikke i strid med kravet om udgiftsfri  

 undervisning.
Det samme gælder den foreslåede regel, der pålægger forældre at  

 afholde udgifterne til forplejning på lejrskoler og skolerejser - navnlig når  

 udgifterne står i rimeligt forhold til de udgifter, familien under alle  

 omstændigheder ville have til barnets forplejning.
 Deltagelse i arrangementet vil imidlertid ikke kunne gøres betinget af, at  

 forældrene bidrager til udgifterne hertil.
Ud over betaling for forplejningen vil der ikke påhvile forældrene nogen  

 pligt til at bidrage økonomisk i forbindelse med en ekskursion eller en  

 lejrskole.
Der vil imidlertid intet være til hinder for, at forældrene eller  

 eleverne efter eget ønske yder en fælles indsats for at fremskaffe midler som  

 bidrag til dækning af udgifter, som kommunen ikke er forpligtet til at  

 afholde.
Her tænkes fx på tilfælde, hvor man samler ind eller afholder  

 aktiviteter, hvorved man tjener penge, der kan give eleverne mulighed for  

 nogle yderligere oplevelser på turen i den periode, der må betegnes som  

 elevernes fritid, som fx en biograf- eller teatertur, der ligger uden for  

 turens undervisningsmæssige formål.
 Endvidere vil der intet være til hinder for, at også andre vil kunne  

 bidrage til dækning af sådanne udgifter.
 Udgifter i forbindelse med skolerejser.
Efter forslaget til § 16, stk. 8, vil folkeskolen som et alternativ til  

 den almindelige undervisning kunne give eleverne mulighed for deltagelse i en  

 skolerejse.
Kommunen afholder ifølge forslaget til § 50, stk. 7, som minimum  

 alle udgifter, der vedrører lærernes deltagelse.
Der er intet til hinder for,  

 at kommunen betaler en større andel af udgifterne eller hele udgiften til  

 skolerejsen.
Afhængigt af de kommunale midlers andel af den samlede udgift  

 til skolerejsen vil det ligge som en forudsætning for rejsens gennemførelse -  

 eventuelt for dens gennemførelse på det ønskede niveau - at den resterende  

 del af udgifterne dækkes på anden måde.
 Ud over muligheden for at oprette klassekasser, vil forældre og elever,  

 evt. i samarbejde med skolen, kunne foretage fælles indsamlinger eller  

 gennemføre forskellige aktiviteter så som teaterforestillinger, cafe, mv.,  

 for på denne måde at tjene penge til turen.
 I forbindelse med indgåelse af aftale om tilvejebringelse af midler til  

 rejsen bør det samtidig aftales, hvorledes der skal forholdes med de  

 indsamlede midler, såfremt rejsen ikke bliver gennemført, eller såfremt  

 enkelte af de tilmeldte elever ikke deltager.
Til § 2 Da en del af skolerne allerede har indgået aftaler med forældrene om  

 betaling for rejser mv., som er planlagt afholdt efter lovens ikrafttræden,  

 foreslås det, at allerede planlagte aktiviteter kan gennemføres som aftalt.  

 Bestemmelsen angår alene tilfælde, hvor der foreligger en gyldig aftale med  

 forældrene.
Selv om der er indgået en gyldig aftale om betaling, vil en elevs  

 deltagelse i en rejse, hvor der er mødepligt, efter Undervisningsministeriets  

 opfattelse ikke kunne gøres betinget af, at forældrene bidrager til  

 udgifterne hertil.
Skriftlig fremsættelse (6. maj 1998) Undervisningsministeren (Margrethe Vestager):
 Jeg tillader mig herved for Det høje Ting at fremsætte:
 Forslag til lov om ændring af lov om folkeskolen. (Betaling for  

 lejrskoler og skolerejser m.v.).
(Lovforslag nr.
L 83).
 Hensigten med lovforslaget er at præcisere forholdene vedrørende  

 ekskursioner, lejrskoler og skolerejser i folkeskolen og forældrenes betaling  

 herfor.
 Forslaget indeholder en opdeling af folkeskolens rejseaktivitet i to  

 grupper - dels ekskursioner og lejrskoler, hvor der er mødepligt for  

 eleverne, dels skolerejser, der er frivillige for eleverne.
Med hensyn til betalingen for de nævnte aktiviteter indebærer forslaget - at kommunerne skal afholde alle udgifter, der er en nødvendig  

 forudsætning for gennemførelsen af ekskursioner og lejrskoler - at kommunerne som minimum skal afholde alle udgifter, der er forbundet  

 med lærernes deltagelse i skolerejser - at kommunalbestyrelsen kan beslutte, at forældrene selv skal sørge for  

 elevernes forplejning på lejrskoler og skolerejser svarende til et normalt  

 sparet hjemmeforbrug - at forældre og elever gennem fælles indsamling eller på anden måde i  

 fællesskab kan tilvejebringe midler til dækning af de udgifter, som ikke  

 dækkes af kommunen - at ingen elever kan udelukkes fra deltagelse i ekskursioner, lejrskoler  

 og skolerejser grundet manglende erlæggelse af penge eller andre ydelser.
 Forslaget bygger på en aftale mellem de parter, der står bag  

 folkeskoleloven af 1993.
 Forslaget er endvidere en opfølgning på en redegørelse fra Folketingets  

 Ombudsmand.
 Idet jeg i øvrigt henviser til lovforslaget med bemærkninger, tillader jeg  

 mig at anbefale lovforslaget til hurtig og velvillig behandling i Det høje  

 Ting.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 1. I § 16 indsættes som stk. 7 og 8:
 » Stk. 7. Inden for skoleårets 200 dage, jf. § 15, stk. 1, kan  

 dele af undervisningen organiseres og tilrettelægges som ekskursioner uden  

 overnatning eller som lejrskoler med overnatning.
 Stk. 8. Inden for skoleårets 200 dage, jf. § 15, stk. 1, kan  

 folkeskolen give mulighed for skolerejser med overnatning som et alternativ  

 til den almindelige undervisning.«.
 § 16. Den ugentlige undervisningstid for eleverne er mindst:
 1) 20 timer i børnehaveklasse og på 1. og 2. klassetrin.
 2) 22 timer på 3. klassetrin.
3) 24 timer på 4. og 5. klassetrin 4) 26 timer på 6. og 7. klassetrin.
 5) 28 timer på 8.-10. klassetrin.
 Stk. 2. Undervisningsministeren kan fastsætte nærmere regler om  

 fravigelse af bestemmelsen i stk. 1.
 Stk. 3. Det ugentlige timetal for den obligatoriske undervisning  

 på 8. og 9. klassetrin, jf. § 5, stk. 2, må ikke overstige 25 timer.
 Stk. 4. Den daglige undervisningstid for eleverne må ikke  

 overstige:
 1) 5 timer i børnehaveklasse og på 1. og 2. klassetrin.
2) 6 timer på 3.-5. klassetrin 3) 7 timer på 6. og 7. klassetrin og 4) 8 timer på 8.-10. klassetrin.
 Stk. 5. Ved fastsættelsen af undervisningstiden efter stk. 1-4  

 regnes 45 minutters undervisning lig med 1 time.
 Stk. 6. Reglerne i stk. 1-5 omfatter ikke undervisningen i  

 fritiden efter § 3, stk. 3, eller supplerende undervisning efter § 5, stk. 6  

 og 7.
 2. I § 40, stk. 4 , indsættes som 2. pkt. :
 »Kommunalbestyrelsen kan til skolebestyrelsen delegere beføjelsen til  

 at kræve, at den enkelte elevs forældre sørger for elevens forplejning under  

 ekskursioner, jf. § 50, stk. 8, 1. pkt., og at forældrene skal betale for  

 elevernes forplejning under lejrskoler og skolerejser, jf. § 50, stk. 8, 2.  

 pkt., samt til at træffe beslutning om dækning af øvrige udgifter til  

 ekskursioner, lejrskoler og skolerejser, jf. § 50, stk. 9, 2. pkt.«.
§ 40. Kommunalbestyrelsen har det overordnede ansvar for kommunens  

 skolevæsen og påser, at alle undervisningspligtige børn i kommunen indskrives  

 i folkeskolen eller får en undervisning, der står mål med, hvad der  

 almindeligvis kræves i folkeskolen.
Kommunalbestyrelsen fastlægger mål og  

 rammer for skolernes virksomhed.
Kommunalbestyrelsen fører tilsyn med  

 skolernes virksomhed.
 Stk. 2. Kommunalbestyrelsen træffer beslutning om følgende:
 1) Bevillinger til skolevæsenet og økonomiske rammer for de enkelte  

 skoler.
2) Ansættelse og afskedigelse af ledere og lærere.
Beslutningerne om  

 ansættelse af ledere og lærere træffes efter udtalelse fra vedkommende  

 skolebestyrelse, jf. § 44, stk. 7.
 3) Skolestrukturen, herunder antallet af skoler og hver enkelt skoles  

 omfang med hensyn til klassetrin, specialundervisning og specialpædagogisk  

 bistand efter § 3, stk. 2, og § 4, stk. 2, undervisning i fritiden efter § 3,  

 stk. 3, og skolefritidsordning efter § 3, stk. 4. Beslutningerne træffes  

 efter indhentet udtalelse fra skolebestyrelserne ved de berørte skoler.
4) Kommunens inddeling i skoledistrikter.
Beslutninger om  

 distriktsændringer som følge af strukturændringer træffes efter indhentet  

 udtalelse fra skolebestyrelserne ved de berørte skoler.
 5) Rammer for klassedannelsen, elevernes timetal og specialundervisningen  

 m.v.
 6) Generelle retningslinjer for skolernes virksomhed efter § 3, stk. 5 og  

 6.
 7) Andre spørgsmål, der ikke er henlagt til de enkelte skoler, herunder  

 specialpædagogisk bistand efter § 4, stk. 1, henvisning til undervisning på  

 andre skoler, retningslinjer om indskrivning og optagelse, hel eller delvis  

 fri forplejning samt skolebiblioteksordningen i kommunen.
 Stk. 3. Kommunalbestyrelsen godkender skolernes læseplaner efter  

 forslag fra de enkelte skolebestyrelser.
Stk. 4. Kommunalbestyrelsen kan helt eller delvis delegere sine  

 beføjelser efter denne lov til skolebestyrelserne bortset fra de beføjelser, der følger af bevillings- og  

 arbejdsgiverkompetencen.
 3. § 50 indsættes som stk. 6-10:
 » Stk. 6 . Kommunen dækker alle udgifter, hvis afholdelse er  

 en forudsætning for gennemførelsen af ekskursioner og lejrskoler efter § 16,  

 stk. 7, jf. dog stk. 8.
 Stk. 7 . Kommunen afholder alle udgifter til lærernes deltagelse i  

 skolerejser efter § 16, stk. 8.
 Stk. 8 . Kommunalbestyrelsen kan kræve, at den enkelte elevs  

 forældre sørger for elevens forplejning under ekskursioner.  

 Kommunalbestyrelsen kan kræve betaling af forældrene til dækning af  

 udgifterne til elevernes forplejning under lejrskoler og skolerejser.  

 Betalingen fastsættes under hensyn til et anslået normalt sparet  

 hjemmeforbrug.
 Stk. 9. Klassens elever og forældre kan, eventuelt i samarbejde  

 med skolen, ved fælles indsamling eller på anden måde i fællesskab  

 tilvejebringe midler til dækning af udgifter, der ikke dækkes af kommunen  

 efter stk. 6-8. Kommunen kan dække øvrige udgifter.
 Stk. 10 . Den enkelte elevs ret til deltagelse i arrangementer  

 efter § 16, stk. 7 og 8, vil ikke kunne betinges af erlæggelse af et beløb  

 eller en anden ydelse.«.
 § 50. Kommunalbestyrelsen kan kræve betaling af:
 1) Forældre til elever, som deltager i undervisning i fritiden efter § 3,  

 stk. 3.
 2) Voksne, som deltager i folkeskolens undervisning efter § 3, stk. 5.
3) Deltagere i kulturcenteraktiviteter efter § 3, stk. 6 Stk. 2. Kommunalbestyrelsen opkræver betaling af forældre til  

 børn, der er optaget i en skolefritidsordning, jf. § 3, stk. 4.  

 Socialministeriets regler om betaling for ophold i dagtilbud for børn og unge  

 finder anvendelse ved ydelse af søskendemoderation til familier med mere end  

 et barn i skolefritidsordninger, daginstitutioner m.v., og i tilfælde af, at  

 en kommune beslutter at yde hel eller delvis friplads under hensyn til  

 forældrenes økonomiske forhold, eller hvor sociale eller pædagogiske forhold  

 gør sig gældende.
 Stk. 3 . Betaling efter stk. 1 og stk. 2 kan inddrives efter  

 reglerne om inddrivelse af personlige skatter.
 Stk. 4 . Har en person, der modtager kontanthjælp i henhold til  

 lov om social bistand, undladt at betale for skolefritidsordning, jf. § 3,  

 stk. 4, kan kommunalbestyrelsen tilbageholde den fremtidige månedlige  

 betaling i den fremtidige kontanthjælp.
 Stk. 5 . Restancer vedrørende betaling for skolefritidsordning kan  

 inddrives ved modregning i børnefamilieydelsen efter regler fastsat i lov om  

 en børnefamilieydelse.
