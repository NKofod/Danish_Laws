 I medfør af § 7 og § 19, stk. 3 i lov nr. 297 af 14. juni 1974 om  

 markedsføring fastsættes:
 § 1.  Ydes ved salg af varer eller ved udførelse af  

 arbejds- og tjenesteydelser rabat eller anden ydelse i form af mærker,  

 kuponer eller lignende til senere indløsning, er rabatmærkeudstederen pligtig  

 til at indløse mærkerne her i landet til deres pålydende værdi, når mærker  

 til et beløb af mindst 5,00 kr. kræves indløst.
 § 2.  Overtrædelse af denne bekendtgørelse straffes  

 med bøde, medmindre højere straf er forskyldt efter anden lovgivning.
 § 3.  Bekendtgørelsen træder i kraft den 1. november  

 1975.
 Handelsministeriet, den 14. maj 1975.
 Erling Jensen.
/P.
Thorell.
