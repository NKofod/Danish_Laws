 I medfør af luftfartslovens §§ 70 og 153, stk. 2, jf. lovbekendtgørelse  

 nr. 381 af 10. juni 1969, fastsættes efter bemyndigelse fra ministeriet for  

 offentlige arbejder følgende regler vedrørende tankning af luftfartøjer m.m.
1.Definitioner 1.1 APU (Auxiliary power unit) Særligt hjælpeaggregat installeret i visse luftfartøjer for produktion af  

 elektricitet og trykluft.
1.2 Dispenser Tankningskøretøj til overføring af brændstof fra hydrantanlæg eller  

 tankvogn til luftfartøj.
1.3 Hydrantanlæg Tankningsanlæg bestående af pumpesystem, rørsystem under jorden samt  

 system for udtag af brændstof på en eller flere  

 fly-parkeringspladser/tankningssteder.
1.4 Tankning Påfyldning eller tømning, helt eller delvis, af luftfartøjstanke samt  

 afprøvning af luftfartøjers tankningssystem, når prøven foregår i forbindelse  

 med tankning fra tankningskøretøj eller hydrantanlæg.
 Anm.: Tankning kan foregå fra tankningsanlæg, tromle eller dunk.
1.5 Tankningsanlæg Anlæg bestående af lagertank med pumpesystem og distributionsudstyr.
 Anm.: Tankningsanlæg kan være stationære som hydrantanlæg eller mobile som  

 tankningskøretøjer.
1.6 Tankningskøretøj Køretøj, der anvendes i forbindelse med tankning af luftfartøj  

 (tankvogn/dispenser).
1.7 Tankningsområde Område, inden for hvilket antændelige brændstofdampe kan forekomme.
1.8 Tryktankning Tankning, hvor brændstofslanger med kobling er tilsluttet luftfartøjet.
2. Gyldighedsområde 2.1 Disse bestemmelser gælder for tankning af civile luftfartøjer på dansk  

 område.
3. Generelle bestemmelser 3.1 Tankning må kun foretages eller ledes af en dertil kompetent person  

 instrueret af den, som har ansvaret for tankningsanlæggets drift.
 Medmindre andet er angivet i nærværende bestemmelser, er den, der forestår  

 tankningen, ansvarlig for, at denne foregår i overensstemmelse med  

 bestemmelserne og luftfartøjsførerens anvisninger.
 I de tilfælde, hvor tankning foregår uden medvirken af tankningspersonale,  

 har luftfartøjsføreren det fulde ansvar for tankningen.
 3.2 Anvisninger, der gives af luftfartsdirektoratet eller den stedlige  

 flyvepladsmyndighed, vil til enhver tid være at efterkomme.
 3.3 Indehaveren af et tankningsanlæg er ansvarlig for, at der findes et  

 system for brændstofkvalitetskontrol, at brændstoffet opfylder de angivne  

 specifikationer, samt at der foreligger instruks for tankningsanlæggets  

 drift.
 Tankningspersonel skal være instrueret vedrørende nedenstående, der  

 tillige skal indgå i en instruks til personalet.
 På flyvepladser, hvor tankning foretages af luftfartøjsføreren, skal  

 tankningsanlægget forsynes med opslag med udførlige instruktioner, der  

 angiver den korrekte procedure og markerer brandslukningsudstyrets placering.
4. Tankningsområdet og bestemmelser for dette 4.1 For at tilgodese sikkerheden under tankning af luftfartøjer fastsættes  

 de nedenfor angiven regler for det område, hvor antændelige brændstofdampe  

 kan forekomme, dvs. tankningsområdet.
 Tankningsområdet størrelse er afhængig af tankningens art (f.eks. tryk-  

 eller overvingstankning) og fremgår i princip af bilag 1.
 4.2 Medens tankning foregår, må kun personer, der er tjenstligt  

 beskæftiget ved luftfartøjet, opholde sig i tankningsområdet.
 Anm.: Vedrørende tankning med passagerer om bord, se pkt. 8.2 og 8.3.
 4.3 I tankningsområdet er kørsel og parkering kun tilladt for  

 tankningskøretøjer samt stationsudstyr, der er nødvendigt for luftfartøjets  

 betjening.
 4.4 I tankningsområdet er tobaksrygning og brug af åben ild forbudt.
 Arbejde, der kan forårsage gnistdannelse, må ikke finde sted.
5. Krav til tankningskøretøjer 5.1. Kun tankvogne og dispensers, for hvilke der foreligger  

 systemgodkendelse fra Statens Brandinspektion, må anvendes på flyvepladser.
5.2 Tankningskøretøjer, der anvendes på flyvepladser, skal opfylde de i  

 færdselslovgivningen fastsatte krav til udstyr og indretning m.v.
Statens  

 Bilinspektions godkendelse af køretøjerne skal foreligge.
 Færdselslovens bestemmelser om køretøjers største bredde, længde, vægt og  

 akseltryk gælder ikke for køretøjer, der alene anvendes på flyvepladser.
6. Krav til udstyr, der anvendes i tankningsområdet 6.1 Stationsudstyr, som drives af forbrændingsmotorer, må ikke stoppes  

 eller startes under tankning og må kun anvendes inden for tankningsområdet,  

 hvis det er forsynet med effektivt gnistfang.
 Opvarmningsaggregater skal være systemgodkendt af Statens Brandinspektion.
 6.2 Elektrisk udstyr, der anvendes inden for tankningsområdet, skal  

 opfylde kravene i stærkstrømsreglementets §§ 748-750.
 Udstyret skal holdes i forskriftsmæssig stand og må ikke til- eller  

 frakobles luftfartøjet under tankning.
7. Forholdsregler før og under tankning 7.1 Tankning må normalt ikke foretages, når luftfartøjets motor(er) er i  

 drift.
Med hensyn til undtagelser herfra henvises til pkt. 8.4 og 8.5.
 7.2 Tankningskøretøjer skal under tankning være således placeret, at de i  

 tilfælde af brand hurtigt og uhindret, uden baglæns kørsel, kan køres bort,  

 og således at personer, som befinder sig i tankningsområdet, uhindret kan  

 bringe sig i sikkerhed.
 7.3 Tankningskøretøjets parkeringsbremse skal være trukket an, inden  

 tankning påbegyndes.
 7.4 Før tankning påbegyndes, skal en eller to pulverslukkere med en samlet  

 kapacitet på mindst 12 kg eller CO2-slukkere med tilsvarende slukningseffekt  

 være anbragt let tilgængeligt fortrinsvis i vindsiden af luftfartøjet.
Anm.: Eftersyn m.v. af ildslukkere på flyvepladser skal mindst foretages  

 en gang om året, jf.
BL 3-2.
 7.5 Tankning må ikke påbegyndes, hvis det oplyses eller konstateres, at  

 luftfartøjets hjulbremser er unormalt opvarmede.
 7.6 Tankning må ikke påbegyndes, hvis luftfartøjets radaranlæg er i  

 funktion.
 7.7 Tankning skal undlades, når fare for lynnedslag foreligger.
 7.8 Inden tankning påbegyndes, skal det nøje kontrolleres, at følgende  

 elektrisk ledende forbindelser er etableret:
 Hvis der anvendes tragt ved tankningen, skal der være etableret elektrisk  

 ledende forbindelse fra mundstykket til både tragt og luftfartøjets  

 påfyldningsstuds.
 7.9 Ved tankning af luftfartøj i nærheden af andet luftfartøj med  

 igangværende jetmotor skal man være opmærksom på risikoen for brand,  

 eksplosion eller kraftige luftstrømme.
 7.10 Tankning med APU i drift er tilladt under forudsætning af, at den kan  

 afbrydes omgående, om det bliver nødvendigt, f.eks. ved brændstofspild.
 APU må ikke startes eller stoppes under tankning.
 7.11 Tankning skal udføres omhyggeligt, så brændstofspild undgås.  

 Indtræffer der på trods heraf spild af brændstof, skal den, der forestår  

 tankningen, træffe foranstaltninger til mindskelse af brandfaren og fjernelse  

 af brændstoffet.
 Er vedkommende ikke i stand hertil, skal flyvepladsens brand- og  

 redningstjeneste eller andet brandvæsen omgående tilkaldes.
8. Tankning under særlige forhold 8.1 Tankning i hangar Tankning i hangar kan finde sted, når følgende vilkår er opfyldt:
8.2 Tankning med passagerer om bord Før tankning med passagerer om bord påbegyndes, skal luftfartøjsføreren  

 påse, at følgende er opfyldt:
 For så vidt angår luftfartøjet parkeret i »nose-in docks«, skal  

 der, ud over den til »fingeren« tilsluttede dør, være yderligere en  

 dør åben forsynet med trappe.
 Luftfartøjer med nedfældelig agtertrappe kan tankes med denne trappe  

 optrukket, forudsat at udgangen hurtigt kan åbnes.
 Herudover påhviler det luftfartøjets samlede besætning omgående at  

 underrette tankningspersonalet, hvis der spores unormal forekomst af  

 brændstofdampe i passagerkabine eller cockpit.
 Ved meddelelse om unormal forekomst af brændstofdampe skal  

 tankningspersonalet omgående afbryde tankningen.
 Ved specialflyvninger med bevægelseshæmmede passagerer kan tankning med  

 passagerer om bord kun finde sted, når flyvepladsens brand- og  

 redningstjenste stiller sikkerhedsvagt under tankningen.
8.3 Passagerers af- og påstigning under tankning Ved passagerers af- og påstigning under tankning er luftfartøjsføreren  

 eller luftfartsforetagendets repræsentant ansvarlig for, at passagererne  

 ledes uden om tankningsområdet.
8.4 Tankning med motor i drift Flermotorede flyvemaskiner med en fuldvægt på 7500 kg eller mere kan  

 tankes med en motor i gang, når mulighed for opstart af motorer savnes på en  

 flyveplads.
 Følgende vilkår skal være opfyldt:
 8.5 Luftfartsdirektoratet kan give særlig tilladelse til tankning af andre  

 flyvemaskiner og helikoptere med motor i drift.
9. Dispensation Luftfartsdirektoratet kan i særlige tilfælde dispensere fra denne BL.
10. STRAF 10.1 Overtrædelse af nærværende bestemmelser straffes med bøde eller  

 hæfte.
Tilsidesættelse af anvisninger i medfør af pkt. 3.2 straffes i medfør  

 af § 149, stk. 7, 1. pkt., i lov om luftfart.
11. Ikrafttrædelse Disse bestemmelser træder i kraft den 15. juli 1978.
