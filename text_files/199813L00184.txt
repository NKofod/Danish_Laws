Vedtaget af Folketinget ved 3. behandling den 27. maj  

 1999 Forslag til Lov om færgefart § 1. Denne lovs formål er at sikre en effektiv  

 opfyldelse af samfundets behov for drift af færgeruter.
 Stk. 2. Ved drift af en færgerute forstås  

 udførelse af søtransport, hvor der regelmæssigt i henhold  

 til en fastsat fartplan befordres personer, køretøjer, gods  

 m.v. mellem to eller flere anløbssteder.
 § 2. Staten, amtskommuner og kommuner kan drive  

 færgeruter med henblik på opfyldelse af lovens formål.
 Stk. 2. Staten, vedkommende amtsråd og  

 kommunalbestyrelse kan indgå aftale om at yde andre betaling for  

 varetagelsen af samfundets behov for driften af en færgerute.
 Stk. 3. En aftale efter stk. 2 kan kun indgås,  

 når ingen operatør allerede driver færgerute mellem de  

 pågældende anløbssteder i henhold til en sådan  

 aftale.
 Stk. 4. Trafikministeren kan pålægge A/S  

 Storebæltsforbindelsen i et nærmere fastsat omfang at opretholde  

 en bilfærgerute mellem Sjælland og Jylland over Kattegat og en  

 bilfærgerute mellem Spodsbjerg og Tårs.
§ 3. Trafikministeren, vedkommende amtsråd og  

 kommunalbestyrelse kan give en operatør eneret til at drive  

 færgerute mellem nærmere angivne indenlandske anløbssteder  

 eller kyststrækninger, når 1)	hensynet til opretholdelse af en færgerute i særlig grad  

 taler derfor, 2)	ingen driver færgerute mellem de pågældende  

 anløbssteder eller kyststrækninger på almindelige  

 kommercielle markedsvilkår, 3)	ingen i forbindelse med udbud i henhold til § 4, stk. 2,  

 har meddelt den pågældende myndighed at ville drive  

 færgerute i et omfang som angivet i udbudsvilkårene på  

 almindelige kommercielle markedsvilkår og 4)	ingen driver færgerute mellem de pågældende  

 anløbssteder eller kyststrækninger i henhold til en aftale  

 omfattet af § 2, stk. 2, eller en aftale som følge af  

 pålæg i henhold til § 2, stk. 4.
 Stk. 2. Såfremt betingelserne i stk. 1, nr. 1, 3 og  

 4, er opfyldt, kan retten til at drive færgerute mellem nærmere  

 angivne indenlandske anløbssteder eller kyststrækninger  

 begrænses således, at det ud over allerede eksisterende drift  

 forbeholdes en enkelt operatør at drive færgerute.
Stk. 3. Eneret i henhold til stk. 1 og begrænsning  

 af retten til at drive færgerute i henhold til stk. 2 meddeles af  

 den myndighed, som i overensstemmelse med § 5, stk. 1-3, har  

 foretaget udbudet vedrørende den pågældende  

 færgedrift.
Trafikministeren kan fastsætte nærmere  

 bestemmelser om adgangen til at udøve disse beføjelser,  

 såfremt udbud ikke foretages, jf. § 4, stk. 4.
 § 4. Aftaler omfattet af § 2, stk. 2, og aftaler som  

 følge af pålæg i henhold til § 2, stk. 4, kan  

 kun indgås efter forudgående udbud, jf. dog stk. 4.
 Stk. 2. Eneret til at drive færgerute i henhold til  

 § 3, stk. 1, og begrænsning af retten til at drive  

 færgerute efter § 3, stk. 2, kan kun meddeles efter  

 forudgående udbud, jf. dog stk. 4.
 Stk. 3. Udbud efter stk. 1 og 2 kan omfatte en periode  

 på højst 5 år, jf. dog stk. 4.
 Stk. 4. Trafikministeren kan efter forhandling med  

 indenrigsministeren fastsætte nærmere bestemmelser om udbud,  

 herunder om, at udbud i henhold til stk. 1 og 2 i nærmere bestemte  

 tilfælde kan undlades, og at tidsgrænsen i stk. 3 i  

 nærmere bestemte tilfælde kan fraviges.
 § 5. Udbud efter § 4 foretages af den myndighed, som  

 agter at indgå aftale om at yde betaling i henhold til § 2,  

 stk. 2, eller den myndighed, som agter at give eneret i henhold til  

 § 3, stk. 1, eller begrænse retten til at drive  

 færgerute i henhold til § 3, stk. 2.
 Stk. 2. Udbud på statens vegne af aftaler om drift af  

 færgeruter foretages af trafikministeren.
Stk. 3. Hvis flere myndigheder agter at indgå  

 aftaler vedrørende varetagelsen af samme færgerutes drift helt  

 eller delvis dækkende samme periode, aftaler myndighederne indbyrdes,  

 hvilken myndighed der skal foretage udbudet.
Det samme gælder,  

 såfremt flere myndigheder ønsker at meddele enerettigheder m.v.,  

 som vil være indbyrdes modstridende, eller ønsker at indgå  

 aftaler vedrørende varetagelsen af en færgerutes drift og  

 meddele eneret m.v. omfattende færgedrift på den  

 pågældende rute for helt eller delvis samme periode.
Hvis der  

 ikke kan opnås enighed om en sådan aftale, kan trafikministeren  

 efter anmodning fra myndighederne eller én af disse bestemme, hvem der  

 skal foretage udbudet.
 Stk. 4. Udbud af aftaler som følge af pålæg  

 i henhold til § 2, stk. 4, foretages af A/S  

 Storebæltsforbindelsen.
 § 6. Afgørelser om udbud efter denne lov og  

 bestemmelser fastsat i medfør heraf kan påklages til  

 Klagenævnet for Udbud.
 Stk. 2. Klage efter stk. 1 kan indgives af enhver, der  

 har en retlig interesse heri.
 Stk. 3. Bestemmelserne i lov om Klagenævnet for Udbud  

 (udbud af bygge- og anlægsarbejder og indkøb i De  

 Europæiske Fællesskaber) og bestemmelser fastsat i medfør  

 heraf om klagenævnets sammensætning, dets sagsbehandling,  

 sanktioner og adgang til at indbringe klagenævnets afgørelser  

 for domstolene finder tilsvarende anvendelse.
 § 7. Overlader trafikministeren sine beføjelser efter  

 loven eller efter bestemmelser fastsat i medfør af loven til en  

 institution under Trafikministeriet, kan ministeren fastsætte regler om  

 adgangen til at påklage institutionens afgørelser, herunder at  

 afgørelserne ikke kan indbringes for ministeren.
 § 8. Følgende love og bestemmelser  

 ophæves:
 1)	General-Postdirektionens plakat af 12. august 1820 angående  

 nærmere bestemmelser af færgestedernes eneret til  

 færgefarten i almindelighed i Danmark.
 2)	General-Postdirektionens plakat af 16. februar 1830 angående  

 nærmere bestemmelser af visse færgesteders eneret til  

 færgefarten.
 3)	Lov af 14. december 1857 om udøvelsen af  

 færgerettigheden i København.
 4)	Lov af 3. maj 1867 om straf for indgreb i de privilegerede  

 færgesteders eneret.
 5)	Lov nr. 32 af 21. marts 1874 om bestyrelsen af  

 færgevæsenet.
 6)	§ 13 i lov om anlæg af fast forbindelse over  

 Storebælt, jf. lovbekendtgørelse nr. 260 af 4. maj 1998.
 7)	§ 2 a i lov nr. 1230 af 27. december 1996 om  

 Banestyrelsen m.v., som ændret ved lov nr. 290 af 18. maj 1998,  

 § 1 i lov nr. 291 af 18. maj 1998 og § 4 i lov nr. 233 af 21. april  

 1999.
 § 9. Loven træder i kraft den 1. januar 2000.
 Stk. 2. Trafikministeren fastsætter regler om  

 ophør af enerettigheder udstedt i henhold til lov om bestyrelsen af  

 færgevæsenet og om udbud vedrørende færgeruter, som  

 har været omfattet af sådanne enerettigheder.
 § 10. Loven gælder ikke for Færøerne og  

 Grønland.
