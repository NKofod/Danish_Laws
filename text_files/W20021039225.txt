 Patienten  

 klagede til Det lokale Psykiatriske Patientklagenævn, som godkendte  

 beslutningen om indgivelse af beroligende medicin, idet patienten optrådte  

 urolig, vredladen og aggressiv, og idet der således var risiko for, at andre  

 kom til skade.
Klage  

 over indgivelse af beroligende medicin Sundhedsvæsenets Patientklagenævn fandt, at betingelserne for  

 at indgive beroligende medicin den 5. oktober 2001 var opfyldt, idet det var  

 nødvendigt at bringe patienten til ro med henblik på bedring af hans  

 tilstand.  

 Nævnet lagde vægt på, at patienten ifølge protokollen var voldsomt opkørt,  

 vredladen og højtråbende, og at han målrettet havde slået ud efter  

 personalet,  

 da de forsøgte at føre ham til hans stue.
Sundhedsvæsenets Patientklagenævn fandt endvidere, at  

 indgivelsen af beroligende medicin opfyldte kravet om mindst indgribende  

 foranstaltning.
Nævnet lagde vægt på, at man forinden havde forsøgt at  

 begrænse  

 og korrigere patientens aktiviteter ved at skærme ham, ligesom personalet  

 havde  

 forsøgt at tale ham til ro og tilbyde ham beroligende medicin til frivillig  

 indtagelse.
 Sundhedsvæsenets Patientklagenævn tiltrådte på denne baggrund  

 den afgørelse, der var truffet af Det lokale Psykiatriske Patientklagenævn.
