Nr LSF 340 Forslag til Lov om ændring af lov om statens uddannelsesstøtte (Enkelte  

 justeringer i klippekortbestemmelserne m.v.) Fremsat af undervisningsministeren (Ole Vig Jensen) den 2. juni 1993 Vedtaget ved tredjebehandling den 25. juni 1993 Lov nr. 513 af 30/06/1993 § 1 I lov om statens uddannelsesstøtte, jf. lovbekendtgørelse nr. 621 af 10.  

 juli 1992, foretages følgende ændringer:
 1. § 3, stk. 2, affattes således:
»Stk. 2. Fra støttetiden trækkes perioder, hvor den  

 uddannelsessøgende 1) til en tidligere afsluttet eller afbrudt uddannelse eller  

 uddannelsessupplering efter stk. 1 har fået uddannelsesstøtte eller 2) til en tidligere afsluttet eller afbrudt uddannelse eller  

 uddannelsessupplering efter stk. 1 eller til den uddannelse eller  

 uddannelsessupplering, den uddannelsessøgende er i gang med, har fået a) uddannelsesgodtgørelse efter lov om en aktiv arbejdsmarkedspolitik, b) orlovsydelse til uddannelse efter lov om orlov, c) fast revalideringsydelse efter lov om social bistand eller d) uddannelsesydelse efter lov om arbejdstilbud til ledige.« 2. I § 3, stk. 3, ændres »hvori den uddannelsessøgende  

 har modtaget uddannelsesstøtte, uddannelsesydelse eller fast  

 revalideringsydelse« til: »hvor den uddannelsessøgende har fået  

 uddannelsesstøtte, uddannelsesgodtgørelse, orlovsydelse, fast  

 revalideringsydelse eller uddannelsesydelse eller voksenuddannelsesstøtte,  

 jf. stk. 10,».
 3. § 3, stk. 3, nr. 3, affattes således:
»3) en tidligere afbrudt uddannelse, jf. stk. 5.« 4. I § 3 indsættes som stk. 8, 9 og 10:
 »Stk. 8. Undervisningsministeren kan fastsætte regler om støttetiden  

 for uddannelser, hvor adgangskravet til uddannelserne foruden en gymnasial  

 uddannelse kan være en videregående uddannelse.
 Stk. 9. Undervisningsministeren kan fastsætte regler om  

 støttetiden for uddannelser med kandidatoverbygning, når de  

 uddannelsessøgende i forvejen har en afsluttet videregående uddannelse uden  

 kandidatoverbygning.
Stk. 10. Undervisningsministeren kan fastsætte regler om, at der  

 fra støttetiden trækkes perioder, hvor den uddannelsessøgende til en  

 tidligere afsluttet eller afbrudt uddannelse eller uddannesessupplering efter  

 stk. 1 eller til den uddannelse eller uddannelsessupplering, den  

 uddannelsessøgende er i gang med, har fået voksenuddannelsesstøtte efter lov  

 om voksenuddannelsesstøtte.« 5. § 7, stk. 3, 2. pkt., affattes således:
»Undervisningsministeren kan fastsætte særlige regler om  

 uddannelsesstøtte, herunder om udbetaling af støtte med dobbelt sats, til  

 godkendte uddannelser, der omfatter lønnet praktik.« 6. I § 8 a, stk. 2, nr. 2, ændres »orlov« til:  

 »orlov fra uddannelsen«.
 7. I § 13 a, stk. 1, 2. og 6. pkt., stk. 2 og  

stk. 3, 1. pkt., og i § 14, stk. 2, 2. og 5. pkt., og  

stk. 3, 1. pkt., ændres »uddannelsestiden« til:  

 »uddannelsesperioden«.
 8. I § 22, stk. 5, indsættes efter »§§»: »13  

 b,».
§ 2 Stk. 1. Loven træder i kraft den 1. januar 1994.
 Stk. 2. § 1, nr. 3, har kun virkning for uddannelsessøgende, der  

 efter den 1. juli 1993 begynder på en uddannelse, der kan gives  

 uddannelsesstøtte til inden for klippekortet, og som afbryder denne  

 uddannelse.
 Stk. 3. Det ved § 1, nr. 4, indsatte § 3, stk. 9, og det ved § 1,  

 nr. 5, affattede § 7, stk. 3, 2. pkt., træder dog i kraft dagen efter  

 bekendtgørelsen i Lovtidende.
Oprindeligt fremsat forslag § 1 I lov om statens uddannelsesstøtte, jf. lovbekendtgørelse nr. 621 af 10.  

 juli 1992, foretages følgende ændringer:
 1. § 3, stk. 2, affattes således:
»Stk. 2. Fra støttetiden trækkes perioder, hvor den  

 uddannelsessøgende 1) til en tidligere afsluttet eller afbrudt uddannelse eller  

 uddannelsessupplering efter stk. 1 har fået uddannelsesstøtte, eller 2) til en tidligere afsluttet eller afbrudt uddannelse eller  

 uddannelsessupplering efter stk. 1 eller til den uddannelse eller  

 uddannelsessupplering, den uddannelsessøgende er i gang med, har fået a) uddannelsesgodtgørelse efter lov om en aktiv arbejdsmarkedspolitik, b) orlovsydelse til uddannelse efter lov om orlov, c) fast revalideringsydelse efter lov om social bistand eller d) uddannelsesydelse efter lov om arbejdstilbud til ledige.«.
 2. I § 3, stk. 3, ændres »hvori den uddannelsessøgende  

 har modtaget uddannelsesstøtte, uddannelsesydelse eller fast  

 revalideringsydelse« til: »hvor den uddannelsessøgende har fået  

 uddannelsesstøtte, uddannelsesgodtgørelse, orlovsydelse, fast  

 revalideringsydelse eller uddannelsesydelse eller voksenuddannelsesstøtte,  

 jf. stk. 10,».
 3. § 3, stk. 3, nr. 3, affattes således:
 »3) en tidligere afbrudt uddannelse, jf. stk. 5.«.
 4. I § 3 indsættes som stk. 8, 9 og 10:
 »Stk. 8. Undervisningsministeren kan fastsætte regler om støttetiden  

 for uddannelser, hvor adgangskravet til uddannelserne foruden en gymnasial  

 uddannelse kan være en videregående uddannelse.
 Stk. 9. Undervisningsministeren kan fastsætte regler om  

 støttetiden for uddannelser med kandidatoverbygning, når de  

 uddannelsessøgende i forvejen har en afsluttet videregående uddannelse uden  

 kandidatoverbygning.
 Stk. 10. Undervisningsministeren kan fastsætte regler om, at der  

 fra støttetiden trækkes perioder, hvor den uddannelsessøgende til en  

 tidligere afsluttet eller afbrudt uddannelse eller uddannesessupplering efter  

 stk. 1 eller til den uddannelse eller uddannelsessupplering, den  

 uddannelsessøgende er igang med, har fået voksenuddannelsesstøtte efter lov  

 om voksenuddannelsesstøtte.«.
 5. I § 8 a, stk. 2, nr. 2, ændres »orlov« til:  

 »orlov fra uddannelsen«.
 6. I § 13 a, stk. 1, 2. og 6. pkt., stk. 2, og  

stk. 3, 1. pkt., og i § 14, stk. 2, 2. og 5. pkt., og  

stk. 3, 1. pkt., ændres »uddannelsestiden« til:  

 »uddannelsesperioden«.
 7. I § 22, stk. 5, indsættes efter »§§»: »13  

 b,».
§ 2 Stk. 1. Loven træder i kraft den 1. januar 1994.
 Stk. 2. § 1, nr. 3, har kun virkning for uddannelsessøgende, der  

 efter den 1. juli 1993 begynder på en uddannelse, der kan gives  

 uddannelsesstøtte til inden for klippekortet, og som afbryder denne  

 uddannelse.
 Stk. 3. Det ved § 1, nr. 4, indsatte § 3, stk. 9, træder dog i  

 kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lov om statens uddannelsesstøtte er senest ændret ved lov nr. 505 af 24.  

 juni 1992. Loven er senest bekendtgjort ved lovbekendtgørelse nr. 621 af 10.  

 juli 1992.
De foreslåede ændringer vedrører 1) fradrag i klippekortet for perioder med anden støtte til uddannelse, 2) forsinkelsesklip til studieskift, 3) støttetiden for uddannelser, hvor adgangskravet til uddannelserne  

 foruden en gymnasial uddannelse kan være en videregående uddannelse, 4) støttetiden for uddannelser med kandidatoverbygning, der tages efter en  

 afsluttet videregående uddannelse, der ikke har kandidatoverbygning, og 5) enkelte redaktionelle ændringer.
ad 1) fradrag i klippekortet Statens uddannelsesstøtte gives som udgangspunkt for en periode, der  

 svarer til den normerede uddannelsestid.
Støttetiden fastsættes i måneder  

 (klip). Fra disse klip trækkes dog perioder (måneder), hvor den  

 uddannelsessøgende har fået a) uddannelsesstøtte inden for klippekortet til tidligere afsluttet eller  

 afbrudt uddannelse eller uddannelsessupplering, eller b) uddannelsesydelse efter lov om arbejdstilbud til ledige eller fast  

 revalideringsydelse efter lov om social bistand til en igangværende eller  

 afbrudt uddannelse eller uddannelsessupplering, der giver ret til statens  

 uddannelsesstøtte inden for klippekortet.
Perioder med uddannelsesydelse og revalideringsydelse trækkes fra for at  

 undgå, at uddannelsessøgende, der har gennemført en del af en uddannelse med  

 en af disse ydelser, bliver bedre stillede end andre uddannelsessøgende, der  

 udelukkende får uddannelsesstøtte til uddannelsen.
Hvis perioderne med  

 uddannelsesydelse eller revalideringsydelse ikke blev trukket fra, ville de  

 uddannelsessøgende få et klippekort med SU-klip til hele uddannelsen, selv om  

 en del af den allerede var gennemført.
De overskydende klip kunne i så fald  

 bruges til enten at forlænge uddannelsen med, eller til dobbeltklip.
 Som led i arbejdsmarkedsreformen har arbejdsministeren fremsat forslag om  

 nogle ydelser til uddannelse.
 I det fremsatte forslag til Lov om en aktiv arbejdsmarkedspolitik (L. 272.  

 Fremsat den 21. april 1993) erstattes den eksisterende  

 »uddannelsesydelse« med en »uddannelsesgodtgørelse«.  

 Uddannelsesgodtgørelsen kan fås i op til 2 år.
Godtgørelsen svarer til den ydelse, den ledige ellers ville være  

 berettiget til.
Unge under 25 år kan dog kun få halv dagpengeydelse.
Hvis de  

 har ret til eller deltager i en uddannelse, der giver ret til  

 uddannelsesstøtte, udelukkes uddannelsesgodtgørelse.
Der bør gælde de samme fradragsregler for denne godtgørelse som for den  

 uddannelsesydelse, den erstatter.
Der fremsættes derfor forslag om, at også  

 perioder med uddannelsesgodtgørelsen trækkes fra i klippekortet.
I det fremsatte forslag til Lov om orlov (L. 273. Fremsat den 21. april  

 1993) indføres bl.a. orlov til uddannelse.
Orlovsydelsen er 80 pct. af  

 arbejdsløshedsdagpengenes højeste beløb.
Der bør gælde de samme regler for denne orlovsydelse som for  

 uddannelsesgodtgørelsen.
Der fremsættes derfor forslag om, at også perioder  

 med orlov til uddannelse trækker fra i klippekortet.
Det foreslås, at der gives hjemmel til også at fastsætte regler om fradrag  

 i SU-klippekortet for perioder med voksenuddannelsesstøtte.
Der er ikke  

 aktuelt behov for fradrag for perioder med voksenuddannelsesstøtte.
Den  

 foreslåede bestemmelse giver imidlertid mulighed for at indføre ensartede  

 fradragsregler for alle orlovsstøtteordninger, hvis reglerne om  

 voksenuddannelsesstøtte ændres, så støtten kan gives til flere deltagere,  

 flere uddannelser og/eller i længere støtteperioder.
ad 2) forsinkelsesklip ved studieskift I den nye struktur for en 1. årsprøve, der gennemføres med baggrund i  

 flerårsaftalen, begrænses antallet af prøveforsøg til to, og der stilles krav  

 om, at prøven skal være bestået senest ved begyndelsen af 3. semester.
Efter den almindelige bestemmelse om klippekortet i loven trækkes klip,  

 der er brugt til en tidligere uddannelse, fra i klippekortet til en ny  

 uddannelse.
Ved studieskift ses der dog bort fra op til 12 klip, hvis den  

 uddannelsessøgende afbryder uddannelsen inden for de første 12 måneder.
Hvis den uddannelsessøgende derimod ikke når at afbryde den første  

 uddannelse inden for de 12 måneder, vil klip, der er brugt i den første  

 uddannelse, trække fra i klippekortet til den nye uddannelse.
Der er således  

 ikke klip nok til den nye uddannelse.
12-måneders fristen er ikke hensigtsmæssig, når 1. årsprøveordningen  

 indføres.
De uddannelsessøgende, der begynder på uddannelsen i  

 forårssemesteret, vil ikke kunne overholde fristen, hvis de dumper til 2.  

 eksamensforsøg og derfor ønsker at skifte uddannelse.
Uddannelsessøgende, der  

 begynder på uddannelsen 1. februar, skal normalt op til 1. årsprøve i januar  

 året efter.
Dermed vil omprøven blive afholdt efter 1. februar, dvs efter  

 udløbet af 12-måneders fristen.
Det foreslås derfor at afskaffe 12-måneders fristen.
Hvis fristen  

 afskaffes, kan de studerende få forsinkelsesklip til en ny uddannelse, uanset  

 hvornår den tidligere uddannelse er afbrudt, men fortsat dog kun i alt 12  

 ekstra klip til forsinkelse (i alt til studieskift, omprøver og supplering).
ad 3) støttetiden for uddannelser, hvor adgangskravet til  

 uddannelserne foruden en gymnasial uddannelse kan være en videregående  

 uddannelse Det foreslås, at der gives ministeren en bemyndigelse til at fastsætte  

 støttetiden for uddannelser, hvor det fastsatte adgangskrav foruden en  

 gymnasial uddannelse kan være en videregående uddannelse.
Som eksempel kan  

 nævnes en videregående teknikeruddannelse, der planlægges at blive  

 adgangskrav til den nye diplomingeniøruddannelse.
Særordningen vil medføre, at klip, der er brugt til en afsluttet  

 videregående uddannelse, der er adgangsvej til en anden videregående  

 uddannelse, ikke eller kun i begrænset omfang trækker fra i klippene til den  

 nye uddannelse, når den uddannelsessøgende er optaget på grundlag af den  

 videregående uddannelse.
Derved sikres, at den uddannelsessøgende har  

 mulighed for at fuldføre den nye uddannelse med uddannelsesstøtte.
Ordningen  

 skal kun gælde for uddannelsessøgende, der ikke samtidig har gennemført en  

 gymnasial uddannelse.
 Det er meningen, at særordningen med ganske få undtagelser først skal  

 gælde fra det tidspunkt, hvor de nye adgangskrav indføres som planlagt i  

 1995.
ad 4) støttetiden for uddannelser, der tages efter en afsluttet  

 videregående uddannelse, der ikke har kandidatoverbygning Den nye studiestruktur for uddannelser ved universiteter m. fl., der vil  

 blive gennemført med baggrund i flerårsaftalen, har som et hovedelement en  

 model med en 3-årig bacheloruddannelse, en 2-årig kandidatoverbygning og en  

 3-årig forskeruddannelse.
 Denne nye studiestruktur vil medføre ændring i støttetildelingen indtil  

 kandidatniveau. (Til forskeruddannelse tildeles der uddannelsesstøtte efter  

 særligt fastsatte bestemmelser).
Efter den nye tildelingsmåde (med en populær benævnelse: 3+2-modellen)  

 gives der ved begyndelsen af bacheloruddannelsen 34 klip til denne uddannelse  

 svarende til uddannelsens varighed i måneder.
Senere ved begyndelsen af  

 kandidatoverbygningen gives der så yderligere 22 - 24 klip svarende til denne  

 uddannelses varighed i måneder, evt. incl. ferie. 3+2-modellen har hidtil  

 været anvendt ved HA - cand. merc.-uddannelsen.
 Hidtil er der blevet givet 58 klip ved begyndelsen af en  

 bacheloruddannelse (fx humanistisk og naturvidenskabelig  

 universitetsuddannelse) svarende til uddannelsestiden for bacheloruddannelse  

 plus kandidatoverbygning (34 klip + 24 klip = 58 klip).
 Efter det almindelige klippekortprincip vil en uddannelsesøgende, der  

 tidligere har brugt klip til anden uddannelse, få klippekortet til den nye  

 uddannelse reduceret med disse klip.
 Efter den hidtil gældende tildelingsmåde vil en uddannelsessøgende, der fx  

 har brugt 34 klip til en afsluttet socialrådgiveruddannelse, få 24 klip (58  

 klip - 34 klip), der kan anvendes allerede fra starten af den nye uddannelse.  

 Den studerende kommer med denne tildelingsmåde først til at mangle klip fra  

 3. år på bacheloruddannelsen.
3+2-modellen bevirker, at klip brugt til tidligere uddannelse, trækker fra  

 i klippekortet til bacheloruddannelsen.
De uddannelsessøgende kommer altså  

 til at mangle klip til den sidste del af eller eventuelt hele  

 bacheloruddannelsen.
Dette stemmer med klippekortprincippet, hvorefter der -  

 bortset fra eventuelle forsinkelsesklip - ikke gives uddannelsesstøtte til to  

 uddannelser på samme niveau.
Derimod er der klip til at fortsætte uddannelsen  

 på et højere niveau (fx cand. merc.-uddannelsen).
Det foreslås imidlertid at give ministeren bemyndigelse til i særlige  

 tilfælde at fastsætte støttetiden for videregående uddannelser, der tages  

 efter en mellemlang videregående uddannelse der ikke har kandidatoverbygning.  

 Som eksempel kan nævnes et HA-cand.merc.-forløb, der tages efter en  

 socialrådgiveruddannelse.
Herved gives mulighed for i særlige tilfælde at få  

 uddannelsesstøtte til uddannelse på samme niveau.
 En socialrådgiver, der ønsker at gennnemføre fx. et HA -  

 cand.merc.-forløb, skal altså have mulighed for at fordele de (22-24) klip,  

 der er til rådighed til kandidatuddannelsen over hele uddannelsesforløbet  

 efter eget valg.
 Denne særlige ordning svarer således til den måde, der i øjeblikket gives  

 klip på til en 5-årig kandidatuddannelse, når den uddannelsessøgende  

 tidligere har brugt klip til en anden videregående uddannelse.
Økonomiske og administrative konsekvenser Samlet ventes forslagene ikke at have væsentlige økonomiske konsekvenser.
 De administrative konsekvenser er af mindre omfang og kan klares inden for  

 de eksisterende ressourcer.
Bemærkninger til lovforslagets enkelte bestemmelser Til § 1 Til nr. 1 Der foreslås indført fradrag i klippekortet for perioder med  

 uddannelsesgodtgørelse og orlovsydelse til uddannelse.
Bestemmelsen er i  

 denne forbindelse omredigeret.
Der henvises til de almindelige bemærkninger.
Til nr. 2 Konsekvensændring som følge af de ændringer, der er foreslået i nr. 1 og  

 nr. 4.
Til nr. 3 12-måneders fristen for at en uddannelsessøgende kan få forsinkelsesklip i  

 forbindelse med studieskift foreslås ophævet.
Den uddannelsessøgende kan  

 fortsat ialt kun få 12 måneders klip til studieskift og forsinkelse.
Der  

 henvises til de almindelige bemærkninger.
Til nr. 4 Der henvises til de almindelige bemærkninger.
Til nr. 5 For at undgå at forveksle lovens orlovsbegreb med orlovsbegrebet i den  

 fremsatte lov om orlov, foreslås det at præcisere, at der i § 8 a, stk. 2,  

 nr. 2, er tale om en orlov fra uddannelsen.
Til nr. 6 I lovens § 3 er det bestemt, at en uddannelsessøgende kan få  

 uddannelsesstøtte for en periode, der svarer til den normerede  

 uddannelsestid.
Uddannelsestid er det begreb, der bruges i  

 uddannelsesreglerne til at beskrive, hvor lang en uddannelse er.
I lovens §§ 13 a og 14 bruges uddannelsestid i en helt anden betydning.  

 Uddannelsestid er her den faktiske uddannelsesperiode for den enkelte  

 studerende med et eventuelt tillæg.
Uddannelsestiden har betydning for det  

 tidspunkt, låntager skal begynde at forrente studielån med den  

 »høje« rentesats.
Uddannelsestiden har også betydning for, hvornår  

 låntager skal begynde at afdrage sine studielån.
 Det er ikke hensigtsmæssigt, at uddannelsestid bruges i forskellige  

 betydninger i loven.
 For at kunne adskille de to uddannelsestidsbegreber foreslås det, at  

 »uddannelsestiden« i §§ 13 a og 14 ændres til  

 »uddannelsesperioden«.
Til nr. 7 Hypotekbanken administrerer krav på tilbagebetaling af studielån og  

 statslån, der er opsagt til skadesløs betaling.
 Hypotekbanken administrerer endvidere statens garanti for studielån i  

 pengeinstitutter og indfriede statsgaranterede studielån.
 I bestemmelsen er der givet Hypotekbanken hjemmel til at indhente de  

 nødvendige oplysninger hos offentlige myndigheder.
Ved en redaktionel fejl er der ikke indsat en henvisning til bestemmelsen  

 i § 13 b om administration af studielånene.
Ved den foreslåede ændring  

 indsættes denne henvisning.
Til § 2 Det foreslås, at loven træder i kraft den 1. januar 1994.
Det foreslås, at ophævelsen af 12-måneders fristen i forslagets § 1, nr.  

 3, får virkning for uddannelsessøgende, der begynder på en uddannelse efter  

 den 1. august 1993 og afbryder denne uddannelse.
Bestemmelsen får herved  

 virkning for uddannelsessøgende, der bliver omfattet af de nye regler om en  

 1. årsprøve.
Det foreslås endeligt, at det ved § 1, nr. 4, indsatte § 3, stk. 9, træder  

 i kraft dagen efter bekendtgørelsen i Lovtidende.
Bestemmelsen har sammenhæng  

 med den nye studiestruktur ved videregående uddannelser, der ventes at træde  

 i kraft den 1. september 1993.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 3, stk. 2, affattes således:
»Stk. 2. Fra støttetiden trækkes perioder, hvor den  

 uddannelsessøgende 1) til en tidligere afsluttet eller afbrudt uddannelse eller  

 uddannelsessupplering efter stk. 1 har fået uddannelsesstøtte, eller 2) til en tidligere afsluttet eller afbrudt uddannelse eller  

 uddannelsessupplering efter stk. 1 eller til den uddannelse eller  

 uddannelsessupplering, den uddannelsessøgende er i gang med, har fået a) uddannelsesgodtgørelse efter lov om en aktiv arbejdsmarkedspolitik, b) orlovsydelse til uddannelse efter lov om orlov, c) fast revalideringsydelse efter lov om social bistand eller d) uddannelsesydelse efter lov om arbejdstilbud til ledige.«.
 Stk. 2. Fra støttetiden ved en igangværende uddannelse trækkes  

 perioder, hvori den uddannelsessøgende har modtaget:
1) uddannelsesstøtte til tidligere afsluttet eller afbrudt uddannelse og  

 uddannelsessupplering efter stk. 1 og 2) uddannelsesydelse i medfør af lov om arbejdstilbud til ledige eller  

 fast revalideringsydelse i medfør af lov om social bistand til den  

 igangværende uddannelse eller til tidligere afsluttet eller afbrudt  

 støtteberettigende uddannelse og uddannelsessupplering efter stk. 1.
 2. I § 3, stk. 3, ændres »hvori den uddannelsessøgende  

 har modtaget uddannelsesstøtte, uddannelsesydelse eller fast  

 revalideringsydelse« til: »hvor den uddannelsessøgende har fået  

 uddannelsesstøtte, uddannelsesgodtgørelse, orlovsydelse, fast  

 revalideringsydelse eller uddannelsesydelse eller voksenuddannelsesstøtte,  

 jf. stk. 10,».
 3. § 3, stk. 3, nr. 3, affattes således:
 »3) en tidligere afbrudt uddannelse, jf. stk. 5.«.
 Stk. 3. Fra støttetiden trækkes dog ikke perioder, hvori den  

 uddannelsessøgende har modtaget uddannelsesstøtte, uddannelsesydelse eller  

 fast revalideringsydelse til:
- - - - - - 3) en tidligere afbrudt uddannelse, hvis uddannelsen er afbrudt inden for  

 de første 12 måneder efter uddannelsens start.
 4. I § 3 indsættes som stk. 8, 9 og 10:
 »Stk. 8. Undervisningsministeren kan fastsætte regler om støttetiden  

 for uddannelser, hvor adgangskravet til uddannelserne foruden en gymnasial  

 uddannelse kan være en videregående uddannelse.
 Stk. 9. Undervisningsministeren kan fastsætte regler om  

 støttetiden for uddannelser med kandidatoverbygning, når de  

 uddannelsessøgende i forvejen har en afsluttet videregående uddannelse uden  

 kandidatoverbygning.
 Stk. 10. Undervisningsministeren kan fastsætte regler om, at der  

 fra støttetiden trækkes perioder, hvor den uddannelsessøgende til en  

 tidligere afsluttet eller afbrudt uddannelse eller uddannesessupplering efter  

 stk. 1 eller til den uddannelse eller uddannelsessupplering, den  

 uddannelsessøgende er igang med, har fået voksenuddannelsesstøtte efter lov  

 om voksenuddannelsesstøtte.«.
 5. I § 8 a, stk. 2, nr. 2, ændres »orlov« til:  

 »orlov fra uddannelsen«.
 2) 7.000 kr. for hver måned i støtteåret, hvori den uddannelsessøgende har  

 været indskrevet ved en støtteberettigende uddannelse, men har haft orlov  

 eller ikke har opfyldt støttebetingelsen i § 7, stk. 1, nr. 4.
 6. I § 13 a, stk. 1, 2. og 6. pkt., stk. 2, og  

stk. 3, 1. pkt., og i § 14, stk. 2, 2. og 5. pkt., og stk.  

 3, 1. pkt., ændres »uddannelsestiden« til:  

 »uddannelsesperioden«.
§ 13 a.
Studelån, som er endeligt tildelt efter denne lov, jf. §  

 12, stk. 1, forrentes med virkning fra den 1. i måneden efter  

 udbetalingstidspunktet, jf. § 14, stk. 2, 1. pkt.
I uddannelsestiden  

 forrentes gælden til enhver tid med årligt 4 pct.
Derefter forrentes den til  

 enhver tid værende gæld med en årlig rente svarende til den til enhver tid  

 fastsatte officielle diskonto med et procenttillæg eller procentfradrag, som  

 fastsættes på finansloven for det pågældende år.
Procenttillægget kan dog  

 ikke overstige 1. Renten tilskrives månedligt.
Undervisnings- og  

 forskningsministeren kan fastsætte regler om uddannelsestiden, herunder om  

 dens ophør og om låntagers pligt til at give meddelelse herom.
 Stk. 2. Den årlige rente på 4 pct., som er nævnt i stk. 1, 2.  

 pkt., kan ændres ved lov for den resterende del af uddannelsestiden, såfremt  

 udviklingen i renteniveauet taler herfor.
Stk. 3. Tilbagebetaling af studielån, herunder betaling af renter,  

 skal normalt begynde 1 år efter udløbet af det støtteår, hvori  

 uddannelsestiden er ophørt.
Undervisnings- og forskningsministeren kan  

 fastsætte regler om tilbagebetaling af studielån.
 § 14. Styrelsen for Statens Uddannelsesstøtte administrerer i  

 overensstemmelse med den tidligere uddannelsesstøttelovgivning statslån ydet  

 i henhold til denne, jf. dog § 15, stk. 2 og 3.
Stk. 2. Statslån, der er tildelt endeligt efter 1. august 1982,  

 forrentes med virkning fra den 1. i måneden efter udbetalingstidspunktet.
I  

 uddannelsestiden forrentes gælden til enhver tid med årligt 3 pct. under den  

 til enhver tid fastsatte officielle diskonto.
Derefter forrentes gælden til  

 enhver tid med årligt 1 pct. over diskontoen.
Renten tilskrives månedligt.  

 Undervisnings- og forskningsministeren kan fastsætte regler om  

 uddannelsestiden, herunder om dens ophør, og om låntagers pligt til at give  

 meddelelse herom.
Stk. 3. Tilbagebetalingen af statslån, herunder betaling af  

 renter, skal normalt begynde 1 år efter udløbet af det støtteår, hvori  

 uddannelsestiden er ophørt.
Undervisnings- og forskningsministeren kan  

 fastsætte regler om tilbagebetaling af statslån.
 7. I § 22, stk. 5, indsættes efter »§§»: »13  

 b,».
 Stk. 5. Hypotekbanken kan hos skattemyndigheder og andre  

 offentlige myndigheder indhente oplysninger om låntager, som er nødvendige  

 for at administrere krav efter §§ 15, 16 og 19, herunder oplysninger om  

 indkomst- og formueforhold.
Efter 2. behandling den 23. juni 1993 § 1 I lov om statens uddannelsesstøtte, jf. lovbekendtgørelse nr. 621 af 10.  

 juli 1992, foretages følgende ændringer:
 1. § 3, stk. 2, affattes således:
»Stk. 2. Fra støttetiden trækkes perioder, hvor den  

 uddannelsessøgende 1) til en tidligere afsluttet eller afbrudt uddannelse eller  

 uddannelsessupplering efter stk. 1 har fået uddannelsesstøtte eller 2) til en tidligere afsluttet eller afbrudt uddannelse eller  

 uddannelsessupplering efter stk. 1 eller til den uddannelse eller  

 uddannelsessupplering, den uddannelsessøgende er i gang med, har fået a) uddannelsesgodtgørelse efter lov om en aktiv arbejdsmarkedspolitik, b) orlovsydelse til uddannelse efter lov om orlov, c) fast revalideringsydelse efter lov om social bistand eller d) uddannelsesydelse efter lov om arbejdstilbud til ledige.« 2. I § 3, stk. 3, ændres »hvori den uddannelsessøgende  

 har modtaget uddannelsesstøtte, uddannelsesydelse eller fast  

 revalideringsydelse« til: »hvor den uddannelsessøgende har fået  

 uddannelsesstøtte, uddannelsesgodtgørelse, orlovsydelse, fast  

 revalideringsydelse eller uddannelsesydelse eller voksenuddannelsesstøtte,  

 jf. stk. 10,».
 3. § 3, stk. 3, nr. 3, affattes således:
»3) en tidligere afbrudt uddannelse, jf. stk. 5.« 4. I § 3 indsættes som stk. 8, 9 og 10:
 »Stk. 8. Undervisningsministeren kan fastsætte regler om støttetiden  

 for uddannelser, hvor adgangskravet til uddannelserne foruden en gymnasial  

 uddannelse kan være en videregående uddannelse.
 Stk. 9. Undervisningsministeren kan fastsætte regler om  

 støttetiden for uddannelser med kandidatoverbygning, når de  

 uddannelsessøgende i forvejen har en afsluttet videregående uddannelse uden  

 kandidatoverbygning.
Stk. 10. Undervisningsministeren kan fastsætte regler om, at der  

 fra støttetiden trækkes perioder, hvor den uddannelsessøgende til en  

 tidligere afsluttet eller afbrudt uddannelse eller uddannesessupplering efter  

 stk. 1 eller til den uddannelse eller uddannelsessupplering, den  

 uddannelsessøgende er i gang med, har fået voksenuddannelsesstøtte efter lov  

 om voksenuddannelsesstøtte.« 5. § 7, stk. 3, 2. pkt., affattes således:
»Undervisningsministeren kan fastsætte særlige regler om  

 uddannelsesstøtte, herunder om udbetaling af støtte med dobbelt sats, til  

 godkendte uddannelser, der omfatter lønnet praktik.« 6. I § 8 a, stk. 2, nr. 2, ændres »orlov« til:  

 »orlov fra uddannelsen«.
 7. I § 13 a, stk. 1, 2. og 6. pkt., stk. 2 og  

stk. 3, 1. pkt., og i § 14, stk. 2, 2. og 5. pkt., og  

stk. 3, 1. pkt., ændres »uddannelsestiden« til:  

 »uddannelsesperioden«.
 8. I § 22, stk. 5, indsættes efter »§§»: »13  

 b,».
§ 2 Stk. 1. Loven træder i kraft den 1. januar 1994.
 Stk. 2. § 1, nr. 3, har kun virkning for uddannelsessøgende, der  

 efter den 1. juli 1993 begynder på en uddannelse, der kan gives  

 uddannelsesstøtte til inden for klippekortet, og som afbryder denne  

 uddannelse.
 Stk. 3. Det ved § 1, nr. 4, indsatte § 3, stk. 9, og det ved § 1,  

 nr. 5, affattede § 7, stk. 3, 2. pkt., træder dog i kraft dagen efter  

 bekendtgørelsen i Lovtidende.
