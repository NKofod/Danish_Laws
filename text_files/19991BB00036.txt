Fremsat den 17. november 1999 af Erik Larsen (V),  

 Gyda Kongsted (V), Preben Rudiengaard (V), Henriette  

 Kjær (KF), Helge Adam Møller (KF), Peter Duetoft (CD) og Arne  

 Melchior (CD) Forslag til folketingsbeslutning om indførelse af vandelskrav som betingelse for  

 opnåelse af dansk indfødsret ved skriftlig erklæring Folketinget pålægger regeringen inden udgangen  

 af folketingsåret 1999-2000 at fremsætte et lovforslag om  

 ændring af § 3 i lov om dansk indfødsret, hvorefter der i  

 tilknytning til de allerede eksisterende krav for opnåelse af dansk  

 indfødsret ved skriftlig erklæring også stilles krav om  

 udløbet af en vis karenstid, før straffede personer kan  

 opnå dansk indfødsret.
Disse karenstider skal svare til de  

 karenstider, som findes i de retningslinjer, der beskriver den praksis, som  

 Folketingets Indfødsretsudvalg følger i forbindelse med  

 behandlingen af ansøgninger om naturalisation.
Bemærkninger til forslaget I den gældende indfødsretslovs §  

 3 hedder det bl.a., at en udlænding, som har haft ophold her i riget i  

 sammenlagt mindst 10 år, heraf sammenlagt mindst 5 år inden for  

 de sidste 6 år, erhverver dansk indfødsret ved efter det fyldte  

 18. år, men inden det fyldte 23. år, over for et statsamt,  

 Københavns Overpræsidium, Rigsombudsmanden på  

 Færøerne eller Rigsombudsmanden i Grønland at afgive  

 skriftlig erklæring herom.
 Baggrunden for beslutningsforslaget er udviklingen i de  

 sidste tre år, hvor tildelingen af indfødsret til unge  

 kriminelle efter indfødsretslovens § 3 ifølge dagspressen er  

 løbet løbsk.
 Forslagsstillerne finder denne automatiske tildeling af  

 dansk indfødsret til kriminelle udlændinge efter § 3  

 uacceptabel, men ønsker ikke lovændringer med hensyn til  

 øvrige regler vedrørende erhvervelse af dansk indfødsret  

 ved erklæring, som er indeholdt i indfødsretsloven.
 Som bekendt er Danmark enestående, hvad angår  

 naturalisation, idet man i andre lande ikke foretager naturalisation ved lov,  

 men gennemfører den som en forvaltningsakt, der indebærer en vis  

 grad af skøn.
 Imidlertid stilles der i de fleste andre lande langt  

 strengere vandelskrav end her i landet, uanset hvilken form der anvendes ved  

 tildeling af statsborgerskab.
Det er retningslinjerne om, hvor længe sanktioner  

 for kriminalitet er til hinder for opnåelse af dansk statsborgerskab  

 ved naturalisation, som er af betydning for nærværende  

 beslutningsforslag.
Retningslinjerne med karenstider er anført i  

 bilaget til Justitsministeriets cirkulære nr. 90 af 16. juni 1999 om  

 dansk indfødsret ved naturalisation.
Karenstiderne er angivet i  

 bilagets afsnit om bødestraf, om frihedsstraffe og betingede domme, om  

 foranstaltninger efter straffelovens kapitel 9 og om andre sanktioner.
Beslutningsforslaget svarer i princippet til det tidligere  

 af Venstre og Det Konservative Folkeparti fremsatte beslutningsforslag nr.
B  

 85, folketingsåret 1995-96 (se Folketingstidende 1995-96,  

 forhandlingerne side 3625 og 4609 og tillæg A side 4162).
Skriftlig fremsættelse Erik Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af vandelskrav som betingelse for opnåelse af dansk indfødsret  

 ved skriftlig erklæring.
(Beslutningsforslag nr.
B 36).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
