 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og på andre skoler,  

 institutioner og virksomheder, der er godkendt hertil, samt i godkendte  

 praktikvirksomheder, kan der gennemføres en uddannelse til skorstensfejer.
 Stk. 2.  Det faglige udvalg for uddannelsen, jf. § 37 i  

 erhvervsuddannelsesloven, er Skorstensfejerfagets faglige udvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisnings- og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence som skorstensfejer.
 Uddannelsens varighed og struktur m.v.
 § 4.  Uddannelsen varer i alt 4 år.
 Stk. 2.  Uddannelsen indledes i praktikvirksomheden  

 eller med 2. skoleperiode, jf. § 10, stk. 3, i erhvervsuddannelsesloven.
 Stk. 3.  Ved afslutningen af 4. skoleperiode afholder  

 skolen en eksamen (som del af svendeprøven), jf. § 25, stk. 1.
 Stk. 4.  I 5. skoleperiode afholder skolen en eksamen,  

 der samtidig udgør en svendeprøve, jf. § 25, stk. 2.
 § 5.  Skoleundervisningen varer 25 uger.  

 Skoleundervisning veksler med praktikuddannelse som vist i figuren nedenfor:
Fritagelse for dele af uddannelsen § 6.  Fritagelse for dele af uddannelsen sker efter §§  

 8 og 9 i hovedbekendtgørelsen.
Uddannelsens mål og indhold § 7.  Den uddannede skorstensfejer skal selvstændigt  

 kunne udføre renseteknisk arbejde, fejlfinding og kontrolmålinger på  

 skorstene, fyrings- og ventilationsanlæg i institutioner, beboelses- og  

 industriejendomme og skal kunne udføre arbejdet i henhold til lovmæssige krav  

 og regulativer og ved anvendelse af områdets korrekte metoder og teknikker.  

 Herudover skal den uddannede skorstensfejer kunne vejlede i energi- og  

 miljøspørgsmål samt foretage lovmæssige brandsyn.
Skoleundervisningen § 8.  Undervisningen skal under hele  

 uddannelsesforløbet på en helhedsorienteret måde omfatte både teoretiske og  

 praktiske arbejdsopgaver med henblik på at give eleven de fornødne generelle  

 og specielle kvalifikationer, herunder give eleven forudsætninger for at  

 udføre de arbejdsopgaver uddannelsen tager sigte på.
Undervisningen skal give  

 eleven et grundlag for at deltage i efter- og videreuddannelse samt bidrage  

 til elevens forståelse af samfundet og dets udvikling.
Grundfag § 9.  Undervisningen omfatter følgende grundfag:
 Stk.2.  Mål, indhold og vejledende uddannelsestid for de  

 enkelte grundfag følger reglerne om grundfag.
Områdefag § 10.  Undervisningen omfatter følgende områdefag med  

 en vejledende uddannelsestid på ca. 10,6 uger og de undervisningsmål og  

 øvrige rammer for undervisningen, der er anført i stk. 2:
 Stk. 2.  Undervisningen i områdefag har følgende  

 undervisningsmål:
 Eleven skal opnå færdigheder i selvstændigt at foretage rensning af  

 fyringsanlæg over og under 120 kw, herunder kedler, røgkanaler, rør og  

 skorstene samt blåflamme- og gasbrændere indtil 135 KW samt varmluftsovne.  

 Eleven skal blive i stand til at foretage rensning af alle former for klima-  

 og ventilationsanlæg.
 Undervisningen skal tilgodese:
- at eleven opnår færdigheder i at anvende relevante renseværktøjer,  

 maskiner og måleudstyr, - at eleven bliver i stand til at anvende sikkerhedsudstyr ved udførelsen  

 af arbejdet samt opnår kendskab til sikkerhedsforskrifterne for rensning af  

 anlæg, - at eleven opnår kendskab til personlig hygiejne i forbindelse med  

 rensningsarbejdet, - at eleven opnår kendskab til fyringsanlægs opbygning og renseforhold, - at eleven opnår kendskab til opbygning af klima- og ventilationsanlæg  

 med særlig hensyntagen til genvindingsanlæg, brandspjæld, cykloner og  

 opsamlingsbeholdere, - at eleven i renseprocessen især opnår kendskab til rensning af spjæld ,  

 filtre, kanaler, riste og ventilationshjul, - at eleven opnår viden om anvendelsen af kemiske rensemidler og kendskab  

 til sikkerhedsprocedure for anvendelsen af disse midler, og - at eleven bliver i stand til at foretage tæthedsprøvninger og  

 kontrolmålinger samt at udarbejde rapporter om anlæggene.
Eleven skal opnå kendskab til mekaniske funktionsprincipper for kedler og  

 brændere samt tilhørende komponenter og deres el-kredsløb.
Eleven skal opnå  

 kendskab til opbygningen af og funktionsprincipperne for anlæg i varmeværker  

 og industri, herunder stoker- og halmfyringsanlæg.
 Undervisningen skal tilgodese:
- at eleven opnår kendskab til forbrændingsprincipperne for fast brændsel  

 og optændingsproceduren for kedler og ovne, herunder opnår kendskab til  

 fejlmuligheder på anlæg samt til afhjælpning af fejl, miljø- og røggener, - at eleven bliver i stand til at anvende udstyr til måling af  

 skorstenstræk, gasarter, temperatur og partikler, - at eleven opnår færdigheder i fejlsøgning, udskiftning og  

 funktionskontrol samt i kontrol-, energi- og økonomimålinger på fyringsanlæg, - at eleven bliver i stand til at foretage kontrolmålinger og fejlfinding  

 på oliefyr og blåflammebrændere samt gasforbrugende ildsteder, - at eleven opnår kendskab til forskellige former for energistyring ved  

 fyringsanlæg over og under 120 kw samt for gasfyrede anlæg over 135 kw, - at eleven bliver i stand til at foretage partikelmålinger på  

 halmfyringsanlæg, og - at eleven udarbejder rapporter om forskellige anlægs tilstand.
 Eleven skal opnå kendskab til skorstens- og aftræksrørs funktion,  

 placering og opbygning samt til forekommende hjælpeaggregater.
 Undervisningen skal tilgodese:
- at eleven bliver i stand til at beregne skorstenes og kanalers  

 dimensionering samt at foretage tæthedsprøvning, - at eleven opnår viden om skorstenes og hjælpeaggregaters opbygning og  

 funktion, - at eleven opnår kendskab til automatisk trækregulering, - at eleven opnår viden om skorstenes belastningsmuligheder under  

 forskellige indfyringstrin, og - at eleven bliver i stand til at foretage brandsyn efter gældende love,  

 regler og sædvane med særlig hensyntagen til anlæg med blåflammebrændere og  

 halmfyring samt de for anlæggene nødvendige erstatningskanaler.
 Eleven skal opnå kendskab til klima- og ventilationsanlægs opbygning og  

 virkemåde og skal blive i stand til at af- og påmontere tilhørende  

 komponenter i forbindelse med rensning af anlægget.
 Undervisningen skal tilgodese:
- at eleven bliver i stand til at foretage målinger af luftflow og  

 temperatur, - at eleven bliver i stand til at foretage fejlfinding på komponenter og  

 foretage klimamålinger, - at eleven bliver i stand til at foretage tæthedsprøvninger og  

 kontrolmålinger samt indregulere mindre anlæg, og - at eleven opnår forståelse af og bliver i stand til at udtage prøver til  

 analyseformål under iagttagelse af sikkerhedsmæssige bestemmelser og  

 foranstaltninger.
 Eleven skal opnå viden om de bestemmelser, i bygningsreglement,  

 småhusreglement, offentlige bekendtgørelser og love, der gælder inden for  

 området, samt om de instruktioner og vejledninger, der er gældende for  

 udførelse af skorstensfejerens arbejde.
 Undervisningen skal tilgodese:
- at eleven opnår færdighed i at udarbejde rapporter samt bliver i stand  

 til at udføre skitser, der kan indgå som bilag, - at eleven opnår viden om de bekendtgørelser og instrukser, der gælder  

 inden for skorstensfejning og oliefyrsmålinger, - at eleven opnår viden om de instrukser, der gælder for oliefyrede anlæg,  

 gasfyrede anlæg, halmfyrede anlæg, skorstensforhold, kanalforhold samt  

 aftræks- og erstatningluftkanaler, - at eleven opnår færdigheder i forbindelse med brandsyn under hensyntagen  

 både til visuelt overblik ude og inde og til udvendige og indvendige  

 skorstensforhold med ildsted og kanaler, og - at eleven bliver i stand til at udarbejde brandsynsrapporter.
Specialefag § 11.  Undervisningen omfatter følgende specialefag  

 med en vejledende uddannelsestid på ca. 3,2 uger og de undervisningsmål og  

 øvrige rammer for undervisningen, der er anført i stk. 2:
 Stk. 2.  Undervisningen i specialefag har følgende  

 undervisningsmål:
Eleven skal blive i stand til at foretage kontrol, styring samt slukning  

 af skorstensbrand og opnå kendskab til betydningen af forhold vedrørende  

 brandspredning.
Eleven skal opnå kendskab til forskellige brandhæmmende  

 materialer og brandspjælds funktioner og materialers brandklassificering.
 Undervisningen skal tilgodese:
- at eleven gennemgår Dansk Brandværnskomites grundkursus i  

 brandbekæmpelse, - at eleven opnår indsigt i brandtekniske vejledninger og  

 bygningreglement, - at eleven bliver i stand til at udføre praktisk brandslukning ved  

 anvendelse af forskellige slukningsmetoder, - at eleven opnår kendskab til forskellige materialers  

 antændelsestemperaturer og udviklingen af kemiske forekomster som følge af  

 brand, - at eleven opnår et indgående kendskab til forebyggelse af brand ved  

 ildsteder og i ventilations- og klimaanlæg, - at eleven opnår kendskab til administrative konsekvenser af brandskader,  

 herunder forsikrings- og erstatningsforhold, og - at eleven bliver i stand til at udarbejde rapporter i forbindelse med  

 brandskader.
 Eleven skal kunne anvende relevante EDB-systemer som for eksempel  

 ekspertsystemer, kundekartoteker og administrative systemer.
 Undervisningen skal tilgodese:
- at eleven bliver i stand til at udføre skorstens- og energiberegninger, - at eleven bliver i stand til at udføre administrative opgaver ved  

 anvendelse af EDB-systemer, herunder rapporter og beregninger, - at eleven bliver i stand til at anvende og vedligeholde kundekartoteker, - at eleven bliver i stand til at uddrage og bearbejde statistisk  

 materiale vedrørende distriktsarbejde, og - at eleven opnår kendskab til og bliver i stand til at anvende  

 regnskabssystemer på brugerniveau.
Tegningsforståelse Eleven skal gennem læsning af bygnings- og diagramtegninger opnå kendskab  

 til opbygning og placering af klima- og ventilationsanlæg,  

 standardkomponenter og rensningsveje.
 Undervisningen skal tilgodese:
- at eleven bliver i stand til at aflæse bygnings- og diagramtegninger  

 med særlig vægt på klima- og ventilationsanlægs opbygning, herunder opnå  

 kendskab til standarder inden for området, - at eleven opnår kendskab til symboler for komponenter og disses  

 indbyrdes placering og funktion, og - at eleven med baggrund i tegningsmateriale opnår kendskab til  

 adgangsmulighederne for rensning af klima- og ventilationsanlæg.
Valgfag § 12.  Undervisningen i valgfag følger reglerne i § 14  

 i hovedbekendtgørelsen.
Der anvendes mindst 3 uger til valgfag.
Undervisningsplan § 13.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 14.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
§ 15.  Praktikuddannelsen skal give eleven praktisk  

 oplæring i de almindeligt forekommende arbejdsfunktioner, metoder, kontroller  

 og værktøjer, der anvendes inden for området.
Eleven skal beskæftiges med  

 varierende arbejdsopgaver og derved få mulighed for at opnå en alsidig  

 oplæring og selvstændighed.
 § 16.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 17.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen, når  

 praktiktiden i en virksomhed er afsluttet.
Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen, blanketter til  

 brug for de erklæringer, som er nævnt i stk. 1, samt blanketter til brug for  

 de erklæringer, som er nævnt i stk. 2, jf. § 24, stk. 4, i  

 hovedbekendtgørelsen.
Skolen udleverer blanketterne til  

 praktikvirksomhederne.
 Bedømmelse og uddannelsesbeviser m.v.
Uddannelsesbevis § 18.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 19, og afsluttende praktikerklæring er udstedt, jf. § 17, stk.  

 2, og når eksamen i områdefag og specialefag (svendeprøven) er bestået, jf. §  

 27, stk. 4.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, samt oplysning om den opnåede karakter ved  

 eksamen i områdefag og specialefag (svendeprøven), jf. § 27, stk. 6.  

 Karakteren angives i henhold til § 23, stk. 2.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 19.  Når alle skoleperioder i uddannelsen er  

 gennemført, og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 22,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 20.  Senest ved afslutningen af sidste skoleperiode  

 i uddannelsen udsteder skolen eksamensbeviser for de grundfag eller valgfag,  

 som er afsluttet med eksamen.
Hvis et fag ikke er afsluttet med eksamen,  

 giver skolen ved uddannelsens afslutning eleven bevis for den gennemførte  

 undervisning med angivelse af den opnåede karakter, hvis karakteren ikke  

 fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen er endvidere at bidrage til grundlaget for  

 udstedelse af skolebevis, jf. § 19, stk. 2, nr. 1.
Skolevejledning § 22.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis, jf. § 19, stk. 2 eller 4, ikke er opfyldt.
Skolen kan dog i  

 samarbejde med censorerne udstede en skolevejledning efter sidste  

 skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse, udstedes skolevejledning kun til eleven.
Karakterskala § 23.  Ved karaktergivning i grund-, område- og  

 specialefag anvendes 13-skalaen, jf. § 17 i eksamensbekendtgørelsen.
Stk. 2.  Ved karaktergivning i eksamen (svendeprøven)  

 anvendes 13-skalaen, jf. eksamensbekendtgørelsen.
Karakteren omskrives til de  

 verbale udtryk, der er anført i nedenstående skala:
 0 - 5,9 Ikke bestået.
 6 - 8,9 Bestået.
 9 - 10,9 Bestået - Veludført.
 11 - 13 Bestået - Særdeles veludført.
Afsluttende bedømmelse § 24.  Skolen afholder eksamen i følgende grundfag:
 Stk. 2.  I områdefag afholdes eksamen efter reglerne i  

 §§ 25-27.
 Stk. 3.  Skolen giver i øvrigt karakterer i det  

 grundfag, som ikke afsluttes med eksamen efter stk. 1.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 målene for undervisningen i disse fag, jf. §§ 10 og 11, på grundlag af en  

 helhedsvurdering.
 Stk. 5.  For valgfag foretages bedømmelse efter reglerne  

 om disse fag.
 § 25.  I 4. skoleperiode afholder skolen en eksamen  

 (som del af svendeprøven) i fyringsteknik (OR-prøven) med særlig vægt på  

 emnerne måleteknik og blåflammebrændere, jf. § 26.
Stk. 2.  Eksamen i områdefag og specialefag afholdes i  

 5. skoleperiode og udgør samtidig en svendeprøve.
Eksamen består af en  

 mundtlig (teoretisk) og en praktisk prøve, jf. § 26.
 Stk. 3.  Opgaverne i stk. 1 og stk. 2 stilles af skolen  

 efter samråd med det faglige udvalg.
 Stk. 4.  Ved indkaldelsen af elever til den  

 skoleperiode, hvori eksamen afholdes, sender skolen en liste over de  

 pågældende elever med angivelse af elevernes praktikvirksomheder til det  

 faglige udvalg.
 Stk. 5.  Det faglige udvalg udpeger herefter de censorer  

 (skuemestre), der er nævnt i stk. 6, og giver skolen meddelelse om  

 udpegelsen.
Stk. 6.  Elevernes løsning af opgaverne bedømmes efter  

 reglerne i § 27 af en lærer, udpeget af skolen, og 2 censorer.
Censorerne  

 skal være uddannede skorstensfejere og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde kravene i henhold til eksamensbekendtgørelsen.
 Stk. 7.  Elever, der ønsker det, kan få opgaverne læst  

 op.
§ 26.  De praktiske opgaver, der er nævnt i § 25, stk.  

 1, fordeles på eleverne efter lodtrækning.
Værkstedshåndbog og andet  

 skriftligt materiale skal være til rådighed for eleverne under opgaven.  

 Opgaven anses for færdigudført, når den fastsatte tid er anvendt eller  

 opgaven er udført og godtaget af censorerne.
 Stk. 2.  Der gennemføres en praktisk og en mundtlig  

 (teoretisk) prøve, jf. § 25, stk. 2, i:
 Stk. 3.  Den praktiske prøve i 4. skoleperiode, jf. stk.  

 1, foregår i et kedelrum, og der lægges vægt på følgende:
- at måleudstyret efter anmodning kontrolleres rigtigt, - at udstyret betjenes rigtigt, - at indstillinger stilles tilbage i udgangsposition, - at der gives en instruktiv forbrugervejledning, - at målerapport samt OR-mærkater udfyldes rigtigt, og - at tidforbruget er rimeligt.
 Stk. 4.  Den praktiske prøve, jf. stk. 2, i 5.  

 skoleperiode foregår på eksisterende fyringsanlæg med skorsten, og der lægges  

 vægt på følgende:
- at måleudstyret anvendes og kontrolleres rigtigt, - at udstyr og værktøj betjenes rigtigt, - at indstillinger stilles tilbage til udgangsposition, - at kundebetjening og forbrugervejledning gives rigtigt, - at tidsforbruget er rimeligt, - at mangler i forbindelse med brandsyn påtales over for censor (kunden), - at alle rensningsdiscipliner udføres fagligt og sikkerhedsmæssigt  

 forsvarligt, og - at målerapporter og OR-mærkater udfyldes rigtigt.
 Stk. 5.  Den mundtlige (teoretiske) prøve i 5.  

 skoleperiode, jf. stk. 2, gennemføres som en overhøring af eleven, og der  

 lægges vægt på følgende:
- at der afgives et rigtigt og fyldestgørende svar på de stillede  

 spørgsmål, der viser at eleven har opnået en god forståelse af det enkelte  

 områdefag, og - at svaret eventuelt underbygges med en skitse og eller en demonstration  

 af måleustyr.
 § 27.  Ved bedømmelsen af opgavebesvarelserne ved den  

 mundlige prøve, jf. § 26, stk. 2 og 5, giver læreren og de to censorer hver  

 en karakter under anvendelse af talværdierne i karakterskalaen i § 23, stk.  

 1. Karakteren ved prøven fremkommer som et gennemsnit af de tre afgivne  

 karakterer.
 Stk. 2.  Ved bedømmelsen af de praktiske prøver, jf. §  

 26, stk. 3 og 4, giver læreren og de to censorer hver en enhedskarakter under  

 anvendelse af talværdierne i karakterskalaen i § 23, stk. 1, for henholdsvis:
 Stk. 3.  Karakteren for den praktiske prøve fremkommer  

 som et gennemsnit af de karakterer, som gives efter stk. 2.
 Stk. 4.  For at bestå eksamen (svendeprøven) i områdefag  

 og specialefag, jf. § 25, stk. 1 og 2, kræves at karakteren 6 er opnået.
 Stk. 5.  Karakteren for eksamen i områdefag og  

 specialefag fremkommer som et helt tal.
Stk. 6.  Ved de beregninger, som er forudsat i stk. 1 og  

 3, foretages ikke afrunding.
Forinden fastsættelse af karakter efter stk. 5  

 foretages afrunding af det endelige resultat til et helt tal efter  

 almindelige regneregler.
Stk. 7.  De beregninger, som er forudsat i stk. 1, 3 og  

 5, foretages af censorerne.
Censorerne indsender resultatet af beregningen og  

 oplysninger om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
 § 28.  Skolen skal tilbyde elever, der ikke består  

 eksamen i områdefag og specialefag, en ny eksamen, eventuelt efter  

 supplerende praktikuddannelse eller skoleundervisning.
 Stk. 2.  Adgang til sygeeksamen i områdefag og  

 specialefag følger reglerne i eksamensbekendtgørelsen.
Ikrafttræden § 29.  Bekendtgørelsen træder i kraft den 1. februar  

 1991 og har virkning fra den 1. januar 1991.
