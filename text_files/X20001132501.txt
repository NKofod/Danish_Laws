 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 § 34.
 Ved klageskrift af 10. november 1998 har klageren  

 indklaget indklagede for en i henhold til " Regler for behandling af  

 sager ved voldgiftsretten for bygge- og anlægsvirksomhed" nedsat  

 voldgiftsret, bestående af akademiingeniør Erling Videbæk,  

 ingeniør Jens Jørgen Jensen og landsdommer Bent Thrane,  

 sidstnævnte som formand.
 Klageren har nedlagt sålydende påstande :
 1. Indklagede tilpligtes at betale klageren  

 principalt kr. 55.590,25 inklusive moms med tillæg af renter 5 %  

 over den til enhver tid værende diskonto af kr. 51.190,25 fra den  

 18.07.1996 til den 31.08.1996, og af påstandsbeløbet fra den  

 01.09.1996 til betaling sker, subsidiært et mindre beløb  

 fastsat efter voldgiftsrettens skøn, og med renter som  

 anført.
 2. Principalt tilpligtes indklagede at anerkende,  

 at det af klageren udførte pudsarbejde er udført  

 håndværksmæssigt korrekt, subsidiært  

 tilpligtes indklagede at anerkende, at indklagede alene kan kræve et  

 efter voldgiftsrettens opgørelse nærmere fastsat  

 forholdsmæssigt afslag i entreprisesummen vedrørende  

 pudsarbejdet til modregning i det beløb, klageren måtte blive  

 tilkendt i henhold til påstand 1, mere subsidiært  

 tilpligtes indklagede at anerkende, at indklagede alene kan kræve et  

 efter voldgiftsrettens opgørelse nærmere fastsat  

 erstatningsbeløb vedrørende pudsarbejdet til modregning i det  

 beløb, klageren måtte blive tilkendt i henhold til påstand  

 1.
 3. Overfor indklagedes påstand påstås  

 frifindelse.
 Indklagede har overfor klagerens påstand 1 efter sin  

 endelige påstand påstået frifindelse mod betaling af 12.052  

 kr., incl. moms med tillæg af procesrente fra den 18. juli 1996.
 Indklagede har endvidere endeligt nedlagt påstand  

 om, at klageren skal betale indklagede et af voldgiftsretten fastsat  

 beløb, dog højest 150.000 kr. med tillæg af rente fra den  

 15. januar 1999.
 Sagens nærmere omstændigheder er  

 følgende :
 I forbindelse med, at indklagede skulle forestå en  

 renovering af en villa for ejendommens ejer, kontaktede indklagede klageren  

 og anmodede klageren om at afgive tilbud på nogle nærmere angivne  

 arbejder vedrørende nyt tag samt vedrørende nedbankning af puds  

 på facade og udførelse af nyt puds på facade.
 I skrivelse af 13. oktober 1995 fra klageren til  

 indklagede hedder det :
 " Vedr. : Udvendig renovering af villa.
 Idet vi takker for henvendelsen, har vi hermed  

 fornøjelsen at tilbyde murerarbejde i forbindelse med ovennævnte  

 renovering, opdelt på følgende punkter.
1. Nyt tag arbejdsløn  

     ekskl. moms         kr. 28.900,00 2. Nyt tag materialer hollandske                 -  

 -                  kr. 48.200,00 3. Nyt tag materiale tyske                           -  

     -                   kr. 54.800,00 4. Nyt tag materialer danske                       -  

   -                   kr. 65.900,00 5. Nedbankning af puds på facade              -  

     -                   kr. 22.880,00 6. Nyt puds på facade  

    -        -                    kr. 47.600,00 For tilbudet gælder følgende :
 Nedrivning af eksisterende tagsten og stillads er  

 ekskl. tilbudet.
 Bygningssten udføres som mørtelfri  

 rygning.
 BYG´s standardforbehold er gældende.
 Arbejdet kan starte omgående efter modtaget  

 accept.
Vi håber, at ovennævnte er  

 fyldestgørende og er gerne til tjeneste med yderligere  

 oplysninger." I skrivelse af 17. oktober 1995 fra indklagede til  

 ejendommens ejere hedder det bl.a. :
VEDR: EJENDOMMEN Bekræftelse af priser i.h.t. aftale.
 Priser i.h.t. tilbud af den 10.05.1995 :
 7. Afhugning af puds samt nyt puds.
 Ny tagstensbelægning sortglasserede teglsten  

 (hollandsk model).
 Nedtagning af eksisterende sten.
I alt  

                                                  kr. 192.717,00  

 " Den 17. juli 1996 sendte klageren til indklagede en  

 faktura vedrørende renovering af villaen.
Fakturaen er sålydende  

 :
 " DECEMBER 1995.
 TAGBRØND RETTET OG NYT AFLØB TIL EKS.  

 BRØND.
ARBEJDSLØN                        6,50 TIMER 215,00  

                        1397,50 Ø110 TVC RØR                      1,80 METER  

  48,50                            87,30 Ø110 PVC BØJNING             1,00 STK.  

  39,00                            39,00 Ø110 INSITU                          1,00 STK.  

    84,00                            84,00 AFHUGNING FORTRAPPE.
ARBEJDSLØN                     48,00 TIMER   215,00  

                      10.320,00 OPRYDNING TIL JUL.
LASTBIL                               4,50 TIMER   390,00  

                         1.755,00 ARBEJDSLØN                      4,50 TIMER   215,00  

                            967,50 RENSNING OG SPULNING AF KLOAK.
SLAMSUGER                       2,50 TIMER   490,00  

                    1.225,00 ARBEJDSLØN                     2,50 TIMER    215,00  

                             537,50 PUDS AF FORTRAPPE + LÆGNING AF NATURSTEN.
ARBEJDSLØN                   87,00 TIME      215,00  

                         18.705,00 CEMENTMØRTEL            17,00 HL            86,30  

                         1.467,10 BETONKLÆBER                8,00 LTR           65,00  

                              520,00 TUDTAGSTEN                   1,00 STK.         350,00  

                          350,00 REPARATION AF KÆLDERTRAPPE.
ARBEJDSLØN                     8,00 TIME  

 215,00                           1.720,00 UDSKIFTNING AF TAGBRØND V/HOVEDINDGANG.
ARBEJDSLØN                     3,00 TIMER  

 215,00                             645,00 Ø200 PVC TAGBRØND      1,00 STK.  

  580,00                              580,00 Ø110 PVC OVERGANG      1,00 ST              47,10  

                             47,10 Ø110 PVC BØJNING           4,00 STK.  

   39,00                             156,00 Ø110 PVC SKYDEMUFFE  2,00 STK.           34,60  

                           69,20 KØRSEL                                1,00 GANG  

   280,00                            280,00 VAREBELØB  AFGIFTSP.
BELØB  MOMS%  

  MOMSBELØB  TOTAL BELØB 40.952,20                     40.952,20         25,00  

      10.238,05            51.190,25 " Den 31. august 1996 fremsendte klageren endvidere en  

 faktura vedrørende renoveringen af villaen til klageren.
I fakturaen  

 afkrævedes indklagede et beløb på 1.140 kr., der angives  

 at skyldes for arbejdsløn og kørsel den 1. juli for "  

 REPARATION BAG PLANKEVÆRK".
Under en retssag, der verserer ved byretten i Århus  

 mellem ejerne af villaen og indklagede, har der været afholdt syn og  

 skøn ved syns- og skønsmand som er murermester og  

 ingeniør.
Syns- og skønsmanden har afgivet fire syns- og  

 skønserklæringer, der er fremlagt som bilag under denne  

 voldgiftssag.
Syns- og skønsmanden har endvidere ved skrivelse af 1.  

 november 1999 fremsendt kopi af en skrivelse af 30. august 1999 fra et  

 undersøgende institut.
Også denne skrivelse er fremlagt under  

 denne voldgiftssag.
Klager har forklaret, at han i sin tid blev ringet  

 op af indklagedes direktør, der spurgte, om han samme dag kunne give  

 en pris på ompudsning og pålægning af nyt tag på  

 villaen.
Han fik herefter faxet nogle håndtegnede rids over huset.
Han  

 sendte på baggrund heraf   uden forinden at have besigtiget villaen  

 sit tilbud af 13. oktober 1995. Trappen, sålbænke og gesimser var  

 ikke omfattet af tilbudet.
Sålbænke og gesimser var opført  

 i cementpuds, og det skulle maleren tage sig af.
Trapperne var ikke angivet  

 på ridsene.
Der blev ikke nævnt noget om, hvilken puds eller  

 hvilken afsluttende maling der skulle anvendes, og han fik ikke udleveret  

 kravsbeskrivelse eller krav til facadepudsens finish.
Han regnede med, at der  

 skulle laves en ompudsning, der mindede om det, der var på huset i  

 forvejen.
Det var en traditionel puds, en grovpuds.
Den skulle bankes af, og  

 der skulle renses ned.
Det er maleren, der skal spartle ujævnheder ud  

 ved traditionel puds, inden han går i gang med at male.
Der var ikke  

 foreskrevet nogen bestemt mørtel.
Han regnede med at anvende en  

 cementmørtel, men valgte den hydrauliske mørtel, der er ca.  

 fire gange dyrere end cementmørtelen, da han efter afbankningen af den  

 gamle mørtel kunne se, hvor ringe huset var.
Det var  

 leverandøren af mørtelen, der efter en besigtigelse af villaen  

 anbefalede ham at anvende en kalkhydraulisk mørtel.
Under arbejdets  

 udførelse kom der frostskader på toppen af skorstenen.
Denne  

 skade har klageren tilbudt at udbedre, og det er herefter sket.
Ellers var  

 der efter hans opfattelse ingen frostskader, måske bortset fra ved  

 tagrenden.
I perioder, hvor temperaturen er under 5 grader C., skal man have  

 en afdækning for at holde temperaturen oppe, og en sådan  

 afdækning blev også iværksat.
Klageren skulle ikke behandle  

 gesimsbåndene, der var muret op og pudset op i sand og cement, hvorfor  

 de ikke kunne bankes af uden at blive ødelagt.
De af syns- og  

 skønsmanden omtalte nederste 30 cm. af murværket er hele vejen  

 igennem muret op af mursten, og der er samme overflade på den  

 øvrige murflade.
Underlaget var således ikke stærkt, og  

 han mener ikke, at klageren kunne have brugt en bedre mørtel, end den  

 man rent faktisk anvendte.
I april-maj måned 1996 påførte  

 klageren et slutpudslag af finkornet materiale, da maleren ikke mente, at  

 overfladen var egnet til påførsel af silikatmaling.
Klageren  

 lavede derfor en finpudsning af hele overfladen.
Klager har vedrørende fakturaen af 17. juli 1996,  

 der indeholder klagerens krav på betaling for udførte  

 ekstraarbejder, nærmere forklaret, at arbejdet vedrørende  

 fortrappen er blevet udført, efter at en ansat hos indklagede havde  

 bedt om tilbud herpå.
Klageren fik den 30. november 1995 besked  

 på at udføre arbejdet vedrørende fortrappen i regning  

 billigst muligt.
Bygherren ville selv levere naturstenene.
Klageren anvendte  

 135 timer på arbejdets udførelse.
Posten "oprydning før jul" er  

 foranlediget af, at klageren ikke var færdig med at udføre sit  

 arbejde til jul.
En ansat hos indklagede ringede og sagde, at alt klagerens  

 grej og materiale skulle være fjernet til jul efter bygherrens  

 forlangende.
Klageren skulle bare fakturere udgiften hertil til  

 indklagede.
 Vedrørende posten "reparation af  

 kældertrappe" kan han alene sige, at der er lavet en mindre  

 reparation af kældertrappen, og at kældertrappen ikke var med i  

 tilbudet.
Om posten "reparation bag plankeværk" har  

 klager forklaret, at ejeren i 1996 ønskede, at der skulle pudses bag  

 ved en stolpe.
Stolpen blev taget ned af indklagede, hvorefter klageren  

 udførte pudsningen.
 Klageren har ikke fået indsigelser mod disse  

 regninger fra indklagede førend sagens anlæg.
Klageren havde fire til fem mand på pladsen dagligt.  

 Han deltog ikke selv i arbejdets udførelse, men var på  

 byggepladsen hver anden dag.
Først efter arbejdets udførelse  

 kom det frem, at ejeren ikke ville betale for arbejdet vedrørende  

 hovedtrappen.
Indklagede og klageren arbejder meget sammen og har aldrig haft  

 brug for anvendelse af aftalesedler.
Det var grunden til, at klageren ikke  

 bad om at få aftalesedler under denne sag.
Indklagedes direktør, malermesteren , klager selv  

 og ejerne var til stede, da det blev drøftet, at der skulle finpudses.  

 Huset var da endnu ikke malet, og det var ca. et halvt år, efter at  

 klageren havde pudset oprindeligt.
Han var efterfølgende på  

 pladsen og konstaterede, at hans folk havde finpudset ordentligt.
Det var  

 hele overfladen, der blev finpudset.
Han har set, at der under arbejdets  

 udførelse var hængt afdækning op.
Hans folk doserede  

 delblandingerne af mørtelen efter rumfang med skovlmål.
Indklagedes direktør har forklaret, at han  

 har været ansat som direktør hos indklagede i 19 år.  

 Indklagede, der driver tømrervirksomhed, og klageren har et  

 mangeårigt samarbejde, og det er normalt, at der ikke laves  

 aftalesedler dem imellem.
Det var meningen med tilbudet, at det skulle  

 omfatte nedbankning af den gamle puds og pålægning af ny puds.  

 Der var puds på trappen, og den er derfor omfattet af tilbudet.
Det er  

 meget sandsynligt, at han har sagt til klager, at han skulle have tilbudet  

 samme dag, som han talte med klager.
Han har ikke været inde i  

 diskussionen vedrørende lægning af natursten og pudsning af  

 fortrappen.
Han har talt med en ansat hos indklagede herom, men kan ikke  

 huske hvornår.
Vedrørende posten "oprydning til jul"  

 var det således, at klagerens grej blev sat ud på indklagedes  

 grund, hvor det stod i fire til fem måneder.
Han har ikke selv deltaget  

 i drøftelserne herom.
Ejerne ønskede, at der skulle være  

 opryddet til jul, og han gav beskeden herom videre til indklagedes ansatte.  

 Han har ikke kendskab til, med hvilket materiale klageren pudsede huset.
Der  

 var et møde med ejeren, malermesteren ham selv, indklagedes ansatte og  

 klageren, hvor man blev enige om, hvad man ville gøre med pudsen.
Han  

 gik ikke ind i detaljer i drøftelsen mellem maleren og mureren.  

 Vedrørende fortrappen ligger der i indklagedes akter et tilbud  

 på udførelse af arbejdet på fortrappen fra klageren.
Han  

 kan huske, at leverancen af natursten var en bygherreleverance.  

 Drøftelserne vedrørende fortrappen foregik mellem klageren og  

 indklagedes ansatte.
Der var puds på vangerne på trappen, mens  

 der ikke var puds på skorstenen.
Gesimser og sålbænke  

 skulle afrenses, og han har betalt maleren for udførelse af dette  

 arbejde.
Han ved ikke, om maleren har accepteret at male videre på  

 dette puds, som klageren har afleveret.
Syns- og skønsmanden har under afhjemlingen  

 forklaret, at han oprindelig gik ud fra, at der var tale om cementbaseret  

 mørtel, men at han efterfølgende erfarede, at det drejede sig  

 om en kalkbaseret mørtel.
Ved sine besigtigelser af villaen har han  

 konstateret, at der er frostskader.
Det tyder på, at der efter  

 oppudsningen har været frostvejr, hvilket kræver særlige  

 foranstaltninger i form af ordentlig afdækning og eventuel  

 varmetilførsel.
Disse frostskader kan repareres pletvis.
Frostskaderne  

 viser sig ved, at overfladen krakelerer.
Der var ikke så mange  

 frostskader, at han på nogen måde var chokeret.
Frostskader  

 udbedres ved, at pudsen bankes af og påføres på ny.
Hvis  

 der er malet, skal malingen også bankes af.
Hele problemet er, hvad der  

 er udfaldskravet.
Sandkorn på 4 mm kan ikke pudses væk.
De skal  

 ovenpå være påført et fint pudslag.
Det  

 gælder, uanset om der er tale om kalkmørtel eller  

 cementmørtel.
Om et sådan fint pudslag skal påføres  

 afhænger af, hvad mureren har afgivet tilbud på.
Hvis der er krav  

 om, at der skal males med silikatmaling, skal der finpudses.
Hvis der ikke er  

 et sådan krav, kan man kalke pudsen.
Man får så en ru  

 overflade.
Prisforskellen mellem at finpudse eller ej er  

 "småpenge". Hvis huset blev færdigmalet, ville det  

 fremstå anderledes.
Sandkorn ville komme igennem, og der ville  

 opstå skyggevirkninger.
Disse skyggevirkninger kan ikke ses på 25  

 m afstand, men måske nok på 5 m afstand.
Han ved ikke, om en  

 kalkbaseret mørtel er dyrere end en cementbaseret mørtel.
En  

 kalkbaseret mørtel er lidt bedre at arbejde med end en cementbaseret  

 mørtel.
Huset skal males mindst to gange.
Det er malet delvist  

 én gang.
Om den udførte pudsning er tilfredsstillende  

 afhænger af, hvad mureren skal præstere.
Pudsningen er i orden  

 til kalkning, men ikke til påførsel af silikatmaling.
Mureren  

 må således have at vide, hvad slutresultatet skal være,  

 inden han går i gang, og er han i tvivl, må han spørge sig  

 for.
Han har ved sine besigtigelser fundet skyggevirkninger på  

 østfacaden, men ikke andre steder.
En ekstra gang maling ville  

 eliminere en del af skyggevirkningerne.
Det er absolut ikke  

 usædvanligt, at der er nuanceforskelle på et 75 år gammelt  

 hus.
Ved besigtigelserne har han konstateret, at det er som om  

 mørtelen på huset er blevet stærkere med tiden.
De  

 afskalninger, som han har beskrevet i sin erklæring af 1. september  

 1999 under svaret på spørgsmål 1 under punkt B og punkt C,  

 vil han anslå kan udbedres for et beløb på ca. 25.000 kr.,  

 ekskl. moms.
De afskalninger, han i samme erklæring har omtalt under  

 besvarelsen af spørgsmål 1 under punkt D, er på den  

 nederste del af huset.
For at udbedre disse afskalninger skal man fjerne alt  

 pudsen og derefter pudse med velegnet materiale.
Det vil kunne udføres  

 for en udgift på ca. 15.000 kr.
De krakeleringer, der er omtalt i samme  

 erklæring i besvarelsen af spørgsmål 1 under punkt E, vil  

 kunne udbedres for en udgift på ca. 5.000 kr., når man har et  

 stillads opsat i forvejen.
At mørtelen eventuelt er svagere, end den  

 burde være, mener han ikke vil give de store problemer i fremtiden,  

 hvis man vedligeholder huset hvert 7. eller 8. år, hvilket i  

 øvrigt vil være sædvanligt.
Den anvendte mørtel er  

 stærk nok bortset fra de nederste 30 cm. på huset.
Her kunne der  

 være anvendt en anden type mørtel baseret på sand og  

 cement, da fugten trækker op i huset.
Rent teknisk kunne man godt male  

 med silikatmaling oven på 4 mm sandkorn rent kvalitetsmæssigt.  

 Det vil kun have betydning for udseendet.
Han ville personligt have anvendt  

 kalkhydraulisk mørtel for at forhindre revnedannelser, dvs. samme type  

 mørtel, som er anvendt i denne sag.
 Klageren har til støtte for sin påstand 1  

 nærmere anført, at påstanden dækker over betaling af  

 en restentreprisesum på2.380 kr. samt ekstraarbejder.
Vedrørende ekstraarbejderne har klageren  

 anført, at tilbudet af 13. oktober 1995, der omfatter nedbankning af  

 puds på facade og nyt puds på facade, blev afgivet efter en  

 telefonisk henvendelse fra indklagedes direktør og på baggrund  

 af nogle modtagne rids.
På disse rids var det ikke muligt at se den  

 fortrappe, som der er udført arbejde på.
Da tilbudet kun omtaler  

 puds på facade, og da trappen ikke er en del af facaden, må  

 udførelsen af arbejdet på trappen derfor betegnes som et  

 ekstraarbejde, som må honoreres særskilt.
Det har ingen  

 betydning, at der ikke er udfærdiget en aftaleseddel på  

 forholdet.
Klageren og indklagede har været samhandelspartnere i en  

 længere årrække, og de har aldrig brugt aftalesedler.
Det  

 beløb, som klageren afkræver indklagede, skal derfor betales,  

 hvis det ikke er åbenbart urimeligt, og dette er ikke  

 tilfældet.
 Posten "oprydning til jul" er opstået,  

 fordi indklagedes ansatte beordrede klagerens materiel ryddet væk til  

 jul og sagde, at klageren kunne fakturere det til indklagede.
Det må efter skønsmandens erklæring  

 lægges til grund, at der er udført arbejde ved  

 kældertrappen.
Der er ikke tale om arbejde på facade, hvorfor  

 indklagede må honorere klageren for dette ekstraarbejde.
Klageren har endelig udført en reparation bag  

 plankeværket som et ekstraarbejde.
Reparationen var dobbelt  

 besværlig, da plankeværket ikke var demonteret, da arbejdet  

 skulle påbegyndes.
Klageren har vedrørende disse ekstraarbejder  

 generelt anført, at de således er udført efter bestilling  

 fra indklagede, at indklagede har anerkendt flere af ekstraarbejderne,  

 ligesom indklagede har viderefaktureret ekstraarbejderne over for bygherren.  

 Retsforholdet mellem bygherren og indklagede er i øvrigt klageren  

 uvedkommende.
Indklagede har endvidere først rejst indsigelse over for  

 klageren vedrørende de udførte ekstraarbejder på et meget  

 sent tidspunkt, nemlig ved afgivelse af svarskrift i denne sag, hvorfor  

 indklagede ikke mere end 2 1/2 år efter ekstraarbejdernes fakturering  

 kan gøre gældende, at der er tale om kontraktsarbejder og ikke  

 ekstraarbejder.
Klageren har vedrørende sine påstande 2 og 3  

 nærmere anført, at spørgsmålet her drejer sig om,  

 hvorvidt der er mangler ved det udførte pudsarbejde.
Klageren har i  

 den forbindelse nærmere gjort gældende, at pudsarbejdet er  

 udført håndværksmæssigt korrekt og med puds, der har  

 den korrekte sammensætning henset til det underlag, som pudsen er  

 påført.
Det er således klagerens opfattelse, at den  

 anvendte puds er den bedst egnede, også på de nederste 30 cm. af  

 huset på grund af den underliggende murs porøsitet, der ikke er  

 egnet til at bære cementmørtel.
Der er i øvrigt ikke  

 nogen dokumentation for, at klageren har skullet aflevere et pudsarbejde til  

 indklagede, hvorpå der kunne afsluttes med silikatmaling, ligesom der  

 heller ikke i øvrigt er stillet specielle udfaldskrav eller  

 udførelseskrav til klagerens arbejde.
Såfremt voldgiftsretten  

 måtte lægge til grund, at der er mangler ved det af klageren  

 udførte arbejde, er manglerne under alle omstændigheder af  

 så beskedent omfang, at indklagede alene kan kræve et beskedent  

 afslag i entreprisesummen i henhold til AB 92 § 34, subsidiært en  

 mindre erstatning.
Indklagede har over for klagerens påstand 1  

 anført, at der i svarskriftet er taget klart afstand fra synspunktet  

 om, at der er tale om ekstraarbejder.
Tilbudet omfatter efter sin ordlyd  

 nedbankning af puds og pålægning af ny puds på facade.
Der  

 er også puds på såvel fortrappe som kældertrappe, og  

 de arbejder, der er udført herpå må derfor betragtes som  

 kontraktsarbejde og ikke ekstraarbejde.
Det må under alle  

 omstændigheder komme klageren til skade, at han ikke i det mindste har  

 sendt bekræftelse på arbejdets udførelse eller faktura  

 kort tid efter arbejdets udførelse.
 Det burde være en selvfølge, at en  

 entreprenør rydder op til jul, hvorfor posten "oprydning til  

 jul" under ingen omstændigheder kan forlanges honoreret af  

 indklagede.
For så vidt angår reparation bag  

 plankeværket er der ingen, der ved noget nærmere om, hvad der  

 egentlig er passeret.
Der er ingen mulighed for nu 3-4 år efter at tage  

 stilling hertil.
Indklagede har vedrørende sin selvstændige  

 nedlagte påstand om betaling af 150.000 kr. med nærmere angivet  

 rente nærmere anført, at det af klager udførte  

 murerarbejde, herunder valg af hydraulisk kalkmørtel, er mangelfuldt,  

 og at de af klager valgte materialer ikke har indeholdt fornøden  

 styrke, herunder ej heller har været blandet korrekt, hvorfor det  

 må antages, at pudsarbejdet ikke vil kunne holde, men vil falde af som  

 følge af den mangelfulde udførelse af arbejdet.
At der er fejl  

 ved arbejdet, som klageren har udført, fremgår af syns- og  

 skønsmandens erklæringer.
Efter afhjemlingen af syns- og  

 skønsmanden under den mundtlige forhandling må det således  

 lægges til grund, at der er frostskader på villaen, der ville  

 kunne udbedres for en udgift af 25.000 kr., at der er mangler ved  

 udførelsen af de nederste 30 cm af pudslaget, og at dette vil kunne  

 udbedres for ca. 25.000 kr.
Der er endvidere "skyggevirkninger"  

 på villaen, og efter et anslået skøn vil udbedringen af  

 disse tre mangler beløbe sig til ca. 150.000 kr.
Selv om indklagede  

 måtte skulle affinde sig med at få et forholdsmæssigt  

 afslag, ville et sådan afslag i øvrigt også  

 medføre, at der skulle betales et beløb på 150.000 kr. af  

 klageren.
 Voldgiftsretten skal udtale :
 Ad klagerens påstand 1.
Voldgiftsretten lægger klagers forklaring om  

 omstændighederne omkring aftaleindgåelsen mellem parterne til  

 grund.
Det følger således heraf, at klagerens tilbud af 13.  

 oktober 1995 blev afgivet samme dag, som klageren modtog en telefonisk  

 henvendelse fra indklagedes direktør vedrørende afgivelse af  

 tilbud på udførelse af arbejde på villaen, og at klageren,  

 forinden tilbudet blev afgivet, alene havde fået faxet nogle rids over  

 villaen, og at det ikke af disse rids fremgik, at villaen var forsynet med en  

 fortrappe.
Under hensyn hertil og til ordlyden i tilbudet, hvorefter der  

 alene gives tilbud på nedbankning af puds på facade og  

 påførsel af nyt puds på facade, uden at tilbudet taler om  

 fortrappe, lægger voldgiftsretten til grund, at de udførte  

 arbejder vedrørende fortrappen ikke er kontraktsarbejder, men  

 ekstraarbejder.
Klageren kan derfor kræve sig honoreret for sin  

 arbejdsindsats herfor, og da det fremsatte krav ikke er åbenbart  

 urimeligt, skal indklagede betale det beløb, som klageren har opgjort  

 herfor.
For så vidt angår de øvrige poster, der  

 er indeholdt i klagerens påstand 1, lægger voldgiftsretten i det  

 hele klagers forklaring til grund, der ikke er imødegået under  

 den mundtlige forhandling.
Voldgiftsretten finder herefter, at også  

 disse yderligere arbejder er at betragte som ekstraarbejder og ikke  

 kontraktsarbejder, hvorfor indklagede skal honorere klageren herfor som  

 opgjort af klageren.
Voldgiftsretten tager derfor i det hele klagerens  

 påstand 1 til følge.
 Ad det af indklagede selvstændigt rejste krav  

 på betaling af 150.000 kr.
Der er ikke i forbindelse med aftalens indgåelse  

 mellem klageren og indklagede efter det for voldgiftsretten fremkomne angivet  

 noget udfaldskrav med hensyn til, at pudslaget skulle påføres  

 silikatmaling.
Det er under den mundtlige forhandling forklaret, at der  

 på et senere tidspunkt blev afholdt møde på ejendommen,  

 hvor såvel sagens parter som malermesteren var repræsenteret.
Det  

 må lægges til grund, at malermesteren herefter var tilfreds med  

 den finpudsning, som klageren efterfølgende udførte, idet det  

 fremgår, at huset herefter har fået grundmaling.
Der er derfor  

 intet grundlag for at tilkende indklagede et beløb til  

 afhjælpning af ulemper ved skyggevirkning på huset.
 Efter syns- og skønsmandens besvarelse af  

 spørgsmål 1 i erklæringen af 1. september 1999 er de  

 frostskader, der blev konstateret på syns- og skønsforretningen  

 den 9. august 1999, under alle omstændigheder af et så beskedent  

 omfang, at der ikke er grundlag for at tilkende indklagede noget beløb  

 herfor.
 Ad pudslagets nederste 30 cm.
På baggrund af klagers forklaring om  

 beskaffenheden af underlaget for pudsen er det voldgiftsrettens opfattelse,  

 at klageren ved arbejdets udførelse har valgt den rigtige  

 mørtel.
Der er ikke mangler ved den anvendte mørtel som  

 sådan, og mørtelen har endvidere en fin bindeevne.
Der er derfor  

 heller ikke grundlag for at tilkende indklagede noget beløb i  

 anledning heraf.
Der er således i det hele ikke dokumenteret mangler  

 ved murerarbejdet af et sådan omfang, at der er grundlag for at  

 tilkende indklagede noget beløb herfor.
Voldgiftsretten frifinder  

 derfor klageren for det af indklagede selvstændigt nedlagte modkrav  

 på 150.000 kr.
 THI BESTEMMES :
 Indklagede skal til klageren betale 55.590,25 kr.,  

 inklusive moms med tillæg af rente 5% over den til enhver tid  

 værende diskonto af kr. 51.190,25 kr. fra den 18. juli 1996 til 31.  

 august 1996 og af påstandsbeløbet fra den 1. september 1996, til  

 betaling sker.
 Klageren frifindes for den af indklagede  

 selvstændigt nedlagte påstand.
 I sagsomkostninger skal indklagede til klageren betale  

 35.000 kr.
 De med voldgiftsrettens behandling af sagen forbundne  

 omkostninger skal betales af indklagede efter opgørelse og  

 påkrav fra Voldgiftsnævnet.
