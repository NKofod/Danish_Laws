 I tilslutning til Udenrigsministeriets bekendtgørelse nr. 100 af 27.  

 november 1987, Lovtidende C, meddeles det, at følgende lande med virkning fra  

 de anførte datoer har tiltrådt den af De Forenede Nationers Generalforsamling  

 den 17. december 1979 vedtagne konvention imod gidseltagning:
 Sovjetunionen, Ukraine, Hviderusland, Ungarn, Tjekkoslovakiet, Den  

 Tyske Demokratiske Republik og Venezuela har taget forbehold over  

 for art. 16, stk. 1.
 Mexico har afgivet erklæring om forståelsen af art. 16, idet denne  

 bestemmelse skal læses i overensstemmelse med den mexicanske regerings  

 erklæring af 23. oktober 1947 om anerkendelse af art. 36, stk. 2, i statutten  

 for Den Internationale Domstol.
Nederlandenes ratifikation omfatter også De Nederlandske  

 Antiller og Aruba.
Nederlandene har taget forbehold om, at i de  

 tilfælde, hvor de dømmende myndigheder i Nederlandene, på De Nederlandske  

 Antiller og på Aruba ikke kan udøve jurisdiktion i medfør af et af de  

 principper, som er nævnt i art. 5, stk. 1, påtager Nederlandene sig de i art.  

 8 indeholdte forpligtelser på den betingelse, at det har modtaget og afvist  

 en udleveringsbegæring fra en anden deltager i konventionen.
Udenrigsministeriet, den 12. april 1989 F.M.
