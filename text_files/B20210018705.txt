Bekendtgørelse om ændring af bekendtgørelse om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden november 2020 til februar 2021 § 1 I bekendtgørelse nr. 27 af 11. januar 2021 om midlertidig og målrettet kompensation for faste omkostninger til virksomheder i økonomisk krise som følge af COVID-19 i perioden november 2020 til februar 2021, foretages følgende ændringer:
 1. I indledningen ændres »og akt nr. 138 af den 12. januar 2021,« til: », akt nr. 138 af 12. januar 2021 og akt nr. 149 af 28. januar 2021,«.
 2. I § 2, stk. 1, nr. 1, § 17, stk. 1, nr. 2, og § 20, stk. 1, nr. 2, ændres »9. marts 2020« til: »1. november 2020«.
 3. § 6, stk. 2 og 3, § 10, stk. 2 og 3, § 13, stk. 2 og 3, § 16, stk. 2 og 3, § 19, stk. 2 og 3, § 22, stk. 2 og 3, § 26, stk. 2 og 3, § 29, stk. 2 og 3, § 33, stk. 2 og 3, § 36, stk. 2 og 3, og § 39, stk. 2 og 3, affattes således:
 »Stk. 2. Virksomheder, der ikke opfylder stk. 1, som følge af at være stiftet senere end den første dato for den for virksomheden relevante referenceperiode i stk. 1, anvender én af følgende referenceperioder, der senest slutter den 30. november 2020:
 1) En referenceperiode på de tre hele måneder før den første dato i måneden, hvor virksomhedens kompensationsperiode starter, jf. dog nr. 2 og 3.
 2) Virksomheder, der ikke er omfattet af nr. 1, som følge af at være stiftet senere end tre hele måneder før den første dato i måneden, hvor virksomhedens kompensationsperiode starter, anvender en referenceperiode beregnet fra virksomhedens stiftelsestidspunkt frem til dagen før den første dato i måneden, hvor virksomhedens kompensationsperiode starter, jf. dog nr. 3.
 3) Virksomheder, der ikke er omfattet af nr. 1 og 2, som følge af at være stiftet senere end 30 dage før den første dato i måneden, hvor virksomhedens kompensationsperiode starter, anvender en referenceperiode på 30 dage beregnet fra dagen før den første dato i virksomhedens kompensationsperiode.
Stk. 3. Hvis virksomheder, der grundet helt særlige omstændigheder, jf. § 47, stk. 1, nr. 4, ikke vurderer, at referenceperioderne giver et retvisende sammenligningsgrundlag for virksomheden, kan den søge om at anvende en referenceperiode, der som minimum opgøres over tre sammenhængende måneder.
Denne referenceperiode skal starte den 1. juli 2019 eller senere og slutte senest den 30. november 2020.« 4. Overskriften til § 12 affattes således:
»Kompensationsperiode« 5. I § 20, nr. 1, indsættes efter »ikke-nødvendige rejser til,«: »eller hvor omsætningen er direkte relateret til rejser til Grønland eller Færøerne,«.
 6. I § 33, stk. 1, ændres »stk. 2-4« til: »stk. 2 og 3«.
 7. I § 35 ændres »17. januar 2021« til: »28. februar 2021«.
 8. I § 36, stk. 1, ændres »31. januar 2020« til: »29. februar 2020«.
9. To steder i § 41, stk. 1, ændres »800.000 EUR« til: »1,8 mio.
EUR« og »30. juni 2021« ændres til: »31. december 2021«.
 10. § 41, stk. 2, 1. pkt., affattes således:
»En virksomhed stiftet senest den 9. marts 2020 og omfattet af § 40, stk. 2, der har udækkede faste omkostninger i kompensationsperioden, kan efter reglerne i denne bekendtgørelse, maksimalt opnå kompensation på 30 mio. kr. pr. måned, dog maksimalt 10 mio.
EUR indtil den 31. december 2021.« 11. I § 47, stk. 1, nr. 4, litra b, 3. pkt., ændres »den 9. marts 2020 eller tidligere, jf. §§ 6, stk. 3, 10, stk. 3, 13, stk. 3, 16, stk. 3, 19, stk. 3, 22, stk. 3, 26, stk. 3, 29, stk. 3, 33, stk. 3, 36, stk. 3 og 39, stk. 3.« til: »senest den 30. november 2020, jf. § 6, stk. 3, § 10, stk. 3, § 13, stk. 3, § 16, stk. 3, § 19, stk. 3, § 22, stk. 3, § 26, stk. 3, § 29, stk. 3, § 33, stk. 3, § 36, stk. 3 og § 39, stk. 3.« 12. § 47, stk. 1, nr. 4, litra c, ophæves.
 13. § 47, stk. 1, nr. 6, affattes således:
 »6) Virksomheder, der ikke er omfattet af nr. 5, som følge af at være stiftet senere end den 1. december 2019, skal oplyse én af følgende:
a) Virksomhedens realiserede faste omkostninger fra stiftelsesdatoen til og med den 9. marts 2020 samt forventede faste omkostninger for kompensationsperioden.
Virksomheden skal begrunde, hvis virksomhedens forventede faste omkostninger i kompensationsperioden afviger med mere end 10 pct. fra virksomhedens realiserede faste omkostninger for perioden fra og med stiftelsesdatoen til og med den 9. marts 2020.
b) Virksomhedens realiserede faste omkostninger i de seneste tre hele måneder før den første dato i måneden, hvor virksomhedens kompensationsperiode starter samt forventede faste omkostninger for kompensationsperioden.
Virksomheden skal begrunde, hvis virksomhedens forventede faste omkostninger i kompensationsperioden afviger med mere end 10 pct. fra virksomhedens realiserede faste omkostninger for perioden tre hele måneder før den første dato i måneden, hvor virksomhedens kompensationsperiode starter.
Hvis virksomheden ikke kan opfylde 1. pkt., anvendes én af følgende:
i) Virksomheder, der er stiftet senere end tre hele måneder før den første dato i måneden, hvor virksomhedens kompensationsperiode starter, skal oplyse de realiserede faste omkostninger fra virksomhedens stiftelsesdato frem til dagen før den første dato i måneden, hvor virksomhedens kompensationsperiode starter, jf. dog nr. ii, samt forventede faste omkostninger for kompensationsperioden.
Virksomheden skal begrunde, hvis virksomhedens forventede faste omkostninger i kompensationsperioden afviger med mere end 10 pct. fra virksomhedens realiserede faste omkostninger for perioden fra virksomhedens stiftelsesdato til dagen før den første dato i måneden, hvor virksomhedens kompensationsperiode starter.
ii) Virksomheder, der er stiftet senere end 30 dage før den første dato i måneden, hvor virksomhedens kompensationsperiode starter, skal oplyse de realiserede faste omkostninger de seneste 30 dage beregnet op til dagen før den første dato i virksomhedens kompensationsperiode starter samt forventede faste omkostninger i kompensationsperioden.
Virksomheden skal begrunde, hvis virksomhedens forventede faste omkostninger i kompensationsperioden afviger med mere end 10 pct. fra virksomhedens realiserede faste omkostninger for perioden de seneste 30 dage fra dagen før den første dato i virksomhedens kompensationsperiode starter.« 14. § 51, stk. 6, ophæves.
§ 2 Stk. 1. Bekendtgørelsen træder i kraft den 10. februar 2021.
 Stk. 2. Bekendtgørelsens § 1, nr. 14, finder alene anvendelse for ansøgninger modtaget fra og med 12. januar 2021.
Stk. 3. Virksomheder, der på ikrafttrædelsestidspunktet, jf. stk. 1, har ansøgt eller fået udbetalt kompensation, kan ansøge på ny efter reglerne i denne bekendtgørelse.
Kompensationsbeløbet vil blive reguleret forholdsmæssigt ud fra virksomhedens tidligere ansøgning.
