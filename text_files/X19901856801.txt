 De nærmere krav til en rateopsparing med opfyldningsfradrag som  

 maksimum for indbetallingerne opregnes i afgørelsen.
 En rateopsparing med opfyldningsfradrag som maksimum for indbetalingerne.
 Efter pensionsbeskatningslovens § 11 A, skal størrelsen af det årlige  

 indskud på en rateopsparing fastsættes i en aftale mellem kontohaveren og  

 pengeinstituttet.
Med en afgørelse af 9. september 1988, offentliggjort i »skat«  

 nr. 11, 1988, s. 694, anså departementet dette krav sammenholdt med  

 pensionsbeskatningslovens § 18 for opfyldt med følgende formulering i  

 indbetalingsbestemmelsen i en rateopsparingsaftale: »På nærværende  

 aftale kan højst indbetales et beløb svarende til det til enhver tid gældende  

 opfyldningsfradrag.« Departementet har med afgørelsen accepteret, at indbetalingerne til en  

 rateopsparing hvert år kan variere mellem 0 - 25.000 kr. (reguleret).
 På given foranledning skal kravene til en rateopsparing med  

 opfyldningsfradraget som maksimum for indbetalingerne nærmere belyses.
 En rateopsparing med opfyldningsfradraget som maksimum for indbetalingerne  

 betragtes i pensionsbeskatningslovens forstand som en rateopsparing med  

 engangsindskud.
 For en rateopsparing med engangsindskud gælder, at indbetalingsperioden i  

 aftalen er et år.
 En rateopsparing med engangsindskud kan ikke oprettes efter det fyldte 55.  

 år, og den kan ikke fortsætte efter det fyldte 55. år.
 En rateopsparing med opfyldningsfradraget som maksimum for indbetalingerne  

 skal derfor være påbegyndt før kontohaverens fyldte 55. år.
 Såfremt indehaveren af en sådan rateopsparing måtte ønske at fortsætte med  

 indbetalingerne efter det fyldte 55. år, kræver det, at denne inden dette  

 tidspunkt ændrer rateopsparingen således, at der i aftalen indsættes et  

 bestemt beløb for indbetalingerne.
 For så vidt angår oprettelsen af et tillæg til en rateopsparing med  

 opfyldningsfradraget som maksimum for indbetalingerne, skal bemærkes, at et  

 tillæg til en sådan ordning højst kan andrage et beløb svarende til halvdelen  

 af ordningens værdi ved det fyldte 55. år.
