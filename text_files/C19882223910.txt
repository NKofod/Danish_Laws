Cirkulæreskrivelse om  

 spørgsmål om god eller ond tro i forbindelse med udbetaling af  

 dagpenge i en karantæneperiode Kommentarer m.v.:
 Et medlem blev anset for at være i god tro med  

 hensyn til udbetaling af dagpenge i en karantæneperiode, da hun  

 først modtog meddelelse om, at hendes arbejdsophør skulle  

 medføre 5 ugers karantæne, efter at hun havde modtaget dagpenge  

 for karantæneperioden.
 Meddelelse om afgørelsen:
Et medlem sagde sit arbejde op med den begrundelse, at hun  

 var træt af arbejdet.
Medlemmet, der fratrådte den 1. februar  

 1987, fik udbetalt dagpenge for perioden uge 6-10/87 til disposition i banken  

 den 27. april 1987. Ved brev af 28. april 1987 meddelte kassen medlemmet, at  

 hendes arbejdsophør ikke var fyldestgørende begrundet i  

 arbejdsløshedsforsikringslovens forstand, hvorfor hun blev  

 pålagt 5 ugers karantæne i perioden 1. februar - 7. marts  

 1987.
 Ved brev af 22. september 1987 meddelte kassen medlemmet,  

 at hun mod bedre vidende havde modtaget dagpenge, og at hun derfor burde  

 være medansvarlig for tilbagebetalingen af de udbetalte dagpenge.
 Direktoratet tiltrådte kassens afgørelse og lagde ved  

 afgørelsen bl.a. vægt på, at et medlem ifølge  

 kassens vedtægt er forpligtet til at holde sig orienteret om de  

 gældende regler i arbejdsløsheds-  

 forsikringen vedrørende dagpengeudbetaling, hvorfor medlemmet burde  

 være vidende om, at arbejdsophør begrundet i, at hun "var  

 kørt træt af arbejdet", medfører udelukkelse fra dagpenge  

 i 5 uger.
 Ankenævnet tiltrådte direktoratets  

 afgørelse om, at medlemmet skulle pålægges 5 ugers  

 karantæne på grund af ufyldestgørende begrundet  

 arbejdsophør, men ændrede direktoratets afgørelse med  

 hensyn til tilbagebetalingspørgsmålet.
 Ankenævnet fandt, at medlemmet, da hun modtog dagpengene, havde  

 føje til at tro, at arbejds-  

 ophøret ikke skulle medføre indgreb i hendes dagpengeret.
 Ankenævnet fandt således, at betingelserne i  

 arbejdsløshedsforsikringslovens § 86, stk. 1, ikke var opfyldte, idet  

 kassen først ved sin afgørelse af 28. april 1987 meddelte  

 medlemmet, at arbejdsophøret den 1. februar 1987 skulle medføre  

 karantæne.
