Indholdsfortegnelse ------------------ 1. Indledning 2. Anmeldelsesproceduren 2.1. Rettigheder, der kan anmeldes 2.2. Afvisning af anmeldelsen 2.3. Foreløbig registrering 2.4. Kommunernes opgaver i forbindelse med anmeldelsen 3. Virkningen af registreringen i Værdipapircentralen 3.1. Udlæg i værdipapirer, der er registreret i Værdipapircentralen 3.2. Frivillig sikkerhed i værdipapirer, der er registreret i  

 Værdipapircentralen 4. Udlæg eller anden sikkerhed i værdipapirer, der  

 ikke er registreret i Værdipapircentralen 4.1. Sikkerhed opnået før konverteringsdatoen 4.2. Overgangsordning 4.3. Sikkerhed opnået efter konverteringsdatoen 5. Erstatning 6. Klageregler 7. Realisation og forældelse 7.1. Fysiske obligationer indkaldt til registrering i Værdipapircentralen 8. Flytning Bilag nr. 1. Eksempler på rettighedsanmeldelse m.v.
1. Indledning Ved lov nr. 179 af 14. maj 1980 med senere ændringer om en  

 værdipapircentral er der tilvejebragt lovmæssigt grundlag for afskaffelse af  

 fysiske værdipapirer.
 Som følge af denne lov er retsplejelovens §§ 526, 538a og 557 ændret ved  

 lov nr. 627 af 8. december 1982.
 Udstedelse af aktier og obligationer m.v., der noteres på Københavns  

 Fondsbørs (fondsaktiver), sker herefter gennem Værdipapircentralen, der  

 registrerer fondsaktiverne og disses omsætning.
 For udstedelse og registrering af børsnoterede aktier og konvertible  

 gældsbreve og af andele i investeringsforeninger sættes loven dog først i  

 kraft ved bekendtgørelse.
 Statspræmieobligationer registreres ikke i Værdipapircentralen.
Udenlandske værdipapirer er ikke omfattet af loven.
Loven gælder heller  

 ikke for værdipapirer udstedt på Færøerne og i Grønland, men kan sættes i  

 kraft for sådanne værdipapirer ved kongelig anordning.
 Det er bestemt i loven, at kreditorers rettigheder over registrerede  

 fondsaktiver skal registreres i Værdipapircentralen for at opnå beskyttelse  

 mod andre kreditorers retsforfølgning og aftaleerhververe.
 Ved bekendtgørelse nr. 530 af 4. oktober 1982 om registrering m.v. af  

 fondsaktiver (obligationer) i Værdipapircentralen er der fastsat regler om  

 udstedelse og registrering af cirkulerende fondsaktiver.
 Ved bekendtgørelse nr. 531 af 4. oktober 1982 om indkaldelse af  

 cirkulerende obligationer til registrering i Værdipapircentralen er det bl.a.  

 bestemt, at Værdipapircentralen ved bekendtgørelse i Statstidende indkalder  

 cirkulerende, børsnoterede obligationer til registrering i centralen.  

 Indkaldelsen kan tidligst bekendtgøres 6 måneder før og skal bekendtgøres  

 senest 2 måneder før tidspunktet, hvor obligationerne kan registreres i  

 centralen (konverteringstidspunktet).
 Ved bekendtgørelse i Statstidende er obligationer udstedt af Dansk  

 Landbrugs Realkreditfond og Danmarks Skibskreditfond indkaldt til  

 registrering i centralen pr. den 24. januar 1983.
 Alle andre noterede obligationer er indkaldt til registrering den 5. april  

 1983.
2. Anmeldelsesproceduren Ret til at foretage registrering på Værdipapircentralens vegne tilkommer  

 de kontoførende institutter, d.v.s:
- Danmarks Nationalbank - Banker og sparekasser - Andelskasser, der er undergivet tilsyn af offentlig myndighed, - Virksomheder, der drives i fællesskab af banker eller sparekasser, og  

 som har til formål at forvalte værdipapirer, - Fondsbørsvekselerere - Realkreditinstitutter.
 Rettighedshavere kan kun kommunikere med Værdipapircentralen gennem det  

 kontoførende institut.
 Ejeren står frit med hensyn til valg af kontoførende institut og kan frit  

 skifte institut.
 Anmeldelse af en rettighed over for et fondsaktiv skal ske ved henvendelse  

 til ejerens kontoførende institut.
 Såfremt det begæres, skal det kontoførende institut skriftligt bekræfte,  

 under hvilken dato anmeldelsen til instituttet er modtaget, se afsnit 3.1.
Værdipapircentralens register er indrettet således, at ethvert fondsaktiv  

 registreres på en konto.
En konto skal mindst angive - det kontoførende institut, - identifikation af og den pålydende værdi af fondsaktiverne, - ejerens navn og adresse samt eventuelt CPR- eller CIR-nummer, samt - den eller de, til hvem Værdipapircentralen kan betale med frigørende  

 virkning.
2.1. Rettigheder, der kan anmeldes En anmeldelse om registrering skal fastslå, stifte, forandre eller ophæve  

 en ret over registrerede obligationer.
 Anmeldelsen, der sker til det kontoførende institut, skal i det mindste  

 indeholde oplysninger om:
 1. Rettighedshaverens navn og adresse samt CPR- eller  

 CIR-nummer.
 2. Anmelderens navn og adresse, hvis anmelderen er  

 forskellig fra rettighedshaveren.
 Når kommunen på statsskattedirektorates vegne f.eks. foretager udlæg, skal  

 rettighedshaveren angives som statsskattedirektoratet ved kommunens navn,  

 adresse samt kommunens CIR-nummer.
 Anmelderen (kommunen) er i så fald den samme som rettighedshaveren.
 3. De fondsaktiver, som ameldelsen vedrører.
 Identifikationen skal entydigt angive udstedere og de yderligere  

 oplysninger, der er nødvendige for at identificere fondsaktivets art, f.eks.  

 serieangivelse, afdelingsangivelse, forrentning og udløbsår.
 4. Rettighedens art, f.eks. udlæg.
 5. Den eller de til hvem Værdipapircentralen med  

 frigørende virkning kan betale obligationsrenter og udtrækningsprovenu.
 Opkrævningskommunen skal angives som modtager.
2.2. Afvisning af anmeldelsen Det kontoførende institut kan afvise anmeldelsen, såfremt de under afsnit  

 2.1. i punkterne 1 til 5 nævnte oplysninger mangler eller er mangelfulde.
 Det kontoførende institut skal underrette den, der har begæret  

 registreringen, om afvisningen og årsagen hertil samt give oplysning om  

 klageadgang, se afsnit 6.
 Det kontoførende institut kan dog, såfremt pkt. 1 og/eller pkt. 5 er  

 mangelfulde, registrere anmeldelsen med en frist på indtil 14 dage.
 Anmeldelsen registreres da i Værdipapircentralen med angivelse af  

 registreringens foreløbige karakter og fristens længde.
 Inden udløbet af fristen skal amelderen fremskaffe de fornødne  

 bevisligheder eller oplysninger.
 Berigtiges forholdet ikke inden fristens udløb, skal det kontoførende  

 institut slette registreringen.
2.3. Foreløbig registrering Såfremt det kontoførende institut er i tvivl med hensyn til faktiske eller  

 retlige forhold af betydning for registreringen, eller nogen over for  

 instituttet gør gældende, at den påtænkte registrering vil krænke hans  

 rettigheder, skal instituttet foretage en foreløbig registrering.
 Værdipapircentralen træffer herefter beslutning om, hvorledes den endelige  

 registrering kan ske.
 Centralens afgørelse kan påklages til klageafdelingen, se afsnit 6.
2.4. Kommunens opgaver i forbindelse med ameldelse Når kommunen har foretaget udlæg, skal det registreres i  

 Værdipapircentralen.
 Kommunen skal derfor rette henvendelse til ejerens kontoførende institut.
 Den til fordel for hvem udlægget er foretaget samt den kommune, der har  

 foretaget udlægget, skal registreres på kontoen som berettiget til  

 henholdsvis udlægget og modtager af ændringsmeddelelsen (se afsnit 3).
 Registreringen foregår ved, at kommunen henvender sig til skyldnerens  

 kontoførende institut og fremlægger en erklæring om, at udlæg er foretaget.  

 Der er ikke fastsat nogen formkrav for erklæringen.
 Kommunen skal forlange dokumentation for, at anmeldelsen til det  

 kontoførende institut har fundet sted.
 Klager over Værdipapircentralens eller det kontoførende instituts  

 afvisning skal forelægges statsskattedirektoratet inden udløbet af  

 klagefristen (4 uger).
 Indsigelser mod et udlægs lovlighed m.v. skal indbringes for fogedretten  

 efter reglerne i inddrivelsesloven, men registrering skal trods dette  

 foretages.
3. Virkningen af registrering i Værdipapircentralen 3.1. Udlæg i værdipapirer, der er registreret i Værdipapircentralen Når kommunen har foretaget udlæg i et fondsaktiv, skal udlægget  

 registreres i Værdipapircentralen for at opnå beskyttelse mod andre  

 kreditorer og aftalerhververe (sikringsakten).
 Prioritetsstillingen mellem flere rettighedshavere beror på  

 anmeldelsestidspunktet, dvs. det tidspunkt hvor det kontoførende institut  

 modtager anmeldelsen om den registrering, som skal foretages.
Det kontoførende institut skal til Værdipapircentralens journal  

 indrapportere de anmeldelser, der er kommet frem til instituttet inden  

 udløbet af dets åbningstid.
Anmeldelser, der er fremkommet til instituttet  

 samme dag, ligestilles.
Anmeldelser, der fremkommer efter udløbet af  

 åbningstiden, anses som fremkommet den næste dag.
Fristen for anmeldelse  

 udløber i alle tilfælde senest kl. 18.00 dansk lokaltid.
 Når registreringen er foretaget, giver Værdipapircentralen meddelelse om  

 den stedfundne registrering til såvel rettighedshavere som anmelderen med  

 oplysning om det kontoførende institut, indeholdet af registreingen,  

 anmeldelsesdatoen, samt om der forud eller samtidig er registreret andre  

 rettigheder over fondsaktivet.
 Såfremt der er uoverensstemmels mellem anmeldelsen og Værdipapircentralens  

 meddelelse, skal kommunen rette henvendelse til det kontoførende institut for  

 at få rettet fejl.
 Et udlæg i en obligation omfatter som hidtil også udlæg i renter og  

 eventuel udtrækningsprovenu.
 Udbetaling af renter, udtrækningsprovenu og kapital sker med frigørende  

 virkning, når Værdipapircentralen eller det kontoførende institut på  

 centralens vegne i god tro betaler til den, der er registreret som berettiget  

 til at modtage betaling eller til en person, der er registreret med fuldmagt  

 til at modtage betalingen.
Dette indebærer, at kommunen som udlægshaver fra Værdipapircentralen skal  

 have udbetalt renter m.v.
Kommunen skal derfor registreres som  

 betalingsmodtager i Værdipapiarcentralen.
3.2. Frivillig sikkerhed i værdipapirer, der er registreret i  

 Værdipapircentralen Hvis kommunen opnår frivillig sikkerhed i værdipapirer for en restance,  

 skal dette registreres i Værdipapircentralen.
 Anmeldelsen om registrering sker som beskrevet under afsit 2.4.
 Såfremt kommunen i forbindelse med en henstandsordning har opnået  

 frivillig sikkerhed i en obligation, skal kommunen i anmeldelsen gøre  

 opmærksom på, at sikkerheden ikke omfatter renterne.
 Når registreringen har fundet sted i Værdipapircentralen, modtager  

 kommunen meddelelse herom.
 Registreringen i Værdipapircentralen er nødvendig for at opnå beskyttelse  

 mod trediemand.
 Registrering i Værdipapircentralen samt afsendelse af meddelelse herom fra  

 Værdipapircentralen er en forudsætning for, at den opnåede  

 sikkerhedsstillelse er beskyttet over for indsigelser mod gyldigheden af  

 aftalen.
 Indsigelser mod aftalen skal forelægges statsskattedirektoratet.
4. Udlæg eller anden sikkerhed i værdipapirer, der  

 ikke er registreret i Værdipapircentralen 4.1. Sikkerhed opnået før konverteringsdatoen Kommunen skal, når der er foretaget udlæg i værdipapirer før  

 konverteringsdatoen - og papirerne som følge heraf er i kommunens besiddelse  

 - samt for papirer, som kommunen har fået i håndpant, drage omsorg for, at  

 papirerne bliver registreret i Værdipapircentralen ved henvendelse til det af  

 ejeren anviste kontoførende institut.
 Såfremt ejeren ikke anviser et kontoførende institut, kan registreringen  

 ske gennem de udstedende institutter.
 Såfremt der er anmeldt sekundær pant/udlæg over for kommunen vedrørende  

 obligationer, hvori kommunen har primær pant/udlæg, skal kommunen sørge for  

 registrering af samtlige rettigheder i Værdipapircentralen.
 Papirerne skal registreres i ejerens navn med kommunen som rettighedshaver  

 og den, der har krav på udbetaling af renter etc. se afsnit 2.1.
Hvor kommunen før konverteringsdagen har sekundær håndpant/udlæg i  

 værdipapirer, skal kommunens rettigheder ligeledes registreres.
Det påhviler  

 den primære håndpanthaver/udlægshaver at foranledige registrering af den  

 sekundære ret.
Kommunen skal påse, at registrering finder sted.
4.2. Overgangsordning Alle obligationer, der er deponeret i et kontoførende institut, bliver i  

 løbet af 1983 automatisk overført til edb-registrering i Værdipapircentralen.  

 Obligationsejerne og rettighedshaverne vil få skriftlig meddelelse herom.
 Kommunen skal påse, at registrering i Værdipapircentralen finder sted.
4.3. Sikkerhed opnået efter konverteringsdatoen Såfremt kommunen efter konverteringsdatoen foretager udlæg eller får  

 håndpant i værdipapirer, der ikke er registreret, skal kommunen også i dette  

 tilfælde drage omsorg for registreringen.
5. Erstatning Loven om en værdipapircentral pålægger Værdipapircentralen et objektivt  

 erstatningsansvar over for trediemand.
Ansvaret omfatter både fejl af og i  

 Værdipapircentralen og det kontoførende institut.
 Spørgsmål om Værdipapircentralens erstatningspligt afgøres af de ordinære  

 domstole.
Værdipapircentralen er erstatningspligtig for formuetab som følge af fejl  

 - også hændelige fejl - i forbindelse med - registrering af rettigheder, - ændring af rettigheder, - udslettelse af rettigheder, - udbetalinger og/eller - afvisning fra registrering Såfremt der efter kommunens opfattelse kan være tale om erstatningsansvar,  

 skal sagen indberettes til statsskattedirektoratet.
6. Klageregler Værdipapircentralen er en selvejende institution, der følgelig ikke er  

 undergivet den administrative klageadgang.
 Værdipapircentralen har sin egen klageafdeling, der i sin virksomhed er  

 uafhængig af instruktioner fra Værdipapircentralen.
Der kan klages over Værdipapircentralens eller det kontoførende instituts  

 afgørelse om - registreringen, - ændring eller udslettelse af rettigheder og eller - afvisning fra registrering.
 Klager kan alene indgives af statsskattedirektoratet, hvorfor sager herom  

 skal indberettes til direktoratet.
 Klagefristen er 4 uger, efter at ændringsmeddelelsen er afsendt fra  

 Værdipapircentralen, eller den dag, hvor det kontoførende institut afviser  

 anmeldelsen.
 Med hensyn til uoverensstemelse mellem anmeldelsen og Værdipapircentralens  

 meddelelse henvises til afsnit 3.1.
7. Realisation og forældelse Efter retsplejelovens regler har udlæg kun gyldighed et år efter  

 foretagelsen, medmindre der forinden fremsættes anmodning om  

 tvangsrealisation.
Registrering af udlæg kan dog uanset denne bestemmelse  

 ikke ophæves af det kontoførende institut, men alene på grundlag af en  

 foretagen anmeldelse herom vedlagt kommunens/udlægshaverens skriftlige  

 samtykke.
 Tvangsrealisation skal derfor finde sted inden for 1 års-fristen.
 Reglerne i retsplejeloven finder anvendelse ved en udlægshavers  

 realisation af udlagte fondsaktiver.
 Aftalepant i fondsaktiver forældes ikke.
7.1. Fysiske obligationer indkaldt til registrering i Værdipapircentralen Efter 20. oktober 1983 kan renter og andet udbytte kun udbetales mod  

 registrering af obligationerne i Værdipapircentralen.
 Forrentningen af fysiske obligationer fortsætter dog også efter  

 indkaldelsen, men udbetaling af renter kræver registrering.
 De fysiske obligationer deltager i udtrækningen, og udtrækningsprovenu  

 udbetales uden samtidig registrering af obligationen.
8. Flytning Såfremt en restance på grund af restantens flytning oversendes til en  

 anden kommune, skal den hidtidige opkrævningskommune foretage anmeldelse  

 herom til det kontoførende institut med henvisning til den oprindelige  

 anmeldelsesdato for rettigheden.
TIlflytningskommunen skal orienteres om  

 anmeldelsen.
Hans Westerberg Birthe Holm Bilag 1 Eksempler på rettighedsanmeldelse m.v.
Det kontoførende institut Dato (Anmelder) Kommunens navn Kommunens adresse  

 Kommunens CIR-nummer I (Rettighedsanmeldelse) Statsskattedirektoratet v/X kommune, adresse, CIR-nummer, har foretaget  

 udlæg/har modtaget primær pant/sekundær pant hos (ejerens navn, adresse,  

 CPR-eller CIR-nummer) i de på vedlagte fotokopi af udskrift af  

 udlægsbladet/håndpantsætningserklæringen anførte fondsaktiver.
 Kommunens rettighed bedes registreret i Værdipapircentralen.
 Meddelelse om registrering bedes fremsendt til kommunen på ovennævnte  

 adresse.
 Modtagelsen af ameldelsen bedes bekræftet.
1. (rentebeløb og udtrukne beløb bedes afregnet til  

 kommunen (se afsnit 3.1.) 2. Anmeldelsen medfører ingen ædringer for så vidt  

 angår den hidtidige udbetaling af renter (se afsnit 3.2.) II (Sletning) Den tidligere herfra foretagne anmeldelse af (dato) ønskes slettet i  

 Værdipapircentralen.
Kopi af anmeldelsen og Værdipapircentralens meddelelse  

 vedlægges.
III (Flytning) Under henvisning til vedlagte kopi af anmeldelsen af (dato) om  

 registrering af udlæg/pant anmodes om, at statsskattedirektoratet v/X kommune  

 slettes som rettighedshaver og at statsskattedirektoratet v/Y kommune  

 registreres som rettighedshaver i henhold til den oprindelige anmeldelse.
 Kopi af Værdipapircdentralens meddelelse vedlægges.
 Meddelelse om registreringen bedes fremsendt til Y kommune.
 Rentebeløb og udtrukne beløb bedes afregnet til Y kommune.
