Skriftlig fremsættelse (29. oktober  

 1998) Indenrigsministeren (Thorkild Simonsen):
 Herved tillader jeg mig for Folketinget at  

 fremsætte:
 Forslag til lov om ændring af lov om kommunal  

 indkomstskat (Ændring af statens afregning af selskabsskat m.v. til  

 kommunerne).
(Lovforslag nr.
L 72).
 Lovforslaget er et led i udmøntningen af aftalen  

 mellem regeringen og Kommunernes Landsforening af 15. juni 1998 om  

 kommunernes økonomi og service 1999-2002.
Det indgik således i aftalen, at regeringen skulle  

 søge at få gennemført en ny afregningsmodel for den  

 kommunale andel af selskabsskatten med det formål at opnå  

 større budgetsikkerhed i kommunerne.
Hovedpunkterne i den nye  

 afregningsmodel blev nærmere beskrevet i aftalen, og dette lovforslag  

 er en udmøntning heraf.
Lovforslaget indebærer, at der indføres en  

 endelig afregning af den kommunale andel af selskabs- og fondsskatten i  

 året tre år efter indkomståret for selskaberne.
Denne  

 endelige afregning kan udmeldes af staten til kommunerne i juli måned i  

 året forud for det år, hvor afregningen finder sted.
Kommunerne  

 vil dermed få fuld budgetsikkerhed på dette punkt.
Efter de hidtidige regler afregnes den kommunale andel af  

 selskabs- og fondsskatten på den måde, at kommunerne i året  

 efter indkomståret får udbetalt et forskudsbeløb svarende  

 til det af kommunerne budgetterede kommunale provenu af selskabs- og  

 fondsskat.
Dette forskudsbeløb efterreguleres i året tre  

 år efter indkomståret.
 Erfaringen har vist, at det for den enkelte kommune er  

 vanskeligt at budgettere den kommunale andel af selskabs- og fondsskatten.  

 Ofte har kommunerne således underbudgetteret disse indtægter i de  

 kommunale budgetter med det resultat, at der kommer forholdsvis store  

 efterreguleringer to år senere.
 Lovforslaget indebærer, at denne ordning  

 afløses af et mere enkelt afregningssystem, der vil give kommunerne  

 fuld budgetsikkerhed på dette punkt.
 Som led i indfasningen af den nye afregningsmodel  

 indføres der en overgangsordning for årene 1999 og 2000. Denne  

 overgangsordning indgik ligeledes i regeringens aftale med Kommunernes  

 Landsforening af 15. juni 1998.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til hurtig og velvillig behandling i det høje Ting.
