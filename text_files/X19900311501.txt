Direktoratet finder, at medlemmet rettidigt har tilbagekaldt sin  

 anmodning om udmeldelse af kassen ved at henvende sig til kassen en dag før  

 udmeldelsen får virkning X Direktoratet har med brev af 18. december 1989  

 fra Metalarbejdernes Arbejdsløshedskasse modtaget Deres klage over kassens  

 afgørelse, hvorefter kassen ikke kan ophæve den udmeldelse, De selv har  

 begæret.
 De anfører i Deres klage, at De ikke mener, det kan være rimeligt, at De  

 ikke kan få Deres udmeldelse med virkning fra 1. oktober 1989 annulleret, når  

 De henvendte Dem den 29. september 1989 til Deres kasse for at få udmeldelsen  

 annulleret.
 Direktoratet har til brug for sagens behandling modtaget kopi af begæring  

 om udmeldelse underskrevet den 15. september 1989 af Dem.
I denne anledning skal direktoratet meddele, at man finder, at De  

 rettidigt har tilbagekaldt Deres anmodning om udmeldelse af kassen.
De  

 henvendte Dem til Deres kasse, en dag før Deres udmeldelse fik virkning.
 Direktoratet skal herved meddele, at udmeldelsen ophæves.
 Direktoratet ændrer således kassens afgørelse.
 Direktoratet skal gøre opmærksom på, at Deres arbejdsløshedskasse kan anke  

 denne afgørelse til Arbejdsmarkedets Ankenævn inden for en frist af fire  

 uger.
 P.D.V.
 E.B.
