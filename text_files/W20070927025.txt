Landsskatteretskendelse vedr.
Omkostningsgodtgørelse -  

 tilskud fra klagerens repræsentant Klagen skyldes, at skattecentret kun har godkendt  

 omkostningsgodtgørelse med 50 % af halvdelen af det fakturerede beløb, da B  

 Erhvervsrådgivning v/C (herefter repræsentanten) har udstedt en kreditnota  

 til  

 klageren på 50 % af det fakturerede beløb.
Landsskatterettens afgørelse Landsskatteretten ændrer  

 skattecentrets afgørelse, hvorefter klageren er berettiget til  

 omkostningsgodtgørelse  

 med 50 % af i alt 10.725 kr. (ekskl. moms).
Sagens oplysninger Repræsentanten bistod  

 klageren i en klage til skatteankenævnet vedrørende skattemyndighedens  

 ændring  

 af klagerens skatteansættelse.
Af skatteankenævnets udtalelse om, i hvilket  

 omfang klageren fik medhold i sin klage fremgår, at klageren ikke fik fuldt  

 medhold eller medhold i overvejende grad.
 Repræsentanten ansøgte  

 herefter på vegne af klageren om omkostningsgodtgørelse med 50 % af i alt  

 10.725 kr. (ekskl. moms).
 Af faktura dateret den 6.  

 juli 2005 udstedt af repræsentanten til klageren fremgår, at det fakturerede  

 beløb dækker over 8 ¼ time á 1.300 kr. (ekskl. moms). Endvidere fremgår bl.a.  

 følgende:
( ) Tilskud til sagens førelse er  

 ydet af C, B Erhvervsrådgivning, med kr. 5.362 Stillingtagen:
B Erhvervsrådgivning Har på grundlag af en konkret Bedømmelse ydet et tilskud  

 på     .% Af sagens udgifter.
 Nemlig              ..kr.
Dato:  

_____________________ C Med håndskrift er der  

 tilføjet, at tilskuddets størrelse er på 50 % af sagens udgifter, 5.362 kr.  

 Endvidere  

 er fakturaen med håndskrift påført datoen 6. juli 2005 og underskrevet af C.
 Repræsentanten har den 6.  

 juli 2005 endvidere udstedt en kreditnota til klageren vedrørende ovennævnte  

 faktura på 5.362 kr.
 Skattecentret traf den 28. november  

 2005 afgørelse vedrørende klagerens ansøgning om omkostningsgodtgørelse.  

 Afgørelsen blev senere yderligere begrundet i et brev fra skattecentret til  

 repræsentanten dateret den 21. april 2006.
I brev af 6. januar 2006 til  

 skattecentret fremsendte repræsentanten bl.a. i udfyldt stand ToldSkats  

 blanket  

 til indberetning om tilskud/omkostningsgodtgørelse til dækning af udgifter  

 til  

 sagkyndig bistand mv., jf. skattekontrollovens § 7 H.
Af denne blanket  

 fremgår  

 det, at B Erhvervsrådgivning har ydet klageren et tilskud på 5.362 kr.
 Af B Erhvervsrådgivnings  

 driftsregnskab for indkomståret 2005 fremgår det, at virksomheden havde en  

 samlet omsætning på 4.438.372 kr.
Af virksomhedens samlede  

 omsætning var 104.375 kr. indvundet ved førelse af skattesager.
En  

 kontospecifikation  

 for konto 1020 Skattesager udskrevet fra virksomhedens bogføringssystem  

 viser,  

 at denne omsætning består af 9 fakturaer, herunder den til klageren udstedte  

 faktura.
Der er ikke bogført nogen kreditnotaer på denne konto.
Endvidere fremgår det af  

 driftsregnskabet, at virksomheden har haft andre kapitaludgifter for i alt  

 59.971 kr.
Af disse kapitaludgifter udgør 32.387 kr. udstedte kreditnotaer,  

 herunder den til klageren udstedte kreditnota.
Kapitaludgifterne er bogført  

 over virksomhedens egenkapital.
Skattecentrets afgørelse af 28. november 2005 Skattecentret har godkendt  

 omkostningsgodtgørelse med 50 % af 5.363 kr., svarende til 2.681,50 kr.
 Skattecentret har reduceret  

 godtgørelsesbeløbet med den af repræsentanten udstedte kreditnota, der ikke  

 kan  

 sidestilles med et tredjemandstilskud, jf. ligningslovens § 7 Q.
 En rådgivers nedslag i den  

 normale faktureringspris  det kalde sig dekort, rabat, tilskud,  

 kulancemæssig  

 nedslag eller lignende  kan normalt ikke sidestilles med  

 tredjemandstilskud,  

 jf. ligningslovens § 7 Q.
 Et nedslag, som reducerer den  

 normale faktureringspris, er normalt ikke udtryk for at rådgiver har en  

 særskilt retlig interesse i sagens førelse.
 En godkendelse af det  

 princip, som gøres gældende af repræsentanten i denne sag, om en  

 bruttoberegning  

 af fakturaprisen og en kvalificering af nedsættelsen af denne bruttopris som  

 et  

 tilskud, vil føre til en udvidelse af anvendelsesområdet for  

 omkostningsgodtgørelse, som det ikke er godtgjort, at lovgiver har tilsigtet.
Klagerens påstand og argumenter Repræsentanten har fremsat  

 påstand om, at skattecentret skal anerkende, at det ydede tilskud anses for  

 at  

 være et tredjemandstilskud, der ikke reducerer det godtgørelsesberettigede  

 beløb, således at klageren er berettiget til omkostningsgodtgørelse med 50 %  

 af  

 10.725 kr. (ekskl. moms).
 B Erhvervsrådgivning sorterer  

 organisatorisk på landbrugsområdet under organisationen B Landbrug.
Organisationen har besluttet,  

 at der i skattesager, hvis indhold og afgørelse har fremtidig  

 rådgivningsværdi,  

 bør ydes et tilskud til sagens førelse, idet professionsniveauet, for så vidt  

 angår den skatteretlige rådgivning til organisationens kunder i øvrigt,  

 dermed  

 fremtidigt forbedres.
Dette er tilfældet i den foreliggende sag.
 Af samme grund må det anerkendes,  

 at B Erhvervsrådgivning har en retlig interesse i sagens førelse.
Faktureringen af klageren har  

 fulgt den måde, hvorpå der normalt faktureres.
Tilskuddet er ikke et nedslag  

 i  

 den normale fakturapris, men et egentligt tilskud til sagens førelse og  

 tilskuddet  

 er i overensstemmelse hermed indberettet til SKAT, jf. skattekontrollovens §  

 7  

 H.
Landsskatterettens bemærkninger og begrundelse Af skatteforvaltningslovens §  

 54, stk. 2, fremgår følgende:
 De godtgørelsesberettigede  

 udgifter reduceres med:
(momsloven). Skatteforvaltningslovens §  

 54, stk. 2, er en direkte videreførelse af den tidligere skattestyrelseslovs  

 §  

 33 C, stk. 2. Denne bestemmelse fik sin nuværende formulering ved lov nr. 464  

 af 31. maj 2000, fremsat som lovforslag nr. 267 af 5. april 2000. Af  

 lovforslagets bemærkninger til bestemmelsen fremgår bl.a. følgende:
Forslaget går ud på, at  

 beregningen af omkostningsgodtgørelsen ikke skal reduceres med andre  

 godtgjorte  

 udgifter end eventuelle tilkendte sagsomkostninger og offentlig retshjælp,  

 jf.  

 nr. 1 og nr. 2. Dette har sammenhæng med forslaget under § 2 om muligheden  

 for,  

 at tredjemand kan yde et skattefrit tilskud til den  

 godtgørelsesberettigede. Af ligningslovens § 7 Q, stk.  

 1 og stk. 2, fremgår følgende:
 Til den skattepligtige  

 indkomst medregnes ikke:
 1) Godtgørelse efter  

 skatteforvaltningslovens § 52 samt renter efter samme lovs § 57, stk. 2 og 5.
2) Beløb, som betales  

 til en godtgørelsesberettiget person efter skatteforvaltningslovens kapitel  

 19  

 til dækning af dennes udgifter til sagkyndig bistand m.v.
Det gælder dog  

 ikke,  

 i det omfang beløbet med tillæg af omkostningsgodtgørelsen og andre  

 godtgjorte  

 udgifter overstiger personens samlede udgifter til sagkyndig bistand m.v. i  

 sagen, eller i det omfang beløbet ikke må anses for ydet som følge af yderens  

 retlige interesse i sagen.
Stk. 2. Beløb, som er nævnt i  

 stk. 1, nr. 2, kan ikke fradrages i den skattepligtige indkomst, medmindre  

 yderen er en fond eller forening m.v., der efter lovgivningens almindelige  

 regler har fradrag for udlodninger eller uddelinger.
Ydes beløbet som led i  

 et  

 ansættelsesforhold eller som led i en aftale om personligt arbejde i øvrigt  

 til  

 dækning af modtagerens udgifter til sagkyndig bistand m.v., og fradrager  

 arbejdsgiveren m.v. beløbet i sin skattepligtige indkomst, medregnes beløbet  

 til modtagerens skattepligtige indkomst. Ligningslovens § 7 Q blev  

 ligeledes indført ved lov nr. 464 af 31. maj 2000, fremsat som lovforslag nr.  

 267 af 5. april 2000. Af lovforslagets bemærkninger til bestemmelsen fremgår  

 bl.a. følgende:
 Efter de gældende regler  

 skal tilskud fra almennyttige fonde til dækning af udgifter, der er  

 tilskudsberettigede  

 efter skattestyrelseslovens § 33 B, ikke medregnes ved opgørelsen af den  

 skattepligtige  

 indkomst.
Et sådant tilskud fragår efter den gældende  

 omkostningsdækningsordning i beregningsgrundlaget for omkostningsdækning, jf.  

 skattestyrelseslovens § 33 B, stk. 2.
 Efter forslaget kan alle,  

 herunder også almennyttige fonde, men også andre fysiske og juridiske  

 personer,  

 som f.eks. sammenslutninger, faglige foreninger og interesseorganisationer  

 samt  

 arbejdsgivere som udgangspunkt yde et skattefrit tilskud til den  

 godtgørelsesberettigede til dækning af dennes udgifter til sagkyndig bistand  

 m.v.
 Forslaget skal ses i  

 sammenhæng med forslaget til bestemmelsen i § 7 Q, stk. 2, hvorefter det  

 tilskud,  

 som en sådan tredjemand vil kunne yde, som udgangspunkt ikke er  

 fradragsberettiget  

 hos denne, jf. dog nærmere bemærkningerne til denne bestemmelse nedenfor.
Endvidere skal forslaget ses  

 i sammenhæng med forslaget til bestemmelsen i skattestyrelseslovens § 33 C,  

 stk. 2, hvoraf det fremgår, at det foreslåede tilskud fra tredjemand ikke  

 reducerer de godtgørelsesberettigede udgifter. Af skattekontrollovens § 7 H,  

 stk. 1, fremgår følgende:
Fysiske eller juridiske  

 personer, som har ydet et beløb til dækning af en persons udgifter til  

 sagkyndig  

 bistand m.v., jf. ligningslovens § 7 Q, stk. 1, nr. 2, skal ved ydelsen af  

 beløbet oplyse told- og skatteforvaltningen om beløbets størrelse og  

 modtagerens identitet. Det forhold, at  

 repræsentanten har ydet den bistand, der ansøges om omkostningsgodtgørelse  

 for,  

 medfører ikke, at han ikke kan yde et skattefrit tilskud til klageren til  

 udgifterne til denne bistand.
 Den af repræsentanten til  

 klageren udstedte kreditnota må i den konkrete situation sidestilles med et  

 for  

 modtageren skattefrit tilskud, der ikke reducerer beregningsgrundlaget for  

 omkostningsgodtgørelsen.
Der er herved lagt særlig  

 vægt på, at repræsentanten efter det foreliggende ikke har fratrukket det  

 ydede  

 tilskud i sin indkomstopgørelse.
Repræsentanten har dokumenteret, at den  

 udstedte kreditnota er bogført på en kapitalkonto over egenkapitalen i B  

 Erhvervsrådgivning og ikke har reduceret omsætningen, hvorved der indirekte  

 ville være opnået fradrag for den udstedte kreditnota.
 Endvidere er der lagt vagt  

 på, at repræsentanten til den lokale told- og skatteforvaltning har  

 indberettet  

 størrelsen af det ydede tilskud samt modtagerens identitet i overensstemmelse  

 med skattekontrollovens § 7 H.
 Det forhold, at tilskuddet er  

 ydet i form af udstedelse af en kreditnota, frem for i form af en check,  

 kontanter eller andet, kan i den konkrete situation ikke føre til et andet  

 resultat.
 Den  

 påklagede afgørelse ændres derfor, hvorefter klageren er berettiget til  

 omkostningsgodtgørelse med 50 % af i alt 10.725 kr.
