(JULEBREV) VEJLEDNING VEDRØRENDE ÅRSREGNSKABET FOR 1985.
 I forbindelse med aflæggelse af årsregnskabet for 1985, herunder  

 indsendelse af foreløbig resultatopgørelse og status m.v., skal man henlede  

 opmærksomheden på følgende:
 1. GENERELT VEDRØRENDE ÅRSREGNSKABET FOR 1985.
 1.1. INDSENDELSE TIL TILSYNET:
Et af formålene med indsendelse af foreløbig resultatopgørelse og status  

 er at give tilsynet mulighed for at gennemse, om opstillingen er i  

 overensstemmelse med de fastsatte fællesformer og god regnskabsskik.
Det er  

 derfor vigtigt, at FB-formularerne er forsynet med de noter ud over  

 standardnoterne, som pengeinstuttet agter at medtage i det endelige  

 årsregnskab.
Tilsynet vil inden 8 hverdage efter at have modtaget materialet optage  

 forhandlinger med pengeinstituttet, såfremt der skal foretages ændringer i  

 resultatopgørelse og status.
Dette gælder, uanset om årsregnskabet måtte være  

 offentliggjort.
 Såfremt pengeinstituttet udarbejder koncernregnskab, skal også dette  

 indsendes til forudgående gennemgang.
 Et eventuelt trykt årsregskab skal, hvis der foreliger koncernforhold,  

 indeholde en koncernbalance eller en koncernredegørelse, jfr. tilsynets  

 bekendtgørelse nr. 598 af 5. december 1975 vedrørende bankers og sparekassers  

 aflæggelse af koncernregnskab.
 Det henstilles, at alle underskrifter i det endelige årsregnskab suppleres  

 med navnet i maskinskrift.
 I øvrigt henvises til bestemmelserne i regnskabsbekendtgørelsen.
 1.2. AFSKRIVNINGER OG HENSÆTTELSER.
1.2.1 Tilsynet har ved inspektioner i 1985 konstateret, at der i en række  

 pengeinstitutter skal foretages væsentlige yderligere reservationer til  

 imødegåelse af tab på udlån og garantier.
Tilsynet skal på baggrund heraf  

 alvorligt indskærpe nødvendigheden af, at engagementerne nøje gennemgås med  

 henblik på at vurdere, hvilken risiko for tab, der hviler på dem.
 Ved vurderingen skal der ikke alene tages hensyn til den øjeblikkelige  

 situation, men også virksomhedens/låntagerens fremtidsudsigter.
Hensættelsesbehovet skal særligt nøje vurderes i situationer, hvor  

 pengeinstituttet har nedsat eller nulstillet renten på kreditter m.v. som  

 følge af debitors økonomiske problemer.
Dette gælder, hvad enten kunden har  

 fået meddelelse om denne nedsættelse eller ej.
Indberetning om sådanne  

 tilgodehavender med nedsat rente skal ske på vedlagte skema FB 34.
 1.2.2 VEDRØRENDE KONSTATEREDE TAB:
 1.2.3 Pengeinstitutter med tilgodehavende i udlandet skal gennemgå disse  

 fordringer for at afdække en eventuel risiko på den enkelte korrespondent og  

 det enkelte land med henblik på at foretage de nødvendige hensættelser.
1.2.4 Ifølge regnskabsbekendtgørelsen må tilbageføring af tilskrevne  

 renter ikke finde sted, idet beløbet skal tages til indtægt i  

 resultatopgørelsen.
For debitorer, der har standset betalingerne eller er  

 erklæret konkurs, bør indtægtsføring af renter dog ophøre i det omfang,  

 renten kan anses for uerholdelig.
Indgår renten alligevel på et senere  

 tidspunkt, skal den indtægtsføres under post 1.1 Rente og provision af udlån  

 - jfr. regnskabsbekendtgørelsens bestemmelser.
1.2.5 Afskrivninger og hensættelser på aktivpost 6 Uopsigelige pantebreve  

 til fast rente og aktivpost 7.6 Ansvarlig indskudskapital i andre  

 virksomheder skal udgiftsføres under driftspost 6.1 afskrivninger og  

 hensættelser på udlån og garantidebitorer.
De respektive aktivposter skal  

 reduceres med hensættelserne, og de hensatte beløb skal includeres i post 8.5 ANDRE UDLÅN, SKEMA F.B. 6.
 Hensættelser vedrørende pantebreve og ansvarlig indskudskapital skal  

 fremgå af en note på FB 6, der dels angiver årets hensættelse og dels den  

 samlede hensættelse på disse poster.
 1.3 UDTRUKNE OBLIGATIONER.
 For de pengeinstitutter, der har en vedtægtshjemlet kusreguleringsfond,  

 accepterer tilsynet, at gevinsten ved udtrukne obligationer, der forfalder  

 til indfrielse den 2. januar, betragtes som en realiseret gevinst, jfr. i  

 øvrigt regnskabsbekendtgørelsens bilag s. 14 f.n. og 15 f.o.
 »1.4 Værdiansættelsen af obligationer.
 Obligationer kan ifølge bank- og sparekasselovens § 32, stk. 1, højst  

 optages til kursværdien ultimo.
 Ved beregning af kursreguleringer skal der i henhold til  

 regnskabsbekendtgørelsen tages udgangspunkt i køberkursen ultimo, uanset om  

 denne måtte være over indfrielseskursen. Ønsker pengeinstituttet at foretage  

 en kursreservation, f.eks. ned til indfrielseskursen, skal denne reservation  

 foretages under resultatopgørelsens post 11.
For så vidt angår udtrukne obligationer respektive obligationer solgt på  

 termin, henvises til bemærkningerne i bilaget til regnskabsbekendtgørelsen  

 (s. 14).« 1.5 VÆRDIANSÆTTELSEN AF PANTEBREVE.
Pantebreve skal ifølge bank- og sparekasselovens § 32, stk. 5, optages til  

 deres værdi i handel og vandel.
En vejledning til værdiansættelsen kan findes  

 i pengeinstitutternes pantebrevsstatistik, der oplyser om effektive  

 rentesatser for nyudstedte standardpantebreve.
Statistikken udsendes gennem  

 Bankforeningen og Sparekasseforeningen.
 1.6 INDESTÅELSE M.V./GARANTIER.
Samtlige indeståelser afgivet af et pengeinstitut skal bogføres i status  

 under garantier med deres fulde beløb.
Tilsvarende gælder for »letter of  

 intend« og lign. hensigtserklæringer i det omfang, der er tale om  

 erklæringer, der er juridisk forpligtende for pengeinstituttet.
 1.7 FASTE EJENDOMME.
 M.h.t. vurderingen af ejendomme henvises til BSL § 31, herunder  

 bestemmelsen i stk. 1, hvorefter en ejendom ikke må optages til en højere  

 værdi end anskaffelsesprisen med tillæg af beløb, der er anvendt til  

 forbedringer, og stk. 3, hvorefter »god regnskabsskik« er afgørende  

 for, om en ejendom skal nedskrives.
1.8 FINANCIAL FUTURES (RENTETERMINSFORRETNINGER) I tilfælde, hvor et pengeinstitut indgår i »financial futures«,  

 vil tilsynet ikke stille krav om bogføring udover de krævede  

 maginindbetalinger og de daglige kontantreguleringer (bogføres under  

 korrespondenter) forudsat, at forretningen indgås for at dække  

 pengeinstituttets renterisiko.
I alle øvrige tilfælde kræves bogføring af den  

 indgåede forpligtelse.
 1.9 VALUTAOPTIONSFORRETNINGER.
 I tilfælde, hvor et pengeinstitut indgår i valutaoptionsforretninger, skal  

 disse bogføres efter følgende regler:
Udækkede valutaoptionsforretninger skal bogføres efter samme regler, som  

 gælder for udækkede valutaterminsforretninger.
En valutaoptionsforretning  

 anses for dækket af en modgående valutaterminsforretning eller modtaget eller  

 afgivet deposit, såfremt den tidsmæssige forskel mellem de to forretningers  

 løbetid ikke overstiger et år.
 Dækkes en valutaoptionsforretning af en modgående valutaterminsforretning,  

 anses valutaterminsforretningen derimod for udækket.
1.10 INDLÅN Kursregulering af uopsigelige indlån til fast rente må ikke finde sted.
 Valutakursregulering skal finde sted som anført i  

 regnskabsbekendtgørelsens bilag side 20.
1.11 AVANCE OG KURSREGULERING AF FREMMED VALUTA (AGIO) Under resultatopgørelsens post 3 Avance og kursregulering af fremmed  

 valuta posteres alle kursavancer/-tab på handel med fremmed valuta,  

 kurssikringsfradrag/-tillæg i forbindelse med valutaterminsforretninger samt  

 valutareguleringer af aktiver og passiver.
Det understreges, at provisioner i  

 forbindelse med disse forretninger posteres under post 4.3 Øvrige ordinære  

 indtægter.
I årsregnskabet angives avance og kursregulering af fremmed valuta med et  

 samlet beløb.
I en note til resultatopgørelsen angives avance og  

 kursregulering af fremmed valuta henholdsvis valutakursregulering af egen  

 ansvarlig indskudskapital.
Med hensyn til udfyldelsen af skemaer henvises til  

 afsnit 2.
1.12 PULJEORDNINGER I vedlagte skema FB 35 skal pengeinstituttet give oplysninger om  

 eksisterende puljeordninger.
 I årsregnskabet skal puljeordninger bogføres efter følgende  

 retningslinier:
 Indlånsrenten, som skal tilskrives puljeordningerne, opdeles i 2 poster.
Den ene post, der beløbsmæssigt svarer til den nominelle rente samt den  

 løbetidsafhængige kursregulering på de obligationer, der ligger til grund for  

 den pågældende puljeordning, og som er indtægtsført under post 1.3,  

 udgiftsføres under resultatopgørelsens post 2.1 Rente til indlån.
Udbytter  

 respektive øvrige renter (aktier, pantebreve m.v.), der indgår i  

 puljeordninger, posteres på tilsvarende måde.
 Den anden post, der svarer til den renteniveauafhængige del af  

 kursudviklingen på de obligationer, der ligger til grund for den pågældende  

 puljeordning, og som er bogført under post 8, posteres som ekstraordinær  

 udgift (resultatopgørelsens post 7.3) i tilfælde af kursgevinst og som en  

 ekstraordinær indtægt (resultatopgørelsens post 7.2) i tilfælde af kurstab.  

 På tilsvarende måde posteres kursregulering af øvrige værdipapirer, der  

 indgår i puljeordningerne.
I en note til resultatopgørelsen i såvel det foreløbige som det endelige  

 årsregnskab angives hvor stort et beløb under de ekstra ordinære poster, der  

 vedrører puljeordningerne.
Denne note skal henvise både til post 2.1 og de  

 ekstraordinære poster.
1.13 UDSKUDT SKAT Udskudte skattebyrder, der hviler på urealiserede børsnoterede  

 værdipapirer, skal i resultatopgørelsen udgiftsføres under post 9.3 Udskudt  

 skat af årets indkomst og skal passiveres i statusopgørelsen underpost 6.3.5  

 Akkumuleret udskudt skat.
Opmærksomheden skal henledes på, at den gennemførte forhøjelse af  

 selskabsskatten fra 40 pct. til 50 pct. med virkning fra regnskabsåret 1985  

 for mange pengeinstitutter indebærer, at den udskudte skat vedrørende de  

 foregående år skal reguleres.
I lighed med, hvad der har været gældende under  

 tidligere forhøjelser af selskabsskatten, skal pengeinstitutterne i 1985 i  

 stedet for at udgiftsføre denne forøgelse af den udskudte skat postere  

 beløbet under resultatopgørelsens post 12.4 Øvrige beløb, der skal henlægges  

 forlods med en tilsvarende modpostering under post 13.2. Til passivering af  

 tidligere års udskudt skat.
 I tilfælde af urealiseret kurstab kan et »udskudt  

 skattetilgodehavende« indtægtsføres under post 9.3 Udskudt skat af årets  

 indkomst i det omfang, det kan dækkes af tidligere års akkumuleret udskudt  

 skat post 6.3.5.
 Et »udskudt skattetilgodehavende« må således ikke aktiveres.
 Pengeinstitutter, der gennem aftaler med skattemyndighederne vedrørende  

 den skattemæssige behandling af pengeinstituttets indlåns- og udlånsrenter  

 har oparbejdet en udskudt skattebyrde, skal bogføre denne efter ovennævnte  

 regler.
 1.14 HONORARER TIL BESTYRELSESMEDLEMMER.
 Honorarer til bestyrelsesmedlemmer skal udgiftsføres under  

 resultatopgørelsens post 5.1 Lønninger og vederlag til bestyrelse og  

 direktion samt til repræsentantskab i banker (jfr. s. 22 i bilaget til  

 regnskabsbekendtgørelsen).
 Ovenstående bemærkninger gælder også for udgiftsføringen af  

 »ekstra« honorarer, som bestyrelsesmedlemmer måtte oppebære i  

 forbindelse med udførelse af særlige bestyrelsesopgaver.
1.15 ÅRSBERETNINGEN Opmærksomheden skal henledes på, at der ved den seneste ændring af bank-  

 og sparekasseloven (lov nr. 154 af 24. april 1985) skete en ændring af lovens  

 § 35.
I årsberetningen skal angives det gennemsnitlige antal beskæftigede i  

 regnskabsåret omregnet til heltidsbeskæftigede.
Samtlige personer, der er  

 ansat direkte i pengeinstituttet, skal medregnes.
 I noter til resultatopgørelsen gives følgende oplysninger:
a.
Pengeinstituttets pensionsforpligtelser samt det samlede beløb til  

 lønninger og vederlag m.v. angivet for hver enkelt af følgende 3 grupper:  

 medlemmer af bestyrelse, medlemmer af direktion samt medlemmer af  

 repræsentantskab i banker og andelskasser.
b.
Lønninger, pensioner og udgifter til andre i pengeinstituttet ansatte  

 personer.
c.
Tantieme til bestyrelsen i banker.
1.16 KONCERNREGNSKAB Selskaber, der i henhold til bekendtgørelse om bankers- og sparekassers  

 aflæggelse af koncernregnskab omfattes af koncernbegrebet, skal medtages i  

 koncernregnskabet.
For så vidt angår selskaber, der overtages i henhold til  

 BSL § 1, stk. 4, er tilsynets praksis, at disse kun kan holdes udenfor  

 koncernregnskabet i det regnskabsår, hvori de overtages.
1.17 BANK- OG SPAREKASSELOVENS § 48a Efter bank- og sparekasselovens § 48a, stk. 3, finder de for  

 pengeinstitutterne gældende regnskabsbestemmelser tillige anvendelse på  

 pengeinstitutternes datterselskaber, medmindre der i henhold til  

 bestemmelsens stk. 6, er givet dispensatiion.
 Tilsynet vil være velvilligt indstillet over for ansøgninger om  

 dispensation fra bestemmelserne i kapitel 7 i bank- og sparekasseloven om  

 regnskab for datterselskaber, der er ejendomsselskaber og selskaber omfattet  

 af bank- og sparekasselovens § 1, stk. 4. (Midlertidigt drevne virksomheder).
Såfremt der gives dispensation, skal datterselskabet aflægge årsregnskab  

 efter årsregnskabsloven.
Tilsynet vil betinge dispensationen af, at bank- og  

 sparekasselovens regler om værdioptagelsen af faste ejendomme anvendes for så  

 vidt angår ejendomsselskaberne.
 Tilsynet er endvidere indstillet på at give dispensation fra kravet i  

 bank- og sparekasseloven § 26 om to revisorer, når der er tale om  

 datterselskaber af ubetydelig størrelse i forhold til moderselskabet  

 (pengeinstituttet) under forudsætning af, at datterselskabets regnskab  

 revideres af en af pengeinstituttets statsautoriserede revisorer.
 Andre ansøgninger om dispensation fra bank- og sparekasselovens § 48a,  

 stk. 3, vil tilsynet tage stilling til ud fra en nærmere vurdering af de  

 enkelte ansøgninger.
 Ved alle dispensationsansøgninger skal datterselskabets vedtægter og  

 seneste årsregnskab bilægges.
 1.18 DEN EKSTERNE REVISION.
 Revisionens opmærksomhed skal henledes på, at eventuelle mangler i  

 forretningsgang, kontrol- og sikkerhedsforanstaltninger i relation til  

 værdipapircentralen skal omtales i revisionsprotokollatet.
1.19 DEN INTERNE REVISION Såfremt de valgte revisorer bygger på den interne revision, skal følgende  

 forudsætninger være opfyldt - jfr. bekendtgørelse nr. 585 af 29. november  

 1974 om revisionens gennemførelse i banker og sparekasser:
 1. Den interne revisions arbejdsmetode og arbejde skal  

 være betryggende og i overensstemmelse med en af de valgte revisorer godkendt  

 revisionsinstruks.
 2. Lederen af den interne revisionsafdeling skal være  

 ansat af pengeinstituttets bestyrelse og kan kun afskediges af denne.
 3. Lederen og personalet i den interne  

 revisionsafdeling må ikke deltage i andet arbejde i pengeinstituttet end  

 revisionsarbejde.
 4. Lederen af den interne revisionsafdeling skal føre  

 særskilt revisionsportokol, som skal forelægges for og underskrives af  

 bestyrelsen og af de valgte revisorer.
 5. De valgte revisorer skal i revisionsprotokollen  

 oplyse, hvorvidt den interne revision har fungeret tilfredstillende.
 2. VEJLEDNING VEDRØRENDE UDFYLDELSE AF FORELØBIGT  

 ÅRSREGNSKAB (Fællesform B).
 Man skal gøre opmærksom på, at kun de i bekendtgørelsen af 2. marts 1981  

 anviste formularer med senere ændringer vedrørende foreløbigt årsregnskab  

 (Fællesform B) må benyttes.
 De i afsnit 1 beskrevne noter til resultatopgørelsen, som indgår i såvel  

 det foreløbige som det endelige årsregnskab, kan enten påføres nederst på de  

 relevante FB-sider respektive FC-sider eller anføres på et særligt ark, som  

 indsendes til tilsynet sammen med det foreløbige henholdsvis det endelige  

 regnskab.
 Følgende bedes iagttaget:
 FB 1 Post 3. »Avance og kursregulering af fremmed valuta«.  

 Totalbeløbet anføres dels på linie 15 og dels på linie 17. På linie 16  

 anføres et 0.
 På FC 1 foretages posteringerne på samme måde.
 I det offentliggjorte regnskab skal pengeinstitutterne derimod kun angive  

 totalposten »Avance og kursregulering af fremmed valuta«.
 I noter til resultatopgørelsen i såvel det foreløbige som det endelige  

 årsregnskab angives dels »avance og kursregulering af fremmed valuta  

 (plus/minus)» og dels »valutakursregulering af egen ansvarlig  

 indskudskapital (plus/minus)».
 FB 5 Post 1.3 »Rente af obligationer og udbytte af aktier m.v. er fra  

 og med 1. januar 1985 opdelt i 3 poster, hvoraf post 1.3.2 er ny.
 Med hensyn til beregningen af den løbetidsafhængige kursregulering af  

 obligationer henvises til de af tilsynet den 9. november 1984 udsendte  

 retningslinier vedrørende opdeling af kursregulering i løbetidsafhængig  

 kursregulering og renteniveauafhængig kursregulering for børsnoterede  

 obligationer.
 FB 23 Post 1.2 »Andre beløb til forlods henlæggelse« skal stemme  

 med posterne 13.4 + 13.5 + 13.6 på FB 4.
 Post 2 »Overført til resultatopgørelse« skal stemme med posterne  

 12.3 og 12.4 og FB 3 og »I alt overførsler« på FB 4.
 Posterne 3 »Anden tilgang« på 3 »Anden afgang« skal  

 kun benyttes ved ekstraordinære forhold, og posten skal da forsynes med  

 forklarende note.
 FB 19 Post 8 »Antal konti« skal stemme med udlånskonti i alt FB  

 29.
 FB 21 Post 1.1 »Antal konti« skal stemme med summen af posterne  

 1., 2. og 3. FB 29.
 Post 1.2 »Antal konti« skal stemme med post 4 FB 29.
 Post 1.3 »Antal konti« skal stemme med post 5 FB 29.
 Post 1.5 »Antal konti« skal stemme med post 7 FB 29.
 FB 30 »Fondsekspeditioner« vedrører kun køb og salg af  

 værdipapirer for kunder.
FB 35 I afsnit 3 »Resultatposter, der kan henføres til  

 puljeordningen« er udgiftsposten opsplittet i 2 dele, således at under  

 post 3.3. bogføres det beløb vedrørende puljeordningerne, som er ført til  

 udgift under resultatopgørelsens post 2.1. Under post 3.4. bogføres det beløb  

 vedrørende puljeordningerne, som i resultatopgørelsen er bogført under de  

 ekstraordinære poster, således at de ekstraordinære indtægter angives med  

 negativt fortegn og ekstraordinære udgifter med positivt fortegn.
I øvrigt  

 skal man henvise til det under vejledningen afsnit 1.12 anførte.
 FB-generelt:
 Anførte fortegn »(plus/minus)» skal påføres umiddelbart foran  

 det pågældende beløb.
 Ch.reg.nr. og navn skal påføres alle FB-siderne.
FØLGESKRIVELSE VEDR.
FORELØBIGT ÅRSREGNSKAB Den vedhæftede følgeskrivelse vedr. foreløbigt årsregnskab (Fællesform B)  

 m.m. skal vedlægges i udfyldt stand.
FØLGESKRIVELSE VEDR.
ENDELIGT ÅRSREGNSKAB.
 Den vedhæftede følgeskrivelse vedr. endeligt årsregnskab (Fællesform C)  

 m.m. skal vedlægges i udfyldt stand.
3. VEDRØRENDE MÅNEDESBALANCER Tilsynet udsender senere en vejledning vedrørende månedsbalancer.
VIGTIGT Man skal gøre opmærksom på, at kun FB-blanketter med tydeligt læsbare  

 tastenumre (cifrene foran beløbet) må benyttes.
 For god ordens skyld skal tilsynet endvidere henlede opmærksomheden på, at  

 ved ændringen af bank- og sparekasseloven den 24. april 1985 bortfaldt 2.  

 pkt. og 3. pkt. i § 24, stk. 3. Dette indebærer, at pengeinstitutterne ved  

 udarbejdelsen af det foreløbige regnskab ikke skal udfylde linierne 12-16 på  

 FB 27.
