 Bekendtgørelse om ændring af bekendtgørelse om Meddelelser fra Søfartsstyrelsen L, teknisk forskrift om fritidsfartøjers bygning og udstyr m.v.
§ 1 I bekendtgørelse af 22. september 2006 om Meddelelser fra Søfartsstyrelsen L, teknisk forskrift om fritidsfartøjers bygning og udstyr m.v., foretages efter bemyndigelse følgende ændringer:
 1. I kapitel VI, Tillægskrav for udlejningsfartøjer, regel 1, indsættes efter pkt. 4.4:
».5 Fritidsfartøjer, som anvendes til professionel oplæring i lystsejlads, og som har en længde L, der er mindre end 15 m, og et dimensionstal under 100, som defineret i bekendtgørelse nr. 1460 af 14. december 2010 om Meddelelser fra Søfartsstyrelsen F, teknisk forskrift om mindre erhvervsfartøjers bygning og udstyr m.v.
Disse er i stedet omfattet af bekendtgørelse nr. 956 af 26. september 2012 om mindre fartøjer der medtager op til 12 passagerer.« § 2 Bekendtgørelsen træder i kraft den 1. oktober 2012.
