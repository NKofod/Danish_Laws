Kendelse fra Pressenævnet i sag nr.  

 111/1997 Pressenævnet har den 19. august 1997 i medfør  

 af medieansvarslovens § 44, stk. 2, besluttet af egen drift at tage den  

 billedreportage om  Kronprins  Frederik og hans venner, som SE og HØR  

 bragte i nr. 33, den 14.-20. august 1997 op til behandling med henblik  

 på at fastslå, om god presseskik er overtrådt.
Bladet bragte på forsiden to billeder af  Kronprins  

  Frederik - iført shorts - og en kvinde, der lå i bikini foran  

 ham.
De samme to billeder samt yderligere et billede fra samme sted blev  

 bragt på side 8-9. Her blev der tillige bragt et billede af  

  Kronprinsen og en kvinde taget på en terrasse.
På side 10-11 blev bragt et stort og to mindre  

 billeder, hvor  Kronprins  Frederik ses sammen med 4 venner i en robåd.  

 På disse sider blev endvidere bragt 3 billeder, heraf et af  

  Kronprinsen og et af den anførte kvinde.
Begge disse billeder er  

 taget med en mur som baggrund.
Billedet af  Kronprinsen havde følgende  

 billedtekst:
" Frederik på det royale vinslots terrasse.
Som det  

 ses er Danmarks kommende konge yderst veltrimmet." Det sidste billede på disse sider viser  Kronprinsen  

 siddende på en havetraktor.
 I Ekstra Bladet for den 14. august 1997 bragtes under  

 overskriften " FREDERIK KRUKKER" bl.a. følgende udtalelse fra SE og  

 HØRs chefredaktør:
"- Jeg kan da godt forstå, at  Per  Thornit er  

 betænkelig, for det er klart, at det er billeder, der er taget under  

 private forhold.
Men på den anden side ved alle i Sydfrankrig, at  

 dér ligger dronningens og prinsens slot og der foregår nogle  

 ting, som er interessante for det skandinaviske marked, siger  Niels  

  Smidt-Jensen til Ekstra Bladet." I medfør af medieansvarslovens § 44, stk. 2, har  

 Pressenævnet den 19. august 1997 anmodet Hofmarskallatet om en  

 udtalelse på vegne  Kronprins  Frederik.
Da nævnets optagelse af  

 sagen vedrører  Kronprins  Frederik, har nævnet ikke indhentet  

 udtalelser fra andre.
 Den 20. august 1997 har hofchef  P.  Thornit svaret  

 således:
 "...
I den anledning skal jeg efter forelæggelse meddele,  

 at der ikke herfra er indvendinger imod, at Hans Kongelige Højhed  

  Kronprinsens navn nævnes i forbindelse med sagens behandling.
Af  

 principielle grunde finder man ikke herudover at burde fremkomme med en  

 udtalelse." Bladet har i en udtalelse anført, at alene tre  

 små af billederne i reportagen efter det af fotografen oplyste er  

 optaget fra offentligt område mod frit synligt, privat område.  

 Billedet af  Kronprinsen på en traktor er efter det oplyste optaget  

 på offentligt område.
Samtlige øvrige billeder er optaget,  

 mens  Kronprinsen og hans selskab opholdt sig på offentligt  

 område (en flodbred) - sammen med adskillige andre personer.
De tre  

 billeder, der er taget, mens  Kronprinsen og hans venner befandt sig på  

 privat område, viser ikke specielt private eller krænkende  

 situationer.
Bladet har i den forbindelse henvist til, at andre danske  

 medier i mange år har bragt lignende fotos, uden at hverken  

 Pressenævnet eller andre har fundet anledning til at gribe ind.
Bladet  

 har herved bl.a. henvist til et foto af  Dronning  Margrethe i badedragt  

 optaget ved poolen på Hotel Sheraton Ayers Rock i Australien i 1987.  

 Der er derfor ikke sket en pludselig og dramatisk overtrædelse af god  

 presseskik.
Bladet har videre gjort gældende, at danske medier  

 altid selv har vist en evne til at trække grænsen mellem det  

 harmløse og det meget private.
Bladet har fremhævet, at netop de  

 meget private nøgenfotos af  Kronprinsen, som dele af den udenlandske  

 presse valgte at bringe, ikke blev offentliggjort i SE og HØR -  

 selv om bladet havde fået dem tilbudt sammen med de øvrige  

 billeder.
 Vedrørende billederne, optaget på en frit  

 tilgængelig flodbred, har bladet anført, dels at der er tale om  

 en ikke specielt privat eller krænkende situation, dels at medlemmer af  

 den kongelige familie må acceptere en større interesse omkring  

 deres adfærd, ikke mindst når de befinder sig på offentligt  

 område.
 Følgende nævnsmedlemmer har deltaget i sagens  

 behandling: Per Sørensen, Aage Lundgaard, Tage Clausen og Preben  

 Sørensen.
 Pressenævnet udtaler:
 Indledningsvis bemærkes, at nævnets behandling  

 af sagen er sket i overensstemmelse med medieansvarslovens § 44, stk. 2, og  

 med § 7, stk. 3, i bekendtgørelse om forretningsorden for  

 Pressenævnet (nr. 876 af 26. oktober 1992 som ændret ved  

 bekendtgørelse nr. 919 af 10. november 1994), der lyder  

 således:
"Stk. 3. Forslag fra et medlem af nævnet om at  

 optage en sag til behandling efter stk. 2 udsendes gennem sekretariatet til  

 samtlige øvrige medlemmer, der inden 7 dage tilkendegiver, om de kan  

 tiltræde forslaget.
Sagen optages herefter til behandling, hvis et  

 flertal af samtlige medlemmer stemmer herfor.
I tilfælde af  

 stemmelighed er formandens stemme afgørende.
Ved behandling af sagen  

 medvirker de i § 2 anførte medlemmer." Nævnets begrundelse for at tage sagen op er, at den,  

 der fremstår som forurettet,  Kronprins  Frederik, er medlem af  

 Kongehuset, der på grund af dettes særlige stilling i det danske  

 samfund undlader at anlægge retssager og indgive klager til et  

 nævn som Pressenævnet.
 Det er Pressenævnets opfattelse, at de billeder, der  

 er gengivet på side 10-11 i bladet, og som viser  Kronprinsen og hans  

 venner i en båd, ikke er i strid med god presseskik.
 Ifølge punkt B. 1 i vejledende regler for god  

 presseskik skal meddelelser, der kan krænke privatlivets fred,  

 undgås, medmindre klar almen interesse kræver offentlig  

 omtale.
Pressenævnet skal alene tage stilling til, om der  

 foreligger en overtrædelse af god presseskik, som den er udtrykt i de  

 vejledende regler.
Spørgsmålet om, hvorvidt de offentliggjorte  

 billeder er taget, mens  Kronprinsen befandt sig på privat område  

 eller på offentligt tilgængeligt område, er derfor ikke af  

 afgørende betydning for nævnets vurdering.
De offentliggjorte billeder er taget under  

 omstændigheder, som indlysende var af privat karakter.
Da ingen klar  

 almen interesse har krævet offentliggørelse af billederne,  

 finder Pressenævnet, at SE og HØR ved at offentliggøre  

 dem har handlet i strid med god presseskik.
 Uanset at spørgsmålet om ophold på  

 privat eller frit tilgængeligt område ikke er af afgørende  

 betydning, må det betragtes som en skærpende omstændighed,  

 at nogle af billederne er optaget, mens  Kronprinsen befandt sig på  

 privat område.
 Pressenævnet udtaler herefter sin alvorlige kritik  

 af SE og HØR.
 I medfør af medieansvarslovens § 49  

 pålægges det den ansvarshavende redaktør af SE og  

 HØR at offentliggøre følgende:
"Kendelse fra Pressenævnet SE og HØR bragte i nr. 33, den 14.-20. august 1997,  

 en billedreportage om  Kronprins  Frederik og hans venner.
Billederne var  

 optaget med telelinse og fremtrådte som optaget, mens  Kronprinsen  

 opholdt sig på privat område.
Pressenævnet besluttede den 19. august 1997 i  

 medfør af medieansvarslovens § 44, stk. 2, af egen drift at tage  

 reportagen op til behandling.
Begrundelsen herfor var, at den, der  

 fremstår som forurettet,  Kronprins  Frederik, er medlem af Kongehuset,  

 der på grund af dettes særlige stilling i det danske samfund  

 undlader at anlægge retssager og indgive klager til et nævn som  

 Pressenævnet.
Hofchef  P.  Thornit har meddelt Pressenævnet, at  

 "der ikke herfra er indvendinger imod, at Hans Kongelige Højhed  

  Kronprinsens navn nævnes i forbindelse med sagens behandling.
Af  

 principielle grunde finder man ikke herudover at burde fremkomme med en  

 udtalelse." SE og HØR har i en udtalelse bl.a. anført,  

 at alene tre små af billederne i reportagen efter det af fotografen  

 oplyste er optaget fra offentligt område mod frit synligt, privat  

 område.
Billedet af  Kronprinsen på en traktor er efter det  

 oplyste optaget på offentligt område.
Samtlige øvrige  

 billeder er optaget, mens  Kronprinsen og hans selskab opholdt sig på  

 offentligt område (en flodbred) - sammen med adskillige andre personer.  

 De tre billeder, der er taget, mens Kronprinsen og hans venner befandt sig  

 på privat område, viser ikke specielt private eller  

 krænkende situationer.
 Pressenævnet udtaler:
 Det er Pressenævnets opfattelse, at de billeder, der  

 er gengivet på side 10-11 i bladet, og som viser  Kronprinsen og hans  

 venner i en båd, ikke er i strid med god presseskik.
 Ifølge punkt B. 1 i vejledende regler for god  

 presseskik skal meddelelser, der kan krænke privatlivets fred,  

 undgås, medmindre klar almen interesse kræver offentlig  

 omtale.
Pressenævnet skal alene tage stilling til, om der  

 foreligger en overtrædelse af god presseskik, som den er udtrykt i de  

 vejledende regler.
Spørgsmålet om, hvorvidt de offentliggjorte  

 billeder er taget, mens  Kronprinsen befandt sig på privat område  

 eller på offentligt tilgængeligt område, er derfor ikke af  

 afgørende betydning for nævnets vurdering.
De offentliggjorte billeder er taget under  

 omstændigheder, som indlysende var af privat karakter.
Da ingen klar  

 almen interesse har krævet offentliggørelse af billederne,  

 finder Pressenævnet, at SE og HØR ved at offentliggøre  

 dem har handlet i strid med god presseskik.
 Uanset at spørgsmålet om ophold på  

 privat eller frit tilgængeligt område ikke er af afgørende  

 betydning, må det betragtes som en skærpende omstændighed,  

 at nogle af billederne er optaget, mens  Kronprinsen befandt sig på  

 privat område.
 Pressenævnet udtaler herefter sin alvorlige kritik  

 af SE og HØR.
 København, den 3. september 1997.
Per Sørensen, Aage Lundgaard, Tage Clausen og  

 Preben Sørensen." Afsagt onsdag den 3. september 1997.
