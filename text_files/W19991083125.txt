Landsskatteretskendelse Hobbyvirksomhed - travhest - præmieindtægt - fradrag for tidligere års underskud A klagede for indkomståret 1994 over, at  

 skatteankenævnet ikke havde godkendt fradrag for tidligere års  

 underskud 141.186 kr. ved opgørelse af nettoindtægt ved  

 hobbyvirksomhed (travhest) i 1994, men havde godkendt  

 skønsmæssigt 40.000 kr. i fradrag for udgifter, som var anset  

 for medgået til opnåelse af præmieindtægten.
Det var oplyst, at præmieindtægten (inkl.  

 følpenge) havde været på 811.500 kr. i 1994, og at der  

 havde været driftsudgifter i dette år på 413.683 kr.  

 ifølge opgørelse udarbejdet af klageren.
Det var endvidere  

 oplyst, at hesten var aflivet i 1996 på grund af sygdom.
Skatteankenævnet havde nægtet fradrag for  

 opgjort underskud for indkomstårene 1991 - 1993 under henvisning til,  

 at der efter reglerne i personskattelovens § 13, stk. 1, ikke var hjemmel til  

 fremførsel af tidligere års underskud ved hobbyvirksomhed, idet  

 der efter den nævnte bestemmelse alene kunne fremføres underskud  

 i den skattepligtige indkomst.
Da underskuddene ved hobbyvirksomheden ikke  

 havde påvirket de skattepligtige indkomster i underskudsårene,  

 var der ikke den fornødne hjemmel til fremførsel.
 Skatteankenævnet havde som begrundelse for  

 godkendelse af et skønsmæssigt fradrag henvist til  

 Landsskatterettens kendelse af 18. januar 1989, gengivet i TfS 1989.244,  

 hvorved Landsskatteretten indrømmede et skønsmæssigt  

 fradrag for de fornødne omkostninger, som var medgået til  

 frembringelse af overskud ved salg af hundehvalpe i 1985, uanset  

 omkostningerne var afholdt i 1984.
 Skatteankenævnet havde i mangel af specificeret  

 regnskab over de nævnte underskud foretaget et skøn over de  

 konkrete udgifter, der kunne henføres til overskuddet ved hesten i  

 1994.
 Klagerens revisor havde påstået godkendt  

 fradrag for de samlede underskud for årene 1991 - 1993 på 141.186  

 kr. i indtægten ved hobbyvirksomheden i 1994.
 Revisor havde oplyst følgende:
"A erhvervede i 1991 et få måneder gammelt  

 føl.
Hesten blev erhvervet med særligt henblik på  

 deltagelse i det danske travderby i 1994, da hesten på dette tidspunkt  

 kunne opfylde de særlige aldersmæssige krav vedrørende  

 deltagelse i travderby.
Det var således allerede på  

 købstidspunktet i 1991 hensigten, at hesten skulle opdrættes og  

 trænes med henblik på kvalifikation til travderbyet i 1994.
Siden 1991 har A ikke været indehaver af andre  

 travheste.
De indkørte præmiepenge og afholdte omkostninger  

 vedrører således alene denne hest.
I årene 1991 - 1993 indkørte hesten ikke  

 løbspræmier af væsentlig størrelse.
De betydelige  

 udgifter til træning hos professionelle travtrænere,  

 løbsdeltagelse og pleje m.v. kunne således ikke dækkes af  

 præmiebeløbene.
I 1994 opnår hesten kvalifikation til derbyet og  

 efterfølgende lykkes det at vinde selve derbyet.
Denne sejr indbragte  

 en præmie på 575.000 kr.
Præmieindtægten  

 medførte naturligvis, at der kunne opgøres et betydeligt  

 overskud i 1994..." Til støtte for påstanden var bl.a.  

 anført:
"På baggrund af Landsskatterettens kendelse af 18.  

 januar 1989 (TfS 1989 nr. 244) er det vor opfattelse, at der bør  

 indrømmes fradrag for det samlede underskud for årene 1991 til  

 1993 på 141.186 kr.
Da A ikke har ejet andre travheste i årene  

 1991 til 1994 ligger det fast, at de realiserede indtægter og udgifter  

 alene vedrører hesten .... Der er således ikke behov for  

 fastsættelse af et fremførselsberettiget underskud ved  

 hjælp af et skøn.
Docent Ole Bjørn har i lærebog om  

 indkomstskat fra 1994 på side 302 kommenteret ovennævnte  

 landsskatteretskendelse.
Ole Bjørn konkluderer, at "..., men etablerer  

 den retstilstand, at avancen opgøres netto uanset, hvornår  

 udgiften er afholdt". I relation til nærværende sag må det  

 fastslås, at det tager 4 år at opbygge en derby-deltager samt at  

 omkostningerne herved ofte er ganske betydelige.
Hvorvidt de afholdte  

 omkostninger vil bære frugt kan først konstateres i det fjerde  

 år.
På grund af den nøje sammenhæng mellem  

 de realiserede underskud for årene 1991-1993 og overskuddet for 1994 er  

 det vor opfattelse, at det samlede underskud bør fremføres til  

 modregning i 1994, jvfr. ordlyden i ovennævnte kendelse." Skatteankenævnet havde til den af klageren angivne  

 fortolkning af Landsskatterettens afgørelse, gengivet i TfS 1989.244  

 bemærket:
 "...at nævnet ikke finder, at der ved den  

 nævnte landsskatteretsafgørelse er etableret en retstilstand,  

 hvorefter underskuddene fra 1991 - 1993 kan fremføres.
Der er således henset til, at Landsskatteretten ved  

 afgørelsen har indrømmet klageren et skønsmæssigt  

 fradrag for de fornødne omkostninger, som var medgået til  

 frembringelsen af overskuddet i 1985, uanset disse var afholdt i 1984." For 1991 til 1993 var underskuddene af revisor over for  

 Landsskatteretten specificeret således:
1991 1992 1993 "Indtægter:
Præmiebeløb 0 15.863 18.094 Udgifter:
Transport- og rejseomkostninger 0 0 3.500 Træningsudgifter 15.746 11.158 2.669 Væddeløbsudgifter 1.162 10.452 30.571 Foder 790 3.200 19.864 Opstaldning 14.392 3.200 19.864 Hestepleje 4.935 6.546 19.465 Forsikring 0 0 3.062 Udstyr 0 1.159 7.474 Andre omkostninger 0 18 4.905 Køb af hest 5.280 0 0 42.305 32.758 100.080 Underskud 42.305 16.895 81.986" Endvidere var det oplyst, at overskuddet for  

 indkomståret 1995 kunne opgøres til 69.421 kr.
Landsskatteretten bemærkede Endvidere bemærkedes, at det alene var  

 nettoindkomsten, der var skattepligtig, jf.
LSRM 1952.18, hvor  

 Landsskatteretten statuerede, "... at der i de opnåede  

 præmiebeløb kunne fratrækkes sådanne i årets  

 løb afholdte udgifter, som havde været nødvendige for at  

 opnå præmierne, såsom udgifter til foder, dyrlæge,  

 træner etc." Landsskatteretten bemærkede, at der ved de af  

 klageren opgjorte underskud bl.a. var fratrukket udgift til erhvervelse af  

 føllet i 1991, hvilken udgift ikke kunne karakteriseres som en  

 driftsomkostning, men en udgift til anskaffelse af et aktiv,  

 henhørende under den private formuesfære.
 Endvidere bemærkedes, at udgifter til forsikring af  

 hesten i de forudgående år, samt foder, opstaldning og  

 hestepleje, kunne henføres til opretholdelsen af selve aktivet de  

 forudgående år og dermed fradragsberettiget i disse års  

 indtægter.
 Landsskatteretten fandt herefter, at opgørelsen af  

 overskud måtte baseres på de i årets løb  

 opnåede indtægter og afholdte udgifter, jf. princippet i  

 statsskattelovens § 4. Det bemærkedes herved, at der ikke i  

 hobbyindtægt kunne ske fremførsel af underskud efter  

 personskattelovens § 13 eller ligningslovens § 15. Retten udlod dog efter  

 omstændighederne at foretage forhøjelse med det yderligere  

 indrømmede fradrag på 40.000 kr., og stadfæstede den  

 påklagede ansættelse.
