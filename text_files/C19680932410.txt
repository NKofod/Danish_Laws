(Til samtlige  

 civilforsvarskommissioner) Efter de af Civilforsvarsstyrelsen i 1957 udsendte retningslinier for  

 brandtjenesten opbygges brandberedskabet i civilforsvarsområderne ved  

 tildeling af statslige brandslukningsenheder som supplement til det i  

 områderne eksisterende fredsmæssige brandvæsen.
Tildelingen af statsmateriel har til mål efterhånden at bringe samtlige  

 landets civilforsvarsområder op på en pumpekapacitet af ca. 600 l/m pr. 1.000  

 indbyggere og sker efter retningslinierne dels ved levering af hele delinger,  

 halvdelinger eller grupper som nærmere omtalt i bilagene til  

 retningslinierne, dels ved supplering med slanger, der i forbindelse med  

 fornødent mindre materiel, der forudsættes indkøbt af kommissionerne,  

 muliggør den fulde udnyttelse af den i civilforsvarsområderne eksisterende  

 pumpekapacitet, jfr. bilag 3 i retningslinierne.
En væsentlig del af  

 enhederne i områdernes brandberedskab er i overensstemmelse hermed opstillet  

 som kombinerede (blandede) enheder.
 Arbejdet med gennemførelsen af den i retningslinierne indeholdte ordning  

 har imidlertid vist, at der på nogle områder bør fastsættes ændrede og mere  

 rationelle bestemmelser, der dog ikke vil komme til at berøre  

 dimensioneringsgrundlaget for opbygningen af brandberedskabet, der fortsat  

 vil være 600 l/m pr.1.000 indbyggere.
Det hidtidige grundlag for fordelingen af statsmateriel, der er baseret på  

 civilforsvarsområdernes oplysninger om omfanget af det i områderne faktisk  

 eksisterende brandvæsen, har således i flere tilfælde ført til ubillige  

 resultater, idet civilforsvarsområder, der har lagt vægt på opbygningen af et  

 stærkt fredsmæssigt brandvæsen, får stillet forholdsmæssigt mindre  

 statsmateriel til rådighed end andre civilforsvarsområder.
Det har endvidere  

 vist sig, at en ordning med delinger, sammensat af standardenheder, i såvel  

 organisatorisk som indsatsmæssig henseende, er at foretrække for den  

 hidtidige ordning, hvorefter delingerne består af uensartede enheder.
 Overvejelser og beregninger i Civilforsvarsstyrelsens udvalg vedrørende  

 brandtjenesten og reservevandforsyningstjenesten har herefter ført til, at  

 statsligt materiel til civilforsvarsområdernes brandtjeneste for fremtiden  

 vil ske efter følgende retningslinier:
1. Dimensioneringsgrundlaget for opbygningen af  

 brandtjenesten i civilforsvarsområderne er fortsat 600 l/m pr. 1.000  

 indbyggere, men udgangspunktet for beregningen af omfanget af det statslige  

 materiel er forskudt, således at der fremtidig for civilforsvarsområder med  

 indtil 50.000 indbyggere gås ud fra det fredsmæssige brandberedskab, der  

 ifølge Justitsministeriets Brandudvalgs norm for købstadbrandvæsener af 30.  

 april 1952 skal forefindes i byerne.
Tildelingen af materiel til de enkelte  

 civilforsvarsområder fremgår af vedlagte »Foreløbig oversigt over  

 fordelingen af statsligt brandslukningsmateriel til civilforsvarsområder med  

 indtil 50.000 indbyggere« 2. For Storkøbenhavn, Århus, Odense, Aalborg, Randers  

 og Esbjerg er foretaget individuelle beregninger, hvorefter disse  

 civilforsvarsområder skal have tildelt statsmateriel således:
 3. De blandede delinger, A-halvdelinger og  

 B-halvdelinger, udgår, således at delingen fremtidig består af fire  

 standard-brandgrupper, hver udstyret med en 1.000 l/m påhængsbæresprøjte.
4. Slangemængden incl. reserveslanger forøges fra  

 1.200 m til 1.440 m pr. gruppe.
Dette vil medføre, at de til  

 brandgruppepakninger hørende slangebeholdninger,som ifølge styrelsens  

 cirkulærskrivelse af 1. juli 1963 hidtil har udgjort 16 A-slanger a 15 m, 40  

 B-slanger a 15 m og 24 C-slanger a 15 m, hvoraf 6 A-slanger, 16 B-slanger og  

 10 C-slanger er reserveslanger, fremtidig vil omfatte 20 A-slanger a 15 m, 48  

 B-slanger a 15 m og 28 C-slanger a 15 m.
Halvdelen af disse slanger er  

 reserveslanger.
5. Som følge af ophævelsen af de blandede delinger  

 ophører udsendelsen af de såkaldte ekstraslanger til supplering af det  

 fredsmæssige brandvæsen.
Allerede leverede ekstraslanger betragtes som a  

 conto leveringer af statsligt materiel til brandgrupperne.
 Nyordningen, der - for hele landet ialt - vil medføre en forøgelse af  

 antallet af statslige brandgrupper med ca. 35 % og en forøgelse af statsligt  

 leveret slangemateriel med ca. 12 % i forhold til de i retningslinierne  

 fastsatte normer, vil blive gennemført successivt i takt med meddelelsen af  

 bevillinger til indkøb af materiel til civilforsvarsområdernes  

 brandberedskab.
