 I henhold til § 17, stk. 3, § 22, stk. 1, § 35, stk. 1, § 39, § 40, § 41,  

 stk. 1, § 49, § 49a, § 49c, § 57, § 63, stk. 1 og 2, og § 84 samt efter  

 bemyndigelse i henhold til § 73 i lov om arbejdsmiljø, jf. lovbekendtgørelse  

 nr. 184 af 22. marts 1995, ændret ved lov nr. 458 af 12. juni 1996 og lov nr.  

 1196 af 27. december 1996, fastsættes:
 Område m.v.
 § 1.  Bekendtgørelsen omfatter arbejde med, herunder  

 fremstilling, anvendelse og håndtering af:
 Stk. 2.  I det omfang, det er angivet i bilag 1 ud for  

 det enkelte stof, omfatter bekendtgørelsen tillige:
 § 2.  Bekendtgørelsen gælder også for arbejde omfattet  

 af § 2, stk. 2, i lov om arbejdsmiljø, og arbejde, der ikke udføres for en  

 arbejdsgiver.
 Stk. 2.  Dog gælder følgende bestemmelser kun for  

 arbejde, der udføres for en arbejdsgiver: § 5, stk. 3, § 6, § 10, § 12, stk.  

 6, § 15, § 16, § 18, stk. 1, § 19, stk. 1, § 20, stk. 1, § 21, stk. 1, § 22  

 og § 23.
 § 3.  Undtaget fra bekendtgørelsen er arbejde, som er  

 omfattet af bekendtgørelse nr. 660 af 24. september 1986 om asbest, som  

 ændret ved bekendtgørelse nr. 984 af 11. december 1992, og arbejde omfattet  

 af bekendtgørelse nr. 344 af 9. juni 1988 om arbejde med montering og  

 nedrivning af isoleringsmaterialer indeholdende syntetiske mineralfibre.
 Stk. 2.  Endvidere finder bekendtgørelsen ikke  

 anvendelse på arbejde med nærings- og nydelsesmidler, der er færdige til  

 indtagelse, og arbejde med lægemidler, der er gjort klar til indgivelse.
 Stk. 3.  Bekendtgørelsen bevirker ingen ændringer i de  

 særlige krav, som følger af arbejdsmiljølovgivningens regler i øvrigt, som fx  

 i reglerne om epoxyharpikser og isocyanater m.v.
Almindelige bestemmelser § 4.  Bekendtgørelsen indeholder supplerende regler  

 til bekendtgørelsen om stoffer og materialer og bekendtgørelsen om arbejdets  

 udførelse.
 Stk. 2.  Stoffer og materialer, som er omfattet af denne  

 bekendtgørelse, anses for at kunne være farlige for eller i øvrigt være  

 forringende for sikkerhed og sundhed, og bekendtgørelsen om stoffer og  

 materialer gælder derfor i sin helhed for disse stoffer og materialer, jf. §  

 2, stk. 2, i bekendtgørelsen.
 Stk. 3.  For materialer finder §§ 6 - 12 om anmeldelse i  

 bekendtgørelse om stoffer og materialer dog først anvendelse efter nærmere  

 bestemmelser herom af direktøren for Arbejdstilsynet.
 § 5.  Et stof eller materiale må ikke anvendes, hvis  

 det efter § 19 i ovennævnte bekendtgørelse om stoffer og materialer kan  

 erstattes med et ufarligt eller mindre farligt stof eller materiale.
 Stk. 2.  Det skal herunder sikres, at stofferne og  

 materialerne anvendes i den form, der medfører mindst risiko for kontakt ved  

 arbejdet.
Stk. 3.  Hvis stoffet eller materialet ikke kan  

 erstattes efter stk. 1 eller stk. 2, skal arbejdsgiveren skriftligt begrunde  

 dette over for sikkerhedsorganisationen, inden stoffet eller materialet tages  

 i brug.
I virksomheder uden sikkerhedsorganisation skal begrundelsen gives  

 over for de ansatte eller til deres repræsentanter.
§ 6.  Brugsanvisninger, som udarbejdes til de ansatte  

 efter § 20 i ovennævnte bekendtgørelse om stoffer og materialer, skal foruden  

 de heri nævnte oplysninger oplyse om, at arbejde med stoffet eller materialet  

 kan udgøre en kræftrisiko.
Brugsanvisninger for materialer skal tillige  

 oplyse om navnene på stofferne.
Der skal anvendes de navne, hvormed stofferne  

 og materialerne betegnes i bilag 1.
 Stk. 2.  Brugsanvisningerne efter stk. 1 skal oplyse om  

 eventuelle forholdsregler efter § 13.
 § 7.  Der skal anvendes arbejdsprocesser,  

 arbejdsmetoder og værktøj, der udelukker eller begrænser udvikling af dampe  

 og støv, dannelse af røg og aerosoler m.v. samt sprøjt og stænk fra stofferne  

 og materialerne, så meget som det er rimeligt under hensyntagen til den  

 tekniske udvikling.
 § 8.  Recirkulation af udsuget luft med indhold af  

 stofferne eller materialerne må ikke finde sted.
 § 9.  Tekniske anlæg og ventilationssystemer, der  

 anvendes ved arbejde med stofferne eller materialerne skal forsynes med  

 hensigtsmæssigt virkende overvågningsanordninger, der afslører og alarmerer  

 ved unormale driftsforhold og ved uheld.
 Stk. 2.  I tilknytning til overvågningen skal der være  

 udarbejdet instruktion, der angiver, hvilke forholdsregler, der skal følges  

 ved unormale driftsforhold og ved uheld.
 § 10.  De ansatte skal underrettes om unormale  

 driftsforhold og om ethvert uheld, der kan medføre en øget risiko for  

 påvirkning af stofferne eller materialerne eller fra arbejdsprocesserne.
Stk. 2.  Så længe den øgede risiko er til stede, må der  

 inden for det pågældende område kun beskæftiges personer i det omfang, det er  

 nødvendigt for genoprettelsen af normale forhold.
Den øgede risiko for  

 påvirkning af stofferne eller materialerne eller fra arbejdsprocesserne må  

 ikke være konstant for den enkelte ansatte og skal begrænses til det strengt  

 nødvendige.
§ 11.  Affald, der indeholder stofferne eller  

 materialerne skal samles, opbevares og bortskaffes i egnede lukkede  

 beholdere, eller hvor dette ikke er praktisk muligt på anden betryggende  

 måde.
Beholdere m.v. skal være mærket, som angivet i bilag 3.
 § 12.  Ved arbejde omfattet af denne bekendtgørelse  

 skal der anvendes egnede personlige værnemidler, hvis arbejdet ikke på anden  

 måde kan udføres sikkerheds- og sundhedsmæssigt fuldt forsvarligt.
 Stk. 2.  Personlige værnemidler må ikke bæres under  

 spisepauser.
 Stk. 3.  Personlige værnemidler skal opbevares adskilt  

 fra andet tøj.
 Stk. 4.  Når personlige værnemidler skal til destruktion  

 eller rengøring, skal de opbevares og bortskaffes i lukket emballage, mærket  

 som angivet i bilag 3.
 Stk. 5.  Rengøring af personlige værnemidler skal foregå  

 særskilt med udstyr egnet til formålet.
 Stk. 6.  For brugen af personlige værnemidler ved det  

 omhandlede arbejde gælder i øvrigt bestemmelserne i bekendtgørelsen om brug  

 af personlige værnemidler.
 § 13.  I arbejdslokaler eller områder, hvor der er  

 risiko for forurening fra stofferne og materialerne, må der ikke ryges,  

 spises eller drikkes, ligesom opbevaring af tobak, mad og drikkevarer ikke må  

 finde sted.
Særlige bestemmelser § 14.  Bestemmelserne i dette kapitel finder kun  

 anvendelse i det omfang, det følger af angivelserne i bilag 1 og 2 ud for det  

 enkelte stof, materiale eller arbejdsproces eller af en vurdering i henhold  

 til § 15.
Vurdering af sikkerheds- og sundhedsforholdene på virksomheden § 15.  Hvor det er angivet ud for det enkelte stof,  

 materiale eller arbejdsproces i bilag 1 og 2, skal der i vurderingen af  

 sikkerheds- og sundhedsforholdene ved arbejde hermed, jf. § 4 i  

 bekendtgørelse om arbejdets udførelse, indgå en fastlæggelse og vurdering af  

 arten, graden og varigheden af enhver påvirkning fra de pågældende stoffer,  

 materialer og arbejdsprocesser.
Vurderingen skal fornys regelmæssigt og  

 desuden ved enhver ændring i arbejdsforholdene, der kan medføre en øget  

 risiko for påvirkning fra stofferne, materialerne eller fra  

 arbejdsprocesserne.
 Stk. 2.  Arbejdet med de i stk. 1 nævnte stoffer,  

 materialer og arbejdsprocesser skal planlægges og tilrettelægges under hensyn  

 til denne vurdering, og det skal herunder sikres, at der om nødvendigt  

 træffes sådanne særlige foranstaltninger, som angivet i § 16 og §§ 18 - 23.
Særlige foranstaltninger § 16 .  I det omfang, det følger af ovennævnte  

 vurdering, jf. § 15, skal arbejde med de omhandlede stoffer, materialer og  

 arbejdsprocesser foregå i lukkede anlæg, hvis det er teknisk muligt.
 § 17.  I det omfang, det fremgår af bilag 1 og 2, må  

 arbejdsprocesser, hvori stoffer eller materialer indgår, kun foregå i lukkede  

 anlæg eller på anden måde, der hindrer frigørelse af stofferne eller  

 materialerne, således at enhver påvirkning herfra udelukkes.
 Stk. 2.  Hvis det ikke er teknisk muligt at opfylde stk.  

 1, skal stofferne og materialerne fjernes fuldstændigt fra udviklingsstedet.
 Stk. 3.  Hvis det ikke er teknisk muligt fuldstændigt at  

 fjerne stofferne og materialerne, skal egnede personlige værnemidler  

 anvendes.
 § 18.  I det omfang, det følger af ovennævnte  

 vurdering, jf. § 15, skal arbejdspladser, hvor der arbejdes med disse  

 stoffer, materialer eller arbejdsprocesser, være afgrænset og mærket med  

 passende advarsels- og sikkerhedsskiltning, herunder med skilte om  

 rygeforbud.
 Stk. 2.  Sådanne foranstaltninger skal altid træffes i  

 det omfang, det fremgår af bilag 1 og 2.
 § 19.  I det omfang, det følger af ovennævnte  

 vurdering, jf. § 15, må arbejde med disse stoffer, materialer og  

 arbejdsprocesser kun udføres på arbejdspladser, som er effektivt adskilt fra  

 andre arbejdspladser, og kun beskæftigede, hvis arbejde gør det nødvendigt,  

 må have adgang til disse områder.
 Stk. 2.  Sådanne foranstaltninger skal altid træffes i  

 det omfang, det fremgår af bilag 1 og 2.
 § 20.  I det omfang, det følger af ovennævnte  

 vurdering, jf. § 15, skal bade- og omklædningsfaciliteterne omfatte 2  

 adskilte omklædningsrum henholdsvis for gangtøj og arbejdstøj indrettet i  

 overensstemmelse med bestemmelserne i bekendtgørelsen om faste arbejdssteders  

 indretning.
 Stk. 2.  Bade- og omklædningsfaciliteterne skal altid  

 indrettes på denne måde i det omfang, det fremgår af bilag 1 og 2.
 § 21.  I det omfang, det følger af ovennævnte  

 vurdering, jf. § 15, skal arbejdsgiveren sørge for, at der i kontrollen med  

 arbejdsmiljøet efter kapitel 5 i bekendtgørelse om arbejdets udførelse,  

 indgår måleprogrammer.
 Stk. 2.  Måleprogrammerne skal altid indgå i kontrollen  

 i det omfang, det fremgår af bilag 1 og 2.
 Stk. 3.  Måleprogrammerne skal være anerkendt af  

 direktøren for Arbejdstilsynet.
 § 22.  Arbejdsgiveren skal føre en ajourført liste  

 over de ansatte, der vurderes, jf. § 15, at kunne være eller have været udsat  

 for risiko ved arbejde med disse stoffer, materialer eller arbejdsprocesser,  

 med angivelse af påvirkningen.
Stk. 2.  De ansatte har adgang til de oplysninger, der  

 for deres egen person er indført i listen.
De ansatte og deres repræsentanter  

 inden for virksomheden har adgang til de kollektive og anonyme oplysninger i  

 listen.
Stk. 3.  Oplysningerne om den enkelte ansatte skal  

 opbevares i 40 år efter, at risikoen er ophørt.
Ved virksomhedsophør skal  

 listen sendes til den lokale arbejdstilsynskreds.
 § 23.  Arbejdsgiveren skal sikre, at ansatte, der  

 vurderes, jf. § 15, at kunne være udsat for risiko for påvirkning fra disse  

 stoffer, materialer eller arbejdsprocesser, har adgang til før ansættelsen og  

 herefter med regelmæssige mellemrum at få foretaget en arbejdsmedicinsk  

 undersøgelse efter reglerne herfor i bekendtgørelsen om arbejdsmedicinske  

 undersøgelser efter lov om arbejdsmiljø.
 Stk. 2.  I det omfang, det fremgår af bilag 1 og 2, skal  

 de ansatte have adgang til at få foretaget arbejdsmedicinske undersøgelser.
 § 24.  I det omfang, det fremgår af bilag 1, skal  

 arbejdsgiveren sørge for, inden stofferne eller materialerne tages i  

 anvendelse på virksomheden, at emballagen er forsynet med mærkning efter  

 reglerne i bilag 3.
 § 25.  I det omfang, det fremgår af bilag 1 og 2, må  

 arbejde med stofferne, materialerne og arbejdsprocesserne kun udføres af  

 personer, der har fået vejledning om sikkerheds- og sundhedsmæssige problemer  

 og foranstaltninger i forbindelse med arbejdet, foretaget enten af  

 virksomhedens bedriftssundhedstjeneste eller af personer, der har gennemgået  

 en særlig uddannelse, som er godkendt af direktøren for Arbejdstilsynet.
 § 26.  I det omfang, det fremgår af bilag 1 og 2, må  

 arbejde med stofferne, materialerne og arbejdsprocesserne kun udføres af  

 personer, der har gennemgået en særlig uddannelse godkendt af direktøren for  

 Arbejdstilsynet.
 Anvendelsesbegrænsninger, godkendelse, anmeldelse m.v.
 § 27.  I det omfang, det fremgår af bilag 1 og 2, er  

 fremstilling og anvendelse af stofferne, materialerne og arbejdsprocesserne  

 ikke tilladt.
 § 28.  I det omfang, det fremgår af bilag 1 og 2, må  

 arbejde med stofferne, materialerne og arbejdsprocesserne ikke udføres i den  

 ansattes hjem.
 § 29.  Fremstilling og anvendelse af stofferne,  

 materialerne og arbejdsprocesserne må i det omfang, det fremgår af bilag 1 og  

 2, ikke finde sted uden godkendelse fra direktøren for Arbejdstilsynet, jf.  

 dog § 30, stk. 3.
 § 30.  Ansøgning om godkendelse skal indgives  

 skriftligt til direktøren for Arbejdstilsynet og indeholde oplysning om  

 følgende:
 Stk. 2.  Arbejdstilsynet kan forlange supplerende  

 oplysninger til brug for godkendelsen.
Stk. 3.  Godkendelse af bekæmpelsesmidler foretages af  

 Miljøstyrelsen, jf.
Miljøstyrelsens regler om kemiske bekæmpelsesmidler.
 § 31.  Såfremt Arbejdstilsynets afgørelse ikke er  

 meddelt ansøgeren senest 3 måneder efter, at ansøgningen er modtaget i  

 Arbejdstilsynet, kan stoffet, materialet eller arbejdsprocessen umiddelbart  

 fremstilles eller tages i brug.
 Stk. 2.  Tidsfristen regnes fra det tidspunkt, hvor  

 tilstrækkelig dokumentation foreligger, jf. § 30.
 § 32.  Den, der har opnået godkendelse efter § 29,  

 skal underrette direktøren for Arbejdstilsynet om ændringer i de pågældende  

 arbejdsprocesser m.v., som kan indebære fare for sikkerhed og sundhed.
§ 33.  I det omfang, det fremgår af bilag 1, skal den,  

 der fremstiller et stof eller materiale foretage anmeldelse til direktøren  

 for Arbejdstilsynet.
Anmeldelsen skal foretages i overensstemmelse med §§ 8 -  

 12 i ovennævnte bekendtgørelse om stoffer og materialer.
 § 34.  I det omfang, det fremgår af bilag 1 og 2, skal  

 arbejdsgange, arbejdsprocesser og -metoder m.v. anmeldes til Arbejdstilsynet  

 i det amt, hvor arbejdsprocessen m.v. agtes påbegyndt eller foregår.
 Stk. 2.  Anmeldelsen skal være skriftlig og indeholde de  

 oplysninger, som er angivet i bilag 4.
 § 35.  I det omfang, det fremgår af bilag 1 og 2, skal  

 ethvert uheld, der kan medføre risiko for, at personer udsættes for  

 sundhedsfare ved påvirkninger fra stofferne og materialerne eller fra  

 arbejdsprocesserne, meddeles til den stedlige arbejdstilsynskreds.
 Stk. 2.  Meddelelsen skal omfatte beskrivelse af  

 uheldet, herunder navnene på de pågældende stoffer og materialer, samt  

 oplysninger om udslippets mængde.
 Stk. 3.  Meddelelsen skal omfatte en angivelse af den  

 mulige årsag til uheldet samt en redegørelse for, hvordan lignende uheld kan  

 imødegås for fremtiden.
Revision, dispensation og klage § 36.  Den i bilag 1 og 2 fastsatte regulering  

 revideres hvert andet år efter indstilling fra direktøren for Arbejdstilsynet  

 og efter forhandling med Arbejdsmiljørådet.
 § 37.  Direktøren for Arbejdstilsynet kan, hvor  

 særlige forhold foreligger, tillade afvigelser fra bestemmelserne i denne  

 bekendtgørelse, når det skønnes rimeligt og fuldt forsvarligt, og i det  

 omfang, det er foreneligt med direktiv 90/394/EØF af 28. juni 1990 om  

 beskyttelse af arbejdstagerne mod risici for under arbejdet at være udsat for  

 kræftfremkaldende stoffer.
Stk. 2.  For de stoffer og materialer, der er nævnt i  

 bilag 5, kan dispensation kun gives til de der nævnte formål.
Ansøgningen  

 skal indeholde de i bilag 5 nævnte oplysninger.
 § 38.  Arbejdstilsynets afgørelser kan påklages efter  

 § 81 i lov om arbejdsmiljø.
Straf § 39.  Medmindre højere straf er forskyldt efter lov  

 om arbejdsmiljø eller anden lovgivning straffes med bøde eller hæfte den,  

 der:
Stk. 2.  For overtrædelse af § 5, stk.1 og 2, §§ 6 - 13,  

 §§ 15 - 29 og §§ 32 - 35, kan der pålægges en arbejdsgiver bødeansvar, selv  

 om overtrædelsen ikke kan tilregnes ham som forsætlig eller uagtsom.
For  

 bødeansvaret fastsættes ingen forvandlingsstraf.
 Stk. 3.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttræden § 40.  Bekendtgørelsen træder i kraft den 3. marts  

 1997.
 Stk. 2.  Samtidig ophæves Arbejdstilsynets  

 bekendtgørelse nr. 300 af 12. maj 1993 om foranstaltninger til forebyggelse  

 af kræftrisikoen ved arbejde med stoffer og materialer.
Arbejdstilsynet, den 17. februar 1997 Jens Andersen / Charlotte Skjoldager Bilag 1 Stoffer og materialer jf. § 1 Bilag 1 består af 2 afsnit: Afsnit A og Afsnit B.
 Afsnit A indeholder en specifik opregning af stoffer og materialer.
 Afsnit B indeholder en henvisning til Miljø- og Energiministeriets liste  

 over farlige stoffer.
Et stof vil kunne være omfattet af bekendtgørelsen i kraft af både afsnit  

 A og afsnit B.
Hvis dette er tilfældet, er det de særlige krav i følge afsnit  

 A, der gælder.
Såfremt stoffet allerede er optaget i Afsnit A med særlige  

 bestemmelser eller med en anden procentangivelse, skal disse følges.
Afsnit A Kolonnen »CAS.nr.« angiver et stofs identifikationsnummer i  

 Chemical Abstract Service.
 Kolonnen »stof« angiver stofferne på nedenstående liste.
 Kolonnen »procentindhold i materialer« fastsætter den procent af  

 stoffet, et materiale skal indeholde, for at materialet omfattes af  

 bekendtgørelsen.
 Kolonnen »særlige bestemmelser« henviser til bestemmelser i  

 bekendtgørelsens kapitel 3, som ud over bekendtgørelsens kapitel 2 og  

 arbejdsmiljølovgivningen i øvrigt skal gælde for arbejde med det pågældende  

 stof eller materiale.
I kolonnen »uddybende bemærkninger og begrænsninger« præciseres  

 det, i hvilket omfang de angivne særlige bestemmelser skal finde anvendelse  

 på stoffet/materialet.
Endvidere fastsættes eventuelle begrænsninger i  

 bekendtgørelsens anvendelse på stoffet/materialet.
 y foran et stof betyder, at der er ændringer i forhold til bilag 1 i  

 bekendtgørelse nr. 300 af 12. maj 1993 om foranstaltninger til forebyggelse  

 af kræftrisikoen ved arbejde med stoffer og materialer m.v.
Afsnit B Miljø- og Energiministeriets liste over farlige stoffer udgives i en  

 bekendtgørelse, der løbende revideres i overensstemmelse med ændringer i  

 Rådets direktiv 67/548/EØF om klassificering, emballering og etikettering af  

 farlige stoffer.
Henvisningen i afsnit B til denne liste gælder den til  

 enhver tid gældende bekendtgørelse heraf.
Bilag 2 Arbejdsprocesser jf. § 1 For nedenstående arbejdsprocesser gælder - foruden kapitel 2 i  

 bekendtgørelsen og arbejdsmiljølovgivningen i øvrigt - de bestemmelser i  

 bekendtgørelsens kapitel 3, som der er henvist til ud for den enkelte proces  

 i kolonnen »særlige bestemmelser«.
Bilag 3 Regler for mærkning efter § 11, § 12, stk. 4 og § 24 1. Mærkningsforpligtelse og udformning af etiketten.
I det omfang, stofferne eller materialerne ikke allerede er mærket med  

 hensyn til kræftfare i henhold til Miljø- og Energiministeriets regler om  

 mærkning, skal emballagen på de pågældende stoffer/materialer være forsynet  

 med en etiket med følgende tekst: » Indeholder et stof, der er  

 omfattet af dansk arbejdsmiljøregulering med hensyn til kræftrisiko« 2. Etikettens anbringelse:
 Etiketten skal anbringes synligt på hver enkelt af de enheder, der  

 indeholder stoffet eller materialet, medmindre mærkning ikke på rimelig vis  

 kan finde sted, fx på grund af begrænsede dimensioner, almindelig uegnethed  

 eller visse tekniske vanskeligheder.
Bilag 4 Oplysninger om arbejdsgange, -processer og -metoder m.v., jf. § 34.
 Generelt.
 1. Virksomhedens navn og adresse.
 2. Virksomhedens art.
 3. Arbejdsstedets adresse.
 Stoffer og materialer m.v.
 4. Anvendt stof, materiale eller proces  

 (brugsanvisning vedlægges ved anmeldelse til Arbejdstilsynet).
 5. PR-nr.
 6. Forbrug, årlig mængde.
 Substitutionsovervejelse.
 7. Teknisk begrundelse for at anvende stoffet og  

 materialet.
 8. Dokumentation for, at det ikke er muligt at  

 erstatte stoffet og materialet.
 Arbejdsområder og -metoder m.v.
 9. Afdeling(er), hvor der arbejdes med stoffet,  

 materialet eller processen.
 10. Beskrivelse af arbejdsprocessen.
 11. Beskrivelse af arbejdsgangen.
 12. Beskrivelse af fremgangsmåden ved rengøring.
 13. Beskrivelse af fremgangsmåden ved reparations- og  

 vedligeholdelsesarbejde.
 14. Fremgangsmåden ved opsamling og opbevaring af  

 affald.
 15. Beskrivelse af sikkerhedsforanstaltninger,  

 herunder personlige værnemidler, afskærmning af arbejdssted, sluser m.v.
 16. Maskiner/værktøj.
 17. Antal personer beskæftiget med stoffet, materialet  

 eller processen.
 Underskrift.
 18. Dato og underskrift.
Bilag 5 Direktøren for Arbejdstilsynet kan tillade afvigelser fra forbudet mod  

 anvendelse af:
 En ansøgning om tilladelse skal indeholde følgende oplysninger:
 Ansøgningen skal være bilagt en udtalelse fra sikkerhedsorganisationen.
 (* 1) Bekendtgørelsen indeholder bestemmelser, der gennemfører Rådets  

 direktiv 88/364/EØF, EF-Tidende 1988 L 179, s. 44, og Rådets direktiv  

 90/394/EØF, EF-Tidende 1990 L 196, s. 1.
