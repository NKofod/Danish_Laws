Betænkning afgivet af Arbejdsmarkedsudvalget den 2.  

 december 1998 Betænkning over Forslag til lov om ændring af lov om  

 orlov og lov om arbejdsmarkedsuddannelser (Lediges muligheder for selvvalgt  

 orlov til uddannelse og selvvalgt deltagelse i arbejdsmarkedsuddannelser  

 m.m.) Udvalget har behandlet lovforslaget i nogle møder  

 og har herunder stillet spørgsmål til arbejdsministeren, som  

 denne har besvaret skriftligt.
Nogle af udvalgets spørgsmål og  

 arbejdsministerens svar herpå er optrykt som bilag til  

 betænkningen.
I betænkningen over L 31, forslag til lov om  

 ændring af lov om en aktiv arbejdsmarkedspolitik. (Tidlig aktivering  

 m.v.), er optrykt forligsteksten vedrørende alle de tre lovforslag,  

 der indgår i arbejdsmarkedsreformen, fase III.
Herudover har udvalget i forbindelse med behandlingen af  

 de to øvrige lovforslag, L 31 og L 32, der indgår i  

 arbejdsmarkedsreformen, modtaget en række skriftlige og mundtlige  

 henvendelser vedrørende alle tre lovforslag.
Disse er anført i  

 betænkningen over L 31.
 Der er af arbejdsministeren og af et mindretal stillet  

 ændringsforslag, hvorom henvises til de ledsagende  

 bemærkninger.
 Arbejdsministeren har, for så vidt angår  

 positivlisten, dvs. den bekendtgørelse, der regulerer mulighederne for  

 at deltage i uddannelser med enten uddannelsesgodtgørelse eller  

 uddannelsesorlovsydelse, oplyst, at den er udstedt med hjemmel i både  

 lov om en aktiv arbejdsmarkedspolitik og lov om orlov.
I bemærkningerne til lovforslagets § 1, nr. 2,  

 forslaget til ændring af § 3, stk. 1, i lov om orlov siges det, at  

+Det er hensigten fortsat at  

 regulere uddannelsesvalget nærmere i bekendtgørelsesform gennem  

 den såkaldte positivliste.* I kommentaren til høringssvaret fra  

 Landsarbejdsrådet siges det, at +Som det fremgår af lovforslagets (dvs.
L  

 30) bemærkninger, er det hensigten fortsat at regulere  

 uddannelsesvalget nærmere gennem positivlisten, herunder at  

 målrette uddannelsesindsatsen yderligere.* Det kan tilføjes, at positivlisten revideres  

 løbende, senest i marts måned i år, netop for at sikre, at  

 uddannelsesvalget styres på en måde, som tilgodeser  

 arbejdsmarkedets behov.
Desuden omtales det i finanslovsaftalen for 1999, at  

 bekendtgørelsen vil blive revideret med henblik på en yderligere  

 erhvervsretning.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse med de af arbejdsministeren stillede  

 ændringsforslag.
 Et mindretal inden for flertallet (Venstres og Det Konservative  

 Folkepartis medlemmer af udvalget) finder, at den reform af arbejdsmarkedet,  

 som kommer til udtryk i de tre lovforslag L 30, L 31 og L 32, er et vigtigt  

 skridt i retning af, at flere kommer i beskæftigelse gennem et  

 smidigere dagpengesystem, og at virksomhederne får den  

 nødvendige arbejdskraft for derved at undgå flaskehalse på  

 arbejdsmarkedet.
 Lovforslagene bygger på aftalen med arbejdsmarkedets  

 parter, og det har været magtpåliggende for Venstre og Det  

 Konservative Folkeparti at sikre, at lovene lever op til intentionerne bag og  

 ordlyden af aftalen.
 Venstre og Det Konservative Folkeparti har ligeledes  

 bestræbt sig på at sikre de regionale arbejdsmarkedsråd  

 størst mulig indflydelse på den daglige administration.
 Venstre og Det Konservative Folkeparti skal på denne  

 baggrund understrege ordlyden af notatpapiret mellem Socialdemokratiet, Det  

 Radikale Venstre, Venstre, Det Konservative Folkeparti, Centrum-Demokraterne  

 og Kristeligt Folkeparti fra november 1998. Notatet er optrykt som bilag til  

 betænkningen over L 31.
 Venstre og Det Konservative Folkeparti har ligeledes  

 noteret sig, jf. arbejdsministerens svar på spørgsmål nr.  

 38 til L 31, at ministeren med de stillede ændringsforslag sikrer, at  

 indfasningen af arbejdsmarkedsreformen kan ske i det beskrevne tempo, og  

 samtidig garanterer den forudsatte kvalitet i de forskellige  

 aktiveringsformer.
Et andet mindretal inden for flertallet (Kristeligt Folkepartis medlem af  

 udvalget) kan tilslutte sig arbejdsmarkedsreformen som udtrykt i de tre  

 lovforslag L 30, L 31 og L 32 og finder det positivt, at reformen giver  

 mulighed for, at flere ledige, herunder unge, bliver hurtigere aktiveret med  

 henblik på varig beskæftigelse.
Det er vigtigt for de ledige at  

 blive hjulpet ud af ledighedssituationen, og det er vigtigt at undgå  

 flaskehalse på arbejdsmarkedet.
 Kristeligt Folkeparti understreger ordlyden af  

 notatpapiret mellem Socialdemokratiet, Det Radikale Venstre, Venstre, Det  

 Konservative Folkeparti, Centrum-Demokraterne og Kristeligt Folkeparti fra  

 november 1998 og lægger i særlig grad vægt på  

 formuleringen om, at der skal nedsættes en arbejdsgruppe, som skal  

 overveje, om en ændring af opgørelse af ledigheden kan  

 løse problemer for personer med løs tilknytning til  

 arbejdsmarkedet.
 Kristeligt Folkeparti udtrykker endvidere tilfredshed med,  

 at det i finanslovsforliget er aftalt, at de 50-59-årige ikke mister  

 retten til efterløn, selv om de mister retten til dagpenge,  

 såfremt de i øvrigt opfylder betingelserne for efterløn.
 Kristeligt Folkeparti noterer sig, at arbejdsministeren i  

 besvarelsen af spørgsmål nr. 38 til L 31 vurderer, at  

 arbejdsmarkedsreformen kan gennemføres i det beskrevne tempo, samtidig  

 med at den forudsatte kvalitet i de forskellige aktiveringsformer sikres.
 Endelig bemærker Kristeligt Folkeparti med  

 tilfredshed, at der ved 1. behandling var bred forståelse blandt  

 Folketingets partier for, at dagpengeperiodens længde må  

 revurderes, såfremt der sker en stigning i ledigheden.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Mindretallet stemmer dog for det af mindretallet stillede  

 ændringsforslag.
 En del af mindretallet (Socialistisk Folkepartis medlem af udvalget)  

 mener, at uddannelsesindsatsen for de ledige bør målrettes og  

 effektiviseres.
Målet for en reform bør være at  

 forbedre samfundets evner til at tilbyde de ledige en bedre vejledt adgang  

 til individuelle valg af relevante uddannelsesmuligheder.
Herigennem at  

 udnytte de lediges motivation til at opnå fast tilknytning til  

 arbejdsmarkedet ved at vælge de muligheder for uddannelse, der  

 modsvarer samfundets aktuelle og fremtidige behov for  

 medarbejderkompetencer.
Effektiviseringen bør bestå i at optimere  

 disse mål med færrest mulige ressourcer.
Effektiviseringen  

 bør bygge på det, man passende kunne kalde et forbedret  

 IKEA-princip.
Det bliver billigere at producere det ønskede  

 uddannelsesløft for de ledige, hvis folk får lov at vælge  

 og samle selv.
Uddannelsesindsatsen for de ledige bliver kun effektiv, hvis  

 den ledsages af god, kyndig vejledning om de forskellige uddannelsers  

 kvalitet og brugbarhed på arbejdsmarkedet.
Lovforslaget sætter sig desværre helt andre  

 mål og effektivitetskriterier.
Lovforslaget går store skridt  

 væk fra disse mål, idet det indeholder nedtoning af  

 målrettet uddannelseshjælp og -tilbud til de arbejdsløse  

 til fordel for en opprioritering af hensynet til samfundets  

 konjunkturbestemte og beskedne flaskehalsproblemer, store  

 indskrænkninger i de lediges valgfrihed og muligheder og en tilsvarende  

 udvidelse af AF's i forvejen omfattende formynderiske kompetence  

 vedrørende uddannelse af de arbejdsløse, en øget  

 mistillid til de arbejdsløses motivation, dømmekraft og valg af  

 egen fremtid til fordel for en øget tiltro til AF-medarbejdernes evne  

 til at udpege relevante uddannelsesmuligheder for de ledige, en mindsket tro  

 på, at 1) en kombination af de lediges indsigt i egne kompetencer og  

 muligheder, 2) kvalificeret vejledning og 3) relevante tilbud udgør et  

 effektivt trekløver i skabelsen af et fremtidssikret fleksibelt,  

 kompetent og alsidigt udbud af arbejdskraft.
 På en række punkter forfølger  

 lovforslaget efter SF's opfattelse disse forfejlede mål med en  

 teknokratisk nidkærhed, der går langt ud over det,  

 trepartsaftalen lagde som opgave på arbejdsministerens bord.
Finansloven begrænsede forhøjelsen af  

 aktiveringsrammen.
Usikkerheden om omfanget af mertilførslen af  

 ressourcer til AF og den planlagte indskrænkning af positivlisten  

 øger kun det skæve og forfejlede sigte med reformen.
 SF har tilmed kun ringe tiltro til, at lovforslagets  

 gennemførelse vil gøre det nemmere at løse de aktuelle,  

 beskedne flaskehalsproblemer gennem øget formynderi og mindre  

 valgfrihed for de arbejdsløse.
 En anden del af mindretallet (Enhedslistens medlem af udvalget) finder, at  

 arbejdsmarkedsstramninger grundlæggende bygger på den misvisende  

 forudsætning, at Danmark vil opleve økonomisk opsving og  

 stigende beskæftigelse i mange år frem.
 Forkortelsen af dagpengeperioden skaffer ikke i sig selv  

 en eneste arbejdsplads, men kan i værste fald betyde en større  

 udstødning fra a-kasserne og dermed tilknytningen til  

 arbejdsmarkedet.
 Den manglende sikring af de 50-54-årige, så de  

 fremover kan risikere at ryge på bistandshjælp, er en asocial  

 stramning, som ikke skaffer denne gruppe bedre muligheder på et  

 arbejdsmarked præget af aldersdiskrimination.
 Den særligt fremrykkede aktivering på lavere  

 sats for unge under 25 år er en stærk diskriminerende  

 foranstaltning, der ikke tjener noget beskæftigelsesmæssigt  

 formål.
 Den fremrykkede mulighed for tilbud er positiv, men  

 Enhedslisten har grund til at frygte, at manglende ressourcer og satsningen  

 på kvantitet frem for kvalitet reelt bliver + aktivering for aktiveringens egen skyld*. Enhedslisten vender sig imod de  

 perspektivløse puljejob, som fastholder folk i ledighed og fratager  

 dem deres overenskomstmæssige og faglige rettigheder.
Ved at fremrykke aktiveringen skaber man desuden nogle  

 uhensigtmæssige problemer for folk med løsarbejde eller bare  

 mindre fast ansættelse.
Disse er slet ikke løst  

 tilstrækkeligt, selv om referenceperioden er gjort længere.
Lovforslagene indeholder en begrænsning af lediges  

 mulighed for at søge uddannelse efter eget valg, idet den skæres  

 ned fra 52 uger til 6 uger.
Og den kan ikke bruges i aktivperioden - dvs. kun  

 inden for det første år.
De arbejdsløse har brug for  

 uddannelse - loven er derfor et skridt i den gale retning.
 Mindretallet er modstander af, at korte sygdomsperioder nu  

 skal gælde som arbejdsløshed.
Mindretallet finder, at virksomhedernes vilje til at sikre medarbejderne systematisk efter-  

 og videreuddannelse er uhyre ringe, jobrotationen på det private arbejdsmarked er gået i  

 stå, der oprettes, trods arbejdsgiverne vedvarende påstande om  

 begyndende flaskehalse, alt for få praktikpladser inden for  

 erhvervsuddannelserne, og at arbejdsgiverne konsekvent unddrager sig ethvert medansvar for at  

 integrere langtidsledige og medlemmer med særlige problemer på  

 arbejdsmarkedet.
 Disse alvorlige problemer forholder arbejdsmarkedsreformen  

 sig ikke til, og derfor kan Enhedslisten ikke stemme for.
Ændringsforslag Af	arbejdsministeren, tiltrådt af et flertal  

 (udvalget med undtagelse af SF og EL):
Til ' 1 1) Nr. 6 affattes således:
+ Til ' 2 2) Efter nr. 1 indsættes som nyt nummer:
+ + Stk. 2 bliver herefter stk. 3.* 3) Efter nr. 1 indsættes som nyt nummer:
+ 4) Efter nr. 3 indsættes som nyt nummer:
 »03. Efter § 35 a indsættes som ny paragraf:
+ 5) Nr. 7 udgår.
 6) Efter nr. 8 indsættes som nyt nummer:
+ 7) Efter nr. 8 indsættes som nyt nummer:
+ Af	et mindretal (SF og EL):
Til § 3 8) I stk. 1 og 2 ændres datoen +1. januar* til: +1. april*  

.
Bemærkninger Til nr. 1 og 5 Ændringsforslagene medfører, at det tidligere  

 forslag om at ophæve bestemmelserne om passiv rådighed under 6  

 ugers selvvalgt uddannelse ændres til, at den passive rådighed -  

 dvs. pligten til at overtage formidlet arbejde også under et  

 uddannelsesforløb - bevares.
Til nr. 2-4 Ændringsforslagene giver mulighed for at justere og  

 begrænse det frie optag ved fastsættelse af tilskudsrammer  

 på finansloven for ydelse af tilskud til uddannelsesstederne.
 Forslagene vil medvirke til at sikre en mere  

 hensigtsmæssig overordnet styring af det samlede aktivitetsomfang  

 på arbejdsmarkedsuddannelserne og vil samtidig give større  

 mulighed for at styre og ændre på aktivitetssammensætningen  

 på de forskellige uddannelsesprogrammer (typer af  

 arbejdsmarkedsuddannelser).
 Princippet om frit optag på det enkelte  

 uddannelsessted bevares i den forstand, at uddannelsesstedet fortsat har  

 ansvaret for at optage ansøgere inden for målgruppen.
 Ændringsforslagene skal ses i sammenhæng med  

 de justeringer af målgrupper for og adgang til  

 arbejdsmarkedsuddannelserne, der fremgår af lovforslaget i  

 øvrigt. Ændringsforslagene er dermed også et led i  

 bestræbelserne på at målrette og effektivisere  

 uddannelsesindsatsen.
 De nærmere regler om tilskudsrammerne vil blive  

 udformet under hensyntagen til sikring af målretning af  

 uddannelsesindsatsen, virksomhedernes konkrete uddannelsesbehov, herunder nye  

 uddannelsesbehov samt en hensigtsmæssig geografisk fordeling af  

 uddannelserne.
Til nr. 6 og 7 Ændringsforslagene medfører, at  

 kontanthjælpsmodtagere ikke kan oppebære tilskud til befordring  

 og kost og logi under deltagelse i arbejdsmarkedsuddannelser.
Kontanthjælpsmodtagere kan i henhold til  

 lovforslaget i fremtiden ikke oppebære godtgørelse under  

 deltagelse i arbejdsmarkedsuddannelserne.
Disse ændringsforslag skal  

 ses i sammenhæng hermed, idet der samlet set vil blive tale om, at  

 denne gruppe ikke får ret til ydelser efter lovgivningen om  

 arbejdsmarkedsuddannelser ud over muligheden for at deltage i uddannelserne,  

 hvis de tilhører målgruppen.
Ændringen indebærer således, at det  

 alene er driftsudgiften, der betales efter lovgivningen om  

 arbejdsmarkedsuddannelser ved  kontanthjælpsmodtageres deltagelse i  

 arbejdsmarkedsuddannelser.
I henhold til finanslovsaftalen for 1999 afholdes  

 denne udgift med virkning fra år 2000 af kommunen.
Til nr. 8 Ændringsforslaget indebærer, at lovforslaget  

 træder i kraft den 1. april 1999.
 Ændringsforslaget er stillet i forlængelse af  

 Folketingets lovkvalitetskonference, hvor der bl.a. blev ytret ønske  

 om bedre tid til implementering af lovgivning, således at  

 administrative fejl kunne undgås.
Lovforslagene har været til høring i LAR og  

 adskillige a-kasser, der har påpeget fortolkningsmuligheder i  

 bestemmelserne.
A-kasserne, som ikke bare skal administrere lovgivningen, men  

 også vejlede deres medlemmer, har brug for tid til at sætte sig  

 ind i ændringerne, som lovforslaget indeholder.
Ud over lovforslaget,  

 som er fremsat den 8. oktober 1998, har arbejdsministeren stillet omfattende  

 ændringsforslag den 1. december 1998, og betænkningen afgives den  

 2. december.
Det levner ingen mulighed for hverken LAR eller a-kasserne til  

 at forholde sig til de yderligere ændringer.
Inden bekendtgørelser og cirkulærer er  

 udarbejdet, er der yderligere gået tid, og resultatet er, at a-kasserne  

 skal administrere og vejlede i en lovgivning, de ikke kender til bunds.
En  

 frist fra vedtagelse til ikrafttræden på 3 måneder er det  

 minimum, der skal til for en kvalificeret implementering af lovgivningen.
Carsten Hansen (S)  

  Poul Erik Dyrlund (S) fmd.  

  Bjarne Laustsen (S)   Anne-Marie Meldgaard (S)  

  Ole Vagn Christensen (S)    Ole Sohn (SF)  

  nfmd.    Susanne Clemensen (CD)  

 Anders Samuelsen (RV)    Jette Gottlieb (EL)  

  Charlotte Antonsen (V)    Eva Kjer Hansen (V)  

  Ulla Tørnæs (V) Jens Vibjerg (V)  

  Knud Erik Kirkegaard (KF)    Bendt Bendtsen (KF)  

   Mogens Andreasen (DF)    Ole M.
Nielsen (KRF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til  

 arbejdsministeren og dennes svar herpå Spørgsmål nr. 4:
Hvor store vil mulighederne være for AF til at  

 dispensere fra positivlisten og godkende  

 handlingsplaner med uddannelsesgodtgørelse til mellemlange  

 uddannelser, hvis der i en region f. eks. er mangel på en bestemt type  

 uddannet arbejdskraft? Svar:
 AF s muligheder for at fravige positivlisten er fastlagt i  

 bekendtgørelsens ' 6, hvor  

 der står:
 Arbejdsformidlingen kan med baggrund i retningslinjer  

 fastsat af det regionale Arbejdsmarkedsråd og ud fra et konkret  

 skøn over den lediges ønsker og forudsætninger og  

 arbejdsmarkedets behov bevilge uddannelsesgodtgørelse til uddannelser,  

 der ikke er omfattet af § 1, herunder fravige § 2, nr. 1 og § 4.
 Såfremt det i øvrigt er foreneligt med de  

 retningslinjer, som det regionale Arbejdsmarkedsråd har fastsat, vil  

 der således være tilstrækkelig mulighed for at fravige  

 positivlisten i forbindelse med en handlingsplan og bevilge  

 uddannelsesgodtgørelse til en mellemlang uddannelse på  

 områder med mangel på arbejdskraft.
 Spørgsmål nr. 10:
Skal bestemmelsen om lediges adgang til forlængelse  

 af en 6 ugers selvvalgt uddannelse forstås sådan, at det kun kan  

 lade sig gøre, hvis AF skønner, at den ledige har et  

 arbejdsmarkedsrelateret behov herfor? Svar:
Af L 31, § 1, nr. 15 (dvs. lov om en aktiv  

 arbejdsmarkedspolitik § 28) fremgår det, at retten til at få  

 udarbejdet en handlingsplan er knyttet til, at den ledige selv  

 fremsætter ønske herom.
I § 28, stk. 2, er det fastsat, at  

 arbejdsformidlingen har pligt til, med udgangspunkt i den lediges  

 ønsker og forudsætninger, at vurdere den lediges  

 uddannelsesønsker i forhold til konkrete behov for opkvalificering  

 inden for områder på arbejdsmarkedet med behov for  

 arbejdskraft.
 I forlængelse af en 6 ugers selvvalgt uddannelse har  

 en ledig mulighed for uden en handlingsplan at søge optagelse på  

 de erhvervsrettede uddannelsesforløb, der kan oprettes af  

 Arbejdsmarkedsrådet efter aftale med uddannelsesinstitutionerne.
 Spørgsmål nr. 11:
Hvordan vil ministeren sikre, at f.eks. ledige med en  

 videregående uddannelse i aktivperioden får relevante tilbud om  

 uddannelse, idet AMU ikke altid vil være relevant for denne  

 målgruppe? Svar:
Ledige, der har en videregående uddannelse, og som  

 befinder sig i aktivperioden, vil på linje med andre ledige kunne  

 modtage uddannelsestilbud som led i en handlingsplan i henhold til reglerne i  

 lov om en aktiv arbejdsmarkedspolitik.
Det fremgår af  

 bekendtgørelsen om en aktiv arbejdsmarkedsindsats, at tilbud om  

 uddannelse kan gives inden for det ordinære uddannelsessystem eller i  

 form af et særligt tilrettelagt uddannelsesprogram.
 Uddannelsen kan tilvejebringes ved, at den ledige selv  

 finder en uddannelsesplads, eller ved, at arbejdsformidlingen rekvirerer  

 eller finder uddannelsespladser i eller uden for regionen.  

 Arbejdsformidlingen skal vurdere den lediges uddannelsesønsker i  

 forhold til kompetenceudviklingen i arbejdsstyrken og behovene på  

 arbejdsmarkedet.
 Spørgsmål nr. 12:
 Der ønskes en udtømmende liste over  

 ministerbemyndigelser i lovforslaget.
 Svar:
 Lovforslaget rummer følgende  

 ministerbemyndigelser:
1. I lovforslagets § 1, nr. 1 (lov om orlov, § 2, stk. 7) findes der en  

 bemyndigelse for arbejdsministeren til at fastsætte regler om, at  

 personer under 25 år kan opnå orlov til uddannelse, hvis de  

 indgår i en kollektiv aftale om jobrotation.
Bestemmelsen er ikke ny,  

 men har stået i lov om orlov i flere år og optræder kun i L  

 30, fordi lov, om orlov, § 2, er gengivet i sin helhed.
 2. I lovforslagets § 1, nr. 8 (lov om orlov, § 17, stk. 3) findes der en  

 ny bemyndigelse for arbejdsministeren til at fastsætte nærmere  

 regler om betingelserne for lediges genoptjening af ret til 6 ugers selvvalgt  

 uddannelse.
3. I lovforslagets § 2, nr. 1 (lov om arbejdsmarkedsuddannelser, § 3 a,  

 stk. 7) findes der en bemyndigelse for arbejdsministeren til at  

 fastsætte nærmere regler om adgang.
Bestemmelsen er ikke som  

 sådan ny, men har stået i lov om arbejdsmarkedsuddannelser i  

 flere år (som § 3 a, stk. 5) og optræder i L 30, fordi  

 bemyndigelsen tidligere drejede sig om at fastsætte regler om adgang  

 for personer med forældede uddannelser, mens den nu mere generelt giver  

 mulighed for at fastsætte regler om adgang.
 4. I lovforslagets § 2, nr. 8 (lov om arbejdsmarkedsuddannelser, § 40 b,  

 stk. 3) findes der en ny bemyndigelse for arbejdsministeren til at  

 fastsætte nærmere regler om fradrag i retten til 6 ugers  

 selvvalgt uddannelse for perioder, der er anvendt til orlov, og om at  

 deltagelse i arbejdsmarkedsuddannelser under ledighed medregnes i  

 ydelsesperioden ved ledighed efter lov om  

 arbejdsløshedsforsikring m.v.
 Spørgsmål nr. 13:
Kan arbejdsløse deltage i særligt  

 tilrettelagte flaskehalskurser uden handlingsplan uden først at have  

 brugt retten til 6 ugers uddannelsesorlov? Svar:
I henhold til den foreslåede § 29 i lov om en aktiv  

 arbejdsmarkedspolitik (L 31) har ledige dagpengemodtagere under 60 år i  

 dagpengeperioden ret til, uden at der er udarbejdet en handlingsplan, at  

 søge optagelse på de særlige erhvervsrettede  

 uddannelsesforløb, der er oprettet ved aftale mellem  

 Arbejdsmarkedsrådet og uddannelsesinstitutioner.
Der stilles ikke andre  

 betingelser i bestemmelsen, heller ikke om, at den pågældende  

 skal have mulighed for at søge uddannelsesorlov, hvorfor  

 spørgsmålet kan besvares med ja.
 Spørgsmål nr. 14:
Ministeren bedes oplyse, hvordan lediges deltagelse  

 på uddannelse fordeler sig på uddannelsesformer og/eller  

 uddannelsesinstitutioner henholdsvis inden for og uden for en  

 handlingsplan? Svar:
 I vedlagte bilag er vist en opgørelse fra oktober  

 måned 1998 over bestanden af personer på uddannelse, der er  

 påbegyndt uddannelsen som ledige.
 I forspalten er bestanden fordelt på  

 uddannelsesinstitutionstyper.
 I hovedspalten er der øverst en fordeling på  

 forsørgelsestype.
 De tre forsørgelsestyper uddannelse i forbindelse  

 med jobtræning, uddannelsesgodtgørelse og anden  

 godtgørelse omfatter alle uddannelser som led i en handlingsplan til  

 ledige.
Uddannelse i forbindelse med jobtræning betyder, at  

 personen modtager jobtræningsydelse under uddannelsen.
Anden  

 godtgørelse dækker over ydelser som AMU-godtgørelse og  

 dagpenge (§ 62a).
Den sidste forsørgelsestype, orlovsydelse, kan  

 både ske som led i en handlingsplan og uden for en handlingsplan.
Det  

 har ikke været muligt at opdele opgørelsen i personer med og  

 uden en handlingsplan.
Oversigten dækker ikke alle personer, der er  

 påbegyndt uddannelse som ledige.
Således er det f.eks. ikke  

 muligt at opgøre personer på AMU-godtgørelse uden en  

 handlingsplan.
Bilag Bestand af ledige på uddannelse i oktober 1998   fordelt på  

 institutionstype og godtgørelsestype Uddannelse ifm. jobtræning Uddannelsesgodtgørelse Anden godtgørelse Udd. orlov I alt Grundskoleniveau (VUC) 24 1.777 2.386 1.936 6.123 HF/Studenterkurser 1 27 13 130 171 Højskole m.m.
11 1.910 344 3.566 5.831 heraf folkehøjskole 1 26 3 51 81 heraf daghøjskole 9 1.590 314 3.331 5.244 Oplysningsforbund 3 303 90 627 1.023 Andre private udbydere 4 631 259 198 1.092 Handels- og kontoruddannelse 37 2.201 1.150 2.583 5.971 Industri og håndværksuddannelse 30 2.916 2.016 2.086 7.048 heraf tekniske skoler 12 2.499 627 1.616 4.754 heraf AMU-centre 18 336 1.384 341 2.079 Sundhedsuddannelser 4 396 37 2.038 2.475 Videregående uddannelser 6 1.078 144 825 2.053 Øvrige 163 6.218 1.972 1.995 10.348 I alt 283 17.457 8.411 15.984 42.135 Spørgsmål nr. 15:
 Aftalen mellem regeringen og arbejdsmarkedets parter  

 indeholder en overvejelse om, hvorvidt en justering af positivlisten kan  

 bidrage til at målrette uddannelse for ledige og  

 beskæftigede.
 Behovet for at justere positivlisten er ikke omtalt i  

 lovforslaget.
Vil ministeren sikre, at der tages initiativ til at  

 gennemgå positivlisten med henblik på at målrette  

 uddannelsesindsatsen mod arbejdsmarkedets behov? Svar:
 Positivlisten   dvs. den bekendtgørelse, der  

 regulerer mulighederne for at deltage i uddannelser med enten  

 uddannelsesgodtgørelse eller uddannelsesorlovsydelse - er udstedt med  

 hjemmel i både lov om en aktiv arbejdsmarkedspolitik og lov om  

 orlov.
 I bemærkningerne til L 30 siges det i forbindelse  

 med forslaget til ændring af § 3, stk. 1, i lov om orlov, at det er  

 hensigten fortsat at regulere uddannelsesvalget nærmere i  

 bekendtgørelsesform gennem den såkaldte positivliste.
I mine kommentarer til høringssvaret fra  

 Landsarbejdsrådet har jeg oplyst, at »Som det fremgår af  

 lovforslagets (dvs.
L 30) bemærkninger, er det hensigten fortsat at  

 regulere uddannelsesvalget nærmere gennem positivlisten, herunder at  

 målrette uddannelsesindsatsen yderligere.« Jeg kan tilføje, at positivlisten revideres  

 løbende, senest i marts måned i år, netop for at sikre, at  

 uddannelsesvalget styres på en måde, som tilgodeser  

 arbejdsmarkedets behov.
Som det fremgår af finanslovsforliget for 1999,  

 vil den blive revideret igen med henblik på yderligere  

 erhvervsretning.
