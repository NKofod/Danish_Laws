I.
Efter aftale med Forsvarets Civil-Etat er fastsat følgende:
 Cirkulærets område.
 § 1.  Bestemmelserne omfatter civilt personel, der  

 ansættes/er ansat indenfor det under Forsvarsministeriet hørende område på  

 tjenestemandslignende vilkår og/eller aflønnes med en tjenestemandslignende  

 løn, og som ikke er omfattet af en mellem Forsvarsministeriet og en anden  

 forhandlingsberettiget organisation indgået aftale.
 Ansættelse.
 § 2.  Ansættelse sker i følgende former:
 Stk.2.  Første varige ansættelse sker efter forudgående  

 prøvetid efter de om ansættelse som tjenestemand på prøve i staten gældende  

 bestemmelser.
Stk.3.  Ansættelse på tjenestemandslignende vilkår er  

 betinget af, at den pågældende har dansk indfødsret.
Ansættelse af personer,  

 der ikke har dansk indfødsret, kan dog finde sted med Forsvarsministeriets  

 tilslutning i hvert enkelt tilfælde.
 § 3.  Bestemmelser om ansættelses-, udnævnelses- og  

 afskedigelseskompetence fastsættes af Forsvarsministeriet.
 § 4.  Det er en forudsætning for ansættelse, at  

 vedkommende efter sin alder, helbredstilstand og uddannelse er i stand til at  

 bestride tjenesten i den pågældende stilling.
 § 5.  Ansættelse sker efter opslag efter de om opslag  

 af tjenestemandsstillinger i staten gældende bestemmelser.
 Stk.2.  Opslaget skal angive ansættelsesområdet og  

 stillingens betegnelse samt den for tiden for stillingen gældende lønramme og  

 det for tiden gældende tjenestested.
 Stk.3.  Efter anmodning meddeles der ansøgere og  

 organisationer, hvis medlemmer er naturlige ansøgere til stillingen,  

 oplysning om ansøgernes navne.
 Stk.4.  Hvor ikke ganske særlige forhold er til stede,  

 må ansøgningsfristen ikke være mindre end 14 dage.
 Stk.5.  Hvis ansættelsesmyndigheden skønner, at ingen af  

 de ansøgere, der rettidigt har søgt en opslået stilling, er tilstrækkeligt  

 egnet til stillingen, eller at man ved fornyet opslag kan fremskaffe  

 ansøgning fra mere kvalificerede ansøgere, skal stillingen opslås påny.
 § 6.  Når en ansat søger en ledig stilling, skal den  

 pågældendes hidtidige nærmeste overordnede chef afgive en skriftlig  

 bedømmelse af ham til ansættelsesmyndigheden, og han skal have udleveret en  

 afskrift af bedømmelsen.
§ 7.  Ved ansættelsen oprettes en kontrakt med  

 angivelse af Stk.2.  Kontrakten skal udleveres den ansatte senest 1  

 måned efter ansættelsesforholdet er påbegyndt.
 Stk.3.  Hvis arbejdstageren skal udføre sit arbejde uden  

 for riget, og arbejdets varighed overstiger 1 måned, skal arbejdsgiveren give  

 følgende supplerende oplysninger:
 De oplysninger, som udstationerede arbejdstagere har krav på, skal gives  

 inden afrejsen.
Stk.4.  Arbejdsgiveren skal ved enhver ændring af de  

 forhold, der er nævnt i § 2, stk.1, og § 3, stk.1, give arbejdstageren  

 skriftlig besked herom.
Det gælder dog ikke, hvis en oplysning er givet ved  

 henvisning til love, administrative bestemmelser, vedtægtsmæssige  

 bestemmelser eller overenskomster m.v. og ændringen skyldes ændringer i disse  

 bestemmelser.
 Oplysningerne skal gives hurtigst muligt og senest 1 måned efter, at  

 ændringen er trådt i kraft.
 Stk.5.  Ved ansættelsen anvendes den som bilag 1 til  

 dette cirkulære vedlagte kontraktformular.
 Den ansattes pligter.
 § 8.  Den ansatte skal samvittighedsfuldt overholde de  

 regler, der gælder for hans stilling, og såvel i som uden for tjenesten vise  

 sig værdig til den agtelse og tillid, som stillingen kræver.
Stk.2.  Den ansatte skal iagttage tavshed med hensyn til  

 de forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham  

 foreskrevet.
Tavshedspligten ophører ikke med hans udtræden af tjenesten.
 § 9.  Inden for sit ansættelsesområde har den ansatte  

 pligt til at gøre midlertidig tjeneste i en stilling, der er sideordnet med  

 eller højere end hans egen.
§ 10.  Inden for sit ansættelsesområde har en ansat  

 pligt til at underkaste sig sådanne forandringer i sine tjenesteforretningers  

 omfang og beskaffenhed, der ikke ændrer tjenestens karakter, og som ikke  

 medfører, at stillingen ikke længere kan anses for passende for ham.
I samme  

 omfang kan det pålægges ham at overtage en anden stilling.
 Stk.2.  Såfremt ændringer i forvaltningens organisation  

 eller arbejdsform gør det nødvendigt, kan det efter forhandling med  

 vedkommendes organisation pålægges en ansat at overtage en stilling uden for  

 sit hidtidige ansættelsesområde, i hvilken tjenesten efter sin karakter  

 svarer til hans hidtidige stilling, og som må anses for passende for ham.
Stk.3.  Hvis en varigt ansat under 60 år af  

 helbredsmæssige grunde bliver uegnet til at varetage tjenesten i sin  

 stilling, kan det pålægges ham at overtage en stilling inden for hans  

 hidtidige ansættelsesområde, som må anses for passende for ham.
Efter  

 forhandling med vedkommendes organisation kan det endvidere pålægges ham at  

 overtage en passende stilling uden for hans hidtidige ansættelsesområde.
 § 11.  Såfremt det af hensyn til udførelsen af  

 tjenestepligterne skønnes nødvendigt at knytte tjenestebolig til stillingen,  

 har den ansatte pligt til at bebo denne, så længe han beklæder stillingen, og  

 til derefter at fraflytte den.
 § 12.  Den ansatte kan kun have beskæftigelse ved  

 siden af sin stilling, for så vidt og i det omfang det er foreneligt med den  

 samvittighedsfulde udøvelse af de til stillingen knyttede pligter og med den  

 for stillingen nødvendige agtelse og tillid.
 § 13.  Den ansatte kan for varetagelse af de pligter,  

 der følger af stillingen samt for sådanne hverv, der må betragtes som led i  

 stillingen, kun oppebære tilsvarende løn og andre ydelser, som er fastsat  

 inden for tjenestemandsområdet.
 Suspension og disciplinær forfølgning.
 § 14.  Den ansatte er omfattet af tilsvarende regler  

 om suspension og disciplinær forfølgning, som er fastsat for tjenestemænd i  

 tjenestemandslovens §§ 19 - 24, dog med undtagelse af bestemmelserne i § 20,  

 stk.2, 2.punktum, og § 21, stk.4, 2. og 3.punktum, og stk.8.
 Stk.2.  Ved iværksættelse og ophør af suspension samt  

 med hensyn til suspensionsløn følges de for tjenestemænd gældende regler.
 Afsked.
§ 15.  Den ansatte kan forlange sig afskediget og kan  

 afskediges uden ansøgning med de i funktionærloven omhandlede varsler til  

 udgangen af en måned.
Afsked kan dog ske med kortere varsel eller uden  

 varsel, såfremt den er begrundet i, at den antagne som følge af strafbart  

 forhold, tjenesteforseelse eller lignende er uskikket til at forblive i  

 stillingen.
 § 16.  Ansættelsesforholdet ophører på grund af alder  

 fra udgangen af den måned, hvori den ansatte fylder 70 år, eller opnår den  

 lavere afgangsalder der måtte være fastsat for tilsvarende tjenestemandsansat  

 personel, jf. den som bilag 1 til denne kundgørelse vedlagte kontrakt.
 § 17.  Inden ansatte afskediges uden ansøgning, skal  

 der gives såvel vedkommende centralorganisation som den antagne selv adgang  

 til at udtale sig, med mindre forhør har været afholdt efter § 14.
 Stk.2.  I alle tilfælde af afsked skal den ansatte have  

 skriftlig oplysning om afskedigelsesgrunden.
 Stk.3.  Såfremt den pågældende har været uafbrudt ansat  

 under ansættelsesmyndigheden i mere end 9 måneder, gives der samtidig  

 skriftlig meddelelse om opsigelsen til organisationen (ej ved kopi af  

 opsigelsen).
 Stk.4.  Ved afgang fra tjenesten skal den ansatte have  

 udleveret en afgangsseddel, jf. den som bilag 2 til dette cirkulære vedlagte  

 formular.
 Løn og andre ansættelsesvilkår.
 § 18.  Løn og andre ansættelsesvilkår for personel,  

 der er omfattet af nærværende cirkulære, fastsættes ved aftale mellem  

 finansministeren og de i tjenestemandslovens § 49 nævnte  

 centralorganisationer og/eller mellem forsvarsministeren og Forsvarets  

 Civil-Etat efter de herfor fastsatte regler.
 § 19.  Såfremt den ansatte i medfør af reglerne i § 10  

 eller af anden ham utilregnelig årsag overgår til en stilling, der er henført  

 til en lavere lønramme end den hidtidige, ydes der ham et personligt tillæg  

 til udligning af lønforskellen.
 Stk.2.  Tillæg efter stk.1 bortfalder i det omfang, der  

 opnås lønfremgang ved overgang til højere lønramme eller løntrin.
 § 20.  Den ansatte kan give transport på løn efter de  

 for tjenestemænd gældende regler.
§ 21.  Den ansættende myndighed kan give den ansatte  

 tjenestefrihed uden løn i en på forhånd fastsat periode.
Uden  

 Forsvarsministeriets direkte underlagte myndigheders samtykke kan perioden  

 ikke overstige 1 år.
 Stk.2.  Der kan ydes anden tjenestefrihed uden for den  

 egentlige ferie efter samme regler, som er gældende for tjenestemænd.
 Stk.3.  Med hensyn til nedsættelse af tjenestetiden samt  

 hel eller delvis bevarelse af løn og lønanciennitet under tjenestefrihed  

 efter stk.2 eller under nedsat tjenestetid gælder de for tjenestemænd  

 fastsatte bestemmelser.
 § 22.  Den ansatte er omfattet af bestemmelserne i  

 funktionærloven om ydelse af fratrædelsesgodtgørelse.
 Ikrafttrædelse og overgangsbestemmelser.
 § 23.  Cirkulæret træder i kraft den 1.maj 1993.
Stk.2.  Bestemmelserne er gældende for personel, der er  

 ansat før den 1.januar 1979, dog således at kontraktligt aftalte rettigheder  

 bevares, og således at dette personel ikke er omfattet af bestemmelserne i §  

 14 vedrørende - suspension og disciplinær forfølgning, § 15, 1.  punktum, vedrørende - funktionærlovens opsigelsesvarsler (for stillinger, som ikke kan  

 henføres til funktionærloven), § 22  vedrørende - funktionærlovens regler om ydelse af efterløn (for stillinger, som ikke  

 kan henføres til funktionærloven).
II.
Løn, tillæg, særlige ydelser m.v. til det i pkt.I ansatte personel på  

 tjenestemandslignende vilkår ydes efter de i lov om tjenestemandslønninger  

 m.m. og klassificering af tjenestemandsstillinger i staten, folkeskolen og  

 folkekirken fastsatte regler samt de i tilslutning hertil indgåede aftaler og  

 udsendte bestemmelser.
III.
Ved ansættelse i det militære forsvar er det i pkt.
I omhandlede  

 personel samt disses efterlevende ægtefæller og børn omfattet af lov nr. 82  

 af 12.marts 1970 om pensionering af civilt personel m.v. i forsvaret.
 Stk.2.  I medfør af Finansministeriets cirkulære APD nr.  

 11/92 om helbredsbedømmelse af tjenestemænd m.v. gælder et generelt  

 pensionsforbehold på 10 år ved nyansættelse, jf. i øvrigt bilag 3 til dette  

 cirkulære.
IV.
Kundgørelse for Forsvaret B.5-22 af 1.juli 1989 ophæves.
 P.M.V.
 E.B.
A.
Anholm Bilag 1 K O N T R A K T § 1.  Mellem..........................................
 § 2.  Ansættelsesforholdet påbegyndes  

 den.......................
Ansættelsen finder sted - på prøve med overgang til varig ansættelse efter...... års  

 tilfredsstillende prøvetjeneste, - som varig ansættelse, - som midlertidig ansættelse indtil den.................... (det ikke  

 benyttede overstreges) § 3.  I forbindelse med ferie udbetales sædvanlig  

 løn/feriepenge. (det ikke anvendte overstreges) § 4.  I forbindelse med afsked gælder de i  

 funktionærloven anførte opsigelsesvarsler.
§ 5.  Den ansatte aflønnes indtil videre med en  

 tilsvarende løn som for tjenestemænd i lønramme § 6.  Den normale ugentlige arbejdstid  

 udgør...............timer.
§ 7.  Ansættelsesforholdet er omfattet af aftale  

 mellem Forsvarsministeriet og Forsvarets Civil-Etat om bestemmelser om  

 ansættelsesvilkår m.v. for civilt personel, der er ansat på  

 tjenestemandslignende vilkår, jf.
Kundgørelse for Forsvaret B.5-22. (hvoraf  

 et eksemplar vedlægges) § 8.  Den ansatte er omfattet af Lov om pensionering  

 af civilt personel i forsvaret.
Det bemærkes, at der i de 10 første  

 ansættelsesår gælder et generelt forbehold for opnåelse af pension i  

 forbindelse med afsked på grund af sygdom konstateret inden ansættelsen.
 Forbeholdet er nærmere beskrevet i »Orientering om  

 pensionsforbehold«, som udleveres sammen med nærværende kontrakt.
 § 9.  Kontrakten, der er stempelfri, er udfærdiget i 3  

 eksemplarer, hvoraf 1 er udleveret til den ansatte, 1 opbevares af den  

 ansættende myndighed og 1 opbevares af tjenestestedet.
 § 10.  Eventuelle yderligere bestemmelser:  

 ...............................................................  

 ...............................................................  

 ...............................................................
 Underskrifter:
Bilag 2 A F G A N G S S E D D E L Det attesteres, at  

 ...............................................................
 (fulde navn) .......................
 Har den pågældende været deltidsbeskæftiget, anføres »Deltid«  

 samt en brøk, der angiver forholdet mellem den i perioden fatsatte ugentlige  

 arbejdstid og den i perioden gældende tjenestetidsnorm pr.uge.
Bilag 3 ORIENTERING OM PENSIONSFORBEHOLD 1. Hvad betyder pensionsforbeholdet? For enhver, der efter 1.marts 1992 ansættes som tjenestemand i staten,  

 folkeskolen og folkekirken eller ansættes i en stilling, hvortil er knyttet  

 ret til en statsfinansieret tjenestemandspensionsordning, herunder pension  

 efter civilarbejderloven,tages et pensionsforbehold på 10 år.
 Forbeholdet har betydning for Dem, hvis De i de første 10 år af Deres  

 ansættelse afskediges på grund af en sygdom, der var konstateret allerede ved  

 Deres ansættelse, jf. dog punkt 2.
 Hvis De afskediges på grund af denne lidelse inden for 10 år, vil De  

 således kun få Deres optjente pension, dvs. enten en aktuel eller en opsat  

 pension, og altså ikke en forhøjet pension efter tjenestemandspensionslovens  

 § 7, (henholdsvis de tilsvarende bestemmelser i vedtægterne for de  

 statsfinansierede tjenestemandspensionsordninger).
2. Hvordan opgøres 10-års perioden? Ved afsked på grund af sygdom inden for 10 år afgør Finansministeriet  

 efter indhentet udtalelse fra Helbredsnævnet, om sygdommen har foreligget  

 forud for ansættelsestidspunktet.
Udtalelser fra Deres egen læge,  

 speciallægeerklæringer og sygejournaler m.v. vil ligge til grund for  

 Helbredsnævnets udtalelse og dermed for Finansministeriets afgørelse.
 Perioden på 10 år løber fra tjenestemandsansættelsen og opgøres i  

 kalenderdage, uanset om ansættelsen er på fuld tid eller deltid.
 Hvis De får/vælger forhøjet pensionsalder på grundlag af tidligere  

 ansættelsesperioder eller får medregnet perioder med tjenestefrihed i  

 pensionsalderen, jf. tjenestemandspensionslovens § 4, § 4 a og § 4 b (og  

 tilsvarende bestemmelser i vedtægterne for statsfinansierede  

 pensionsordninger), indgår disse perioder i de 10 år.
3. Hvad er betingelserne for forhøjet, almindelig og  

 opsat pension? Ret til forhøjet pension forudsætter, at erhvervsevnen er nedsat til 1/3  

 eller derunder (svarende til betingelserne for at opnå mellemste eller  

 højeste social førtidspension), og at afsked sker inden det fyldte 60. år,  

 jf. tjenestemandspensionslovens § 7. Retten kan opnås uafhængigt af  

 ansættelsens varighed, og pensionen udgør den pension, der ville være opnået  

 ved fortsat ansættelse indtil den pligtige afgangsalder, som for de fleste  

 stillinger er 70 år.
 Almindelig svagelighedspension forudsætter en ansættelsestid svarende til  

 mindst 10 års fuldtidsbeskæftigelse, og pensionen beregnes i så fald på  

 grundlag af den optjente pensionsalder på afskedstidspunktet.
Har De opnået en pensionsalder på mindst 3 år og fratræder uden at være  

 berettiget til almindelig eller forhøjet svagelighedspension, har De ret til  

 opsat pension.
Den udbetales - ved det fyldte 67. år - efter det fyldte 60. år, hvis De udtræder af arbejdsmarkedet, eller - hvis De bliver berettiget til helbredsbegrundet social pension.
 Uddybende oplysninger findes i Finansministeriets Personaleadministrative  

 Vejledning i kapitel 17 om Ansættelse og i kapitel 39 om Pensionsordninger.
