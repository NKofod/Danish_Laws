Kendelse fra Pressenævnet i sag nr. 8/2003 [En kvinde  K]  

    

 har ved advokat Carlo Siebert klaget til  

 Pressenævnet over tre artikler bragt i B.T.  

    

 den 14. og 15. december 2002  

 , idet hun  

    

 mener, at god presseskik er tilsidesat.
 I bladets 1. udgave den 14. december 2002 hed det i en  

 overskrift:   

  

[K] fra Big Brother  

 anholdt  

  

 .
 I artiklen hed det blandt andet:
 [K] fra TV-succesen Big Brother blev anholdt sammen med en  

 mandlig aktivist fra Globale Rødder, da hun i går var på vej til  

 en planlagt  

 aktion i København under EU-modstandernes aktions-dag.
Parret blev anholdt kl. 12.21 i en bil på H.
C.
Andersens  

 Boulevard, hvor politiet fandt griseblod, maling, bannere og en megafon.
 Politiet sigter [K] og hendes kammerat for forsøg på hærværk og  

 hun sad stadig anholdt i aftes. [K] blev især kendt, da hun dramatisk sammen  

 med to andre deltagere flygtede fra Big-Brother-huset i  

 Københavns Sydhavn.
 Globale Rødder måtte efter anholdelserne aflyse to planlagte  

 aktioner mod flådestationen Holmen og Integrationsministeriet, fordi politiet  

 beslaglagde de materialer, der skulle bruges af aktivisterne.
 Det fremgik ikke af et pressemøde hos Globale Rødder hvilken  

 af aktionerne [K] skulle deltage i. [K], der nu hedder  

  Christensen, lagde i går også navn til en  

 pressemeddelelse, hvor Globale Rødder protesterer mod anholdelsen  

 af seks  

 italienere i København, hvoraf flere er kendte aktivister og talsmænd.
 Artiklen var ledsaget af et billede af klager.
 På forsiden af bladets 3. udgave den 14. december 2002  

 var bragt et billede af klager  

 med teksten   

  

[K] fra Big Brother  

 anholdt  

  

  side 6 og 7.
 I artiklen, der bar samme overskrift som forsiden, hed det  

 blandt andet:
   

  

[K] fra TV-succesen  

 Big Brother blev anholdt sammen med en mandlig aktivist fra  

 Globale Rødder,  

 da hun i går var på vej til en planlagt aktion i København under  

 EU-modstandernes aktions-dag.
Parret blev anholdt kl. 12.21 i en bil på H.
C.
Andersens  

 Boulevard, hvor politiet fandt griseblod, maling, bannere og en megafon.
 Politiet sigter [K] og hendes kammerat for forsøg på hærværk, og  

 hun sad stadig anholdt i aftes. [K] blev især kendt, da hun dramatisk sammen  

 med to andre deltagere flygtede fra Big Brother-huset i  

 Københavns Sydhavn.
Materialer beslaglagt Globale Rødder måtte efter anholdelserne aflyse to planlagte  

 aktioner mod flådestation Holmen og Integrationsministeriet, fordi politiet  

 beslaglagde de materialer, der skulle bruges af aktivisterne.
 Det fremgik ikke af et pressemøde hos Globale Rødder hvilken  

 af aktionerne [K] skulle deltage i. [K], der nu hedder  

  Christensen, lagde i går også navn til en  

 pressemeddelelse, hvor Globale Rødder protesterer mod anholdelsen  

 af seks  

 italienere i København, hvoraf flere er kendte aktivister og talsmænd.
 Det er ikke noget tilfælde at politiet  ud af en store gruppe  

 mennesker  vælger at arrestere nøjagtigt de som har repræsenteret  

 bevægelsen  

 offentligt og som er kendte ansigter i Italien og internationalt, sagde  

[K  

 fornavn]  

  Christensen.
 Politiet beholdt kun nogle af de ting, der blev fundet hos [K]  

 ved anholdelsen:
 Det lovlige materiale som bannere og megafon har vi udleveret  

 igen, men der er visse ting, som vi antager skulle bruges til hærværk, som vi  

 har beslaglagt, siger kriminalinspektør  

  Ove  

  Dahl.
 Også denne artikel var ledsaget af et billede af klager.
 Artiklen den 15. december 2002 bar overskriften   

  

[K] kræver erstatning  

  

  og havde  

 følgende indhold:
  [K], kendt fra reality-TVs Big Brother, er klar med  

 erstatningskrav for uberettiget anholdelse.
Kl. 12.21 i går blev hun anholdt sammen med en mandlig aktivist  

 fra Globale Rødder, da parret kom i bil på H.C.
Andersens Boulevard.
Først i  

 går  

 morges blev hun løsladt.
 Her er hendes egen version af sagen, fortalt mens hun deltog i  

 anti-EU demonstrationen foran Christiansborg i går middags:
Det var meget ubehageligt, da to civile betjente i en civil bil  

 standsede os.
Vi havde faner, maling og nogle hvide dragter i bilen, som  

 politiet gennemsøgte.
Den ene betjent lod forstå, at vi kunne køre.
Den anden  

 fastholdt, at vi skulle anholdes, sigtet for ulovlig våbenbesiddelse.
Så blev vi kørt til politistationen på Bellahøj.
Men der var jo  

 ingen våben i bilen.
Så ændrede politiet sigtelsen til forsøg på hærværk.
 Det er politiet, der skal bevise, at jeg har forsøgt hærværk.  

 Kan politiet ikke det, må de jo frafalde sigtelsen.
Så er jeg klar med et erstatningskrav for uberettiget  

 anholdelse, siger [K], der til daglig bor på Christiania. Den 16. december 2002 bragte bladet følgende rettelse under  

 overskrifterne   

  

 B.T. retter  

  

  og   

  

 Undskyld, [K]  

  

 .
 Rettelsen var sålydende:
På grund af en beklagelig personforveksling skrev B.T. i  

 artikler lørdag den 14. december på forsiden og på side 6-7 samt søndag den  

 15.  

 på side 4, at [K] fra TV-serien Big Brother var anholdt som  

 aktivist i  

 forbindelse med EU-topmødet.
Men det var en anden kvinde med samme fornavn,  

 der  

 af politiet blev sigtet for forsøg på hærværk, hvorfor [K]s advokat Carlo  

 Siebert har anmodet om genmæle:
 De har i artiklerne oplyst, at en [Ks fornavn]  

  Christensen er blevet anholdt sammen  

 med en aktivist fra Globale Rødder, og De har i artiklerne lagt  

 til grund, at  

 min klient er identisk med den anholdte [Ks fornavn]  

  Christensen, hvilket imidlertid ikke er korrekt.
Jeg beder Dem derfor bringe et genmæle i B.T. mandag den 16.  

 ds., hvori det klart præciseres, at min klient ikke har været anholdt, ikke  

 har  

 været sigtet for forsøg på hærværk og ikke i øvrigt har været involveret i  

 ulovlige aktiviteter i forbindelse med det afholdte topmøde.
Min klient har  

 heller ikke lagt navn til en pressemeddelelse fra Globale  

 Rødder. Klageren har anført, at der øjensynlig ikke er foretaget nogen  

 form for undersøgelse forud for, at artiklerne blev bragt, uagtet at der ved  

 fremsættelsen af sigtelser over for privatpersoner for strafbare forhold  

 kræves  

 en særlig omhu ved undersøgelsen af, hvorvidt de påsigtede forhold er sande.  

 Bladet har på trods af klagers opfordring ikke nærmere redegjort for, hvilke  

 kilder der er tale om, hvad disse kilder konkret har oplyst, og om kildernes  

 oplysninger på nogen måde er kontrolleret.
Bladets reference til disse  

 kilder  

 må derfor rubriceres som løse rygter.
Klageren har i den forbindelse oplyst, at hun er registeret i  

 telefonbogen og Tele Danmarks gule sider på internettet med navn, adresse og  

 telefonnummer, og hun kunne uden videre være kontaktet om artiklen.
Artiklens  

 oplysninger om klager kunne således på baggrund af en simpel undersøgelse af  

 faktum være afkræftet.
Bladets anførsel om, at det ikke har været muligt for  

 bladet at komme i kontakt med klager, må tilsidesættes, allerede fordi der i  

 bladets 3. udgave den 14. december 2002 bringes et interview med klager.  

 Journalisten har således ifølge artiklen rent faktisk været i kontakt med den  

 anholdte og burde derfor have sikret sig, at der var tale om rette  

 vedkommende.
Klageren har endelig i forhold til bladets anførsel om, at hun  

 gennem sin medvirken i Big Brother nyder offentlighedens  

 opmærksomhed, gjort  

 gældende, at denne deltagelse ikke medfører, at hun er en offentlig person,  

 der  

 må tåle offentlig omtale af private forhold.
Omtalen har intet med klagers  

 medvirken i det omtalte program at gøre.
Bladet har om det nærmere sagsforløb oplyst, at bladet den 13.  

 december 2002 af to af hinanden uafhængige kilder, der sædvanligvis er  

 pålidelige, fik oplyst, at klager var blevet anholdt og sigtet for hærværk.  

 Oplysningen blev bekræftet på Politigården.
Bladet rettede ikke henvendelse  

 til  

 klager, idet hun efter bladets oplysninger fortsat var anholdt.
På den  

 baggrund  

 bragte bladet artiklen den 14. december 2002. Samme dag erfarede bladet, at  

 den  

 anholdte, som bladet mente var klager, var blevet løsladt.
Journalisten  

 rettede  

 straks herefter gennem Globale Rødder telefonisk henvendelse til  

 aktivisten.  

 Under samtalen var journalisten fortsat af den opfattelse, at den person, han  

 talte med, var klager.
Han havde ingen anledning til at søge dette bekræftet.  

 Da journalisten stillede det konstaterende spørgsmål, at den interviewede var  

 vant til at optræde i medierne, afbrød personen samtalen, idet hun ikke havde  

 tid til at tale mere.
Bladet har bestridt at have handlet i strid med god presseskik.  

 God presseskik tilsiger ikke, at oplysninger, hvis rigtighed der ikke er  

 rimelig grund til at betvivle, efterprøves.
Når to pålidelige kilder  

 uafhængigt  

 af hinanden giver samme oplysning om anholdelsen af klager, og når  

 oplysningen  

 yderligere bekræftes af kilder på Politigården, har bladet føje til at anse  

 oplysningen for rigtig.
Bladet har yderligere anført, at god presseskik ej heller  

 tilsiger, at der foretages umiddelbart meningsløse handlinger i forbindelse  

 med  

 efterprøvelsen af oplysninger.
På baggrund af bladets oplysninger om den  

 fortsatte anholdelse forekom det åbenbart meningsløst at søge at kontakte  

 klager på hendes privatadresse.
Hensynet til, at massemedierne bringer  

 aktuelle  

 nyheder, tilsiger, at der ikke bør stilles urimeligt høje krav til, hvilken  

 efterprøvelse der skal foretages af oplysninger, inden de bringes.
Bladet har videre anført, at det ikke er dadelværdigt, at  

 journalisten ikke direkte spurgte den interviewede, om hun havde deltaget i  

 Big Brother.
Det følger ikke af god presseskik, at der i  

 forbindelse med  

 telefoninterviews skal stilles spørgsmål, som journalisten kender svaret på.  

 Bladet var af den sikre overbevisning, at den interviewede var identisk med  

 klager.
Bladet har yderlifggere anført, at klager gennem sin medvirken i  

 Big Brother nyder offentlighedens opmærksomhed og omtales af  

 denne grund ofte  

 i medierne.
Klager må derfor forvente og acceptere en intensiv dækning af  

 nyheder vedrørende hendes person.
Det er bladets opfattelse, at der  i tilfælde af, at nævnet  

 finder, at bladet har handlet i strid med god presseskik  ikke er  

 rimelig  

 grund til at pålægge bladet at bringe nævnets kendelse herom, da bladet  

 allerede har berigtiget forholdet.
Bladet har henvist til sag nr. 101/2002.
I sagens behandling har følgende nævnsmedlemmer deltaget: Lene  

 Pagter Kristensen, Finn Rowold, Kaare R.
Skou og Kirsten Dyregaare.
 Pressenævnet udtaler:
Det fremgår af de vejledende presseetiske regler, at det er  

 massemediernes opgave at bringe korrekt og hurtig information, og at det, så  

 langt det er muligt, bør kontrolleres, om de oplysninger, der gives, er  

 korrekte.
Det fremgår endvidere, at oplysninger, som kan være skadelige,  

 krænkende eller virke agtelsesforringende for nogen, skal efterprøves i  

 særlig  

 grad, inden de bringes, først og fremmest ved forelæggelse for den  

 pågældende.
Pressenævnet finder, at bladet inden offentliggørelsen burde  

 have søgt oplysningerne om klagers identitet efterprøvet og bemærker, at  

 bladet  

 under telefoninterviewet med den anholdte den 14. december 2002 havde en  

 særlig  

 anledning til at få efterprøvet oplysningerne fra bladets kilder.
Nævnet  

 finder, at bladet ved den manglende efterprøvelse har handlet i strid med god  

 presseskik, og nævnet udtaler sin kritik.
 Uanset at bladet den 16. december 2002 har bragt et genmæle,  

 finder nævnet henset til oplysningernes karakter ikke grundlag for at undlade  

 at pålægge bladet at bringe nævnets kendelse.
 I medfør af medieansvarslovens § 49 pålægges det herefter den  

 ansvarshavende redaktør af B.T. at offentliggøre følgende:
   

  

 Kendelse fra Pressenævnet:
Den 14. og 15. december 2002  

 bragte B.T. i tre artikler en omtale af, at en person ved navn [Ks  

 fornavn]  

  Christensen var blevet anholdt og  

 sigtet for forsøg på hærværk under EU-topmødet i København.
I artiklen blev  

 det  

 oplyst, at den pågældende person nu hed  

  Christensen til efternavn, og at hun tidligere havde deltaget i TV  

 3´s Big Brother.
[K] har klaget til  

 Pressenævnet, idet hun finder, at god presseskik er tilsidesat.
Hun har  

 anført,  

 at hun ikke har været anholdt eller sigtet, og at B.T. har forvekslet hende  

 med  

 en anden af samme fornavn.
 Pressenævnet udtaler:
Pressenævnet finder, at  

 bladet inden offentliggørelsen burde have søgt oplysningerne om klagers  

 identitet efterprøvet og bemærker, at bladet under et telefoninterview med  

 den  

 anholdte den 14. december 2002 havde en særlig anledning til at få  

 efterprøvet oplysningerne  

 fra bladets kilder.
Nævnet finder, at bladet ved den manglende efterprøvelse  

 har handlet i strid med god presseskik, og nævnet udtaler sin kritik.
 København, den 26. marts 2003.
