 Den 1. juni 1988 er der i Moskva undertegnet følgende tillægsprotokol til  

 luftfartsoverenskomsten af 31. marts 1956 med senere tillæg og ændringer  

 mellem Danmark og De Socialistiske Sovjetrepublikkers Union, jf.  

 Udenrigsministeriets bekendtgørelser nr. 26 af 10. juli 1956, nr. 23 af 3.  

 maj 1958, nr. 16 af 27. februar 1967, nr. 82 af 11. september 1970, nr. 39 af  

 30. april 1971, nr. 12 af 30. januar 1979 og nr. 29 af 14. maj 1987,  

 Lovtidende C.
 (Den russiske tekst er udeladt her):
TILLÆGSPROTOKOL TIL OVERENSKOMST AF 31. MARTS 1956 MELLEM DANMARKS REGERING OG DE SOCIALISTISKE SOVJETREPUBLIKKERS UNIONS REGERING OM LUFTFARTSFORBINDELSER Danmarks Regering og De Socialistiske  

 Sovjetrepublikkers Unions Regering, i det følgende benævnt »de  

 kontraherende parter«, er ud fra ønsket om yderligere internt og  

 eksternt at udvikle samarbejdet på det luftfartspolitiske område mellem de to  

 lande og i tilslutning til bestemmelserne i overenskomsten mellem Danmarks  

 Regering og De Socialistiske Sovjetrepublikkers Unions Regering vedrørende  

 luftfartsforbindelser af 31. marts 1956 med senere tillæg blevet enige om  

 følgende:
 1. I forbindelse med beflyvning af den aftalte rute:  

 Et punkt i Skandinavien-Moskva-Tokyo i begge retninger og med een afgang  

 ugentlig med fly af typen DC-10 skal det af Danmark udpegede luftfartsselskab  

 have ret til fra den 1. april 1988 at foretage flyvninger i 8 måneder hvert  

 år uden mellemlanding i Moskva og i 4 måneder med mellemlanding i Moskva.
 Rækkefølgen mellem perioderne, hvor beflyvning skal udføres uden  

 respektive med mellemlanding i Moskva, fastsættes af det af Danmark udpegede  

 luftfartsselskab efter eget valg.
 2. Beflyvning med fly tilhørende et luftfartsselskab  

 udpeget af en af de kontraherende parter på den aftalte rute, som angives i  

 punkt 2 af tillægsprotokollen af 30. marts 1987 til overenskomsten af 31.  

 marts 1956 mellem Danmarks Regering og De Socialistiske Sovjetrepublikkers  

 Unions Regering om luftfartsforbindelser: Et punkt i  

 Skandinavien-Moskva-Beijing i begge retninger, kan finde sted på følgende  

 vilkår:
a.
Fra og med 1. juni 1988 vil de af de kontraherende parter udpegede  

 luftfartsselskaber have ret til at foretage regelmæssig beflyvning på den  

 ovenfor angivne aftalte rute i begge retninger med een afgang ugentlig med  

 fly af typen IL-62 eller IL-86 for det af Sovjetunionen udpegede  

 luftfartsselskab og fly af typen DC-10 for det af Danmark udpegede  

 luftfartsselskab.
b.Det af Danmark udpegede luftfartsselskab skal have ret til i perioden 1.  

 juni 1988-31. marts 1989 at foretage flyvninger i begge retninger i 7 måneder  

 af den angivne periode uden mellemlanding i Moskva og i 3 måneder med  

 mellemlanding i Moskva.
Fra den 1. april 1989 skal det have ret til at  

 foretage flyvninger på denne strækning i begge retninger i 8 måneder hvert år  

 uden mellemlanding i Moskva og i 4 måneder med mellemlanding i Moskva.
 Rækkefølgen mellem perioderne, hvor beflyvning skal udføres uden  

 respektive med mellemlanding i Moskva, fastsættes af det af Danmark udpegede  

 luftfartsselskab efter eget valg.
 c.Såfremt det af Sovjetunionen udpegede luftfartsselskab ikke kan begynde  

 flyvninger på denne rute, uanset af hvilken grund, må det af Danmark udpegede  

 luftfartsselskab beflyve ruten alene på vilkår som aftalt mellem de 2  

 udpegede luftfartsselskaber.
 d.De af de kontraherende parter udpegede luftfartsselskaber skal have ret  

 til at befordre passagerer, bagage, gods og post mellem den anden  

 kontraherende parts territorium og samtlige punkter på den angivne aftalte  

 rute.
 3. Udnyttelsen af de aftalte ruter, som angives i  

 punkterne 1 og 2 i nærværende tillægsprotokol, vil ske gennem særskilt  

 pool-aftale i overensstemmelse med vilkår som forudses i protokoller fra  

 forhandlinger mellem SAS og Aeroflot den 25. februar 1987 og den 23. februar  

 1988.
 Enhver ændring af hovedelementerne i ovennævnte poolaftale skal godkendes  

 af de kontraherende parters civile luftfartsmyndigheder.
 Fremtidige forøgelser af antallet af ugentlige flyvninger og ændringer i  

 de udpegede luftfartsselskabers fartplaner på de ovenfor angivne ruter  

 gennemføres efter enighed mellem de udpegede luftfartsselskaber og ved aftale  

 mellem de kontraherende parters civile luftfartsmyndigheder.
 4. Fra den 1. april 1988 har det af Sovjetunionen  

 udpegede luftfartsselskab ret til at foretage en regelmæssig beflyvning af  

 ruten Moskva-Stockholm-Oslo i begge retninger på dag 6 med fly af typen IL-86  

 eller foretage een beflyvning på ruten Moskva-Stockholm i begge retninger med  

 fly af typen TU-154, samt een beflyvning på ruten Moskva-Oslo i begge  

 retninger med fly af typen TU-154.
 5. Fra den 1. april 1988 har det af Sovjetunionen  

 udpegede luftfartsselskab ret til at beflyve ruten Moskva-København på dag 2  

 med fly af typen IL-86 i stedet for IL-62.
 Nærværende tillægsprotokol udgør en integreret del af overenskomsten af  

 31. marts 1956 med senere tillæg mellem Danmarks Regering og De Socialistiske  

 Sovjetrepublikkers Unions Regering vedrørende luftfartsforbindelser og træder  

 i kraft fra og med dagen for undertegnelsen.
 Til bekræftelse af ovenstående har de nedenfor undertegnede, der er  

 behørigt bemyndiget hertil af deres respektive regeringer, undertegnet  

 nærværende tillægsprotokol.
 Udfærdiget den 1. juni 1988 i Moskva i 2 originaleksemplarer på dansk og  

 russisk, hvilke tekster har samme gyldighed.
