Bekendtgørelse om andre landes  

 tiltrædelse m.v. af den internationale konvention af 21. december 1965  

 om afskaffelse af alle former for racediskrimination I tilslutning til Udenrigsministeriets  

 bekendtgørelse nr. 55 af 4. august 1972 og efterfølgende  

 bekendtgørelser, senest nr. 2 af 9. januar 1997, Lovtidende C,  

 meddeles det, at yderligere følgende lande med virkning fra de  

 anførte datoer har ratificeret eller tiltrådt den internationale  

 konvention af 21. december 1965 om afskaffelse af alle former for  

 racediskrimination:
Azerbajdjan 15. september 1996 Kirgizistan 4. oktober 1997 Saudi Arabien 22. oktober 1997 Kazakhstan 25. september 1998 Sydafrika 9. januar 1999 Litauen 9. januar 1999 Indonesien 6. april 1999 Georgien 1. juli 1999 Der er ved tiltrædelsen eller ratifikationen af  

 konventionen taget forbehold og afgivet erklæringer som  

 følger:
Portugal: har den 27. april 1999 meddelt, at  

 konventionen tillige skal gælde for Macau.
Efterfølgende har  

 Portugal den 21. oktober 1999 meddelt, at rettighederne og forpligtelserne i  

 henhold til konventionen for så vidt angår Macao ophører  

 med virkning fra den 20. december 1999.
 Kina: har den 10. juni 1997 meddelt, at  

 konventionen gælder for Hong Kong med virkning fra den 1. juli 1997.
 Den 19. oktober 1999 har Kina desuden meddelt, at  

 rettighederne og forpligtelserne i henhold til konventionen for så vidt  

 angår Macao med virkning fra 20. december 1999 overtages af Kina.
 Indonesien: Forbehold med hensyn til konventionens  

 artikel 22 angående Den Internationale Domstols kompetence til at  

 afgøre spørgsmål om fortolkning og implementering af  

 konventionen.
 Rumænien: har den 19. august 1998  

 erklæret, at forbeholdet vedrørende konventionens artikel 22 er  

 trukket tilbage.
 Endvidere har følgende lande på de angivne  

 datoer i henhold til konventionens artikel 14 anerkendt den individuelle  

 klageret til Racediskriminationskomiteen, der er oprettet i henhold til  

 konventionens artikel 8:
Luxembourg 22. juli 1996 Spanien 13. januar 1998 Polen 1. december 1998 Sydafrika 9. januar 1999 I forbindelse med anerkendelsen er der afgivet  

 følgende erklæringer:
 Spanien har erklæret, at komiteen kun har  

 kompetence i sager, hvor nationale retsmidler er udtømt og kun,  

 når klageretten udnyttes tidligere end tre måneder efter den  

 endelige nationale afgørelse.
